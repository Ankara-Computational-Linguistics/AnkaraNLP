izin verilmiştir. Yerleşimden 1834, 1836, 1838 ve 1839 yılı Tevzi Defterlerinde, Banaz nahiyesine bağlı orta büyüklükte bir köy olarak bahsedilmektedir. 1898-1899 ve 1907-1908 yıllarında köyde 63 hane bulunmaktaydı. Uşak il merkezine 22 km, Banaz ilçesine 11 km uzaklıktadır. Köy, İzmir-Ankara karayolunun yaklaşık 2 km kuzeyinde bulunmaktadır. IV. Erdevân IV. Erdevân ya da Artabanus (), Part İmparatorluğu'nun 216 - 224 yılları arasında hükümdarıydı. 208 senesinde ölen V. Vologases'in (191–208) daha genç olan oğluydu. IV. Artabanus, kardeşi VI. Vologases'e (208–228) karşı isyan etti ve kısa süre sonra idareyi ele geçirdi. VI. Vologases, 228 yılına kadar Babil'de kendini muhafaza etmek zorunda kaldı. Roma İmparatoru Caracalla (211–217), Büyük İskender'i taklit etmek suretiyle, bu iç savaşı Doğu'nun fethi olarak kullanmak isteyerek, 216 yılında Partlar'a saldırdı. Dicle nehrini geçti. Şehirleri ve Arbella'nın mezarlarını yıktı. Fakat IV. Artabanus ordusunun başında ilerleyince, Carrhae'e çekildi. Orada Martialis tarafından 8 Nisan 217'de öldürüldü. Caracalla'dan sonra gelen Praetorian Muhafız Valisi Macrinus (217–218), Nisibis'te yenildi ve IV. Artabanus'la bir barış anlaşması imzaladı. Buna göre Romalıların ele geçirdiği bütün toprakları geri verdi. Ganimetleri iade etti ve Partlar'a ağır bir vergi ödedi. Bu arada, Pers İmparatorluğu prensi I. Ardeşir (216–224) İran'da ve Carmani'da seferlerine başlamıştı. Onu boyunduruk altına almak isteyen IV. Artabanus'un ordusu yenildi. Birkaç yıl süren savaşın ardından, IV. Artabanus mağlup oldu ve 226 yılında öldürüldü. Kardeşi VI. Vologases'in krallığı I. Ardeşir'e birkaç yıl içinde teslim oldu. Böylece 400 sene süren Arşaklı Hanedanlığı sona erdi. Tansık değişkeni Tansık (Mira) değişeni, adını Tansık (Mira) yıldızından alıp, ileri derecede al renge, 100 günden uzun atma süresine ve 1'den yüksek mutlak parlaklığa sahip, zonklayan değişen yıldızlar sınıfıdır. Mira en parlak iken görünen kadiri 3 ile 5 arasında (Çıplak gözle görülebilir.), en sönük iken 8 ile 10 kadir arasındadır. M tipi kırmızı dev olan Mira 330 günlük bir dönemle zonklar, yarıçapı % 50, parlaklığı 7 kadir kadar değişir; bu ışınım gücünde 600 kat değişme demektir. Binlerce Mira (uzun dönemli değişen yıldız) bilinmektedir. Hepsi de M tipinde ya da daha kırmızı (R, N, S ile gösterilen tayf türünden) devlerdir. Dönemleri 100 gün ile birkaç yıl arasındadır. Uzun Dönemli Değişenler – "LPV (Long-Period Variables)" olarak da bilinen Mira'lar, oldukça iyi çalışılmış ve homojen bir grub oluşturan zonklayan kırmızı değişenlerdir. Bu grubun üyeleri GCVS’de üç temel "ölçüt (kriter)" ile betimlenmiştir: Mira'lar, tayf türlerinden de anlaşılacağı gibi, atmosferlerinde bol miktarda moleküler bant soğurmaları gerçekleştiren soğuk yıldızlardır. Atmosferleri oksijence zengin olanlar Me, karbonca zengin olanlar Ce ve her iki element bolluğu açısında arada yer alanlar ise Se olarak kodlanmıştır. Salma çizgili tayf yapısı bu gruba ait yıldızların ortak karakteristiğidir ve zonklama kökenli şok dalgalarının açık belirtecidir. Bu tür yıldızlar için ortaya konan 2.5 kadirlik genlik limiti aslında gelişigüzel ortaya konmuş bir ölçüttür. Tüm karakteristikleri Mira'lar ile aynı olmasına karşın, genliklerinin 2.5 kadirden düşük olması nedeniyle bazı yıldızların SRa türü yıldızlar olarak sınıflandırıldıklarını bir önceki bölümde görmüştük. Mira'lar, ışınımlarının büyük bir kısmını elektromanyetik tayfın kızılöte bölgesinde yapmaktadırlar. Değişim dönemlerinin oldukça uzun olması, Mira’ların oldukça büyük yarıçaplı yıldızlar olduğunun bir göstergesidir. GCVS’de dönemler için ortaya konan üst limit çok anlamlı değildir. Evrimsel açıdan Mira’larla aynı durumda bulunan ve dönemleri 1000- 2000 gün arasında olan yıldızlar bilinmektedir. Bu yıldızlar, "OH/IR kaynakları" olarak bilinen bir grubun alt sınıfını oluşturan, görsel bölgede karşılıkları bulunmayan, çevreleri kalın ve hızla genişleyen toz kabukla sarılı güçlü kızılötesi kaynaklarıdır. Mira'lar göstermekte oldukları ilginç karakterleri nedeniyle, yıldız astrofiziğinin en ilgi çekici cisimleridir. Her şeyden önce, yıldız evriminde çok hızlı geçilen bir evrede bulunmaktadırlar. H-R diyagramında asimptotik dev kolunun uç noktalarında yer alırlar ve bir sonraki aşamalarına geçişte, H-R diyagramını boydan boya hızla katederek Gezegenimsi bulutsu aşamasına ulaşırlar. Mira'ların ışık değişim dönemleri için elde edilmiş çeşitli korelasyonlardan, hangi popülasyon türüne üye oldukları ortaya çıkarılabilmektedir. Dönemleri 200 gün civarındaki Mira'ların tamamı yaşlı popülasyon üyesi yıldızlar olup, göreli olarak metalce daha zengin küresel kümelerde yer almaktadırlar. Daha uzun dönemli Mira'ların kütlesi daha büyük ve metal bolluğu daha fazladır. Popüler beklentilerin aksine, Mira'ların yaşlandıkça sistematik olarak dönemlerinin uzaması söz konusu değildir. Mira'ların da kendilerine özgü bir dönem-parlaklık bağıntısı mevcuttur ve uzaklık göstergesi cisimleri olarak kullanılmaktadırlar. PL bağıntıları, bolometrik ışınım gücü veya yakın-kızılötesi parlaklıkları (K bandı parlaklıkları) cinsinden ifade edilmektedir. Miraların hangi modda zonkladıkları (temel veya ilk harmonik) henüz kesinlik kazanmamıştır. Temel modda zonkladıklarına ilişkin güçlü teorik deliller bulunurken, gözlemsel belirteçler zonklamalarının ilk harmonikte gerçekleştiğine işaret etmektedir. Mira değişenleri 10 – 10 M/yıl mertebesinde hızlarla kütle kaybı gösteren yıldızlardır ve kütle kaybı nedenleri de net olarak henüz ortaya konmuş değildir. Ancak kütle kayıp hızları istatistik olarak, zonklama dönemi, bolometrik ışık değişim genliği ve ışık eğrisinin biçimi ile korelasyonlar göstermektedir. En yaşlı Mira'ların çevresi kaybettikleri kütle ile sarılmış durumdadır. Bu yapı görsel bölgede olması gerekenden daha sönük görünmelerine, ancak güçlü kızılöte kaynakları gibi davranmalarına neden olmaktadır. Dönemi en uzun olan Mira'lar, kütlece en büyük ata-yıldızlardan evrimleşmişlerdir; kütle kayıp hızları daha büyük ve buna bağlı olarak çevrelerini saran kabuk yapıları daha kalındır. Bu kabukların bazılarında SiO, HO ve/veya OH moleküllerince son derece dar bantlarda mikrodalga salmaları ("maser ışınımı") yapılmaktadır. Bu nedenle bu cisimlere "maserler" de denmektedir. Mira ışık eğrileri genelde çevrimden çevrime değişimler göstermektedir. Özellikle birbirini takip eden çevrimlerde maksimum ışıkta bir kadiri geçen parlaklık farkları oluşabilmektedir. Minimum ışıkta da benzer değişimler çevrimden çevrime izlenmektedir. Bazı Mira'lar belirgin dönem değişimine sahiptir. Özellikle R Aql ve R Hya bu duruma en güzel örnek verilebilecek Mira'lardır. Dönem değişimlerine neden olarak, ani gerçekleşen "kabukta helyum yanmaları" ("helium shell flashes") gösterilmektedir. Çöğürlü İntrinsik faktör İntrinsik faktör (yaklaşık kelime anlamı "özgün unsur"), gastrik paryetal hücrelerden salınan bir glikoproteindir. B12 vitamini emilimi için gereklidir. İntrinsik faktörün azlığı, B12 vitamininin gerektiği gibi alınamayacağı anlamına gelir. B12 vitamini mideye girdikten sonra bir glikoprotein olan haptocorrine (R faktörü) bağlanır. Çıkan karışım duodenuma girer ve haptocorrin burada pankreatik enzimler tarafından sindirilir. B12, ince bağırsağın daha az asidik ortamında intrinsik faktöre bağlanır. Bu yeni karışım ileumda özel epitel hücreler sayesinde endositozlaşır. B12, hücre içinde bir kez daha ayrışır ve başka bir proteine (transcobalamin II) bağlanır. Yeni karışım, epitel hücrelerden çıkıp karaciğere girebilir. BA-20 BA-20 (Rusça |"Broneavtomobil 20") Sovyetler Birliği tarafından 1936 yılında geliştirilen ve Kızıl Ordu tarafından kullanılan bir zırhlı arabaydı. II. Dünya Savaşının ilk yıllarında kullanıldı. Ford firmasına ait tasarımdan geliştirilen ve Nijniy Novgorod şehrinde bulunan GAZ (Gorky Otomobil Fabrikası)nda sivil amaçlı üretilen GAZ-M1 arabasından dönüştürülmüş bir zırhlı arabaydı. BA-20 Vykunskiy Fabrikasında üretildi. BA-20 ler zırhlı keşif arabası amacıyla üretildiler. BA-20 ait lastiklerin mermi ve şarapnel hasarı karşısında patlamaması için içerisine kauçuk ile dolduruldu. BA-20ZhD modelinde ise arabanın demiryolunda ilerleyebilmesi için lastik tekerlekler metal tekerlekler ile yer değiştirebiliyordu. Arabalar İspanya İç Savaşı sırasında İkinci İspanya Cumhuriyeti ne ihraç edildi. Ama asıl Kızıl Ordu için üretildi. İlk olarak Japon ordusuna karşı Moğolistanda Khalkhyn Gol Harekatında kullanıldı. Ardında sırasıyla 1939 yılında Polonyanın İşgali ve 1940 yılında Fin Ordusuna karşı Kış Savaşında kullanıldı. En son 1941 yılının ilk aylarında kullanıldı ve aynı yıl üretimine son verildi. Toplamda 4,800 adet BA-20 üretildi. Birçok zırhlı araba sivil araçlardan dönüştürülmüştü ve içlerinde BA-20 en fazla kara yoluna gereksinim duyan arabaydı. Yürüyen aksamının tamamı tekerlekli olan bu arabalar zemine yüksek basınç uyguladıklarından ve düşük motor güçlerinden ötürü sert zeminli yollarda hareket edebiliyordu. Zırhları çok ince olmasında dolayı tabanca haricinde her türlü ateşli silah atışından zarar görübiliyordu. Arabanın 7.62mmlik makineli tüfeği diğer keşif araçlarının zırhlarını delebilecek güce sahip değildi. Kızıl Ordu çok az sayıda zırhlı savaş aracı üretti. BA-20 lerin yerini ileride BA-64B modeli aldı. BA-20 çoğu zaman yanlışlıkla FAI zırhlı arabaları ile karıştırılmıştır. Fark edilebilir ana değişiklik BA-20lerin düz çatısı varken; FAI modelinde sürücü ve sürücü yardımcısına ait iki adet kubbeli zırh bulunmaktadır. İlk üretilen BA-20lerin aynı FAI modelinde olduğu gibi dikey taret zırhı varken daha sonra konik şekilli taret kullanıldı. Tolunoğulları Tolunoğulları Devleti ( - el-Tuluniyun), 868 (veya 875) ve 905 yılları arasında hüküm sürmüş, Müslüman olan Türkler'in kurduğu ilk bağımsız devlettir. Tolunoğulları, Abbasilerin siyasi ve sosyal anlamda çöküş yaşadıkları 9. yüzyılın son çeyreğinde, 875 yılında Mısır'da kurulmuş ve kısa sürede topraklarına Suriye, Filistin, Tarsus gibi önemli bölge ve şehirleri dahil ederek sınırlarını Berka'dan Fırat Nehri'ne kadar genişletmiştir. Tolunoğulları Devleti'nin kurucusu Ahmed bin Tolun'un babası, Buharalı "Tolun" adında bir Türktür. 815 ve 816 yıllarında Sâmâni, Buhara Emiri tarafından Abbasilere bağlanmış ve halifeliğin Türklerden kurduğu orduya 818 yılında katılmıştır. Orduda hızla yükselmiş ve önemli komutanlar arasına girmiştir. "Tolun'un" oğlu olan, Tolunoğulları'nın kurucusu Ahmed bin Tolun ise 20 Eylül 835 tarihinde Bağdat'ta doğmuştur. O da babası gibi halife ordusunda görev almıştır. Ahmed bin Tolun'un üvey babası olan Bayık Bey, Abbasi halifesini bir suikasttan kurtardığı için Mısır valiliği ile ödüllendirilmiştir. 868 yılında ise bu görev Ahmed bin Tolun'a verilmiştir. (Bazı kaynaklar 868 yılını Tolunoğullarının kuruluşu olarak kabul eder. Yine farklı bir kaynağa göre ise Ahmed bin Tolun, Fergana'dan gelme asker kölesidir. ) Valiliği sırasında halife Mutemid ile arası bozulmuş ve 875 yılında Mısır'ın tamamında hakimiyet sağlayarak bağımsızlığını ilan etmiş, böylece Tolunoğulları Devleti'ni kurmuştur. Ahmed bin Tolun, 878 yılında yaptığı bir seferle Şam bölgesinde, Remble, Humus, Hama ve Haleb'i aldıktan sonra Antakya, Kınnesir ve el-Avasım'ı da ele geçirmiştir. Böylece sınırları Berka ve Trablusgarp'tan Fırat Nehri'ne kadar genişletmiştir. Abbasiler, iç karışıklıkları nedeniyle Bizans ile mücadele edemediğinden, Şam'a yapılan saldırıyı, İslamiyet adına Tolunoğulları karşılamış ve Bizans karşısında galip gelmişlerdir. Bu zaferden sonra Şam, Cezire, Avasım ve Sugur bölgeleri Tolunoğulları hakimiyetine girmiştir. Bizans İmparatorluğu, Tolunoğulları'nın gücünü kabul etmiş, 879 yılında aldığı esirleri serbest bırakıp, birkaç değerli Kur'an yazması hediye ederek iyi niyet gösterisi yapmıştır. Ancak Ahmed bin Tolun bu iyi niyet gösterilerini umursamamış Tarsus'u topraklarına katarak, Bizans İmparatorluğu ve Abbasiler ile mücadele etmeye devam etmiştir. Bu süreç içinde halifeliği Mısır'a taşımaya çalışmış ancak başarılı olamamıştır. Ahmed bin Tolun'un ölümünden sonra yerine geçen oğulları ve torunları da Abbasiler ve Karmatiler ile mücadeleye devam etmişlerdir. Bu mücadeleler devleti zayıflatmış ve iç çekişmeler de devletin sonunu hazırlamıştır. 905 yılında Abbasiler'e bağlı bir Türk komutan olan Muhammed bin Süleyman tarafından Tolunoğulları Devleti yıkılmıştır. Tolunoğulları döneminde özellikle Mısır halkı ekonomik refaha ulaşmış bunun göstergesi olarak "Dinar-ı Tüluni (Tolun Dinarı)" olarak bilinen bakır paralar bastırılmıştır. Ahmed bin Tolun'un yaptırdığı Katai şehri, Tuluniye Camii, bimarhaneler, su kanalları, köprüler, hükûmet sarayı ve daha sonra yapılan bazı değerli eserler Tolunoğulları'nın Mısır'a bıraktığı önemli kültür varlıklarıdır. Tuluniye Camii, Mısır'da Türk usulü yaptırılmış bir camidir ve minare geleneğini başlatan ilk örnektir. Tolunoğulları Mısır'da Firavunlardan sonra ilk defa bağımsız bir devlet kuran ve halkını refah içinde yaşatan bir devlettir. Ahmed bin Tolun, İslam dünyasında yoksulların ücretsiz tedavi edildiği hastane ve eczaneler kurarak tıp ve ilaç çalışmaları için teşviklerde bulunmuştur. III. Richard (oyun) Kral III. Richard'ın Trajedisi (İngilizce özgün adı: "The Life and Death of King Richard III") William Shakespeare'in Kral III. Richard'ın kısa hayatını anlattığı oyunudur. Yazarın ilk oyunlarından biri olduğu düşünülmektedir. 1592-3 yılları arasında yazıldığı varsayılmaktadır. III. Richard (üç bölümünde oluşan VI. Henry oyunları ile birlikte) Shakespeare'in bir tarihi oyunlar dörtlüsünün sonuncusudur. Pek çok edebiyat ve tiyatro otoritesi tarafından Shakespeare'in en önemli oyunlarından biri olduğu kabul edilmektedir. Piyesin başlangıcında Richard, şimdi olmuş olan York Dükü Richard'ın oğlu ve kardeşi olan Kral IV. Edward'ın İngiltere tahtına geçmesini anlatır. Şimdi hoşnutsuzluğumuzun kişidirMuhteşem yaz bu York güneşi tarafından ortaya çıkarılmıştırEvimin üzerinden geçen bütün bulutlar Okyanusun derin koynuna gömülmekte Bu konuşma ülkeyi başarıyla idare eden kardeşi Kral IV. Edward'ı Richard'ın iktidar hırsı ile çok kıskandığını ortaya koymaktadır. Richard çirkin bir kamburdur; kendisini " deforme ve bitmemiş bir şekilde kaba-saba olarak darpedilmiş" olarak ve "açık saçık kendini teşhir eden bir kahpe su perisine karşı bile kur yapamayacak olan" bir kişi olarak tanımlamaktadır. Kendisinin bu acınacak haline bir yanıt bulmuş ve dışarılanmış bir kişi olarak kendine bir inanç kaidesini "Ben kendimi bir hain olarak kanıtlatmaya karalıyım/Ve günlerin bu boş zevklerinden nefret ediyorum". Krallığa varışlık sırasında kendinden önce gelen kardeşi Clarence dükü aleyhinde komplolar kurar ve "Edward'ın varislerinden adı "G" ile başlayan biri katil olacaktır" şeklinde bir kahanetten sonra adı "G"eorge olan Clarence Dükü kral tarafından Londra Kulesi'ne hapis edilir. (Oyunu izleyenler bu kahanetin Clarence Dükü "G"eorge için gerçek değil fakat "G"loucester Dükü Richard için gerçekleşeceğini olduğunu sonradan anlayacaklardır.) Richard daha sonra Lancaster Hanedanı Galler Prensi Edward Westminster'in dul karısı Anne Nevile (Lady Anne) iltifatlar edip kendini sevdirme uğraşına geçer. Richard izleyicilere dönüp şunu söyler: Ben Warwick Kontu'nun en küçük kızı ile evleneceğim. Onun babasını ve eski kocasını öldürttüğüm sanki buna bir engel mi olacaktır? Lady Anne önce ondan nefret etmekle beraber, sonradan onun aşk ve pişmanlık ifadelerine ve yalvarmalarına dayanamaz ve onunla evlenmeyi kabul eder. Lady Anne sahneden ayrılınca Richard onun aleyhine yaptıkları tüm kötülüklere rağmen sonunda onu kendine eş olmayı kabul ettirmesi ile övünür ve tekrar izleyicilere dönerek hedefine yetiştiği zaman onu da bir köşeye atacağını bildirir. Sarayda derin bir gergin hava sürmektedir; hala iyi mevkilerde bulunan soylular ile daha yüksek mevkilere çıkmaya gözlerine kestirmiş olan Kraliçe Elizabeth'in akrabaları ile çatışma halindedirler. Vİ. Henry'nin dul karısı. Kraliçe Margaret, hakkındaki sürgüne gönderilme kararını hiçe sayarak saraya geri dönmüştür ve birbirleriyle çatısmada olan soyluları Richard hakkında uyarır. Kraliçe Margaret Richard'a ve orada bulunan herkesi lanetleyip beddua eder. Bütün hepsi York hanedanı yandaşı olan soylular yine bu ilke göre birleşerek, Lancaster Hanedanının son kalıntısına bir tepki olarak onun sözlerine hiç aldırmazlar. Richard iki katile Londra kulesinde hapis olan kardeşi Clerance'ını öldürme emri verir. Bu arada Clerance gardiyanına gördüğü bir rüyayı anlatmaktadır. Rüya çok çarpıcı görsel ifadelerle, hayali bir geminin ambar kapaklarına takılıp düşmüş olan Gloucester'in kendine vurmasıyla gemiden denize düşmesini anlatır. Denize batan Clerance deniz dibinde "balıklar tarafından etleri kemirilmiş" binlerce adamın iskeleti gördüğünü söyler. Aynı zamanda "altın külçeler, büyük gemi çapaları, yığınlarla inci, baha biçilmez kıymetli taş ve mücevher" görmüştür. Bunların hepsi deniz dibinde yayılmıştır ama Clerance bazı mücevherlerin hala iskeletlerin kafatasları üzerinde olduğunu da bildirir. Clerance sonra kayın-babası (Anne'in babası Warwick) ve kayın-biraderi (Anne'in önceki kocası Edward)'ın hayaletleri tarafından işkenceye tabi tutulduğunu da hayal etmiştir. Clarence uykuya daldıktan sonra, Londra Kulesi Komutanı Brakenbury hücreye girip uyuyan prense bakar ve prenslerini yüksek unvanları ile adı vatandaşların basit isimleri arasında farklılığın sadece "dışta bulunan şöhrete" dayandığını, yani zengin veya fakir olan her kişinin de "içlerindeki uğraşları" bulunduğunu gözümler. İki katil oraya geldikleri zaman bunların elinde bulunan, (yalan olarak kraldan geldiğini iddia ettikleri) soruşturma yetki belgesini okur ve Clarence'in kendini hiç yalnız bırakmamasını istediği halde onun bu isteğini dinlemeyen gardiyanla birlikte Clarence'in hücresinden ayrılır. Hücre kapısı anahtarını da bu iki kisiye bırakırlar. Clarence uyanır ve kendini öldürmek isteyenlere yalvararak hiçbir kişinin diğerlerini katletme için verdiği emirlere uyma hakkı olmadığı, çünkü bütün kişilerin Tanrının çok katı olarak "diğer insanları öldürmeyeceksiniz" şeklindeki emrine uyması gerektiğini bildirir. Fakat katillerden biri "sen kralın oğlu Edward'ı sevmen ve koruman gerekirken onun karnını deşmiştin" diye söz edip Clarence'in iki yüzlü olduğuna ima eder. Clarence yeni taktikle katilleri kendine inandırmak için onları önce kardeşi Gloucester'i görmeye tavsiye eder, çünkü kendini öldürmeyi hayatını basılarlarsa Gloucester'in kendilerine vereceği mükafaatin Edward'ın kendi öldürdüklerinde vereceğinden daha çok olacağını söyler. Bir katil kendileri bu kanlı eylemi gerçekleştirmek için Gloucester'in gönderdiğini itiraf ederse de Clarence buna inanmaz. York Dükü Richard'ın muzaffer koluyla üç oğlunu da hep birlikte takdis ettiğini hatırlar ve kardeşi Gloucester'in "bunun hakkında düşünmesini ve ağlamasını" istediğini açıklar. Katillerden biri, Richard'ın daha önce kendilerine "aptalca gözyaşları" akıtacakları yerine değirmen taşından yaşlar akıtmalarını söylediğine atıfla, Cloucester'in şimdi değirmen taşından yaglar akıttığını alaylıca söyler. Sonra, katiller ona kardeşi Gloucester'in ondan nefret etiğini ve Kuleye onu öldürmek için kendilerini gönderdiğini açıklarlar. Sonunda katillerden biri vicdanın sesine uyarak Clarance'ı öldürmeye karar verir. Ama diğer katil Clarence Düküne kamasını saplar ve kafasını tatlı Yunan şarabı varili içine daldırıp orada tutarak boğulup ölmesini sağlar. Birinci perde bu katilin Clarence'in cesedini gömmek için bir mezar kuyusu aramak istemesiyle sona erer. IV. Edward çok geçmeden olur ve kardeşi Richard'ı devleti ve ülkeyi koruyucu naip olarak bırakır. Richard tahta geçmek için son engelleri de ortadan kaldırmak için harekete geçer. Edward'ın dul karısının akrabaları ile eşliğinde Londra'ya taç giyme töreni için gitmek için yolda olan yeğeni genç V. Edward ile buluşur. Bu eşlikçileri Richard tutuklatır (ve sonunda hepsini idam ettirir). Richard, genç V. Edward'ı ve daha genç kardeşiyle birlikte güya daha korunaklı olacağına inandırarak Londra Kulesi'nde kalmalarını sağlar. Kuzeni Buckingham tarafından desteklenen Richard tahtın gerçek varisi olarak kendini sunmak için bir kampanyaya başlar. Kendini mütevazı, büyük bir kişi olarak hiçbir böbürlenmesi olmayan dindar bir adam olarak göstermeye çalışır. Richard'ın tahta yükselişine karşı olan Lord Hastings bir uydurma suç ile suçlanıp tutuklanır ve idam edilir. Richard Buckhingham'la birlikte Edward'ın iki oğlunun gayrimeşru oldukları söylentilerinin yayılmasını sağlarlar. Böylece meşru kral olan iki prens kardeş Londra Kulesinde sağsağlam hapis tutulmakta iken, diğer soylu lordların Richard'ı meşru kral olarak kabul etmeye zorlamak isterler. Richard Buckingham Kontuna iki prensin ölümünü sağlaması için emir verir. Buckhingham Dükü bunu yapmakta tereddüt eder. Richard bu sefer Richard Tyrrel'e aynı görevi verir. Tyrrel iki prensi öldürür. Richard Buckhingham'ın prensleri öldürmeyi redetmesinden dolayı Buckhingham'a garezini açığa vurur ve Buckhingham'a daha önceden vermeyi vadettiği arazileri ona vermekten vazgeçtiğini bildirir. Bunun üzerine Buckingham Kral Richard'ın aleyhine döner ve o zaman sürgünde bulunan Richmond Kontu Henry'nin taraftarı olur. Richard bu sefer eski hilelerine geri dönerek belagatine dayanarak prenses Elizabeth'in "baharlı yuvası"na girmeye çalışır. Ama Elizbeth'in annesi bu kişinin tatlı sözlerine hiç inanmaz. Zaman geçtikçe gittikçe paranoyası artmaya başlayan Richard'ın idare şekli halkın desteğini kaybeder ve idaresine karşı bir sıra isyan çıkar. İlk isyanın başında Buckhingham Kontu bulunmaktadır. Bu isyan bastırılır ve Buckhingham yakalanıp idam edilir. İkinci isyan İngiltere dışından ordusuyla adaya çıkartma yapıp adayı istilaya başlayan Richmond Dükü Henry'den gelir. Richard ve Richmond Dükü orduları Bosworth Meydanı'nda karşı karşıya gelirler. Çarpışmanın başlamasından önce uykuya yatan Richard kendi öldürdükleri kişilerin hayaletleri tarafından karşılanır ve hepsi kendine "ummutsuzluğa gir ve ol" diye beddua ederler. Richard "Yüce İsa bana yardım et" diye bağırarak uyanır. Aklı başına yavaşça gelir. Hayatta tek ve yalnız kaldığını artık anlamıştır ve kendi kendine acıma hissini bile kaybetmiştir. Bosworth Savaş Meydanı'nda (Richard'ın üvey babası olan) Lord Stanley ve yandaşları Richard'ın tarafından ayrılırlar. Bunun üzerine Richard, Lord Stanley'in oğlu olan George Stanley'in idam edilmesi için idam kararı çıkarır. Fakat bu infaz edilemez, çünkü çarpışmalar son derece şiddetle devam etmektedir. Richard'ın ordusu bu ayrılmalar dolayısıyla dezvantajlıdır. Çok geçmeden çarpışmaların zirvesinde Richard bindiği atın öldürülmesi dolayısıyla atsız kalır. Îngilizce edebiyatında çok iyi bilinen şu satırı söyler "Bir at, bir at, bir at için benim krallığım." Son bir karşı karşıya düelloda Richmond Dükü Kral Richard'ı öldürür. Sonra Richmond Dükü İngiltere Krallık tahtına VII. Henry adı ile çıkar ve York Hanedanı'ndan olan Elizabeth ile evlenir. Böylece "Güller Savaşı"'nın efektif olarak bitmesini sağlar. Hem Sheakespeare'nin özgün eserinde hem de sonraki yıllarda yapılan tiyatro ve sinema uyarlamalarında sürekli olarak kambur, topal ve zorba olarak betimlenmiş olan Kral III. Richard'ın aslında fiziksel bir kusuru olmadığı, yeğenlerini de onun öldürtmüş olduğuna dair bir kanıt bulunmadığı tarihçiler tarafından belirtilmektedir. Hatta günümüzde İngiltere'de Kral Richard'ın itibarını iade ettirmeye çalışan dernekler bile vardır. 1455-1485 yılları arasında İngiltere'de gerçekleşen bir iç savaş olan Güller Savaşı (hanedan savaşları da denir) sonunda savaşı (ve hayatını) kaybeden III. Richard'la birlikte bir devir kapandı ve taht meşru hakları olmayan Tudor Hanedanı'na geçti.. İhşîdîler İhşîdîler () veya Akşitler, 935 ve 969 yılları arasında Mısır'da kurulmuş Türk-İslam devletidir. Tolunoğulları Devleti, 905 yılında yıkılmasından sonra Abbasiler, Mısır'a gönderdiği valilerin yetkilerini azaltarak Mısır'ı yeniden bölgelere ayırmış ve yetkilerini bölmüştür. Bu yolla bu bölgenin tekrar denetiminden çıkmasını önlemek istemişlerdir. Ancak sorumlulukların birden fazla kişiye dağıtılmasından dolayı bu durum yetki kargaşasına ve kişisel çekişmeler olmuştur. 935 yılında İhşidî Devleti'nin kurulmasına kadar geçen dönemde bölgeye kargaşa hakim olmuş ve halka hizmet verilememiştir. Halk, Tolunoğulları döneminde sahip olduğu refah ve huzuru arar olmuştur. Fergana Türklerinden olan, Muhammed Bin Togaç, Mısır'da görev yapmış, dönüşünde Şam bölgesinde hacıların yollarını kesen Karmatiler'le savaşmış ve onları yenmiştir. Bu başarısına karşılık halife, Muhammed Bin Togaç'ı 928'de Remle, 930'da Suriye valiliğine atamıştır. Bu görevlerde de gösterdiği başarılardan sonra halife tarafından Mısır valiliğine yetkileri arttırılarak atanmıştır. Bu dönemde Abbasiler güçlerini kaybetmiş ancak ismen varlıklarını sürdürmektedirler. Abbasilerin güçsüzlüğünden faydalanarak görevini bırakmak istemeyen eski vali ile Muhammed bin Togaç savaşmış ve onu yendikten sonra 27 Ağustos 935'te Mısır valiliği görevine başlamıştır. Muhammed bin Togaç, Mısır valiliği sırasında sadece ismen Abbasilere bağlı kalmış, bunun dışında bağımsız bir devlet olarak hareket etmiştir. Muhammed Bin Togaç, göreve geldikten sonra, Türk, Kıpti, Rum, Sudanlı, Berberi ve Araplar'dan oluşan Mısır ordusunda isyan çıkmıştır. Askerlerin bir bölümü, Mısır'ın en batısında Fatımi Devleti'ne sınır olan Berka'ya kaçmışlardır. Fatımiler'le iş birliği yapan kaçaklar ve Fatımi güçleri, Muhammed Bin Togaç tarafından yenilgiye uğratılmış ve Mısır'da yeniden düzen sağlanmıştır. Muhammed Bin Togaç'a Abbasi halifesi tarafından, Mısır'da düzeni sağladığı veFatımilere karşı sağladığı başarılarından dolayı, ataları Fergana meliklerinden olduğu için "melikler meliki" anlamında el-İhşid unvanı verilmiştir. Muhammed Bin Togaç ölümünden sonra oğlu ve torunları hükümdar olmakla birlikte fiilen azatlı köle Ebu'l Misk Kafur tarafından yönetilmiştir. Ordunun büyük bölümü Türk olduğu için devlet Türk karakterini muhafaza etmiştir. İhşîdîler de Tolunoğulları gibi Mısır halkına huzur, düzen ve refah sağlamışlardır. İhşidîler, konumları gereği, Mısır'ın batısında bulunan Fatımiler'le sürekli mücadele halinde olmuşlardır. 30 Haziran 969'da, el-Cize’de Fatımi ordusu ile savaşan Ihşîdîler, büyük zayiat vererek geri çekildi. Cevher komutasındaki Fatımi, Temmuz ayında Fustat’a girince, İhşidîler son buldu. Mısır, Hicaz, Yemen ve Suriye’de Abbasîler adına okunan hutbe, artık Fatımiler adına okunmaya başladı. Abbasilerdeki gibi devlet yönetiminde hükümdarın sarayla ve hükümetle irtibatını sağlayan baş kişi "hâcib" idi. Hâcib, emirin huzuruna gitmek isteyenleri belli kurallara göre düzenleyen kişiydi. Emirin mali işlerinden "hazinedâr", sağlık ve yiyeceklerinden sorumlu olansa "tabib" olarak adlandırılmaktaydı. III. Richard (anlam ayrımı) Kallisthenes Olynthus'lu Kallisthenes, (Yunanca ; MÖ 360-328) ünlü Antik Yunanistan'lı tarihçidir. Aristoteles'in hem yeğeni hem de öğrencisiydi. Aynı zamanda Makedonyalı İskender'in de dostuydu. İskender'in emri üzerine Asya Seferi'nin resmi tarihçisi olarak atandı. MÖ 386'daki Kral Barışı'ndan, MÖ 355'deki Phokis Savaşı'na değin Yunanistan tarihi ile Phokis Savaşı'nın ve Büyük İskender'in Asya seferinin öyküsünü kaleme aldı. Ayrıca başka önemli yapıtlar da hazırladı. Ancak bazı doğu geleneklerini benimsemesini eleştirerek İskender'i gücendirince hapse atıldı ve orada öldü. Onogurlar Onogurlar, Macarların, Ön Bulgarların ve Uygurların bir kısmının kökenini oluşturan Hiung-nu konfederasyonu (Hun) içerisinde yer almış Türkçe konuşan bir Türk kavmi. "Onogur" kelimesi "On-Oğuz" kelimelerinden (10 Oğuz kavmi) köken almaktadır. Batı dillerinde Macarlar için kullanılan "Hungarus, Ungarn, Hungary" isimlerinin kökeni Onogur kavmine dayanır. 7. yüzyıldaki "Eski Büyük Bulgaristan" isimli birleşik Bulgar kavimleri de "Onogundur-Bulgar İmparatorluğu" (ya da batı dillerinde Onoguria) olarak bilinmektedir; ancak Onogur kelimesinin Onogundur kelimesiyle aynı anlamı taşıyıp taşımadığı kesin değildir. Beševliev, Agathon'u temel alarak bu iki kavramın aynı olduğunu reddetmiştir. Macarların, Ön Bulgarların ve Uygurların bir kısmının kökenini oluşturan Onogur, Hiung-nu'lara bağlı topluluklardan biri olarak ana yurtları Tanrı Dağları'nın batısı ile İli nehri arasındaki bölgeydi. Onogurlara ait ilk bilgiler 461-465 yılları arasında Batı Sibirya kavimleri arasında görülen göç olayı ile ilgilidir. Hiungnular yıkılınca; Altaylar ile Ural Dağları arasında bağımsız faaliyetlere giriştiler. Sabir/Sabar göçleriyle etkinliklerini kaybettiler. Haydar Haydar (Arapça: حيدر) Arapçada Aslan anlamına gelen, erkek çocuklara verilen bir isimdir. Türkiye cumhurbaşkanı Türkiye Cumhurbaşkanı, Türkiye Cumhuriyeti Devleti'nin ve Hükûmeti'nin başıdır. Bu vasıfla Türkiye Cumhuriyeti'nin ve vatandaşlarının birliğini temsil eden Cumhurbaşkanı, Türkiye Cumhuriyeti Anayasası'nın uygulanmasını ve devlet kurumlarının uyum içinde çalışmasını temin eder. Cumhurbaşkanının görev ve yetkileri, 1982 Anayasası'nın 104'üncü maddesinde düzenlenmiştir. Cumhurbaşkanı, ayrıca Türkiye Büyük Millet Meclisi adına, meclisin manevi varlığının ayrılmaz bir parçası olan başkomutanlığı temsil etmektedir. Türk Silahlı Kuvvetlerinin Başkomutanlığı görevi, olası bir savaş hâlinde Cumhurbaşkanı adına Genelkurmay Başkanı tarafından yerine getirilir. Cumhurbaşkanlığı makamı, 29 Ekim 1923'te cumhuriyetin ilanıyla kuruldu. Aynı gün yapılan oylamada Mustafa Kemal Atatürk oy birliğiyle ilk "Reis-i Cumhur" seçildi. Bu tarihten 10 Ağustos 2014 tarihine kadar, Kenan Evren dışındaki tüm Cumhurbaşkanları Türkiye Büyük Millet Meclisi tarafından seçildi. 27 Mayıs Darbesi sonrası 1961 Anayasası ile Cumhurbaşkanı olan kişinin partisi ile olan ilişiğinin kesilmesine karar verildi ve "partiler üstü Cumhurbaşkanlığı" dönemi başladı. 12 Eylül 1980 askeri darbesinin ardından Devlet Başkanı ve Millî Güvenlik Konseyi Başkanı sıfatlarıyla ülkeyi yönetmekte olan Evren, 1982 Anayasası'nın birinci geçici maddesi gereği anayasanın halk oylamasıyla kabul edildiği 7 Kasım 1982 tarihinde Cumhurbaşkanlığına getirildi. 2007 yılında yapılan anayasa değişikliğiyle Cumhurbaşkanının genel oyla seçilmesine karar verildi, bu değişikliğin ardından yapılan 10 Ağustos 2014 tarihli ilk seçimlerde Recep Tayyip Erdoğan halk tarafından Cumhurbaşkanı seçildi. Erdoğan, 28 Ağustos 2014'ten beri Türkiye Cumhuriyeti'nin 12'nci Cumhurbaşkanı olarak görevini sürdürmektedir. 29 Ekim 2014 itibarıyla Cumhurbaşkanının resmî konutu Atatürk Orman Çiftliği'nde bulunan Cumhurbaşkanlığı Sarayı'dır. Daha önce bu amaçla Çankaya Köşkü kullanılmaktaydı. Cumhurbaşkanı olmak için gerekli şartlar, Anayasanın 101. maddesinde düzenlenmiştir. Bu şartlar şunlardır: Bir kişi en az yirmi milletvekili ile oluşan siyasi parti grupları, en son yapılan milletvekili genel seçimlerinde geçerli oylar toplamı tek başına ya da birlikte hesaplandığında yüzde beşi geçen siyasi partiler veya yüz bin seçmen tarafından Cumhurbaşkanlığına aday gösterilebilir. Cumhurbaşkanının görev süresi 5 yıldır ve bir kişi en fazla iki kez seçilebilir. Cumhurbaşkanı seçilen milletvekilinin Türkiye Büyük Millet Meclisi üyeliği sona erer. Cumhurbaşkanı seçimine ilişkin esaslar Anayasa'nın 101.maddesinde ve Cumhurbaşkanı Seçimi Kanunu'nda aşağıda yazıldığı şeklide düzenlenmiştir: Genel oyla yapılacak seçimde, geçerli oyların salt çoğunluğunu alan aday, Cumhurbaşkanı seçilir. İlk oylamada bu çoğunluk sağlanamazsa, bu oylamayı izleyen ikinci pazar günü ikinci oylama yapılır. Bu oylamaya, ilk oylamada en çok oy almış iki aday katılır ve geçerli oyların çoğunluğunu alan aday, Cumhurbaşkanı seçilir. İkinci oylamaya katılmaya hak kazanan adaylardan birinin herhangi bir nedenle seçime katılmaması halinde; ikinci oylama, boşalan adaylığın birinci oylamadaki sıraya göre ikame edilmesi suretiyle yapılır. İkinci oylamaya tek adayın kalması halinde, bu oylama referandum şeklinde yapılır. Oylamalara tek adayla gidilmesi hâlinde, oylama referandum şeklinde yapılır. Geçerli oyların salt çoğunluğunu alan aday Cumhurbaşkanı seçilir. Oylamada, adayın geçerli oyların salt çoğunluğunu alamaması hâlinde seçim yenilenir ve kesin sonuçların ilânından sonra gelen kırkbeşinci günü takip eden ilk Pazar günü sadece Cumhurbaşkanı seçimi yapılır. Cumhurbaşkanlığı makamının herhangi bir nedenle boşalması ve Türkiye Büyük Millet Meclisi genel seçimine bir yıl veya daha az süre kalması hâlinde, Cumhurbaşkanı seçimi, makamın boşaldığı günden sonra gelen altmışıncı günü takip eden ilk Pazar günü Türkiye Büyük Millet Meclisi genel seçimiyle birlikte yapılır. Cumhurbaşkanlığı makamının herhangi bir nedenle boşalması ve Türkiye Büyük Millet Meclisi genel seçimine bir yıldan fazla süre kalması hâlinde, Cumhurbaşkanı seçimi, makamın boşaldığı günden sonra gelen kırkbeş gün içindeki son Pazar günü yapılır. Bu şekilde seçilen Cumhurbaşkanı Türkiye Büyük Millet Meclisi seçim tarihine kadar görevine devam eder. Kalan süreyi tamamlayan Cumhurbaşkanı açısından bu süre dönemden sayılmaz. Seçimlerin tamamlanamaması halinde, yenisi göreve başlayıncaya kadar mevcut Cumhurbaşkanının görevi devam eder. Türkiye Büyük Millet Meclisi tarafından savaş sebebiyle yeni seçimlerin yapılmasına imkân görülmediğine dair karar verilmesi hâlinde, Cumhurbaşkanı seçimi bir yıl geriye bırakılır. Geri bırakma sebebi ortadan kalkmamışsa, erteleme kararındaki usule göre bu işlem tekrarlanabilir. Anayasanın 103. maddesine göre Cumhurbaşkanı, görevine başlarken Türkiye Büyük Millet Meclisi önünde aşağıdaki şekilde ant içer: Anayasanın 104. maddesine göre, Cumhurbaşkanının görev ve yetkileri şunlardır: Cumhurbaşkanının cezai sorumluluğu Türkiye Cumhuriyeti Anayasası'nın 105. maddesinde düzenlenmiştir. Cumhurbaşkanı hakkında, işlediği iddia edilen suç hakkında soruşturma açılıp açılmaması Türkiye Büyük Millet Meclisi tarafından karara bağlanır. Eğer soruşturma açılması gerekiyorsa bu soruşturma, Yüce Divan sıfatıyla Anayasa Mahkemesince yürütülür. Cumhurbaşkanı cezai sorumluluğu şartları şunlardır: - Meclis üye tam sayısının salt çoğunluğunca soruşturma açılması - Meclis üye tam sayısının 3/5'inin gizli oyu Buradan iki ihtimal vardır. İlki soruşturmanın reddi, diğeri soruşturmanın kabulüdür. Kabul söz konusu olduğunda on beş kişilik soruşturma komisyonu kurulur. Komisyon kurulduğunda rapor oylaması yapılır. Bu aşamadan sonra Meclis'teki siyasi partilerin, güçleri oranında komisyona verecekleri üyelerden oluşan komisyon, soruşturmayı yürütür ve raporunu Genel Kurulda görüşülmek üzere Meclis Başkanlığına sunar. Üye tam sayısının üçte ikisinin oyuyla Cumhurbaşkanının Yüce Divan'a gönderilmesine karar verilebilir. Eğer Yüce Divan'a sevk edilirse Cumhurbaşkanı Anayasa Mahkemesi'nde yargılanmak durumundadır. Yargılama sonucunda mahkumiyet kararı verilirse Cumhurbaşkanının bu görevde kalıp kalmayacağı hükmolunan karara göre değişiklik gösterir. Eğer milletvekilliğini engelleyecek bir mahkumiyet kararı verilirse bu görev son bulur. Lakin seçilme engeli oluşturmayacak bir karar verilmişse cumhurbaşkanlığı devam eder. Cumhurbaşkanının bir suç işlediği iddiasıyla meclis üye tam sayısının salt çoğunluğunun önergesiyle soruşturma açılması istenebilir ve beşte üçünün oyuyla soruşturma açılabilir. Hakkında soruşturma açılmasına karar verilen Cumhurbaşkanı, seçim kararı alamaz. Cumhurbaşkanı soruşturulmaya başladığı andan itibaren Türkiye Büyük Millet Meclisi seçimlerinin yenilenmesini gerçekleştiremez. Cumhurbaşkanının hukuki sorumluluğuna gelirsek bu da iki şekilde mümkündür.Yüce Divan'da seçilmeye engel bir suçtan mahkûm edilen Cumhurbaşkanının görevi sona erer. Cumhurbaşkanının görevde bulunduğu sürede işlediği iddia edilen suçlar için görevi bittikten sonra da bu hüküm uygulanır. Cumhurbaşkanının kişisel eylemlerinden dolayı hukuki sorumluluğu tamdır. Özel hukuk alanında cumhurbaşkanı bir borç altına girmişse herkesi gibi ifa etmekle yükümlüdür. Aksi halde birtakım yaptırıma ve tazminata hükmedilir. Cumhurbaşkanının diğer hukuki sorumluluğu göreviyle ilgili işlemlerinden ötürüdür. Ancak bu sorumluluk İdare Hukukunda görülen "İdarenin kusur sorumluluğu"dur. Böyle bir dava da ancak idari yargıda açılır. Anayasanın 106. maddesi ve Cumhurbaşkanlığı Teşkilatı Hakkında Cumhurbaşkanlığı Kararnamesi göre, Cumhurbaşkanının hastalık ve yurt dışına çıkma gibi nedenlerle geçici olarak görevinden ayrılması durumlarında, görevine dönmesine kadar; ölüm, çekilme ya da başka bir nedenle Cumhurbaşkanlığı makamının boşalması durumunda da yenisi seçilinceye kadar, en yaşlı Cumhurbaşkanı yardımcısı, Cumhurbaşkanlığına vekâlet eder ve yetkilerini kullanır. 2017 anayasa değişikliği öncesinde, Cumhurbaşkanlığına Meclis Başkanı vekâlet etmekteydi. Cumhurbaşkanlığı arması ortasında sekiz uzun, sekiz kısa ışını bulunan sarı bir güneş ve onu çevreleyen on altı sarı yıldızdan oluşur. Cumhurbaşkanlığı forsu ise Türk bayrağının sol üst köşesine Cumhurbaşkanlığı armasının işlenmiş hâlidir. Fors, Cumhurbaşkanının ikametgâhında ve ziyareti süresince bulunduğu yerde bayrak direğine çekilir; gece gündüz çekili kalır. Makam odasında çalışma masasının sol gerisine konur. İçinde bulunduğu arabanın sol önünde, tepesinde ay yıldız bulunan kromajlı direğe çekilir. Cumhurbaşkanlığı forsunun nasıl kullanılmaya başlanıldığına ilişkin resmî bir kayıt yoktur. Ancak 1922 tarihli bir fotoğrafta, Atatürk'ün İzmir'e giderken kullandığı otomobiline bugünkü forsa benzer bir flamanın takıldığı görülmektedir. Bu flama şu an Anıtkabir'deki Atatürk ve Kurtuluş Savaşı Müzesi'nde sergilenmektedir. Fors ve armadaki güneşin sonsuzluğu ve bu özelliği ile Türkiye Cumhuriyeti'ni, on altı yıldızın ise tarihteki bağımsız on altı büyük Türk devletini simgelediği kabul edilir. İlk kez 1969 yılında, Harita Yüzbaşı Akif Özbek'in Türkiye Cumhurbaşkanlığı Forsu ve Taşıdığı Anlam adlı kitabında ortaya atılan bu görüş ilerleyen yıllarda armanın resmî anlamı olarak benimsenmiştir. Başka bir görüşe göreyse on altı yıldızdan dokuzu Orta Asya Türklerinin sancaklarında kullandığı dokuz tuğu, kalan yedi yıldızsa Anadolu Türklerinin sancaklarında kullandıkları 7 tuğu temsil etmektedir. Armadaki on altı yıldızın simgelediği kabul edilen Türk devletleri şunlardır: Nick Hornby Nick Hornby (d. 17 Nisan 1957, Surrey, İngiltere), roman ve deneme yazarı. Kendisi en çok "Ölümüne Sadakat", "1 Erkek Hakkında" ve futbol anılarını anlattığı "Futbol Ateşi" isimli kitaplarıyla tanınmaktadır. Kitaplarında spor, müzik ve karakterlerinin gayesiz hayatları ve takıntılı kişilikleri sık sık öne çıkmaktadır. Hornby'nin ilk kitabı "Fever Pitch" (Futbol Ateşi) 1992 yılında yayınlanmıştır. Kitap, yazarın Arsenal FC'ye olan fanatik düşkünlüğünü anlatan otobiyografik bir hikâyedir. Bu kitapla Hornby, William Hill Yılın Spor Kitabı Ödülü'nü almıştır. Kitap 1997 yılında İngiltere'de filme alınmış ve 2005 yılında takımın Boston Red Sox beyzbol takımıyla değiştirildiği bir Amerika versiyonu çekilmiştir. Bu ilk kitabından sonra, Hornby İngiltere "Sunday Times", "Time Out" ve "Times"'ın Edebiyat Eki'ndeki makalelerinin yanı sıra "The New Yorker" için de müzik eleştirileri yazmaya başlamıştır. İkinci kitabı ve ilk romanı olan "High Fidelity" (Ölümüne Sadakat), 1995 yılında yayınlanmıştır. Nevrotik bir müzik koleksiyoncusu ve onun başarısız ilişkilerini anlatan roman, 2000 yılında başrollerinde John Cusack'in oynadığı bir filme uyarlanmıştır. 1998 yılında yayınlanan üçüncü romanı "About a Boy" (1 Erkek Hakkında), aslında iki "erkek" hakkındadır: Biri bekar bir annenin yetiştirdiği tuhaf fakat sevimli ergen genç Marcus, diğeri de Marcus'la olan arkadaşlığıyla kendi toyluğu ve bencilliğinin üstesinden gelen 30lu yaşlarını süren avare Will Freeman'dır. 2002 yapımı filmde Hugh Grant ve Nicholas Hoult rol almıştır. 1999 yılında Hornby, Amerika Sanat ve Edebiyat Akademisi'nin E. M. Forster Ödülü'nü almıştır. "How to Be Good" (İyi de Nasıl?) adlı romanı 2001 yılında yayınlanmıştır. Romanın kadın kahramanı Katie Carr, günümüzün ahlak sistemini, evliliği ve ebeveynliği ele almaktadır. 2002 yılında kitap WH Smith Öykü Ödülü'nü almıştır. "Speaking with the Angel" (Melekle Sohbet) adlı bir sonraki kitabından aldığı paranın bir kısmını otistik çocuklar için kurulan TreeHouse isimli vakfa baışlamıştır. 12 arkadaşının yazdığı kısa hikâyeleri içeren kitabın editörlüğünü Hornby yapmıştır. Hornby, 2003 yılında pop şarkılarını ve ona hissettirdiklerini anlattığı denemeleri içeren "31 Songs" (31 Şarkı) adlı bir kitap yayınlamıştır. Hornby aynı yıl yazar meslektaşları tarafından London Edebiyat Ödülü'yle onurlandırılmıştır. Hornby aynı zamanda popüler kültürden bahseden denemeler de yazmış ve özellikle pop müzik ve karışık kaset severlerinin dikkatini çekmiştir. "The Believer" isimli aylık dergi için yazdığı "Stuff I've Been Reading" (Okuduğum Şeyler) isimli köşeden bazı yazılar 2004 yılında "Polysyllabic Spree" (Hece Cümbüşü) ve 2007 yılında "Housekeeping vs. The Dirt" kitaplarında derlenmiştir. "A Long Way Down" (Düşerken) isimli romanı 2005 yılında yayınlanmıştır. Kitap, Whitbread Roman Ödülü'ne aday gösterilmiştir. Hornby'nin "Slam!" (Çat!) isimli en son romanı 2007 yılında yayınlanmıştır ve Hornby'nin gençler için yazdığı ilk kitaptır. Kitap, 15 yaşındaki kaykaycı Sam'in hayatının, kız arkadaşının hamile kalmasıyla değişmesini anlatmaktadır. Hornby'nin bazı kitapları beyazperdeye uyarlanmıştır. Hornby, "Fever Pitch"'in Colin Firth'ün başrolünde oynadığı 1997 yapımı uyarlamasının senaryosunu yazmıştır. Arkasından 2000 yılında John Cusack'in başrolünde oynadığı "High Fidelity" (Sensiz Olmaz) gelmiştir; bu filmde hikâyenin geçtiği mekanlar Londra'dan Chicago'ya taşınmıştır. Filmin başarısından sonra 2002 yılında "About a Boy" (Bir Erkek Hakkında) da filme aktarılmıştır. Jimmy Fallon'ın başrolünde bir Boston Red Sox hayranını oynadığı ve sevgilisi Drew Barrymore'la barışmaya çalıştığı Amerikanlaştırılmış bir "Fever Pitch" uyarlaması 2005 yılında yapılmıştır. "A Long Way Down" (Düşerken) isimli kitabının da filme çekileceğine kesin gözüyle bakılmaktadır; Johnny Depp filmin haklarını daha kitap yayınlanmadan almıştır. Hornby'nin hayatında ve eserlerinde geniş yer bulan müziğin önemi, yazarın Dave ve Serge Bielanko tarafından kurulan Marah isimli rock grubu ile yaptığı uzun soluklu ve başarılı çalışmalardan da görülebilir. Hatta Hornby grupla birlikte Amerika ve Avrupa turnesine çıkmış, sahneye çıkıp şahsi müzik geçmişinde onun için önemli anları ve yorumcuları anlattığı denemeleri okumuştur. Yazarın Bob Marley, Rory Gallagher ve The Clash gibi sanatçılar hakkında yazdığı denemelerin ardından grup bu sanatçıların bir şarkısıyla konsere devam eder. Hornby, ve ufak ama yadsınamayacak hayran kitlesi arasında Stephen King ve Bruce Sprinsteen gibi isimleri barındıran Marah bu projeyi uzun süre yürütmüş ve sonunda tüm denemeleri ve şarkıları içeren bir gösteri hazırlamıştır. Hornby'nin okuduğu son deneme Marah hakkındadır ve bu denemeden itibaren grup kendi şarkılarıyla devam eder. "A Long Way Down" (Düşerken) karakterlerinden JJ, kariyeri yolunda gitmediği için Londra'da pizza servisi yapmakta ve 1999'un son gününde intihar etmeyi planlamaktadır. Karakterin Serge Bielanko'nun Londra deneyimleri esas alınarak yazıldığı düşünülmektedir. Kameraman Kameraman, sinemada veya televizyonda kamera ile görüntü çeken kişi. Genelde bütün görüntü araçlarını kullananlara kameraman denir. Haberciler dışarıda bağımsız kameralarla aktüel kameraman olarak çalışırken, stüdyoda kameramanları sabit kameralarla bir dekorda program çekimi yapar. Kaydırma, crabbing, zoom, netlik ayarlarını yapar, araçlarını konrol eder ve temizler, dollyi kirli bırakmaz, çevrinme kafalarını sıkar. Kameraman, ses ve ışıkçılarla, teknisyenlerle uyumludur. Yönetmen, stüdyo şefi, yapım asistanı, görüntü yönetmeniyle birlikte çalışmaktadır. Bir kamera temel olarak mercek ve ışık teknolojisidir. Stüdyolar, belli bir sistem kullanırlar (NTSC, PAL vb). Kameralar haber (ENG), stüdyo ve melez (EFP) olarak üç sınıf ve tüplü, yarı iletkenli (CCD) olmak üzere iki tiptir. Bakaçlar, kameramanın monitörüdür. Kontrol odasında kamera kontrol ünitesi vardır ve bir çekim öncesi bütün ayarlar buradan yapılır. Kamera üçayakları, kafaları, sehpaları, vinçleri araçlardan bazılarıdır. Diğer bir araç, kamera arabasıdır. Kameraman, optik bilgisi alır, ışığın yansıması, kırılması, soğurma, mercekler, teleobjektif, zoom, diyafram, odak, geniş açılı objektif kavramlarını bilir. Derinlik, perspektif, denge, çerçeveleme, çevrinme, kaydırma, netleme, düzenleme, intercut, hareketli çekim, yakın çekim, çokyakın çekim, boy çekimi, ikili çekim, grup çekimi, oyuncunun bakış boşluğu terimleri kameramanın temel terimleridir. Dış çekimlerde naklen yayın üniteleri kullanılır (OB). OB ünitesi, canlı yayınlarda bütün ekipmanı hazır bulundurur. Hilmi İşgüzar Hilmi İşgüzar (1929, Yozgat, Türkiye), Türk siyasetçi. Orman Fakültesi ve Ankara Üniversitesi Hukuk Fakültesi, Nancy Üniversiti Millî Orman ve Su Okulu İhtisas yaptı. Serbest Avukatlık, 2.(XIII), 3.(XIV) ve 5.(XVI) Dönem Sinop Milletvekiliği ile Sosyal ve Güvenlik Bakanlığı yaptı. Evli ve iki çocuk babsıdır. Adalet Partisi'nden ayrılarak Bülent Ecevit ile bakanlık karşılığı hükûmet kuran 11 milletvekilinden biridir. (Güneş Motel Olayı) 12 Eylül 1980'den sonra, "kayırma, yolsuzluk, nüfuz ticareti, vazifeyi suistimal ve menfaat temini suretiyle Bağ-Kur ve SSK'yı zarara uğrattığı" iddialarıyla Millî Güvenlik Konseyi (MGK) tarafından 2 Şubat 1981 tarihinde Yüce Divan'a sevk edildi. Toplam 16 kişi 26 Mart 1981 tarihinde başlayan yargılanmaları 12 Nisan 1982 tarihinde sonuçlandı. Hilmi İşgüzar, 9 yıl 8 ay ağır hapis ve 5 milyon 251 bin lira para cezasına çarptırıldı. Sayıları yargılama aşamasında 18'e yükselen diğer sanıklara da 3 ay ile 4 yıl arasında değişen hapis cezaları verildi. (Yüce Divan; Esas Sayı 1981/1, Karar Sayısı 1982/2, Karar Tarihi 12.4.1982) VII. Fernando VII. Fernando (14 Ekim 1784, Madrid - 29 Eylül 1833, Madrid]), 1808-1833 arasında iki defa İspanya kralı olmuştur. Kendini tutanlar tarafından ("Fernando el Desaeado (İstenen Fernando)"); karşıtları tarafından "el Rey Felón (Suçlu Kral)" olarak anılmıştır. IV. Carlos ile Parmalı Maria Luisa'nın oğluydu. Gençlik yıllarında yönetime annesinin ve babasının güvenini kazanmış olan Başbakan Manuel de Godoy egemendi; Fernando'nun özel öğretmeni, onun Godoy'a duyduğu kıskançlığı körükleyerek, Napolyon'dan destek istemesi yönünde cesaretlendirdi. Bu gelişmeler karşısında kaygılanan IV. Carlos, Fernando'yu tutuklattı, daha sonra da bağışladı. Godoy'un Fransız birliklerinin İspanya'ya girmesine izin vermesi üzerine patlak veren Aranjuez Ayaklanması'yla (17 Mart 1808) Carlos tahtı oğlu Fernando'ya bırakmak zorunda kaldı. Ama çok geçmeden Napolyon Madrid'i işgal etti ve Fernando'yu sınır bölgesine çağırarak, krallık tacını IV. Carlos'a geri vermeye zorladı. Ardından, erkek kardeşi Joseph'i İspanya kralı I. Jose adi ile kral yaptı ve Fernando'yu savaş süresince Fransa'da tutukladı. Napolyon Savaşları sırasında Fransa'da tutuklu kalmıştır. Bunun üzerine, İspanyol halkı Fernando adına Fransız istilacılara karşı ayaklandı. 1812'de İspanya'nın bağımsızlığını kazanmış kesiminde, kralın yetkilerini sınırlayan liberal "Cadiz Anayasası" yürürlüğe kondu. Napolyon, bu anayasayı yürürlükten kaldırması için VII. Fernando ile Valencay Antlaşması yapıp Aralık 1813'te onu serbest bıraktı. Fernando ülkesine döndükten sonra krallık yetkilerini geri alarak artık kısmen bağımsız olan İspanyol Amerikası'nda denetimini yeniden kurmaya çalıştı. Ama bakanları, Amerika'daki ordularına destek birlikleri gönderemedikleri gibi, İngiliz hükümetini de Amerika'nın yeniden fethi için işbirliğine ikna edemediklerinden herhangi bir sonuç elde edemedi. 1820'deki liberal devrimle, Fernando 1812 Anayasası'nın yeniden yürürlüğe konmasını kabul etmek zorunda kaldı. Ama Fransa kralı XVIII. Louis, Fernando'yu radikal bakanlardan kurtarmak için 1823'te Angouleme dükü Louis-Antoine de Bourbon komutasındaki büyük bir orduyu İspanya'ya gönderdi. Fransızların yardımıyla yeni bir hükûmet kuran Fernando radikalleri tutukladı ya da sürgüne gönderdi. 1826'ya gelindiğinde İspanyolların Amerika'daki tüm sömürgeleri bağımsızlıklarını kazanmış durumdaydı. Fernando'nun hükümetiyse artık "Kralcı Gönüllüler" milisine ve Fransız işgal kuvvetlerine dayanıyordu. Fernando'nun ilk evliliğinden hiç çocuğu olmamıştı. Mutlakıyetçi yandaşları, yerine kendisinden daha mutlakıyetçi olan ve Don Carlos olarak bilinen erkek kardeşi Carlos Maria Isidro de Borbon'u geçirmek istiyorlardı. Fernando, üçüncü karısı Maria Josefa Amalia'nın ölümü üzerine, Sicilya Krallığı prensesi I. Maria Cristina ile evlendi (1828). 1830'da kızı Isabel'in doğuşu karmaşık sorunlar yarattı. Eski Kastilya ve Leon'da kadınlar tahta çıkabiliyorlardı. Ama 1713'te İspanya ve Fransa arasında herhangi bir birleşmeyi engellemek için çıkarılan Lex Salica adlı veraset yasasıyla bu hak geri alınmıştı. IV. Carlos, 1789'da kadınların tahta geçme hakkını yeniden yürürlüğe koymuş, ama bu karar yasa olarak yayınlanmadığı için geçerliliği tartışma konusu olarak kalmıştı. Fernando Lex Salica'ya dayanarak kızı Isabel'in tahtın varisi olarak tanınmasını istiyordu, Carlos Maria Isidro ise bu yasanın geçersiz olduğunu ve veraset hakkının kendisinde olduğunu ileri sürüyordu. İspanya tarihinde yarım yüzyıldan fazla sürecek olan "Carlismo Hareketi" böylece doğdu. Fernando 28 Eylül 1833'te ölünce tahta II. İsabel adıyla kızı geçti. Ama o sırada Portekiz'de bulunan Carlso Maria Isidro'nun taht üzerinde hak iddia etmeye başlaması I. Carlismo Savaşı'nın (1833-1839) başlamasına neden oldu. Avusturya eyalet başkanları listesi Kevin Spacey Kevin Spacey (d. 26 Temmuz 1959), iki kere Oscar ödülü kazanmış Amerikalı tiyatro ve sinema oyuncusu ve yönetmen. Kevin Spacey Fowler, teknik yazar olan Thomas Geoffrey Fowler ve sekreter olan Kathleen (Spacey)'in üçüncü çocukları olarak 26 Temmuz 1959 tarihinde South Orange, New Jersey'de doğdu. FOX News tarafından Amerikan Nazi Partisi üyesi olmakla suçlanan babası genellikle işşiz kalırdı, bu durum da ailenin sık sık taşınmasına sebep olurdu. Aile nihayet 1963 yılında Güney Kaliforniya'ya yerleşebilmiştir. Spacey Kaliforniya'da büyümüştür. Televizyon ve sinema filmlerinde yardımcı oyunculuk yapmaya başlamadan önce kariyerine 1980'lerde tiyatro oyuncusu olarak başladı. 1990'larda oynadığı fimlerle büyük beğeni kazandı. 1995 yılında rol aldığı Olağan Şüpheliler filmindeki performansı ile en iyi yardımcı erkek oyuncu oscarını kazanarak kariyerinin zirvesine çıktı. Bu başarıyı 1999 yılında Amerikan Güzeli filmindeki sıradışı oyunculuğu takip etti ve bu filmi ile En iyi Erkek Oyuncu oscarını kazandı. Spacey, Se7en, Pay It Forward, The Usual Suspects, L.A. Confidential, ve en son filmi Superman Returns gibi iz bırakan birçok Hollywood filminde rol almıştır. Kendi seslendirmesi ile Call Of Duty Advanced Warfare'de Jonathan Irons isimli kötü karakter tarafından canlandırılmıştır. 18 Mart 2011'de, Netflix dizisi House of Cards'da Frank Underwood rolü için adı duyuruldu. 2013'te 65. Primetine Emmy Ödülleri'nde Drama Dizilerinde En İyi Erkek Oyuncu Emmy Ödülü'ne aday gösterildi. Bu bir internet televizyonu dizisi için ilkti. En sonunda 72. Altın Küre Ödülleri'nde drama dizileri için en iyi erkek oyuncu ödülünü kazandı ve 21. SAG Ödülleri için 2. sezondaki performansıyla SAG'ın Drama Dizilerinde En İyi Erkek Oyuncu Ödülü'ne aday gösterildi. Ekim 2017'de Spacey, 1986'da kendisine doğru cinsel ilişki yaptığı iddiasıyla Rapp'den özür dilediğini ve eşcinsel olduğunu itiraf etti. Spacey, "Hem erkeklerle hem de kadınlarla ilişkim oldu. Erkekleri sevdim ve romantik karşılaşmalar yaşadım, ve şimdi eşcinsel bir erkek olarak yaşamayı seçiyorum." ifadesiyle ortaya çıkma kararı, Billy Eichner, George Takei ve Wanda Sykes gibi eşcinsel topluluğun önde gelen üyeleri tarafından eleştirildi. Konuyu değiştirme ve odağı Rapp'ın suçlamasından çıkarma girişimi, kendi sarhoşluğunu bir çocuğa cinsel taciz yapmak için bir bahane olarak kullanmak ve eşcinsel olmakla cinsel olarak bir çocuğa saldırmak arasındaki bağlantıyı ima etmesinden dolayı çok eleştirildi. Roubaix Roubaix (okunuşu: , Felemenkçe: "Robaais"), kuzeybatı Fransa'da yer alan eski bir sanayi kenti ve komün. Hauts-de-France bölgesi Nord department'ına bağlıdır. Belçika sınırında Lille ve Tourcoing şehirleri yakınında yer alır. Şehirleşmiş bölge idaresi için Metropol Lille içinde bulunur. Roubaix'nin belediye sınırları içinde nüfusu (2013 itbarıyla) 'tur. Fransa'nın 43. kalabalık şehridir. Roubaix şehirleşmiş bölge olarak Lille Metro bölgesinde bulunur ve bu bölgenin nüfusu kişidir. Roubaix komünü uzun zamandır büyük nüfusu olmakla beraber bir departmanın ve hatta bir arrondişmanın bile merkezi olmayan tek şehirdi ama yakınlarda Villeurbanne ve Montreuil komünleri de aynı nitelikli oldu. 19. yüzyıl ikinci yarısında kuzey Fransa'da ortaya çıkan Sanayi Devrimi içinde Roubaix büyük bir endüstri merkezi oldu. Özellikle tekstil endüstrisi bu şehirde gelişip şehre gayriresmî olarak "Fransa'nın Manchesteri" unvanı kazandırdı. Roubaix, çok kültürlü ve kozmopolit bir şehirdir. Roubaix şehrinin, aşağıdaki şehirlerle kardeş şehir bağları vardır: Atlama (su sporu) Atlama, belirli bir yükseklikten atlayıp, havada estetik hareketler yaptıktan sonra suya dimdik girmeye dayanan spor dalı. Genellikle balıklama yapılan atlayış sırasında ayrıca çeşitli jimnastik ve akrobasi hareketleri gerçekleştirilir. 19. yüzyıla kadar atlama deyince akla gelen çivileme atlayışlardı. Taklalar, burgular ya da ters atlayışlar bilinmezdi. Daha sonra özellikle panayırlarda gösteri yapan cambazların gayretleriyle birbirinden ilginç atlama stilleri geliştirildi. 1900'lü yıllardan itibaren atlama cimnastikle yüzmenin birleştiği bir spor dalı haline geldi. İlk kez 1904 yılında olimpiyat programına alınan atlamada yarışmalar bugün iki dalda yapılmaktadır. Kadınlar 1912'den bu yana kule atlamada, 1920'den bu yana ise tramplen atlamada olimpiyatlarda yarışmaktadırlar. 2000 yılından beri her iki atlama branşında senkronize (çiftler) atlayışlar da düzenlenmektedir. Yarışmalarda atlayışlar beş grupta gerçekleştirilir; ayrıca yalnızca sabit platformdan el üstü duruşla atlayışlar da yapılır. Birinci grupta yer alan atlayışta sporcu yüzü suya dönük olarak tahtanın ya da platformun ucundan atlar ve öne doğru yarım ya da daha fazla sayıda perende atarak suya dalar. İkinci grupta sırtı suya dönük duran sporcu sıçrar ve havada ters perende atarak suya dalar. Üçüncü grupta yüzü suya dönük atlayan sporcu havada dönerek yüzü tramplene dönük durumda suya dalar. Dördüncü grupta platformun ucundan suya dönük atlayan sporcu, havada döndükten sonra gene yüzü tramplene dönük suya dalar. Beşinci gruptaki burgulu atlayışta, sporcu önceki dört gruptaki atlayışlardan birini yaparken, aynı zamanda üç dönüşle birlikte öne doğru bir buçuk perende atmak gibi çeşitli hareketleri de gerçekleştirir. Listede yer alan atlayışların çoğu üç ayrı konumda gerçekleştirilebilir. Bunlar düz, pike ve çömelme konumlarıdır. Birincisinde diz ve kalçalar düz tutulur; ikincisinde dizler düz tutulur, ama beden kalçadan kıvrılarak öne eğilir; üçüncüsünde ise hem kalça, hem de dizler kıvrılır ve beden bir topu andırır. En karmaşık atlayışlar bu konumların herhangi bir bileşiminden oluşan serbest konumda gerçekleştirilebilir. Olimpiyatlar gibi büyük organizasyonlarda sporcu sayısı fazla olduğu için eleme turu yapılır ve elemeler sonrasında ilk 12 sırayı alanlar finale yükselir. Şampiyonalar ve olimpiyatlar'da, atlama branşı yüzme, senkronize yüzme ve sutopu yarışmaları ile aynı organizasyonun birer parçasıdır. Olimpiyatlarda Dalma: Kadın: 10 m Platform, 10 m Senkronize Platform, 3 m Senkronize Tramplen, 3 m Tramplen. Erkek: 10 m Platform, 10 m Senkronize Platform, 3 m Senkronize Tramplen, 3 m Tramplen. Recep Ã–nal Recep Önal (1942, Orhangazi, Türkiye), Türk siyasetçi. Ankara Üniversitesi SBF Maliye ve İktisat Bölümünü bitirdi. Hacettepe Üniversitesi, İİBF Öğretim Görevlisi olarak çalıştı. Maliye Bakanlığı Bankalar Yeminli Murakıblığı, Sermaye Piyasası Kurulu Genel Sekreterliği, Başbakanlık Hazine Müsteşarlığı Müsteşarlık Müşavirliği, Sümerbank Bankacılık A.Ş. Yönetim Kurulu Başkanlığı, Başbakanlık Sermaye Piyasası Kurulu Başkan Vekilliği, XXI. Dönem Bursa Milletvekili ile Devlet Bakanlığı yaptı. Evli ve iki çocuk babasıdır. Hüsamettin Özkan ile birlikte "Türkiye Halk Bankası A.Ş. yöneticilerini korumak ve sorumluların yargılanmalarını önlemek kastıyla, yasalara aykırı uygulamalarda bulunarak bankanın zarara uğramasına sebep oldukları" iddiasıyla 15 Haziran 2004 tarihinde Yüce Divan'a sevk kararı TBMM tarafından alındı. Yüce Divan sıfatıyla görev yapan Anayasa Mahkemesi, her iki kişinin suçlama kararlarının ayrı ayrı alınması gereği nedeniyle kararı iade etti. Karar 26 Ekim 2004'te tekrarlandı ve onaylandı. Yüce Divan, 31 Mart 2007 tarihinde 5'e karşı 6 oyla "suç oluşmadığından" beraat ettirdi. Sağ Ulufeciler Sağ Ulufeciler ("Ulûfeciyân-ı Yemîn"), Osmanlı Devleti askeriyesinin Kapı kulu Askerleri'nin Süvariler kısmında yer alırdı. Bu bölüğe "Yeşil Bayrak" da denilirdi. Sağ ulufeciler 120 bölükten oluşurdu. Sağ ulûfeciler, seferde pâdişahın sağında yürüyen sipah bölüğünün sağında yürürlerdi. Savaş meydanında ve ordunun konak yerinde ise, pâdişâh sancağının sağında dururlardı. Hazîneyi korumak bunların görevleri arasındaydı. Ulufecilerden toplam 7 kişi tayin edilen bölük subaşılığına Subaşı sıfatıyla sağ ulufecilerden 4 kişi tayin edilirdi.Ayrıca ordumuz için de büyük bir önemi vardı. Bu yüzden sağ ulufeciler osmanlı donanmasında yer almaktadır. Bilgi sosyolojisi Bilgi sosyolojisi, bilgi ve toplum kuramı arasındaki ilişkileri inceleyen sosyoloji dalı. Klasik Marksizme göre bilgi tarzları burjuvazide başka proletaryada başka biçimler alır. Bu bilgi biçimlerini Karl Mannheim incelemiş ve buna ilişin esasları çıkarmaya çalışmıştır. Son dönemlerde bu alanda kültürel çalışmalar disiplini hakimdir. Sosyolojik bakış açıları, bilginin ve iktidarın yapısı ve gücü üzerinde, bilgi biçimlerinin ortaya çıkışı üzerinde, otorite ve kitlelerin bilgiyi nasıl kullandığı üzerinde çalışmaktadır. Bilim sosyolojisi adıyla yapılan çalışmalarda Robert Merton, Thomas S. Kuhn bilişsellik üzerinde durur. Yaz OlimpiyatlarÄ±'nda futbol Futbol, 1896 ve 1932 yılları dışında tüm Yaz Olimpiyat Oyunları programlarına alınmıştır. 1996'dan beri kadınlar da katılmaktadır. 2012 Oyunları, her kıta için ayrılan erkek millî takım kontenjanları şöyledir; 2012 Oyunları, her kıta için ayrılan kadın millî takım kontenjanları şöyledir; Sahir KurutluoÄŸlu Kemal Sahir Kurutluoğlu (1910, Eceabat, Çanakkale - 30 Aralık 1992), Türk siyasetçi. İstanbul Üniversitesi Hukuk Fakültesi'ni bitirdi. Bafra ve Uzunköprü Cumhuriyet Savcılığı, Yargıtay Cumhuriyet Savcı Yardımcılığı, Serbest Avukatlık, VIII. Dönem Kırşehir Milletvekiliği, Kurucu Meclis Cumhuriyet Halk Partisi Temsilciliği (6 Ocak 1961 - 15 Ekim 1961), Cumhuriyet Senatosu Cumhurbaşkanınca Seçilen Üyeliği (31 Ekim 1961 - 5 Haziran 1966) ile Basın Yayın ve Turizm, Adalet ve İçişleri Bakanlıkları ve Cumhuriyet Senatosu Bütçe Komisyonu Başkanlığı yaptı. Evli ve bir çocuk babasıdır. 1. Dönem Kırşehir milletvekili Ahmet Müfit Kurutluoğlu'nun oğludur. Marcin Zaleski Marcin Zaleski (1796 - 16 Eylül 1877), Polonyalı ressam. Zaleski, Kraków'da doğdu. Önemli eserleri arasında, tanığı da olduğu Varşova'da yaşanan Kasım Ayaklanmaları'nı anlattığı tabloları vardır. Ressamın Varşova'yı betimlediği başka birçok tablosu da vardır. Ressamın tabloları Türkiye'deki Adam Mickiewicz Müzesi'nde ve Gomel Sarayı'nda sergilenmektedir. Zaleski Varşova'da 16 Eylül 1877'de öldü. Felicity Huffman Felicity Huffman (d. 9 Aralık 1962), Emmy, Altın Küre ve SAG ödülü sahibi Amerikalı oyuncu. Ayrıca 2005 yılında Transamerica filmindeki rolü ile En İyi Kadın Oyuncu Akademi Ödülü'ne aday gösterilmiş, bu dalda Altın Küre ödülünü kazanmıştır. Desperate Housewives dizisinde canlandırdığı Lynette Scavo karakteri ile Emmy ve SAG ödüllerini almıştır. Sinema Sanatları ve Bilimleri Akademisi'ne katılması için akademiden davet aldı. Oyuncu William H. Macy ile evlidir ve iki çocukları vardır. Emrah Serbes Emrah Serbes, (d. 27 Ocak 1981, Yalova) TÃ¼rk yazar ve senarist. Ankara Üniversitesi Dil ve Tarih-Coğrafya Fakültesi'nin, tiyatro bölümünün, tiyatro tarihi ve teorisi anabilim dalından mezun oldu. Zaman zaman "Birgün" gazetesi için söyleşiler yaptı, "Radikal" 2 için tiyatro eleştirileri yazdı. "Hayvan" dergisinin Ankara temsilciliğini yaptı. Bu dergide Ahmet İnam ve Cengiz Güleç ile düzenli olarak gerçekleştirdiği sohbetleri ""Şen Profesörler: Metaforla Saadet Olmaz"" (Say Yayınları, 2006) adıyla kitaplaştırdı. """Her Temas İz Bırakır" adlı ilk romanı ve """Son Hafriyat""" isimli ikinci romanı İletişim Yayınları'ndan yayınlandı. """Her Temas İz Bırakır" romanı Almanca'ya tercüme edildi. Emrah Serbes'in ilk öykü kitabı """Erken Kaybedenler""", haziran 2009 itibarıyla kitapçı raflarındaki yerini aldı. Emrah Serbes'in ilk iki romanının kahramanı "Behzat Ç." aynı isimle televizyon dizisi olarak uyarlandı. Yazar, polisiye türündeki dizinin 10 bölümününün senaryosunu da yazdı. Behzat Ç. karakteri. 2011 yılında ""Behzat Ç. Seni Kalbime Gömdüm"" başlığıyla sınemaya da uyarlandı. Aynı yıl 48'inci Antalya Film Festivali'nde ilk kez seyirci karşısına çıkan filmin senaryosunu da Emrah Serbes yazdı. "Hikâyem Paramparça" başlıklı kitabında aforizmalar ve hayata dair düşüncelerini okurlarına aktardı. 2014 yılında "Deliduman", 2016 yılında "Müptezeller" isimli romanları yine İletişim Yayınları tarafından yayımlandı. ""Ot"" ve "Kafa" dergilerinde kısa hikâyeleri yayımlandı. 22 Eylül 2017'de İzmir-Aydın otoyolunda arkadaşı Kenan Doğru ile yolculuk yaparken kendi kullandığı araçla trafik kazası geçirdi ve kazaya karışan diğer araçta aynı aileden 2 kişi öldü. Olay sonrasında kazayı arkadaşı Kenan Doğru üstlendi ve medyada Emrah Serbes'in adı geçmedi. Emrah Serbes, 28 Eylül 2017 tarihinde sosyal medya hesabından kazayı kendisinin gerçekleştirdiğini ve tutuklanan arkadaşı Kenan Doğru'nun suçsuz olduğunu itiraf etti. İtirafın ardından Torbalı Adliyesi'ne ifade vermeye giden Emrah Serbes tutuklandı, Kenan Doğru serbest bırakıldı. Olay yeri tutanağına göre Emrah Serbes kusurluydu ve kazadan sonra 112'yi aramadıkları, sağlık kontrolünü kabul etmedikleri tespit edildi. Aracının arka koltuğunda veya aracın yanında içki şişesi bulunduğu iddia edildi. 12 Temmuz 2018'de yargılandığı davanın üçüncü duruşmasında 13 yıl 4 ay hapis cezasına mahkûm edildi. En İyi Kadın Film Oyuncusu Altın Küre Ödülü - Dram Sinema Dalında En İyi Aktris Altın Küre Ödülü - Drama ("Golden Globe Award for Best Actress - Motion Picture Drama") kazananların ve adayların listesi; †: Akademi Ödülü kazananı ‡: Akademi Ödülü adaylığı 2 adaylÄ±k 3 adaylÄ±k 4 adaylÄ±k 5 adaylÄ±k 6 adaylıık 14 adaylÄ±k 3 ödül 2 ödül Uraniborg GÃ¶zlemevi Uraniborg Gözlemevi, Tycho Brahe'nin Hven adasına Danimarka kralının 1575'te verdiği paralarla yapılan gözlemevidir. Brahe, orayı daha sonra Avrupa'nın ilk bilimsel araştırma enstitüsü haline getirmiştir. Turgut Nereden KoÅŸuyor? Turgut Nereden Koşuyor?, gazeteci Emin Çölaşan tarafından 1989 yılında yazılan kitap. Kitap dönemin başbakanı Turgut Özal ve ailesinin yaşamını konu etmektedir. Adıyaman Üniversitesi Adıyaman Üniversitesi (kısaca ADYÜ), 2006 yılında kurulmuş, Adıyaman, Türkiye'de yer alan bir devlet üniversitesidir. Günümüzde ADYÜ, 13 Fakülte, 1 Konservatuvar, 3 Enstitü, 3 Yüksekokul, 6 Meslek Yüksekokulu'nda 22 bini aşan öğrencisi ve binin üzerindeki çalışanı ile eğitim-öğretim, araştırma-geliştirme ve uygulama-hizmet faaliyetlerini sürdürmektedir. 2012 yılında ISO 9001 belgesi alarak Türkiye'nin 2. ISO 9001 belgeli üniversitesi olmuştur. Adıyaman merkez ilçede ana yerleşkesi, Besni, Gölbaşı ve Kahta ilçelerinde de birer yerleşkesi bulunmaktadır. Üniversite, İnönü Üniversitesi’ne bağlı olarak 1983 tarihinde kurulan Adıyaman Meslek Yüksekokulu, 12/05/1996 tarihinde kurulan Sağlık Yüksekokulu ve 12/05/1998 tarihinde kurulan Fen-Edebiyat Fakültesi ile Gaziantep Üniversitesi’ne bağlı olarak 27/06/1987 tarihinde kurulan Eğitim Fakültesi, 1988 yılında kurulan Gölbaşı Meslek Yüksekokulu, 15/12/1997 tarihinde kurulan Besni Meslek Yüksekokulu, 2003 yılında kurulan Adıyaman Mesleki ve Teknik Eğitim Fakültesi ile Harran Üniversitesi’ne bağlı olarak 16/10/1997 tarihinde kurulan Kahta Meslek Yüksekokulu olmak üzere üç farklı Üniversitenin oluşturduğu akademik birimlerin (3 fakülte, 1 Yüksekokul ve 4 Meslek Yüksekokulu) 1 Mart 2006 tarih ve 5467 sayılı kanunun 17 Mart 2006 tarih ve 26111 sayılı Resmî Gazete’de yayımlanarak yürürlüğe girmesi ile birleştirilerek Adıyaman Üniversitesi adında yeni bir üniversite olarak kurulmuştur. Afyonkarahisar'da 1977 Türkiye genel seçimleri 5 Haziran 1977 Genel Seçimleri Afyon ili sonuçları; Tek parti rejimi Tek parti rejimi, devlet yönetimiyle özdeşleşen bir siyasi partinin tek başına yasama meclisi ve hükûmeti oluşturduğu rejimlere verilen addır. Ülkede başka siyasi partilerin kurulmasının yasak olmadığı, ancak devletin tek partiyle yönetildiği de facto durumlara ise tek parti yönetimi denir. Parti-devlet bütünleşmesine dayanan tek parti rejimi, modern diktatörlüklere özgü bir yönetim biçimidir. Eski diktatörler genellikle muhaliflerini susturmak ve halkı siyaset alanının dışına itmekle yetinmişlerdir. 20. yüzyıl popülist diktatörleri ise, iktidarı "halktan alma" efsanesini korumaya gayret etmişler, siyasi uyarı ve propaganda işlevlerini en küçük toplum birimine kadar örgütlemeyi hedeflemişler, plebisitler veya benzeri oylama yöntemleriyle "halkın onayını" almaya büyük önem vermişlerdir. Halkı uyarmak ve yönlendirmek görevini üstlenen Parti, bundan ötürü olağanüstü önem kazanarak bazen devletin asli kurumlarının (ordu, polis ve bürokrasinin) dahi önüne geçmiştir. Tek partili sistemler kendi içerisinde hukuki durumlarına göre üçe ayrılırlar. Ayrıca bu sınıflandırmanın dışında sistemin geçici olmasına veya demokratikliğine bakılarak başka alt türler de eklenebilmektedir. Baskı ortamında yapılan 1912 seçimlerinden tek parti olarak çıkan ve Haziran 1913'ten sonra meclisteki tekil muhaliflerin çoğunu tasfiye eden İttihat ve Terakki yönetimi (1913-1918), bazı bakımlardan modern tarihin ilk tek parti rejimi sayılabilir. Rusya'da Kasım 1917'deki askeri darbe ile yönetim el koyan ve bir ay sonraki Duma seçimlerinde diğer partileri tasfiye eden Bolşevik Parti yönetimi, genellikle tek parti rejimlerinin dünyadaki ilk örneği olarak kabul edilir. İtalya'da Mussolini önderliğinde 1922'de iktidara gelen Faşist Parti, 1925'te diğer partileri yasaklayarak tek parti rejimini resmileştirmiştir. Türkiye'de 8 Nisan 1923'te seçilen ikinci Türkiye Büyük Millet Meclisi'ne sadece bir partinin katılmasına izin verilmiş, Kasım 1924'te kurulan muhalefet partisinin Mart 1925'te kapatılmasıyla tek parti düzeni resmi nitelik kazanmıştır; 1950'de Demokrat Parti'nin iktidara gelişi ile sona ermiştir. Siyasi partilerin katılmadığı 1908 seçimlerinden sonra, İttihat ve Terakki Fırkasının çeşitli baskı ve zorbalık yöntemleriyle Mecliste mutlak çoğunluğu elde ettiği 1912 seçimleri ("Sopalı Seçim" olarak anılır) Türkiye'de ilk tek partili rejim denemesinin başlangıcıdır. 1913'te İttihat ve Terakki yönetimi belli başlı muhaliflerini idam ve diğerlerini hapsetmek suretiyle siyasi alanda mutlak egemenliğini kurdu. 1919 Kasım ayında yapılan son Mebusan seçimlerinde de, İttihat ve Terakki geleneklerini sürdüren Müdafaa-yı Hukuk teşkilatı, Anadolu illerinden sadece kendi yandaşlarının seçilmesini sağladı. Seçilmeyi başaran muhalif mebuslar, 12 Ocak 1920'de toplanabilen meclisi boykot ettiler. 1920'de toplanan Birinci Türkiye Büyük Millet Meclisi'nde nispeten özgür bir tartışma ortamı korundu ve 1922'de birbirine muhalif iki grup oluşabildi. (Bak. Birinci Grup, İkinci Grup). Nisan 1923'te yapılan İkinci Meclis seçimlerine sadece Birinci Grup üyeleri arasından devlet başkanı Mustafa Kemal Paşa'nın oluşturduğu tek listenin katılmasına izin verildi. Seçime katılmayı deneyen bağımsız adaylar çeşitli baskılarla çekilmeye zorlandılar. Sonuçta resmi aday listesi dışında iki veya üç bağımsız aday Meclise girebildi. 1923'te Cumhuriyet Halk Fırkası/Partisi'nin kurulmasından sonra, 1927, 1931, 1935, 1939 ve 1943 genel seçimlerine sadece CHP listesi katıldı. CHP'nin 1927 Tüzüğü uyarınca aday listeleri partinin "değişmez genel başkanı" sıfatıyla Cumhurbaşkanı Atatürk—1938'den sonra "Milli Şef" İsmet İnönü—tarafından belirlendi ve ilan edildi. 1930 yılında Atatürk'ün girişimiyle bir muhalif parti (Serbest Fırka) kurma denemesi yapıldıysa da, Serbest Fırka kuruluşundan 3 ay sonra kendini feshetti. İkinci Dünya Savaşı sonunda, ufukta beliren Sovyetler Birliği tehdidine karşı ABD ve İngiltere'nin diplomatik desteğini kazanmak amacıyla Türkiye tek parti düzenine son verme kararını aldı. 1 Kasım 1945'te İnönü TBMM açış konuşmasında Atatürk'ün de nihai amacının demokrasiye geçmek olduğunu belirterek, '... Tek eksiğimiz hükûmet partisinin karşısında başka parti bulunmamasıdır,' dedi. Aralık ayında CHP'den ayrılan bir grup milletvekili 7 Ocak 1946'de Demokrat Parti'yi kurdular. 1946'nın ilk aylarında birçok yeni parti kuruldu ise de, bunların birçoğu hükûmet tarafından kapatıldı. Örneğin TKP'yle bağlantılı Türkiye Sosyalist Emekçi ve Köylü Partisi (TSEKP) ve Türkiye Sosyalist Partisi (TSP) gibi sol partiler açılır açılmaz yasaklandı. 21 Temmuz 1946 seçimlerinde Türkiye'nin ilk çok partili tek dereceli seçimleri yapıldı. Ancak bu seçimde de 1912'de olduğu gibi sandık sonuçları güvenli bir şekilde meclise yansımadı. 14 Mayıs 1950 seçimlerinde ise DP büyük çoğunlukla seçimi kazanarak iktidara geçti. Türkiye'de 1950 dönemeci, dünyada tek partili bir rejimin savaş veya ihtilal gibi kanlı olaylar olmaksızın serbest seçimlerle sona erdirilmesinin, çok az sayıda, hatta tek örneğidir. Bronkoskopi Bronkoskopi, bükülmez bir tüp aracılığıyla doğrudan doğruya soluk borusunu ve büyük bronşları muayene etmeye yarayan tekniğin adıdır. Yeteri kadar parça alınmasına ve gerektiğinde yabancı cisimlerin çıkarılmasına yarar. (Günümüzde yaygın olarak bükülebilir tüpler ya da fibroskoplar kullanılmaktadır, bunların kullanımı kolay olup, yapılan işleme fibroskopi de denmektedir). 1897 yılında Gustav Killian tarafından bulunan yöntem, 1970'li yıllarda bükülebilir hale getirilerek doktorlar tarafından uygulanmaya başlanmıştır. Bronkoskop, esneyebilir özellikte olup, bu cihazlarda hastanın bronş ağacına giren kısım oldukça incedir ve bu sayede hastada fazla bir rahatsızlık hissi uyandırmaz, ayrıca lokal anestezi uygulanır. İşlem 5 - 10 dakika sürmektedir. Bronkoskopi tanı ya da tedavi amaçlı olarak iki şekilde uygulanabilir. tedavi amaçlı bronkoskopi yapılmalıdır. Bronkoskopi bittikten sonra kanama, ateş, boğaz ağrısı, ses kısıklığı olabilir. Hasta iki saat süreyle bir şey yiyip içmemelidir. Spandau Spandau, Almanya'nın başkenti Berlin'in beşinci ilçesidir. Belediye Başkanı Helmut Kleebank'dır. (CDU) Düşünüyorum da, Karımı Seviyorum I Think I Love My Wife 2007 yapımlı bir romantik komedi filmidir. Chris Rock'un hem başrol,hem yönetmen, hem senarist hem de yapımcı olarak yer aldığı Karımı Seviyorum "Love in the Afternoon" isimli Fransız filminin yeni çevirimi. Rock ve Louis CK filmin bu versiyonunun senaryosunu hazırlamışlar. Richard Marcus Cooper (Chris Rock) profosyönel bir işadamıdır.Bir bankada çalışan Richardın 2 çok güzel çocuğu vardır hem de hem iyi bir anne hem de güzel bir kadın olan eşi Brenda (Gina Torres).Fakat eşi evlendikten sonra kocasını "bazı konular"`da tatmin etmeme ve hep yorgunum demesi Richard için iyi bir durum değildir.Fakat bir gün Nikki Tru(Kerry Washington) ofise gelir.Nikki Richardın eski en iyi arkadaşının sevgilisiydi.Nikki Richard`dan yardım ister.Şehre Nikki yeni gelmiştir ve bir iş bulmak istemektedir.Marcusla gitdikçe birlikte takılmaya başlasalarda Richard işin ileri gitmemesi için çaba göstermektedir.Fakat karısından korktuğu için ona da pek bir şey dememektedir.Fakat Nikkinin sürekli ofise gelip gitmesi iş arkadaşları arasında dedikodu olmaya başlar.Ayrıca daha sonra Richard gittikçe Nikkiyle olan arkadaşlığını kesmek zorunda olacaktır çünkü Nikki yüzünden son zamanlarda işleri aksamakta ve her kesin onun karısını aldatdığını düşünmektedir.Hatta sürekli karısı aldatan George(Steve Buscemi) bile Richard`a inanmamaktadır. 13+(Sevişme kaynaklı konuşma ve sahne,küfürler/argo ve bazı sahnelerden dolayı) CB4 CB4 Tamra Davis'in yönettiği bir 1993 yapımlı komedi filmidir. Müzikal olan ve belgesel tadında olan bu komedi filminde Chris Rock, Allen Payne ve Phil Hartman rol almaktadır. Nelson George ve Chris Rock'un yapımcılığını yaptığı filmin senaristleri arasında da bu ikili vardır. Toksöz Bayram Karasu Toksöz Bayram Karasu (d. 11 Şubat 1935, Erzurum), Türk psikiyatrist, psikanalist ve yazar. Psikanaliz ve psikanalitik psikoterapi alanında çalışmalar yaptı. New York'taki Yeshiva Üniversitesi Albert Einstein Tıp Koleji'nde uzun yıllar psikiyatri kürsü başkanlığı yaptı. Halen American Journal of Psychotherapy'nin genel yayın yönetmenidir. "Huzur Sanatı" ("Art of Serenity") adlı kitabı ABD'de çok satanlar listesine girmiştir. Ayrıca Yahudi Efendi adlı romanı Everest Yayınlarından çıkmıştır. Hasankale'de Erzurum Lisesi'ni bitirip, 1953'te İstanbul Üniversitesi Tıp Fakültesi'ne girdi. Mezuniyetin ardından lisede parasız yatılı okuduğundan, devlete borcunu ödemek için bir süreliğine Adana'da çalıştı. Zorunlu hizmeti bitince askere gitti. Tezkeresini alır almaz Kanada'daki Montreal Üniversitesi'ne girdi. St. Jeanne D’Arc Hastanesi'nde eğitim gördü. 1964'te Amerika Birleşik Devletleri'deki Yale Üniversitesi'nden kabul aldı. Yale'in ardından New York'a taşındı. 33 yıllık evlidir. Karısı Sylvia da kendisi gibi bir psikiyatrdır. Zazi Metroda Zazi Metroda (Fransızca: "Zazie dans le métro" ) Louis Malle tarafından yönetilen 1960 yapımı Fransız komedi filmi. Raymond Queneau'nun aynı adlı romanından uyarlanmıştır. Küçük kız çocuğu Zazi, taşradan Paris'e Amcası Gabriel'in evinde kalmaya gelir. Zazi'nin hayallerini Paris metrosunda gezmek süslemektedir. Bu amaçla Gabriel'in evinden kaçar. Panter (film) Panther (özgün adı: Panther), 1995 yapımı, siyah panter ile ilgili bir filmdir. Dram içerikli filmde ayrıca ırkçılığın kötü bir şey olduğu gösterilmektedir. Mario Van Peebles`in yönetmenliğini yaptığı filmin senaristi ve kitabının yazarı Melvin Van Peebles (Mario'nun babası). Film aşırı şiddet ve küfür içermekte olduğundan 13 yaş ve üzerine tavsiye edilmektedir. Necmettin Çobanoğlu Necmettin Çobanoğlu (d. 1 Mart 1953, Refahiye, Erzincan), Türk oyuncu. Refahiye'nin Hanzar (Teknecik) köyünde doğan sanatçı özellikle Yılmaz Güney'in Yol filmindeki rolüyle tanınır. Sanat dünyasına girişi, çekim setlerinde yardımcı eleman olarak (1967) başlayan Çobanoğlu, askerliğinin ardından Yeşilçam'da set işçiliğinin yanı sıra dublör olarak da çalışmayı sürdürdü. Bir süre sonra prodüksiyon işleriyle ilgilenmeye başlayan sanatçı, 12 Eylül Darbesi'nde, Sine-sen yöneticisi olduğu için yargılandı. 1992'de beraat eden Necmettin Çobanoğlu, 1999 seçimlerinde ÖDP'den milletvekili adayı oldu, ancak parti barajı geçemediğinden seçilemedi. Sinema filmlerinde rol alan sanatçı, halen sinema alanında çalışmaya devam etmektedir. Sanatçıya 47. Uluslararası Antalya Film Festivalinde "Sinemada Emek Ödülü" verilmiştir. The Smashing Pumpkins The Smashing Pumpkins 1988'de kurulmuş bir alternatif rock grubudur. Grubun şarkı sözü yazarı, vokalisti ve gitaristi olan Billy Corgan tarafından kurulmuş grup, seslerini grunge, gotik rock, heavy metal, psychedelic rock, progresif rock ve daha sonraki dönemlerde elektronik müzikle beslemiştir. 2000'de ayrılan grup, eleman değişiklikleriyle 2006'da tekrar bir araya gelmiştir. Billy Corgan, gotik rock grubu "The Marked" ile demolar kaydedip, Florida'da çalıyordu. Grubun dağılması sonrası Corgan, doğum yeri olan Chicago'ya döndü. Orada plak şirketinde çalışırken James Iha ile tanıştı. İkili, bir drum machine ile The Cure etkileşimli şarkılarını yazmaya başladılar. 1988'de Corgan, bas gitarist D'arcy Wretzky ile tanıştı. D'arcy kısa süre sonra gruba dahil oldu ve Iha ile aşk yaşamaya başladı. 9 Temmuz 1988'de Corgan, Iha ve drum machine ilk konserlerini verdi. D'arcy'li ilk konser ise 10 Ağustos 1988'de verildi. Bu konser sonrası Chicago'da bir konser salonu, drum machine yerine gerçek bir baterist olması kaydıyla grupla anlaştı. Corgan, arkadaşının tavsiyesiyle Jimmy Chamberlin'i bateriye aldı. Chamberlin, alternatif rock'la ilgilenmeyen bir caz bateristiydi ancak gelişi gruba yeni bir hava kattı ve dörtlü olarak ilk konserlerini 5 Ekim 1988'de verdi. 1989'de grup ilk demolarını kaydetti ve "Light Into Dark" adlı bir toplama albümde yer aldı. 1990'de "I Am One" ve "Tristessa" adlı iki single çıkardılar. Grup 1991'de Butch Vig prodüktörlüğünde ilk albümleri Gish'i çıkardı. Albüm, heavy metal etkileşimliydi. Albüm orta karar bir başarı elde etti. Ekim 1991'de "Lull" EP'si yayınlandı. Grup o sene Red Hot Chili Peppers, Guns N Roses gibi gruplarla beraber sahne aldı. Ancak bu sırada James ve D'arcy'nin ayrılması, Chamberlin'in alkol bağımlığı ve Corgan'ın depresyon hastalığı grupta sorunlara yol açtı. Bu arada Nirvana gibi grunge gruplarının yükselmesi The Smashing Pumpkins'in de gündeme oturmasına neden oldu. Grup Seatle'daki grunge müzik ortamında geçen "Singles" filmi soundtrack'i için "Drown" adlı şarkıyı kaydetti. Corgan depresyon içinde geçirdiği günlerde stüdyoda yeni albüm Siamese Dream için kayıtlar yapıyordu. Grup üyeleri her şeyden uzaklaşmak için Chicago dışında kayıtlara başladılar ancak Chamberlin'in uyuşturucu problemleri tekrar ortaya çıktı. Üyeler arasındaki sorunlar da gitgide artıyordu. Corgan, her şeyin istediği gibi olmasını istiyor