kadrana iki parça şeklinde çizilen ve her bir noktası iki farklı tarihi belirten sabit bir tutulum çemberiyle ifade edilir. Buna karşılık usturlapta çeşitli sabit yıldızların konumunu işaret eden noktalar rubu tahtasında ayrıca belirtilmez. Rubu tahtasının mukantarat yüzünde aşağıda belirtilen astronomik ölçüm ve hesaplar yapılabilir: a) Güneş tutulum boylam açısı (zâviye-i tûl-i şems-i husûf) λ’nın belirlenmesi. Rubu tahtasında ikisi çakışık dört yay parçası ile temsil edilen tutulum dairesi üzerinde on iki burcun yeri bellidir (şekil 3). Her burca 30° ve her güne 1° karşı düşürüldüğüne göre burçlar dairesinde bir yıl 12 × 30 = 360 gün olarak değerlendirilir. Bu yaklaşıklık sebebiyle güneş tutulum boylam açısının belirlenmesinde en çok beş günlük bir hata yapılmış olur. Güneş Koç burcuna Mart ayının 20-21 gecesinde (Rumi takvimde 7-8 Mart) girdiğine göre ölçüm yapılacak takvim günüyle bu tarih arasındaki gün farkı alınır ve fark otuza bölünerek hangi günde bulunulduğu tesbit edilir. Bulunan tarihe göre tutulum dairesi üzerindeki λ açısı belirlenerek ipin üzerindeki marka bu noktaya getirilir. Böylece bir boncukla ifade edilen güneşin rubu tahtasında gün boyunca (ipin merkez noktası etrafında) izleyeceği dairesel yörüngeyle ifade edilmiş olur. b) Yükselim açısı (zâviye-i irtifâ-ı şems) δ, güneşin doruk yüksekliği H ve bulunulan yerin boylam açısı ϕ’nin belirlenmesi. Şekil 4’te görüldüğü gibi yükselim (deklinasyon) δ, güneş doruk yüksekliği H ve boylam ϕ açıları arasında ilişkisi geçerlidir. Buna göre şekil 5’te olduğu gibi ip gergin tutularak, 1.a’da belirlenen λ güneş tutulum boylam açısına göre ayarlanan marka ile birlikte öğle doğrusu yönüne doğru çevrilir. Öğle doğrusunda eşlek (ekvator, hatt-ı üstüvâ) yayı ile marka arasındaki yükseklik farkı δ yükselim açısını, markanın altından geçen yükseklik yayı ise güneşin H doruk yüksekliğini belirler. Bu değerler kadranın öğle doğrusu boyunca uzanan göstergeden doğrudan doğruya okunabilir. Rubu tahtalarında genellikle Yengeç Dönencesi yayının hemen üzerinde bir de yükselim yayı mevcuttur. Eğer şekil 6’daki SNM dik üçgenine sinüs teoremi uygulanırsa SN yayı λ tutulum boylam açısına, SM yayı δ yükselim açısına ve SNM açısının ε tutulum yüzeyinin eğiklik açısına eşit olduğundan ilişkisi elde edilir. Yükselim yayı bu ilişkiye göre ölçeklendirilmiştir. 1.a’da λ açısının ayarlanması ile birlikte sin ε sabit olduğundan δ açısı anında ipin altında yükselim yayından okunabilir. Okunan açı 0° < λ < 180° için pozitif, 180° < λ < 360° için negatif olarak alınır. δ ve H belirlenince bulunulan yerin ϕ boylam açısı da (1) ilişkisinden hesaplanır. Örneğin İstanbul’da δ = 0° için H = 49° okunur ve ϕ = 90° - H = 41° hesaplanır. c) Zaman ölçümleri. Usturlaplarda zaman ölçümleri açı ölçümlerine dayanır. Usturlap ekranında 360° ≡ 24 saat ≡ 1440 dakikaya karşı düştüğüne göre 1° ≡ 4 dakika anlamına gelir. Rubu tahtası üzerinde zaman belirleme işlemleri aşağıda belirtilen işlemlerle gerçekleştirilir: 1. Yarı gün farkı F’nin belirlenmesi. Senede iki defa gece ve gündüz süreleri eşit ve gündüz süresi T° = 180° = 12 saate eşittir. Yaz günlerinde gündüz süresi 2 (T°/2-90°) kadar uzar, kış günlerinde ise 2 (90°-T/2) kadar kısalır (şekil 7). Bu farkın yarısı F°= ± (T°/2-90°) yarı gün farkı olarak adlandırılır ve λ güneş tutulum boylam açısının belirlenmesiyle ufuk yayı ile doğu-batı doğrusu arasındaki açıdan kolaylıkla elde edilir. 2. Güneş yüksekliği h’nın belirlenmesi. Bunun için rubu tahtasının sol kenarındaki iki çıkıntı güneşe doğru yönlendirilir. Kadran avuç içinde çevrilirken serbest bırakılan ip çekül ağırlığı ile gergin sarkıtılır. İlk çıkıntının gölgesi ikinci çıkıntıyı gölgelediği an güneş yüksekliğine karşı düşen h° açısı ipin üzerindeki boncuğun altındaki yükseklik yayından okunur (bk. şekil 8). 3. Bulunulan t zamanının belirlenmesi. İpin üzerindeki boncuk, 1.a’da belirlenen λ güneş tutulum boylam açısı üzerinde bulunmak üzere gergin tutularak 2’de okunan h yükseklik dairesinin üzerine gelinceye kadar çevrilir. Bu noktada yükseklik yayında ölçülen açı t zamanını belirler (şekil 8). Ancak rubu tahtasının şekil 9 gereği dörde katlanmış bir dairesel usturlap olduğu göz önünde bulundurularak t zamanı yükseklik yayında ölçülür. Günümüzde kullanılan standart saat sistemi şekil 9’da usturlap çevresinde iç sıradaki kırmızı rakamlarla ifade edilmiştir. Ancak burada ölçülen değer güneş saatlerinde ölçülen görünür güneş zamanı olduğuna göre bulunan değere boylam farkını ve zaman düzeltisini işaretiyle ilâve etmek gerekir. Güneşin batışını günün başlangıcı kabul eden ezânî saatlerin tesbitinde hangi k kadranında ölçüm yapıldığı göz önünde bulundurularak ilişkisiyle belirlenir. Bu arada ezânî saatlerin 2 × 12 saatten oluştuğunu unutmamak gerekir. Şekil 9’da, yılın belirli bir günü için ezânî saatler dış sıradaki siyah rakamlarla ifade edilmiştir. Ayrıca gün ve gecenin ayrı ayrı on iki saate bölünerek elde edilen zamânî saatler tanımlanır. Dairesel usturlapta ufkun altındaki gece süresi on iki eşit parçaya ayrılmış olduğundan zamânî saatler kolaylıkla belirlenir (bk. şekil 9). Rubu tahtasında bu bölge dörde katlanma sebebiyle çizilemediğinden onun yerine dik açının bulunduğu köşede yer alan altı adet yaydan yararlanılır. Zamânî saatlerin güneş yüksekliğini elde etmek için ilkin güneş tutulum boylam açısı λ’ya ilişkin güneş doruk yüksekliği H bulunur (bk. 1b). İp yükseklik yayından H yükseklik açısına ve boncuk KU yarı çaplı dairenin üzerinde D noktasına gelecek şekilde ayarlanır (şekil 10). Bunun neticesinde ip gergin çevrilirken boncuk merkezdeki 1-6 daireleri üzerinden geçer ve yükseklik yayında zamânî saatlere ilişkin h güneş yükseklikleri doğrudan okunabilir. Ara saatler ara kestirimle (interpolasyon) belirlenir. Bazı rubu tahtalarında güne bağlı olarak zamânî saatlerin kaç dereceye karşı düştüğünü veren bir eğri bulunur. Boncuk λ’ya göre ayarlandıktan sonra zamânî saat eğrisi üzerine getirilir ve bu açı doğrudan yükseklik yayından okunur. 4. Namaz vakitlerinin belirlenmesi. Öğle namazı (zuhr). Güneş, H doruk yüksekliğine eriştiği ya da güneş saatinde gölgenin en kısa olduğu anda kılınır. Bu da rubu tahtasında güneşin boylam ya da öğle doğrusu üzerinden geçtiği zamana karşı düşer. İkindi namazı (asr). Asr-ı evvel ve asr-ı sânî olarak tanımlanan iki zaman aralığında kılınır. Güneş doruk yüksekliği H’nin bilinmesi halinde h1 asr-ı evvel güneş yüksekliği öğle çubuk gölgesine bir ve h2 asr-ı sânî güneş yüksekliği iki çubuk boyu eklenerek ilişkilerinden hesaplanır. Rubu tahtasında genellikle H güneş doruk yüksekliğinin ayarlanması halinde h1 ve h2 açıları (4) ve (5) ilişkileri gereği yükseklik yayına eş odaklı iki yay üzerinde doğrudan okunabilir. Akşam namazı (mağrib). Güneş ufukta kaybolduktan sonra kılınır. Ezânî saate göre güneşin batması ile saat 12 ya da 0 olur ve yeni bir gün başlar. Rubu tahtasında bu zaman ufuk eğrisiyle belirlenir. Ancak güneşin battığından emin olmak için belirlenen değere genellikle 1°’lik zaman süresi eklenir. Yatsı namazı (şafak). “Güneşin ufkun altına 17° indiği zaman” olarak tanımlanır. Bu zaman rubu tahtasında genellikle çizili olan ve λ açısına bağlı olarak ölçülen şafak eğrisinden yararlanılarak belirlenir. Sabah namazı (subh). Güneş doğduğu anda sona erecek şekilde başlatılır. Bu zamanı belirlemede şafak eğrisinde olduğu gibi özel bir eğriden yararlanılır. Yukarıda tanımlanan zamanların dışında rubu tahtasında imsak zamanı ve bayram namazıyla ilgili iki eğri daha bulunur. İmsak, “ramazanda güneşin sabah doğmadan ufka 19° yaklaştığı zaman” olarak tanımlanır. Bayram namazı ise güneş ufkun üzerine 5° yükselince başlatılır. İlki imsak eğrisi, ikincisi 5°’lik yükseklik yayı ile belirlenir. 5. Kıble yönünün belirlenmesi. Rubu tahtasının İstanbul için çizildiğini var sayalım. İstanbul ve Mekke’den geçen büyük daire güneye doğru α1 = 29°, doğuya doğru 90° - α1 = 61°’lik bir açı yapar (şekil 11). Buna göre güneş 61°’lik genişlik dairesini (azimut) kestiği noktada Mekke yönüne yöneliktir. B) Rubu tahtasının rubul-müceyyeb yüzeyi ve kullanımı. Rubu tahtasının arka yüzünde bir çeyrek daire parçası ile bu daire parçasının dik kenarları çap alınarak çizilen iki yarım dairede yer alan, rub‘u’l-müceyyeb adı verilen bir çizim bulunur (şekil 12). İslâm astronomları ve bilim adamları, bu çizimin geometrik özelliklerinden yararlanarak açıların trigonometrik değerlerini ve trigonometrik değerlerden açıları elde edebiliyor ve bazı trigonometrik denklemlerin nümerik çözümlerini bulabiliyorlardı. Ayrıca bu çizim yardımıyla iki veya daha fazla sayıyı çarpma, bölme, kare ve karekök alma, küp ve küpkök alma gibi işlemleri de kolaylıkla gerçekleştirebiliyorlardı. Geometrik özellikleri göz önünde bulundurarak rub‘u’l-müceyyeb yukarıda belirtilen hesapların yapılmasında şu şekilde kullanılır: a) Açıların sinüs ve kosinüs değerlerinin belirlenmesi ya da verilen trigonometrik değerlerden açıların bulunması. Çeyrek dairenin kenarı 0,5°’lik 180 adet küçük, 1°’lik 90 adet orta ve 5°’lik 18 adet büyük taksimata, çeyrek dairenin kenarları ise her birinin 5 alt taksimatı bulunan 12 taksimata ayrılmıştır. Buna göre yarıçap 5 × 12 = 60 taksimata bölünmüştür. Burada 60 sayısı 2, 3, 5 ve katlarına bölünebildiğinden sadece 2 ve 5’in katlarına bölünen 100 sayısına tercih edilmiştir. Rubu tahtasının her iki tarafındaki ölçümlerde kullanılan, her iki ucunda birer çekül bulunan ip çeyrek dairenin merkezindeki delikten geçer. Şekil 13’te görüldüğü gibi ip gergin biçimde tutulur ve yarım daire üzerinde trigonometrik fonksiyon değeri aranan α açısına karşı düşen H noktasına getirilirse trigonometrik ilişkilerden kolayca gösterilebileceği gibi, H noktasından OS ve OC çeyrek daire kenarlarına çizilen paralel HC1 ve HS1 doğrularının belirlediği OC1 ve OS1 mesafeleri cos2α ve sinα değerlerini, OH ipinin OC çaplı daireyi kestiği N noktasından OS ve OC doğrularına çizilen paralellerin belirlediği OC2 ve OS2 mesafeleri cos2α ve sinα.cosα değerlerini, OH ipinin OS çaplı yarı daireyi kestiği M noktasından OS ve OC doğrularına çizilen paralellerin belirlediği OC3 ve OS3 mesafeleri sinα.cosα ve sin2α değerlerini verir. Aynı şekilde OC ve OS kenarlarından ayarlanan trigonometrik ifadelere karşı düşen α açıları ters işlemlerle belirlenebilir. b) Çarpma ve bölme işlemleri. İpin herhangi bir H konumu ve OH üzerindeki M noktası için benzer üçgenlerden (şekil 14) OM/OH = OM'/OH' oranı yazılabileceğine göre OH = 1, OH' = x ve OM = y için OM' = x.y çarpımı elde edilir. Buna göre OS üzerinde x değeri OH' mesafesi olarak alınır ve OC' ne paralel H'H doğrusunun SC yayını kestiği H noktası belirlenirse ipin üzerinde alınacak olan OM = y mesafesinin OS kenarına izdüşümü aranan x.y çarpımını verir. Bu hesap yönteminde x ve y değerleri 0,1 ile 1 arasında seçilir ve sayıların üsleri ayrıca değerlendirilir. Bölme işlemlerinde OH = 1, OH' = y ve OM' = x alınarak (bk. şekil 15) OM = x/y oranı elde edilir. Bunun için x < y olmak üzere OS üzerinde x ve y mesafeleri alınır OC’ye paralel HH' doğrusunun belirlediği OM mesafesi aranan x/y oranını verir. Eğer x > y ise oran 1’den küçük olacak, x ve y değerleri 0,1 ile 1 arasında değişecek şekilde 10’un katlarıyla çarpılır ve sonuçta bu çarpılan değerler göz önünde bulundurulur. Çarpma ve bölme işlemlerinin trigonometrik ifadelere uygulanması tanjant, kotanjant, sekant ve kosekant türü trigonometrik değerlerin hesaplanmasını mümkün kılar. c) Kare ve karekök alma işlemleri. Kosinüs dairesi içindeki OMC dik üçgeni için geçerli OM2 = OM" OC ilişkisinden (şekil 16) OM = x ve OC = 1 için OM" = x2 olarak bulunur. Buna göre eğer OS üzerinde x değeri alınır ve bu değer gergin iple kosinüs dairesi üzerine taşınırsa OS’ye paralel MM" doğrusu OC kenarında aranan x2 değerini verir. Bu işlem ters yönde gerçeklenirse OC üzerinde ayarlanan sayının karekökü bulunur. Bu işlemler için şekil 16’da görüldüğü gibi sinüs dairesi de kullanılabilir. Burada da karesi veya karekökü aranan sayının değerinin 0,1 ile 1 arasında bulunmaması halinde sayı 10’un katlarıyla çarpılır ve işlem bu katlara uygulanarak elde edilen sonuca aksettirilir. d) Küp ve küpkök alma işlemleri. Kare alma işleminde olduğu gibi küpü alınacak olan değer OS kenarında ayarlanır. Şekil 16’da görüldüğü gibi OS kenarına paralel MM" doğrusunun belirlediği H ve N noktaları için benzer üçgenlerden NN'/HH' = ON/OH oranı yazılabilir. HH' = x2, ON = x, OH = 1 alındığında NN' = ON" = x3 bulunur. Küpkök alma işlemi ters işlem olarak doğrudan doğruya gerçeklenemez. Küpkökü alınacak olan x sayısı OC üzerinde ayarlanır (şekil 17). Küpkökün yaklaşık değeri OS üzerinde alınarak küp alma işlemindeki işlemler M"M doğrusuna göre gerçeklenir ve gerçek küpkökten daha büyük ve küçük değerlerde olduğu gibi OS’ye paralel olmayan 1 ve 2 doğruları elde edilir. Ara kestirim sonucu OS’ye paralel HNN" doğrusu belirlenerek x2/3 ve x1/3 değerleri bulunur. e) Asr-ı evvel, asr-ı sânî zamanlarının belirlenmesi. Bunun için rub‘u’l-müceyyebde iki eğri bulunur. İkindi namazı başlığı altında gösterildiği gibi asr-ı evvel ve asr-ı sânî zamanlarındaki güneş yükseklikleri öğle güneş yüksekliği cinsinden (4) ve (5) ilişkileriyle ifade edilebilir. Eğer h1 ve h2 açılarının bilindiği ve OS1 = M1H1, 2 OS2 = M2H2 olduğu farzedilirse, şekil 18’den ifadeleri yazılabilir. Buna göre M1 ve M2 noktalarının H açısı cinsinden yer eğrisi olarak elde edilir. Bu eğriler kadrana çizilmiş olduğundan ip H açısına ayarlanır ve ipin eğrileri kestiği M1 ve M2 noktalarından OC kenarına M1H1 ve M2H2 paralelleri çizilirse OH1 ve OH2 yönleri h1 ve h2 açılarını belirler. Rub‘u’l-müceyyeb ile özellikle h güneş yüksekliği bulunulan yerin ϕ enlemi, δ yükselim (deklinasyon) ve t zaman açısı cinsinden veren ilişkisi; δ yükselim açısının λ güneş derecesi ve ε tutulum düzlemi (ekliptik) açısı cinsinden veren (10) türü ifadeler kolaylıkla hesaplanabilir. Bu hesapları kolaylaştırmak için rub‘u’l-müceyyeblerde genellikle 23,5°’lik ε tutulum ve örneğin İstanbul için ϕ = 41°’lik enlem yayı kadrana önceden işlenir. Böylece bu ifadelerle ilgili çarpma ve bölme işlemlerinde kolaylık sağlanır. Rubu tahtası zaman ve yön tayininde kullanılmış sağlam, hassas ve güvenli bir gözlem, ölçü ve hesap aletidir. Atsushi Miyazaki ParkÄ± Atsushi Miyazaki Parkı, İstanbul’un Sarıyer ilçesinde, Japon yardım gönüllüsü Atsushi Miyazaki'nin anısına kurulmuş küçük bir parktır. Atsushi Miyazaki Parkı, Ekim 2011 Van depreminin ardından meydana gelen artçı sallantılarda göçük altında kalarak yaşamını yitiren Japon yardım gönüllüsü Atsushi Miyazaki’nin anısına 2013 yılında açıldı. Açılışta yapılan konuşmada Ertuğrul Fırkateyni kazasında ölenlerin anısına Japonya'nın Kushimoto şehrinde dikilen anıt ile açılan müzeye vurgu yapılmış, Atsushi Miyazaki Parkı’nın bunun bir tür karşılığı olduğu belirtilmiştir. Açılışta parka Atsushi Miyazaki’nin bronz büstü de kondu. 2015’te bu büst hırsızlar tarafından çalındı ve hurdacıya satıldı. Kısa süre sonra bulunan büst Sarıyer Belediyesine teslim edilmiş, ancak yeniden yerine konmamıştır. Atsushi Miyazaki Parkı, Sarıyer ilçesinin Ferahevler semtinde, Ferahevler’den Tarabya’ya doğru inen Muhtar Caddesinin kıyısında, bir yamacın eteğinde düz bir alanda yer alır. Atsushi Miyazaki’nin büstünün de bulunduğu parkta, kayalar ve küçük yapay havuzlar ile çardak bulunmaktadır. Parkın bir ucu çocuklar için oyun alanı olarak düzenlenmiştir. Parkın düzenlendiği yerde bulunan asırlık çınar ağacı ile 1864 yılından beri var olan Ayia Kiriaki Ayazması, Atsushi Miyazaki Parkı’nın ortasında kalmıştır. Türkiye’nin başka yerlerinde de Atsushi Miyazaki’nin anısına açılmış ve aynı adı taşıyan parklar bulunmaktadır. PsÃ¶dotrisomi 13 sendromu Psödotrisomi 13 sendromu (holoprosencephaly-polydactyly sendromu), otosomal dominant yolla aktarılan, çok sayıda konjenital anomali içeren kalıtsal bir sendromdur. Az da olsa, otosomal resesif olgulara da rastlanabilir. Kafatası küçüktür (mikrosefali) ve holoproensefali’nin bir türü olan sebosefali (maymunkafa) saptanır. Gözler küçük (mikroftalmi) ve birbirlerine çok yakındır (hipotelorizm). Kulaklar küçük ve geridedir. Dudak yarığı ve damak yarığı vardır; bazı hastalardaki yarıklar orta çizgi üzerindedir. Kalp sağdadır (dekstrokardi); atrial ve ventriküler septal defektler görülür. Triküspid kapak darlığı ve aort koarktasyonu olabilir. Akciğerlerde segment malformasyonu vardır. Kosta sayısı 11 çift olarak belirlenir (normalde 12 çift). Omfalosel ile açıklığı bulunmayan (imperfore) anüs görülür. Küçük penis ve kriptorşidizm (skrotuma inmemiş testisler) erkeklerdeki genital organ anomalilerin başıcalarıdır. Kız çocuklarında uterus ve vajina anomlileri vardır. Eksik böbrek (renal agenezis) ya da küçük böbrek (renal hipoplazi) saptanır. Ellerde polidaktili, ayaklarda polidaktili ve sindaktili vardır. Beyin hemisferleri ayrılmamıştır (holoprosencephaly). Corpus callosum oluşmamıştır; ensefalosel, beyincik hipoplazisi, hidrosefalus saptanır. Belirgin bir hipotoni durumu vardır. Adrenal bezlerin geliÅŸmesi yetersizdir (hipoplazi). Yaşam ağacı (Kabbala) Yaşam ağacı, nde kullanılan bir diyagramdır. Genellikle farklı farklı arketipleri simgeleyen 10 düğüm, ve bu düğümleri bağlayan 22 hattan oluşan ağaç benzeri bir diyagramdır. Düğümler genellikle ortak bir kategori içinde bulunurlar ve birisi uzun ikisi kısa olan üç temel sütuna ayrılır. Düğümler genellikle küre olarak, bağlantılar ise doğrusal hatlar olarak gösterilir. Düğümler genellikle varoluşun, Yahveh'in veya insan ruhunun kuşatıcı yönlerini temsil eder. Doğrusal hatlar ise genellikle kürelere atfedilen kavramlar arasındaki ilişkiyi veya bir küreden diğerine gitme gereksinimlerinin sembolik bir tanımını temsil eder. Sütunlar genellikle yol olarak sembolize edilir ve genellikle farklı türde değerleri, elektrik yüklerini veya türlerini temsil eder. Aynı adı taşıyan diğer kavramlardan ayırt etmek için genellikle kabbalistik yaşam ağacı olarak adlandırılır. Yahudi Kabbalası'nda düğümlere sefirot ismi verilir. Diyagram ayrıca yine nin içinde bulunan Hristiyan Kabbalası ve Hermetik Kabbala tarafından da kullanılmaktadır. Diyagramın yaşam çiçeğinden türetilebileceğine inanılmaktadır. MatÄ›j Vydra Matěj Vydra (d. 1 Mayıs 1992, Chotěboř), Çek futbolcudur. Forvet pozisyonunda görev almakta olup Burnley'de forma gitmektedir. Roberts sendromu Roberts sendromu (Roberts psödotalidomid sendromu; SC Phocomelia sendromu), otosomal resesif yolla aktarılan kalıtsal bir sendromdur. Kol ve bacak kemiklerinin eksikliği nedeniyle, eller ve ayaklar gövdeye doğrudan bağlı gibidir (phocomelia; fokomeli). Doğum öncesi (prenatal) incelemelerde saptanan gelişme geriliği doğumdan sonra da devam eder. Kraniyosinostoz nedeniyle kafatası küçüktür (mikrosefali) ve brakisefal özellik gösterir. Alın bölgesinde (frontal) ensefalosel vardır. Boyun kısadır; ensede kistik higroma olabilir. Saçlar seyrek ve gümüş rengindedir. Gözler küçük (mikroftalmi) ve birbirlerinden uzaktadır (hipertelorizm). Göz çukurları (orbita) sığ olduğu için patlak göz izlenimi (ekzoftalmi) alınır. Sklera mavimsidir. Korneada ve lenste bulanıklık (katarakt) vardır. Göz kapakları aşağı çekiktir ve defektlere (koloboma) rastlanır. Kulak kepçelerinde malformasyonlar görülür. Yüz derisinde ve kulaklarda damar tümörü (hemangioma) olabilir. Burun sırtı yayvan, kanatları küçüktür. Yanaklar ve altçene küçüktür (mikrognati); üstçene öne çıkıntılıdır (prognatizm). İki taraflı (bilateral) dudak ve damak yarıkları vardır.. Kalpte atrial ve ventriküler septal defektler saptanır. Safra kesesi tam gelişememiştir. Dalak dışında minik dalak adacıkları görülür. Polikistik böbrek ve/veya atnalı böbrek saptanır. Deride sütlü kahve (café-au-lait) renginde lekeler vardır. Dış genital organlar iridir; erkeklerde testis, kız çocuklarında uterus malformasyonları görülür. Kol ve bacak kemikleri oluşmamıştır; bu nedenle, eller ve ayaklar doğrudan gövdeye gövdeye yapışık gibidir. Fokomeli bulgusu özellikle kollarda çok belirgindir. El parmakları küçük ve kalındır; yapışıklıklar (sindaktili) ve kıvrıklık (klinodaktili) vardır. Ayaklar çarpıktır, ayak parmaklarında eksiklikler olabilir. Vertebra ve pelvis anomalileri vardır. Hidrosefalus saptanır. Kafa sinirlerinin (kafa çiftleri) işlevleri yetersizdir (paralizi). Psikomotor gerilik ve zeka geriliği belirlenir. Rosselli-Gulienetti sendromu Rosselli-Gulienetti sendromu, otosomal resesif yolla aktarılan, ender görülen kalıtsal bir sendromdur. Klinik bulgular ektodermal displazi izlenimi verir. Saçlar, kaşlar ve kirpikler seyrektir ve hızla dökülürler. Kulaklar önde ve yelkensi görünümdedir. Ağıziçi incelemelerde, yarık dudak ve yarık damak saptanır. Dişler küçüktür (mikrodonti) ve eksiklikler vardır (hipodonti). Bazı hastalar dişsizdir (anodonti). Parmak derileri yapışıktır (sindaktili). Avuçiçleri ve ayak tabanlarının derisindek keratin tabakası kalındır (palmoplantar hiperkeratoz). Terleme yetersizliği olabilir. Tırnak yapıları bozuktur. Psikomotor gerilik vardır. William Edward David Allen William Edward David "Bill" Allen (6 Ocak 1901 - 18 Eylül 1973), Güney Kafkasya tarihçisi olarak bilinen İngiliz akademisyen, politikacı ve iş insanı. Kuzey İrlanda siyasetiyle yakından ilgili olan Allen'ın faşist eğilimleri vardı. Baba tarafından İskoç-Kuzey İrlandalı bir ailesinin çocuğu olarak Londra'da doğan Allen, Hertfordshire'da büyüdü. Sonrasında Eton Koleji'nde (1914-1918) öğrenim görürken Rusça ve Türkçe öğrenmeye başladı. On sekiz yaşındayken ilk kitabı olan "Avrupa'daki Türkleri" yayınladı. Türk Kurtuluş Savaşı Batı Cephesi ve Rif Savaşı (1925) sırasında "Morning Post" gazetesi için muhabirlik yaptı. İkinci Dünya Savaşı öncesinde Kafkasya ve Anadolu halklarının tarihi hakkında kapsamlı araştırmalar yaptı. 1930'da Sir Oliver Wardrop ile birlikte Gürcü Tarih Derneği'ni kurdu; dernek Güney Kafkasya çalışmalarından bahsettiği "Georgica" dergisini yayınladı. Annesi kişisel girişimlerini ve Chipfordfield, Hertfordshire ve Commonwood House'daki evlerin giderlerini 1935'e kadar finanse etti. Allen haftasonları annesinin finanse ettiği evlerde Kafkasya filologlarını, Orta Asya'nın ücra bölgelerinden sürgün edilen ulusal liderleri, ve şahsına münhasır karakteri olan entelektüelleri ağırladı. Dublin'de 1973'te ölen Allen'ın Gürcistan ve Kafkasya ile ilgili kitaplarının olduğu kütüphanesinin değeri yaklaşık £30.000 (2014'teki değeri £280.000 ile £530.000 arasında) idi. Kütüphanedeki eserler günümüzde Indiana Üniversitesi'nin Lilly Kütüphanesi'nde sergilenmektedir. Mehmet Ali Ã–zkan Mehmet Ali Özkan (1963, Güdül, Ankara), Türk bürokrat. 9 Haziran 2020'de Resmî Gazete'de yayımlanan cumhurbaşkanlığı kararnamesi ile Tunceli'ye vali olarak atandı. 1963 yılında Ankara ilinin Güdül ilçesinde dünyaya gelen Özkan, Ankara Üniversitesi Siyasal Bilgiler Fakültesi'nden mezun oldu. 1999'da kaymakamlık sınavını kazandı. İçişleri Bakanlığı tarafından İngiltere'ye yabancı dil eğitimi için gönderildi. Afyonkarahisar'ın Başmakçı ilçesinde, Van'ın Gürpınar ilçesinde, Konya'nın Hadim ilçesinde, Düzce'nin Gölyaka ilçesinde, Artvin'in Hopa ilçesinde ve Bitlis'in Tatvan ilçesinde kaymakamlık görevini yürüttü. Sakoda kompleksi Sakoda kompleksi, üç temel bulgudan oluşan bir tablodur. Nedeni bilinmemektedir. 1. Sfenoetmoidal ensefalomeningosel 2. Corpus callosum yokluğu (agenezi) 3. Yarıklar (dudakta ve damakta orta çizgi yarıkları; başparmak yarığı) Boško Obradović Boško Obradović ([bôʃko obrǎːdoʋit͜ɕ olarak telaffuz edilir; 23 Ağustos 1976 doğumlu)) sağcı siyasi parti Dveri'nin kurucusu ve lideri olan Sırp siyasetçi. Partisinin 2017 Sırbistan cumhurbaşkanlığı seçimleri adayıydı. Obradović 23 Ağustos 1976'da SFC Yugoslavya'nın Čačak şehrinin Vranići köyünde doğdu. Belgrad Üniversitesi'nde filoloji okudu ve 2002 yılında "Miloš Crnjanski ve Yeni Milliyetçilik" konulu tezini yazdıktan sonra mezun oldu. 1999'da kendisi ve bazı sınıf arkadaşları kendi yayınları olan Dveri Srpske'yi (Sırpça "Sırp Kapıları") çıkarttılar. Yayın grubu 2003 yılında Srpski sabor Dveri'ye (Sırpça "Sırp Kapıları Meclisi") dönüştü ve sonrasında 2011'de siyasi parti Dveri oldu. Obradović'in daha üst makam için yürüttüğü ilk seçim, partisinin toplam ulusal oyların% 4.34'ünü kazandığı 2012 Sırp parlamento seçimi oldu. Obradović 25 Haziran 2015'te Dveri'nin lideri oldu. 2016 Sırbistan parlamento seçimlerinde Obradović, Dveri'nin, aynı zamanda Avrupa şüpheciliği çizgisindeki Sırbistan Demokrat Partisi ile koalisyonda yer almasını kabul etti. Dveri-DSS koalisyonu ulusal oyların% 5'ini aldı ve bu nedenle Dveri ilk kez Sırbistan parlamentosuna girdi. Eylül 2016'da Dveri, Obradović'in 2017'de Sırbistan cumhurbaşkanlığı seçimlerine aday olacağını açıkladı. Obradović 13 Ocak 2017'de Čačak'ta saha kampanyasına resmen başladı. 3 Mart 2017'de Federica Mogherini, Sırbistan'ın Avrupa Birliği'ne katılımını tartışmak üzere Avrupa Birliği'nin elçisi olarak Sırbistan parlamentosunu ziyaret etti. Konuşması sırasında Obradović ve parti üyeleri sessizce hem İngilizce hem de Sırpça yazılmış "Sırbistan Brüksel'e inanmıyor" el pankartları açtılar. Bu, Mogherini'nin konuşması boyunca protesto gösterisi yapan Vojislav Šešelj ve Sırp Radikal Partisi milletvekillerinin tam tersi yönde bir hareketti. Konuşmadan sonra Obradović, çıkarılan gürültünün Šešelj ve Başbakan Vučić arasında üzerinde gizlice anlaşılmış politik bir gösteri olduğunu söyledi. 29 Mart 2017'de Almanya'ya gitti ve Almanya için Alternatif siyasi partisinden Jörg Meuthen tarafından Baden-Württemberg parlamentosunu ziyaret etmeye davet edildi. Buna karşılık Obradović, Meuthen'i Dveri'nin konuğu olarak Sırbistan'ı ziyaret etmeye davet etti. Obradović, cumhurbaşkanlığı seçiminde on bir adaydan altıncı sırada yer aldı ve ulusal oyların% 2,29'unu aldı. Seçimden sonra sonuçlardan memnun olmadığını ve düzensizlikler nedeniyle seçimlerin tekrar yapılması gerektiğini belirtti. Deran (albÃ¼m) Mehmet Emin Bilmez Mehmet Emin Bilmez (1 Şubat 1966; Mutluca, Solhan, Bingöl), Türk bürokrat. 26 Aralık 2018'de Resmî Gazete'de yayımlanan cumhurbaşkanlığı kararnamesi ile Van'a vali olarak atandı. 1 Şubat 1966 tarihinde Bingöl'ün Solhan ilçesinin Mutluca köyünde dünyaya gelen Bilmez; ilkokulu doğduğu köyde, lise öğrenimini Bingöl İmam Hatip Lisesi'nde, üniversiteyi ise Ankara Üniversitesi Hukuk Fakültesi'nde bitirdi. Azel (albüm) Azel, Nijerli müzisyen Bombino'nun üçüncü stüdyo albümü. Partisan Records tarafından 1 Nisan 2016'da piyasaya sunuldu. Ziya Polat Ziya Polat (20 Temmuz 1973; İzmit, Kocaeli), Türk bürokrat. 9 Haziran 2020'de Resmî Gazete'de yayımlanan cumhurbaşkanlığı kararnamesi ile Yozgat'a vali olarak atandı. 5th Cell 5th Cell, 2003 yılında 5th Cell Media, LLC. adı altında kurulmuş ve Joseph M. Tringali, Jeremiah Slaczka ve Marius Fahlbusch tarafından yönetilen bağımsız video oyun geliştiricisidir. Şirket "Scribblenauts" serisi ile tanınır. 28 Ağustos 2003'te Joseph M. Tringali, Jeremiah Slaczka ve Brett Caird tarafından kurulan şirket mobil oyunlar geliştirmeye ve THQ Wireless, JAMDAT Mobile (günümüzde EA Mobile) ve UIEvolution (Square Enix'in eski yan kuruluşu) gibi yayımcılarla çalışmaya başladı. 2 Ağustos 2004'te THQ Wireless 5th Cell'in üç orijinal mobil oyununu çıkaracağını duyurdu: "Siege", "SEAL Team 6" ve "Mini Poccha." 2006'da 5th Cell, Nintendo DS oyunları ve gündelik oyun geliştirmeye döndü. Geçmişte lisans satın alan ve kiralık çalışan şirket yenilikçi, orijinal video oyunlar geliştirmeye odaklandı. IGN'den Michael Thomsen ile yaptığı bir röportajda şirketin yaratıcı yönetmeni Jeremiah Slaczka'ya "Hangi oyunlarla tanınmak istersiniz?" sorusu yöneltildi. Şöyle Cevap verdi:Yenilikçi oyunlar - hiçbir yerde başka kimseden bulamayacağınız AAA içerik üretin bir şirket olarak tanınmak istiyoruz. Şimdiye kadar hem "Drawn to Life" hem "Lock's Quest" oyunlarımız bu vizyona uyan işler. Şirketimizin odağını tamamen orijinal oyunlara çevirdik. Artık lisanslı oyun geliştirmiyor veya kiralık çalışmıyoruz. 21 Nisan 2006'da IGN 5th Cell'in ilk Nintendo DS oyunu orijinal "Drawn to Life"'ın duyurusunu yaptı. 1 Temmuz 2006'da 5th Cell gündelik oyun tarzında bilgisayar için geliştirilmiş orijinal yapım "D.N.A"'nın yayımlanması için "Merscom"'la ortaklık yaptığını duyurdu. 9 Mayıs 2007'de THQ oyuncunun DS'in ekranında kahraman ve dünyayı çizdiği eşsiz aksiyon-macera/platform karması "Drawn to Life"'ı yayınlayacağını duyurdu. THQ oyunu dünya çapında 2007 ve 2008'de yayımladı. Next-Gen.biz'e göre oyunun çıkışından (Eylül 2007) 1 Mart 2008'e (6. ay) kadar oyun dünya çapında 820.000 kopya sattı ve son 12 ay içinde en çok satan 100 oyun arasında 61. sıraya girdi. 2 Nisan 2008'de THW 5th Cell'in yeni Nintendo DS oyununu yayımlayacağını duyurdu. Orijinal aksiyon-strateji oyunu "Lock's Quest"'te oyuncu önce savunma hatları kurup ardından zamana karşı saat ordusuyla savaşıyordu. 5 Aralık 2008'de 5th Cell bir sonraki Nintendo DS oyununu IGN.com'da duyurdu. Gelişen aksiyon bulmaca oyunu "Scribblenauts"'ta oyuncu bulmacayı çözmek için aklına gelen herhangi bir kelimeyi yazabiliyordu. 1 Mayıs 2009'da Warner Bros. Interactive Entertainment "Scribblenauts"'u yayımlayacağını duyurdu. 15 Eylül 2009'da "Scribblenauts" Kuzey Amerika'da yayımlandı. Oyun Avustralya'da 30 Eylül, Avrupa'da 9 Ekim'de piyasaya sürüldü. NDP Group'a göre Scribblenauts Eylül 2009 boyunca 194.000 kopya sattı. Bu satış hacmiyle DS çok satanlar listesinde "" ve "Kingdom Hearts 358/2 Days" oyunlarının hemen arkasında yer aldı. Devam oyunu Super Scribblenauts DS için Kuzey Amerika'da 12 Ekim 2010, Avustralya'da 27 Ekim ve Avrupa'da 29 Ekim'de piyasaya sürüldü. Oyun aslındaki pek çok özelliğin geliştirilmiş haliydi, daha fazla kelime eklenmişti, sıfatlar eklendi ve D-Pad kullanımı için kontroller düzenlendi. Orijinal "Scribblenauts"'un iOS versiyonu "Scribblenauts Remix" Warner Bros. Interactive tarafında 12 Ekim 2011'de piyasaya çıkarıldı. Oyun bu platforma 5th Cell yerine Iron Galaxy tarafından hazırlandı. iOS verisyonunda Scribblenauts ve devam oyunundan kırk bölüm ve iOS için hazırlanmış on yeni bölüm vardı. Nintendo'nun E3 2012 basın toplantısında üçüncü bir oyunu, "Scribblenauts Unlimited"'i, hem Wii U hem Nintendo 3DS için duyurdular. Seri Nintendo 3DS platformu ve bir ev oyun konsolu için defa çıkarılacaktı. Oyun 13 Kasım 2012'de Nintendo 3DS için ve 18 Kasım 2012'de Wii U ve PC için piyasaya sürüldü. Oyun öncekilere göre oldukça farklıydı çünkü Starite kazanmak için tek tek bulmaca çözmek yerine oyuncu olmayan karakterlerle dolu macera tabanlı açık dünyaya geçildi. Ayrıca Wii U ve PC versiyonlarında olan ama 3DS'te olmayan yeni nesne editörü eklenmişti. Devam oyunu "", Eylül 2013'de piyasaya sürüldü ve DC Comics evreninden karakterler ve yerler içeriyordu. 2015'te 5th Cell yeni projesi "Anchors in the Drift" için kitle fonlaması sitesi "fig.co"'dan para toplamaya çalıştı. Oyunun ücretsiz aksiyon-RPG olması planlanıyordu ancak $500.000 toplama hedefine ulaşılamadı ve başarısız bir tanıtım sürecinden sonra geliştirme çalışmaları durduruldu. 24 Mart 2016'da Scribblenauts: Fighting Words mobil oyununun Warner Bros. Interactive tarafından iptal edilmesinden dolayı pekçok çalışan işten çıkarıldı. Şirket günümüzde çalışmaya devam etse de geriye "ufak" bir kadro kaldı. 2003 2006 2007 2008 2009 2010 Bu oyunlar 5TH Cell'in orijinal oyunlarına dayansa da 5TH Cell tarafından geliştirilmemiştir. Neal Ascherson Charles Neal Ascherson (d. 5 Ekim 1932) İskoç gazeteci ve yazardır. Ascherson 5 Ekim 1932'de Edinburgh'da doğdu. Eton College'da burslu okudu. Üniversiteye gitmeden önce, Temmuz 1951'den Eylül 1952'ye kadar Kraliyet Deniz Piyadeleri'nde subay olarak askerliğini yaptı. Daha sonra King's College, Cambridge'de tarih bölümünde öğrenim gördü. Ascherson'un Cambridge'deki öğretmeni Tarihçi Eric Hobsbawm, Ascherson'u "belki de şimdiye kadar sahip olduğum en parlak öğrenci" olarak tanımlamış, Ascherson'a fazla bir şey öğretmediğini, sadece kendini geliştirmesine izin verdiğini belirtmiştir. Mezun olduktan sonra akademik kariyere devam etme tekliflerini reddetmiştir. Bunun yerine, önce "Manchester Guardian'da", sonra sırasıyla "Scotsman" (1959–1960), "The Observer" (1960-1990) ve "The Independent on Sunday'de" (1990-1998) gazetecilik yapmıştır. "The World at War" (1973-74) ve "Cold War" (1998) belgesel dizilerinin senaryolarını yazmıştır. Ayrıca "London Review of Books'a" düzenli olarak katkıda bulunmuştur. Ascherson, Polonya ve Doğu Avrupa meseleleri hakkında kapsamlı yazılar yazmış ve ders vermiştir. 1999 İskoç Parlamentosu seçimlerinde Batı Renfrewshire seçim bölgesinde Liberal Demokrat adayı olarak seçimlere girmiş ama seçilememiştir. Ascherson, 2014 İskoç bağımsızlık referandumunda "Evet" (bağımsızlık yanlısı) kampanyasını desteklemiştir. 2016 itibarıyla, Ascherson UCL Arkeoloji Enstitüsü'nde ziyaretçi profesörlük yapmaktadır. 1991 yılında Ascherson'a Open University tarafından fahri doktorluk unvanı verilmiştir. Jyotsna Bhatt Jyotsna Bhatt (d. 6 Mart 1940 – ö. 11 Temmuz 2020), Hintli seramik ve çömlek sanatçısı. Bhatt 6 Mart 1940'ta Mandvi, Cutch Eyaleti, Britanya Hindistanı'da doğdu. Baroda Maharaja Sayajirao Üniversitesi'nde eğitim gördükten aynı kurumda kırk yıl çalışarak çömlekçilik üzerine dersler verdi. Uzun yıllar devam eden sanat kariyeri boyunca taş eşyaları ve pişmiş toprak üzerinde çalıştı. Eserlerinde doğaya olan ilgisinide yansıtarak; kedi, köpek, kuş, lotus tomurcukları, oyuncak ve tabak gibi materyalleri tema olarak kullandı. Hintli seramik ve çömlek sanatçısı Jyotsna Bhatt 11 Temmuz 2020'de geçirdiği inmeden iki gün sonra Vadodara, Gujarat'ta 80 yaşında vefat etti. Kendisi gibi sanatçı olan Jyoti Bhatt ile evliydi. Jeoloji tarihi Jeoloji tarihi, bir doğa bilimi olan jeolojinin paleontoloji, mineraloji ve petrografi gibi yer bilimlerinin gelişimi ile paraleller gösteren tarihsel gelişimi. Sokrates öncesi düşünür Miletli Thales, yerküre hakkında eski mitolojik inanış ve hikayeleri, mantıklı ve rasyonel açıklamalar ile değiştirmeye çalışan ilk isimdir. Thales artık Poseidon'u depremlerden sorumlu tutmayı bırakmış, bunun yerine su üzerinde yüzen bir Düz Dünya teorisi ortaya atmıştır. Thales ayrıca büyük nehirlerin sonunda biriken alüvyonları gözlemleyerek, her şeyin sudan meydana geldiğini iddia etmiştir. Anaksimandros iskan edilmiş dünyanın ilk haritasını yapmakla kalmamış, Thales'in düşüncelerini geliştirmiştir. Ona göre yaşayan canlılar da sudan meydana gelmişlerdir. Nitekim bunu takiben balık benzeri varlıklardan insan meydana gelmiştir. Bu düşünceleri ile Anaksimandros modern evrim teorisinin bir formunu 2400 yıl önceden dile getirmiştir. Günümüzde yeniden yaşamın başlangıcının denizde aranması ("Abiyogenez") ilginç bir tesadüftür. Anaksimandros bu düşünceleri ile canlıların doğal gelişim süreçleri olabileceğini düşünen ilk kişi olmuştur. Ksenofanes midye ve deniz canlılarına ait kalıntıları taşlaşan fosiller olarak tanımlayan ilk isim olmuştur. Fosillerin karada bulunmasını, dağların eskiden denizden yükseldiği tezi ile açıklamaya çalışmıştır. Erozyon'u da kavrayan Ksenofanes, erozyon ve dağ oluşumunu belirli bir sıralama halinde gösteren bir döngünün varlığını öne sürmüş, karanın yok edildiği her seferinde, insanlığın da yok olduğunu iddia etmiştir. Doğaya yönelen düşünce akımları MÖ 4. yüzyılda geçersiz ve eskimiş kabul ediliyorlardı. Antik Çağ Yunan felsefesi biçimsel mantık ve aşkınlık ile ilgili problemler ile ilgilenmiştir. Güney İtalya'daki Pisagorcular matematiği bir çeşit esrarlı mistik bir din gibi yorumlarken, sofistler retorik, gramer ve diyalektik üzerine yoğunlaşmışlardır. Kayaç ve Metallerin ortaya çıkışı hakkındaki düşünceler bu dönemde gözleme dayanmaktan ziyade, tamamen spekülasyonlardan oluşmaktaydı. Bu dönemde astronomik objelerin gök taşlarının düşmesi sonucu oluştuğunu ileri süren Anaksagoras, dine hakaret etmekle suçlanmış ve hapse atılmıştır. Zira bu fikirler, yerli halkın inançlarına ters düşmektedir. Platon, Empedokles'in dört unsur öğretisini pisagorcuların matematiksel spekülasyonları ile harmanlayarak kayaç ve minerallerin birbirine karışmış elementlerden değil, eritilebilir sudan yani buzdan meydana geldiğini ileri sürmüştür. Aristoteles "Meteorologia" adlı eserinde elementlerin transmutasyonu teorisini ileri sürmüştür. Bu dönüşüm güneş ışınlarının dünya yüzeyine gelmesi ile açıklanmıştır. Buna göre güneş ışınları ile tetiklenen buharlaşma sonucu kuru yerlerde kayaçlar, nemli yerlerde ise metaller meydana gelmektedir. Aristoteles ayrıca vis plastica adını verdiği bir gücün, kayaların içerisinde fosillerin oluşmasına yol açtığını düşünmekteydi. Her şeyin (dolayısıyla minerallerin de) gelişim ve ilerlemesi logos sayesinde mümkündü. Metafizik bir düzen prensibi olan logos, bütün evrene içkindir. Stoacılar, logos düşüncesinden yola çıkarak "Logoi spermaticoi" adını verdikleri bir konsept ortaya atmışlardır. Buna göre fikirler (idea), tekil şeylerin şeklini belirlemekteydi. Hristiyan teolojisine büyük etkisi olan Yeni Platoncu akıma göre bu fikirlerin kaynağı, tanrısal ruh idi. Günümüzde tüm bunlardan ziyade bir mineralin atomlarını kristal yapıya zorlayan kimyasal bağlar yahut yaşayan bir organizmanın gelişimini belirleyen genler düşünülmektedir. Aristoteles'in öğrencisi Theophrastus kayaçlar hakkında yazdığı eserinde modern tarihe değin geçerli olan temel bilgileri kaleme almıştır. Onu takip eden dönemlerde kayaçlara olan ilgi daha çok mücevherlerin astrolojik ve tıbbi özelliklerinin yanı sıra, sahte altın ve suni camın ve nasıl edinebileceğine yönelik yoğunlaşmıştır. Antik Çağ'da bilinegelen bütün bu bilgileri Gaius Plinius Secundus "Naturalis Historia" adlı ansiklopedik eserinde yeniden özetlemiştir. Bu eserin yalnızca son 5 cildi mineraller hakkındaydı. Pompeii'yi yok eden Vezüv Yanardağı patladığında, merağına yenik düşen Gaius Plinius Secundus zehirli gazlara maruz kalarak hayatını kaybetmiştir. Yeğeni Gaius Plinius Caecilius Secundus bu yaşananları tanık olarak kaleme almıştır. Bunun dışında günümüze ulaşan antik jeolojik gözlemler nispeten azdır. Madencilik, kölelerin yaptığı bir iş olduğundan madencilerin bilgilerinin küçümsendiği ve bu mesleğin kirli ve zahmetli olduğu düşüncesi ilgisizliğe sebep olmuş olabilir. Eski Ahit'te Eyüp kitabı'nda (28,1-19) madencilik ile ilgili bölümler bulunmaktadır. Geç Antik Çağ'da dünya hakkındaki birçok bilgi unutulmuştu. Antakyalı Theophilus (115–181) dünyanın sonsuzluğu ve yerkürenin döngüsel gelişimi hakkındaki düşünceleri reddetmiştir. Bunun yerine Theophilus, Yahudi geleneğine sadık kalarak dünyanın tarihini Kitab-ı Mukaddes'e dayanarak hesaplamaya çalışmış ve MÖ 5529 tarihine ulaşmıştır. Ayrıca Hristiyan hatip Lactantius Firmianus (MS 240–320) dünyanın yuvarlak olduğunu reddederek, Düz Dünya teorisini savunmuştur. Roma İmparatorluğu'nun Batı Avrupa topraklarını kaybetmesini takip eden dönemde madencilik durağan bir döneme girmiştir. Buna karşın islami dünyada maden cevherleri ve kayaçlar hakkındaki düşünceler geliştirilmiştir. Bilhassa İbn-i Sina, Aristoteles'e dayanarak onun metallerin dönüşümü teorisini reddetmiştir. Mineralleri kategorilere ayıran İbn-i Sina, taşların meydana gelişini, katmanlı olmalarından ötürü sedimentasyona, dağları ise depremlere bağlamıştır. İslami İhvan-ı Safa düşünce okulu da, İbn-i Sina ile benzer bir biçimde okyanusların ortaya çıkışını açıklamaktaydı. Arap dünyasında yaygın olan bu görüşler, Batı Avrupa'daki simyacılara esin kaynağı olmuştur. Simyacılar, metallerin oluşumunu gezegenlerden gelen ışınlara bağlıyorlardı. Albertus Magnus, cevherlerin oluşumunu bir damıtma süreci ile açıklamaktaydı. Yerkürenin iç ısısı, nemli buharların daha ince bileşenlerini yerkabuğundaki doğal gözeneklere ve çatlaklara sürükler. Orada, bir imbik boynunda olduğu gibi soğutulur, atılır ve konsantre edilirler. Bu aslında modern hidrotermal koridor yatakları teorisine karşılık gelmektedir. Orta Çağ'da yaşayan kesimler dünya hakkında sorular sorurken, bakışlarını ayaklarının altındaki toprağa değil gökyüzüne çevirirdi. Gökyüzünde ya her şeye gücü yeten bir Tanrı ya da dağlar ve denizlere hükmeden, mineral, bitki ve hayvanların büyümesine neden olan gezegenlerin çekici gücü ve ışınlarından şüphelenmekteydi. Geç Orta Çağ'da (özellikle Aristoteles felsefesinin Hristiyan teolojisine tesiri nedeniyle) oldukça kısa olan Kitab-ı Mukaddes kronolojisi hakkında ilk şüpheler ortaya çıktı. Jean Buridan, 14. yüzyılda Hristiyan inancına aykırı olsa bile dünyanın “belki de yüz bin milyon yıllık” döngüleri olduğunu savunmaktaydı. Fosillerin organik doğasını keşfeden Leonardo da Vinci, edindiği bilgileri Codex Leicester içerisinde ele almış ve Kutsal Kitap'ta aktarılan tufan'ın önemini tamamen reddetmiştir. Da Vinci ayrıca Kutsal Kitaba dayanan kronolojiyi, çok kısa oluşu sebebiyle tümden reddetmekteydi. Aydınlanma Çağı'nda Kutsal Kitap'ta aktarılan dünya resmine olan inanç kaybolmuştu. Artık eski dünya madencilerinin sahip olduğu pratik bilgiler temel alınarak, yerküre daha iyi anlaşılmaya çalışıldı. Bütün bunlar yapılırken Descartes, Leibniz ve Kant gibi isimler dünyanın ortaya çıkışı hakkkında teorik spekülasyonlar ortaya atmaktaydılar. Bu dönem, jeolojinin açıklayıcı bir bilim dalı olarak ortaya çıkışına denk gelmektedir. Bu dönem sonrası fosil ve minerallerin toplanarak koleksiyon haline getirilmesi burjuva kesiminde bir nevi moda haline gelmiş, jeolojik konular hakkındaki bilgiler genel kültür unsuru kabul edilmekteydi. Jeolojik bilimsel ilk araştırmaları yapan isimler arasında ayrıca Prusyalı Johann Gottlob Lehmann ve Georg Christian Füchsel bulunmaktadır. Bu isimler fosillerden ziyade, petrografik konulara eğilmektelerdi ve 18. yüzyılın ortalarında üretilen ilk jeolojik haritaları imal etmişlerdi. 42 Entertainment 42 Entertainment, merkezi Burbank, Kaliforniya'da olan alternatif gerçeklik oyunları üstüne uzmanlaşmış bir Amerikan şirketidir. Şirket 2003'te 4orty 2wo Entertainment adıyla bağımsız, yaratıcı ve etkileşimli içerik üreten bir ajans olarak kuruldu. Şirket kurulduğu zaman 9 çalışanı olan bir yönetim ekibinden oluşuyordu ve merkezi Emeryville, Kaliforniya'daydı. Alternatif gerçeklik oyunları geliştiren şirket Xbox ve PS3 oyunları geliştirmesinin yanı sıra "Kara Şövalye" filmi ve Nine Inch Nails grubunun "Year Zero" albümüne katkı vermiştir. Şirket resmen 2003'e kadar kurulmamış olsa da yönetim ekibini oluşturan üyelerin çoğu Warner Brothers için Steven Spielberg'ün "A.I." filminin tanıtımı için "The Beast" oyunun geliştirilmesi için birlikte çalışmıştır. Bu proje Microsoft tarafından geliştirildi. Şirket 4orty 2wo Entertainment adıyla 2003'te kuruldu ve yönetim ekibinde "The Beast"i yaratan ekipten Bob Fagan, Elan Lee, Sean Stewart ve Jordan Weisman vardı. 2003 ve 2006 arasında önemli çalışanlar ve şirkete katkısı olanlar arasında Susan Bonds, Joe DiNunzio, Jane McGonigal, Jim Stewartson ve John Ziffren vardır. 2006'nın başında 42 Entertainment, 3 Pin Media ile birleşti. Michael Borys, Alex Lieu ve Johnny Rodriquez'den oluşan yönetici ekip şirkete bu sırada katıldı. 2007'de Jordan Weisman, Smith & Tinker şirketini kurmak için istifa etti. Aynı yıl Elan Lee, Sean Stewart ve Jim Stewartson Fourth Wall Studios'u kurmak için şirketten ayrıldı. Yaratıcı yönetmenler Steve Peters, Maureen McHugh ve Behnam Karbassi 2008'in sonlarını doğru şirketten ayrılıp Mart 2009'da No Mimes Media şirketini kurdu. 2004'te 42 Entertainment Xbox oyunu "Halo 2"'nin önceli I Love Bees oyununu geliştirdi. Bunu 2005'teki "Hex 168" (Microsoft Gaming Studios/Xbox 360), "MSN Found" (Windows Live Search) ve "Last Call Poker" (Activision’ın GUN oyunu) gibi projeler izledi. 2006'da şirket Windows Messenger ve Disney'in Karayip Korsanları için interaktif "Dead Man's Tale" oyununu geliştirdi. 2007'de 42 Entertainment Windows Vista için "The Vanishing Point"'i geliştirdi. Oyunun büyük ödülü olarak yörünge altı uzaya yolculuk verildi. Şirket aynı zamanda Trent Reznor ile Nine Inch Nails'in "Year Zero" albümü için bir dünya ve "Year Zero" oyununu geliştirdi. "Year Zero" oyunu "Rolling Stone" tarafından "seks videosu sızdırılmasından beri geliştirilmiş en başarılı yenilikçi tanıtım yöntemi" olarak değerlendirildi. Reznor oyunun pazarlama çalışması yerine albümün bir uzantısı olmasını istediyse de oyun 2008 Cannes Lions'da Cyber Grand Prix dijital pazarlama ödülünü aldı. 2008'den itibaren 42 Entertainment'ın yaptığı projeler arasında "Stop the International" (Columbia Tri-Star), "If Looks Could Kill" (Burrell/Toyota Camry), "Bizarro is Here" (Six Flags), "Project Abraham" (SCEA's Resistance 2), ve Warner Bros. "Kara Şövalye" filmi için alternatif gerçeklik oyunu "Why So Serious?" vardır. 2009'da 42 Entertainment Disney filmi "" için "Flynn Lives" Kampanyası'nı başlatmıştır. Uygur (soyadı) Uygur bir soyadıdır ve şu anlamlara gelebilir: Zugdidi Uyezdi Uygar Uygar, bir erkek ismi, ÅŸu anlamlara gelebilir: Clarissa dos Santos Clarissa Cristina dos Santos (d. 10 Mart 1988, Rio de Janeiro), Brezilyalı profesyonel basketbolcu. 1,87 m boyundadır. Uzun forvet ve pivot pozisyonlarında oynamaktadır. Günümüzde Kadınlar Basketbol Süper Ligi ekiplerinden İzmit Belediyespor forması giymektedir. Gargano dağı ibadethanesi Gargano dağı ibadethanesi, İtalya'da Gargano dağı üzerinde bulunan, günümüzde katolik kilisesi kontrolünde olan bir ibadethanedir. İbadethane, Batı Avrupa'da başmelek Mikail'e adanan en eski yapı olması nedeniyle Erken Orta Çağ'dan bu yana önemli bir hac merkezidir. 2011 yılında İtalya'daki Lombardlar dahilinde UNESCO Dünya Mirası listesine alınmıştır. Åžampiyon Hasan Gemici Spor Salonu Şampiyon Hasan Gemici Spor Salonu, Kocaeli'nin İzmit ilçesinde bulunan spor tesisi. 989 Studios 989 Studios, Sony Computer Entertainment America'nın (SCEA) bir bölümü olan ve PlayStation konsolları ve Windows için oyun geliştirmiş bir şirketti. Geliştirdiği oyunlar arasında "EverQuest", "Twisted Metal III", "Twisted Metal 4", "Syphon Filter", "Syphon Filter 2", "Jet Moto 3", "Bust a Groove" yer alır. Ağustos 1995'te Sony Imagesoft'un oyun geliştirme birimi SCEA ile birleşerek Sony Interactive Studios America'yı (SISA) kurdu. Nisan 1998'de SISA'nın adı 989 Studios olarak değiştirildi. Şirket adını o zaman çalıştıkları binadan alır (989 E. Hillsdale Bulvarı, Foster City, Kaliforniya). 989'un "EverQuest"'i (ve diğer online ve bilgisayar oyunları) geliştiren kısmı 1999'un başında şirketten koparak bağımsız Verant Interactive stüdyosunu kurdu. 1 Nisan 2000'de 989 Studios tekrar SCEA ile birleşerek o zaman piyasaya yeni çıkacak PlayStation 2 için birinci parti geliştirme grubu oldu. 989 Sports adı Foster City, Kaliforniya'daki Sony merkezli operasyonlarda ad ve yönetici değişikliği sonunda çıkmıştır. SCEA, 989 Sports markası ile spor oyunlarını piyasaya sürmektedir. 989 Sports özellikle hareket yakalama teknolojisi üstüne uzmanlaşarak 2002'den itibaren oyunlarda bu teknoloji kullanmıştır. 989'un oyunları piyasaya tekrar sürüldüğünde veya devam oyunları çıktığında 989'un adı yerine SCEA adı kullanıldı. Hamza Aydoğdu Hamza Aydoğdu (1975; Ahlat, Bitlis), Türk bürokrat. 9 Haziran 2020'de Resmî Gazete'de yayımlanan cumhurbaşkanlığı kararnamesi ile Aksaray'a vali olarak atandı. Haluk YÃ¼ksel Haluk Yüksel aşağıdaki anlamlara geliyor olabilir: Cüneyt Şen Cüneyt Şen aşağıdaki anlamlara geliyor olabilir: İmera Manastırı İmera Manastırı veya Aziz John Prodromos Manastırı, Gümüşhane'nin Olucak köyünde yer alan bir manastırdır. Yazılı kaynaklara göre 1350 yılında gotik tarzda inşa edilmiş olan manastır, 1859'da rahibe Roxane tarafından yenilenmiştir. İlçe merkezine 37-38 kilometre uzaklıkta olan yapının 2019'da 160 binlik liralık bütçeyle restorasyonu başlamıştır. 2009'da III. Derece Arkeolojik Sit Alanı ilan edilen manastır, kesme ve moloz taşlarla yapılmıştır. Yapıda üç nef ve üç apsis bulunmaktadır. Yapının kapısındaki taş söve üç kademeli frizle süslenmiştir. Frizlerde üzüm salkımları, geometrik motifler ve stilize bitkisel motifler yer almaktadır. Toğumoğlu Köprüsü Toğumoğlu Köprüsü, Gümüşhane'nin 17 kilometre doğusundaki Harşit Çayı'nın üzerine inşa edilmiş bir köprüdür. Uzunluğu yaklaşık 65 metre olan köprünün genişliği 5,35 metredir. Köprü, Gümüşhane Köprüsü ile beraber Ekim 1575'te Ferruh Zad Oğlu Halebî tarafından inşa ettirilmiştir. Yuvarlak kemerli ve iki gözlü olan köprünün ayağında selyaran bulunmaktadır. Moloz taşlarla döşenmiş köprü yolu eğimlidir. Köprünün kemerleri 8,1 metre yükselikte olup yaklaşık 15 metre açıklığa sahiptir. Yapımında çoğunlukla kesme taş kullanılmış köprüde korkuluk ve süsleme bulunmamaktadır. Antimon sülfür Antimon sülfür iki antimon bileşiğinden herhangi birini ifade edebilir: Akdeniz çalışmaları enstitüsü Akdeniz çalışmaları enstitüsü (İngilizce:The Institute for Mediterranean Studies) ya da kısaca IMS Güney Kore'nin Busan şehrinde bulunan disiplinlerarası bir Akdeniz araştırmaları merkezidir. 1997 yılında Akdeniz Havzasını kültürel bir entite olarak ele alıp anlamak üzere kurulan bu araştırma merkezi alanında Güney Kore'de tek olup, Busan Üniversitesi'ne bağlıdır. Adobe Creative Cloud Adobe Creative Cloud, kullanıcılarına grafik tasarım, video düzenleme, web geliştirme, fotoğrafçılık ve bazı uygulamalar ile bulut özelliklerinin yer aldığı yazılım koleksiyonuna erişim hakkı veren, Adobe'un geliştirdiği uygulama. Creative Cloud'da, internet üzerinden aylık ve yıllık abonelik hizmeti sunulur. Yazılım herhangi bir bilgisayara indirilir, yüklenir ve abonelik geçerli olduğu sürece kullanılabilir. Yazılımlara gelen güncellemeler, aboneliğe dahildir. Happiness (Japon mÃ¼zik grubu) Happiness, 2008 yılından bu yana LDH tarafından oluşturulan ve yönetilen bir Japon kız grubudur. Dream ve Flower ile birlikte E-girls'in dans ve vokal grubudur. Grup iki vokalist ve beş performansçıdan oluşuyor. Happiness ilk olarak Exile'nin 2008 Turnesinde yedek dansçı olarak ortaya çıktı, o sırada Miyuu, Mimu, Karen, Sayaka ve Kaede'den oluşan beş üyeli bir gruptu. 10 Nisan 2009'da, LDH'nin yeni kız grubu için vokalist eklemek için seçmeler düzenleyeceği, özellikle 12-14 yaş arası kızların yer alacağı açıklandı. Yurino daha sonra LDH Audition'dan sonra grubun çıkışından önce gruba eklendi. İlk DVD singleları "Happy Talk"ı 21 Ekim 2009'da yayınladılar. Şarkı, Japon markası Mister Donuts için tema şarkısı olarak da kullanıldı. Mayu Sugieda gruba eklendi ve 25 Aralık 2009'da duyuruldu, grup 9 Şubat 2011'de ilk büyük single'ı "Kiss Me"nin piyasaya sürülmesinden önce duyuruldu. İlk çıkışlarından dört gün önce, grup ilk single'larının yaklaşık 1000 hayranı kendine çekecek şekilde yayınlanması için canlı bir etkinlik düzenledi. Grup, aynı yıl 27 Nisan'da 2. single'ları "Friends"i çıkardı. İki gün sonra ilk solo gösterilerini Tokyo'daki SHIBUYA-AX'da gerçekleştirdiler. 17 Ağustos'ta 3. single'ları "Wish"in yayınlanması için Happiness, Tokyo'daki SHIBUYA 109'un önünde ilk sürpriz konser etkinliğini gerçekleştirerek genç kızlar arasındaki popülaritesini kanıtladı. Mimu, Aralık 2011'de ara sıra devam ettikten sonra 4. single'ları "We Can Fly" da dahil olmak üzere grubun tanıtımlarında yoktu, Ekim 2012'de eğitimine odaklanmak için gruptan ayrılmak istediğini belirtti. Kasım 2011'de Happiness'in, E-girls'in alt grupları Dream ve Flower'a katıldığı doğrulandı. Üye Mayu, enfeksiyöz mononükleoz teşhisi konulduktan sonra Ağustos 2012'de tıbbi tedavi görmek için bir ara verdi. 6 Haziran 2012'de Happiness'in, 20 Haziran'da "Happy Time" adlı ilk albümlerini yayınlayacağı açıklandı. Albümün parça listesinde SPEED'in "Body & Soul" adlı albümünün başlık parçası yer aldı. E-girls üyeleri Anna Suda ve Ruri Kawamoto gruba Mayıs 2013'te dansçı ve vokalist olarak katıldılarref> ve grup 5. single'ları "Sunshine Dream: Ichido Kiri no Natsu"yu yayınladı. İki grup arasında bir yarışma başlatmak için Flower'ın 5. single'ı ""Taiyou to Himawari" (太陽と向日葵; "Sun and Sunflower") ile aynı gün yayınlandı. Yarışmanın galibi, şarkılarından birinin gelecekteki E-girls single'ında B-side olarak yer almasını sağlayacaktı. Yayınlandıktan iki hafta sonra, Exile'nin TV şovu "Shuukan EXILE" aracılığıyla Happiness'in Flower'a karşı rekabeti 2 puan ile kaybettiği ortaya çıktı. Ödül olarak, Flower'ın şarkısı "Hatsukoi" (初恋; "First Love"), E-girls'in "Gomennasai no Kissing You" albümüne dahil edildi. 30 Ocak 2014'te Mimu'nun yerine Miyuu grubun yeni lideri ilan edildi. Mayu Sugieda aylarca süren aradan sonra 7 Nisan 2014'te hem Happiness'ten hem de Egirls'ten ayrıldı. Happiness, E-girls ile promosyonlara devam etti, 28 Mayıs 2014'te 6. single'ları "Juicy Love" ve E-girls single'ları arasında 7. single'ları "Seek A Light" yayınladı. Bu single'lar ayrıca Happiness'in Nayutawave'den Avex'in Rhythm Zone şirketine geçmesinden sonraki ilk single'lardı. Happiness, 28 Ağustos'ta yayınlanacak olan 8. single'ları "Holiday"in 14 Ekim 2015'te yayınlanacağını duyurdu. Başlık parçası daha önce Exile ve Namie Amuro gibi sanatçılarla çalışan T.Kura tarafından üretildi. Ayrıca, moda markaları Bathing Ape ve Human Made'ın yaratıcısı NIGO, bu single için tanıtım fotoğraf çekimleri için sanat ve görsel yönlerden sorumluydu. Happiness üyelerinin sanatçı fotoğraflarında ve müzik videosunda giydiği tişörtler, Exile/Sandaime J Soul Brothers/Honest Boyz üyesi NIGO ve Naoto tarafından tasarlandı. 3 Şubat 2016'da Happiness 9. single'ları "Sexy Young Beautiful"ı yayınladı. Single'ın kapakları da NIGO tarafından tasarlandı. Aynı yıl 28 Mayıs'ta Happiness'in Kasım ayında yayınlanacak olan manga "Itazura na Kiss"in canlı aksiyon uyarlaması için tema şarkısı olarak "Always" şarkısını çıkaracağı açıklandı. 11 Ağustos 2016'da, E-girls'in üçüncü turlarının son gününde "E-girls LIVE TOUR 2016 "E.G. SMILE"", Happiness'in ikinci albümleri "GIRLZ N' EFFECT"i 12 Ekim 2016'da piyasaya süreceği açıklandı. Ayrıca grubun 9 Kasım'dan 20 Aralık 2016'ya kadar sürecek olan ilk solo turu "Happiness LIVE TOUR 2016 GIRLZ N' EFFECT" açıklandı. Grup 10. single'ları "REWIND"ı 8 Şubat 2017'de, çıkışlarının 6. yıldönümünden bir gün önce yayınladı. 10 Mart 2017'de Miyuu'nun yan menisküs yaralanması nedeniyle sol dizinden ameliyat olacağı ve tamamen iyileşene kadar faaliyetlerini durduracağı açıklandı. Aynı yıl 27 Ağustos'ta grup, her yıl katıldıkları yıllık ulusal festivali "A-nation"a katıldı. Grup, 10 Eylül 2017'de 11. single'ları "GOLD"u yayınladı. Single'lar, bir sonraki hafta Oricon'un haftalık single listelerinde 1. sırada yer aldı ve ilk 1 numaralı single'ı oldu. Bir yıldan uzun bir aradan sonra, grup ilk dijital single'ı "POWER GIRLS"i 16 Ocak 2019'da yayınladı. Grup, E.G.family'nin 22 Şubat - 25 Mayıs 2019 tarihleri arasında gerçekleşen ilk "E.G.POWER 2019 ~POWER to the DOME~" turuna katıldı. 1 Mart'ta Ruri, Kaede ve Sayaka'nın, DeNA'nın "YOKOHAMA GIRLS☆FESTIVAL 2019" için elçisi olarak atandığı açıklandı. Bu vesileyle Ruri, Japonya'nın milli marşını söyledi ve Kaede, festivalin ilk gününde beyzbol maçı için açılış atışını yaptı. 12 Haziran 2019'da, grup 12. single'ı "POWER GIRLS"i yayınladı. Aynı yıl 11 Eylül'de Happiness 13. single'ları "Chao Chao" 'yu yayınladı. Başlık parçasının müzik videosu Santa Monica İskelesi'ndeki Pacific Park'ta ve Los Angeles'taki Bradbury Binası'nda çekildi. Yeni single'ın yayınlanmasıyla birlikte Japonya'da bir dizi canlı promosyon etkinliği yapıldı. E-girls'in 22 Aralık 2019'da, 2020 sonunda dağılmasının planının açıklanması sırasında Happiness'in olduğu gibi kalacağı ve gelecekte küresel genişleme için Rising88 ile birlikte çalışacağı ortaya çıktı. Güney Kolhis Savaşı Güney Kolhis Savaşı veya On Binlerin Savaşı, seçkin ve zırhlı Yunan mızraklı piyadeleri ile Kolhis halklarının çatıştığı, Güney Kolhis'te (Trabzon civarı) gerçekleşen savaştır. Ksenofon, Anabasis'te bu savaşı isimlendirmediği için, savaş yaşandığı bölgenin adıyla anılmaktadır. MÖ 404 ve 359 yılları arasında Ahameniş İmparatorluğu'nda yaşanan taht kavgaları, imparatorluğun çevre bölgelerdeki kontrolü zayıflatmıştı. Ahameniş tahtına ele geçirmek isteyen ve o dönemde Kapadokya ve Lidya satrapı olan Cyrus, kendi ordusunu güçlendirmek için seçkin ve zırhlı Yunan mızraklı piyadeleri kiraladı. Ksenofon önderliğindeki ordu, Cyrus'a destek vermek için Babil kentine gitti. Cyrus Babil'de öldürüldü ve ordusu dağıtıldı. Yunanlar, Yunanistan'a dönerken Bayburt Ovası'ndan (günümüz Trabzon'u) geçmeye karar verdiler. Yunan birlikleri ilk önce Makronlarla karşılaştı. Yunanların içinden biri, Makronların dilini anladığını söyleyerek onlarla konuştu. Konuşma sonrası Makronlarla karşılıklı anlaşıldi. Sadakat yemini olarak iki tarafta birbirine mızrak verdi. Yunanlara yardım eden Makronlar, Yunanların geçeceği yolu açıp bölgeyi Yunanlara tarif etti. Bu şekilde Yunanlar Kolhların yaşadığı sınıra kadar geldi. 10.000 kişilik Yunan ordusunun malzeme ihtiyacı vardı, bu yüzden Kolhlara saldırdılar. Yerli halk büyük kalelere sığınarak diğer yerleri boş bıraktı. Askeri işlerde çok iyi olan Ksenofon, kayıtlarında Güney Kafkasya'da yaşayan halkın iyi askerler olduğunu yazmıştır. Arkeolojik kalıntılarda Kolhis askerlerinin kullandığı silahlar belirgindir. Yunan tarihçi Herodot, Yunan ordusunun çatıştığı Pers ordusunda Kolhis, Mosinik ve Tibaren birliklerinin olduğunu yazmaktadır. Kabilelere bölünmüş Kolhis toprakları, güçlü ve organize bir askeri sisteme sahip değildi. Bu yüzden Kolhis halkı kendi kendilerini silahlandırmış ve düşük maliyetle kolayca elde edilebilecek ekipman ve silahlar kullanmışlardır. Tipik bir Kolhis savaşçısının ahşap deri kalkanı, deri veya ahşaptan yapılmış kaskı, deri veya ketenden yapılmış zırhı, küçük silahı, kısa demir baltası ve bronz veya demirden yapılmış Kolhis baltası vardı. Sadece soyluların kaliteli ekipman ve demirden silahları vardı. Soyluların sayısı halka kıyasla çok azdı. Savaşta, atlı Kolhis askerlerinin olduğu da yazmaktadır. Atlı askerler muhtemelen soylulardan oluşmaktaydı. Yunanlar döneminin en güçlü ordularından birine sahipti. Ağır silahları (kılıç, mızrak, kalkan, kask, mavna, zırh) olan Yunan falankslar, yaklaşık 15 sıra halinde dizilmiş hoplitlerden oluşmaktaydı. Kolhisli liderler Yunan askerlerin Kolhis'ten geçen dönüş rotalarıyla ilgili istihbarat bilgisine sahipti. Bu nedenle, Ksenofon Kolhis'e yaklaşırken askeri birliklerle karşılaşmıştır. Kolhis birlikleri, Trabzon bölgesine giden yolun üzerindeki stratejik bir tepede konumlanmıştı. Bu tepenin Kuzey Anadolu Dağları olduğunu düşünülmektedir. Kolhis birliklerini fark eden Yunanlar stratejilerini değiştirmiştir. Bu durum, Kolhis birliklerinin gücü hakkında fikir vermektedir. Çatışmayı Yunanlar başlattı. Küçük müfrezelere bölünen Yunan birlikleri, tepeye organize bir şekilde saldırdı. Kolhis birlikleri bölümleri ayrılmamıştı ve falanks düzenindeydi; okçu piyadelerin arkasında süvari müfrezesi vardı. Yunanların ilk saldırısıyla beraber, Kolhis birlikleri hızlıca ikiye ayrıldı. Bu şekilde birliklerin yarısı solda, diğer yarısı sağda yeniden gruplandı. Bu hamle ile, Kolhis birlikleri arkadaki Yunan birliklerini aldatmak için merkezi falanksı açacak, ve iki ayrı falankstan saldıracaklardı. Ayrıca ikiye ayrılan Kolhis birlikleri artık çevrelenemeyecekti. Buna karşın Yunanlar direnişin üstesinden gelerek Kolhis birliklerini kalkan ve mızraklardan bir duvar oluşturarak geri çekilmeye zorladı. Kolhisliler konumunu koruyamadı. Hoplitlerin önden saldırısı Kolhis falanksını yok etti ve arkalarındaki birlikler savaşmayarak yakındaki bir kaleye sığındı. Çatışmayı kazanan Yunanlar, çevredeki köyleri 30 gün boyunca yağmaladılar. Yağmaladıkları köydeki deli balları da yiyen Yunanlar, zehirlenmiştir. Ksenofon, bu baldan az yiyenlerin sarhoş olduğunu, çok yiyenlerin ise delirdiğini belirtmiştir. Kolhislilerin bu balları özellikle açıkta bıraktığı, tarihte düşmanları etkisiz hale getirmek için kullanılan ilk biyolojik silahın deli bal olduğu düşünülmektedir. Gazla Şoför Gazla Şoför, "Müslüm Gürses"`in 1979 yılında "Çınçın Plak" firmasından çıkardığı albümdür. Mihail MiÅŸustin Kabinesi Mihail Mişustin Kabinesi (Rusça: Правительство Мишустина) başbakan Mihail Mişustin önderliğindeki şu anki Rusya hükûmeti. 16 ve 21 Ocak 2020 tarihleri arasında kuruldu. Bu Kabine, hükûmetin oluşum düzenini önemli ölçüde değiştiren anayasa reformundan önce oluşturuldu. 30 Nisan 2020 tarihinde Başbakan Mihail Mişustin'in COVID-19 testi pozitif çıktı. Mişustin, test sonuçlarını Cumhurbaşkanı Vladimir Putin ile yaptığı bir video konferansta doğruladı ve Başbakan vekili olarak kendisini devralmaya aday gösterdi. Putin, Mişustin'in tavsiyesi üzerine Andrey Belousov'u Başbakan rolüne atayan bir kararname imzaladı. Kabine 15 Ocak 2020 tarihinde Dmitry Medvedev'in görevden ayrılması sonrası kurulmaya başlandı. Medvedev, Cumhurbaşkanı Vladimir Putin'in Federal Meclise hitaben yaptığı konuşmada, Anayasa'da güç dengesini değiştirecek değişiklikler yapılmasını önerdikten sonra istifa etti. Aynı gün Putin, Mişustin'e Başbakanlık görevini teklif etti. Mişustin'in bu teklifi onayından sonra Putin onu Devlet Duması'nda aday gösterdi. Putin'e göre, kendisine dört aday teklif edildi, ancak Mişustin bu adaylardan biri değildi. Sonuç olarak, Putin bağımsız olarak Başbakanlık için Mişustin'i aday göstermeye karar verdi. 16 Ocak'ta Mişustin ile yaptığı görüşme sonrasında Birleşik Rusya partisi onu desteklemeye karar verdi. Birleşik Rusya, Devlet Duması'ndaki koltukların yarısından fazlasına sahip olduğundan, muhalefet partiler kendisine karşı red oyu verseler bile Mişustin, Başbakan olarak göreve getirildi. Birleşik Rusya'ya ek olarak Liberal Demokrat Parti ve Doğru Rusya partileri de Mişustin'i desteklemişlerdir. Mihail Mişustin'in başbakanlığı 16 Ocak 2020'de Devlet Duması'nda onaylandı. www.government.ru/ Kültürel çözümleme Kültürel çözümleme (İngilizce: Cultural analytics), dijitalleştirilmiş büyük kültürel veri kümelerinin bilgisayar destekli bir biçimde araştırılması ve analizi. Zengin kültürel içeriğin büyük koleksiyonlarını en iyi biçimde nasıl ele alınacağını araştıran kültürel çözümlemeciler, yüksek çözünürlüklü görselleştirme ve dijital görüntü işlemeye dayanan yeni yöntemler ve teknikler geliştirdi. Bu yöntemler, hem beşeri bilimlerdeki mevcut araştırma sorularını ele almak, yeni soruları araştırmak hem de 21. yüzyılın başlarında internet kültürünün mega ölçeğine uyan yeni teorik kavramlar geliştirmek için kullanılır. Anino Games Anino Games, Filipinler'de oyun endüstrisinin öncüsü olarak kabul edilen Niel Nagondon tarafından kurulan farklı platformlar için üçüncü taraf oyun geliştiricisidir. PC, konsol ve sanal gerçeklik oyunlarına odaklanan Anino Entertainment ve mobil oyunlar geliştiren Anino Mobile adlı iki şirketinden birleşiminden oluşmakatdır. Şirket adını "gölge" anlamına gelen Tagalogca bir kelime olan "anino'dan" almaktadır. Anino genellikle Filipinler'deki ilk oyun geliştirme şirketi olarak bilinir. Ödüllü orijinal IP'leri arasında "" (IGF 2004), "Anima Wars" (IMGA 2006), "Anito: Tersiago’s Wrath" (Nokia Series60 challenge, Singapur 2003), "Deep Interactive Pursuit" (En İyi Gündelik Oyun adayı, IMGA 2007) ve "Word Archery" (Bağımsız Oyun Vitrini 2007) bulunmaktadır. Anino Games şu anda Anino Inc. olarak bilinmektedir ve şu anda mobil ve bilgisayar için bir dizi Social Casino Slots geliştirmeye odaklanmaktadır. Ağustos 2014'te Anino Games, Bangkok tabanlı geliştirici Pocket PlayLab tarafından satın alınmış ve Anino PlayLab olarak yeniden adlandırılmıştır. Kasım 2001'de kurulan Anino Entertainment, PC ve konsol oyunlarının üçüncü taraf oyun geliştiricisidir. 2003 yılında Anino, PC için tek oyunculu rol yapma oyunu olan Filipin yapımı ilk oyun olan "Anito: Defend A Land" Enraged'i piyasaya sürdü. Anito, Filipinler'i video oyun endüstrisinin dünya haritasına yerleştirdi ve iki uluslararası ödül kazandı: 2003 Yılın Gametunnel Rol Yapma Oyunu ve 2004 Bağımsız Oyunlar Festivali'nde (aynı zamanda tüm kategorilerde finalist olarak) Ses Yenilikleri. Anino Entertainment, PDA'lar, TV oyunları ve sanal gerçeklik ve endüstriyel tasarım gibi iş uygulamaları için ciddi oyunlar da dâhil olmak üzere çeşitli platformlar için çok sayıda oyun oluşturdu. 2006 yılının sonunda uluslararası olarak piyasaya sürülen ikinci PC oyunu olan "Timothy and Titus", çocuklar için Hıristiyan temalı gündelik bir oyun üzerinde üretimi bitirdiler. Anino Entertainment'ın "Word Archery" adlı ilk gündelik oyunu 2017 yılında Indie Game Developers Showcase'de 2. oldu. Anino Mobile, Nisan 2005'te Anino Entertainment tarafından kuruldu ve cep telefonları için oyunlar geliştirmektedir. Oyunları arasında "Black Ops", "Anito: Call of the Land", "One Hope" ve "Snakes on A Plane" bulunmaktadır. Ekim 2006'da Anino Mobile, Uluslararası Mobil Oyun Ödülleri'nde finalist seçilmiştir. "Anima Wars" oyunu, dünya çapında 42 ülkeden 400 stüdyo arasından seçilen 25 finalistten biridir. Ä°brahim Reisi Genellikle İbrahim Reisi adıyla bilinen Seyyid İbrahim Reisül Sedati, 7 Mart 2019'da atanan İranlı bir siyasetçi, Müslüman din adamı ve şu anki İran Baş Adaletidir. İnci Adalı İnci Adalı (d. 7 Haziran 1948, Ankara), Türk fizyoterapist, şair ve oyun yazarı. Suat ve Kadir Adalı çiftinin kızı olarak, 1948 yılında Ankara’da dünyaya geldi. İlköğrenimini Diyarbakır’da, lise eğitimini ise Bartın'da tamamladı. 1971 yılında Hacettepe Üniversitesi "Fizik Tedavi ve Rehabilitasyon Yüksekokulu"’ndan mezun oldu. Uzun yıllar boyunca farklı hastanelerde fizyoterapist olarak çalıştı ve 1993'te emekli oldu. İlk öyküsü ""Sanı"", 1977 yılında "Sesimiz" dergisinde yayımlandı. Bunun dışında; "Ankara Sanat", "Aydınların Ezgisi", "Damar ve Kıyı" dergilerinde de yazarlık yaptı. 1978'ten 1990'lara kadar TRT’de "Arkası Yarın" ve "Çocuk Bahçesi" gibi radyo programlarında tarih ve edebiyat içerikli yayınların metin yazarlığını üstlendi. Gündelik yaşamdan izler taşıyan oyunlarının konusu genellikle kadın erkek ilişkileri üzerine şekillendi. Halen Edebiyatçılar Derneği üyesi olan Adalı'nın "Sugülleri" kitabında yer alan "Kent Akşamları" isimli şiiri, Kadının Sosyal Hayatını Araştırma ve İnceleme Derneği tarafından basılan "Türk Kadınının Şiiri" adlı antolojide yer aldı. Acclaim Entertainment Acclaim Entertainment, Inc., merkezi Glen Cove, New York'ta olan video oyunu geliştiricisi ve yayımcısıydı. Greg Fischbach, Robert Holmes ve Jim Scoroposki tarafından 1987'de Oyster Bay'deki bir dükkanın büyümesiyle kurulmuş şirket 1990'ların sonu ve 2000'lerin başında satın aldığı şirketlerle dünya çapında oyun geliştiren bir ekip kurmuştu. 2003 mali yılında kötü performans gösteren şirket Eylül 2004'te iflasını açıkladı. Acclaim'in mülkleri açık arttırma yöntemi ile çeşitli alıcılara satıldı. 1980'lerin başında Greg Fischbach Amerikan video oyunu şirketi Activision'da Robert Holmes ve Jim Scoroposki ile birlikte çalışıyordu. Activision'dan ayrılıp RCA Records'a geçti. RCA Records, Bertelsmann tarafından satın alınınca Fischbach işsiz kaldı. 1987'de Scoroposki ile Oyster Bay'de buluştu. Scoroposki'nin burada bir satış şirketi vardı. İkili birlikte bir iş kurmak üstüne konuştu. Scoroposki video oyunu işine yeniden girmeyi teklif edince Holmes ile iletişime geçip onlara katılmasını istediler. Üçü birlikte Acclaim Entertainment şirketini kurdu. İlk yıllarda Acclaim sadece bir video oyun yayımcısı olarak çalıştı. Şirket ya kendi video oyunlarını başka video oyun geliştiricilerine yaptırıyordu ya da yurt dışında var olan oyunları yerelleştiriyordu. Büyüdükçe aralarında Austin, Teksas'tan Iguana Entertainment, Londra, İngiltere'den Probe Entertainment ve Salt Lake City, Utah'tan Sculptured Software'in de bulunduğu çeşitli bağımsız stüdyoları satın aldı. Şirketin adı Acclaim olarak konmuştu çünkü bu adın şirket kurucularının önceden çalıştığı Activision ve Accolade (eski Activision çalışanlarının kurduğu bir başka şirket) alfabetik olarak üstte olması gerekiyordu. Bu eski Activision çalışanları tarafından yeni bir şirket kurarken sıklıkla kullanılan bir yöntemdi (Activision'ın kurucuları bu yöntemi Atari'den ayrılıp şirketi kurarken kullanmıştı). Pek çok Acclaim ürünü popüler çizgi roman, televizyon dizisi ve filmin lisanslarını kullanmıştı. Ayrıca şirket 1990'ların başlarından ortalarına kadar aralarında "Mortal Kombat" serisinin de bulunduğu pek çok Midway atari oyununun port edilmesini sağlamıştı. Amerika'da şubesi bulunmayan diğer şirketlerin pek çok oyununu da yayımladılar, örneğin Technōs Japan'ın "Double Dragon II: The Revenge" veya Taito'nun "Bust-a-Move" serisi. 1990'lar boyunca Acclaim dünyadaki en başarılı konsol video oyun yayımcılarından biri oldu. Ağustos 1994'te biten mali yılda 431 milyon dolar kar elde ettiler ve bu miktar bir sonraki yıl 585 milyon dolara çıktı. 1995'te şirket Sculptured Software, Iguana Entertainment ve Probe Entertainment şirketlerini satın aldı ve bu şirketler Acclaim Studios adı altında 1999-2004 arası birinci parti geliştiriciler olarak çalıştılar. Acclaim'in oyun işi Taito'nun oyunlarının Batı yarımküredeki dağıtım haklarını alarak daha da büyüdü. Şirket merkezine hareket yakalama stüdyosu da kuruldu. Böylece kendi hareket yakalama stüdyosu olan ilk video oyun stüdyosu oldu. Acclaim'in daha az önemli bir işi software ürünleri ile ilgili strateji rehberlerinin geliştirilmesi ve yayımlanması ile Acclaim Comics üstünden karlı markaların desteklendiği "özel sayı" çizgi romanların çıkarılmasıydı. Ayrıca günümüzde endüstride hala kullanılan ASF/AMC hareket yakalama formatını geliştirdiler. Acclaim'in World Wrestling Federation (günümüzde WWE olarak bilinir) ile 1988'de yayımladıkları "WWF WrestleMania"'dan beri uzun bir ilişkileri oldu. Ancak Monday Night Wars sırasında World Championship Wrestling'in THQ/AKI oyunun başarısını yakalamayınca WWF 1999'a beklenmedik bir şekilde THQ'ya kaçtı. Bunun üstüne Acclaim Extreme Championship Wrestling lisansını aldı ve şirket için iki oyun yayımladı. ECW 2001'de iflasını açıklarken Acclaim'e borcu vardı. Şirket son yıllarında "Legends of Wrestling" başlığıyla üç güreş oyunu daha yayımladı. Acclaim 2004'te video oyunu satışlarının düşmesiyle mali sıkıntılar yaşadı. Bunun sonucunda İngiltere'deki Acclaim Studios Cheltenham ve Acclaim Studios Manchester ile diğer yerlerdeki stüdyolar kapatıldı ve şirketin iflası açıklandı. Bundan dolayı pek çok çalışan maaş alamadı. İngiltere'deki stüdyolarda geliştirme aşamasında olan oyunlar arasında "Emergency Mayham", "ATV Quad Power Racing 3", "The Last Job", "Interview with a Made Man" ve "Kung Faux" vardı. Acclaim'in baş finansörü GMAC Commercial Finance ile anlaşması 20 Ağustos 2004'te bitince şirket 27 Ağustos'te bütün tesislerini kapattı ve Austin ve New York'taki bütün çalışanlar işten çıkartıldı. Kapatmadan önce 31 Mart 2004'te Acclaim dünya çapında 585 kişiyi işe almıştı. Acclaim 30 Ağustos'ta iflas edeceğini açıkladı ve 1 Eylül'de Central Islip, New York'taki ABD iflas mahkemesine iflas bildirimde bulundu. Eylül 2005'te aynı mahkeme şirketin kurucuları Fischbach ve Scorposki'nin yanı sıra yöneticiler Rodney Cousens, Gerard F. Agoglia, Edmond P. Sanctis, Bernard Fischbach, James Scibelli, Robert H. Groman ve Michael Tannen'ı Acclaim'in iflas etmesinden önceki 150 milyon doları bulan finansal kayıplardan sorumlu buldu. Ekim 2004'te (yeni Exclaim adı altında) Cheltenham ve Manchester stüdyolarını açma girişimi fikrî mülkiyet anlaşmazlıkları yüzünden başarısız oldu çünkü hem ABD hem İngiltere yönetim hak iddia ediyordu. Ağustos 2005'te eski Activision yöneticisi Howard Marks "Acclaim" adını 100.000 dolar karşılığında satın aldı. 2006'nın başında Marks Acclaim Games adıyla yeni bir şirket kurdu. Şirketin iş ilanlarına göre hedef pazar ABD ve İngiltere'deki genç çoklu oyuncu pazarıydı. Ancak Acclaim'in ikinci iterasyonu çevrimiçi oyunlarının bağlantı ve ödeme sorunlarının yanı sıra kurallara uymayan oyunculara müdahale edilmemesinden dolayı başarısız oldu ve Los Angles /Güney Kaliforniya Better Business Bureau'dan "F" notu aldı. 2005'te Acclaim'in eski fikri hakları satışa çıkarıldı ve müzayedede satıldı. "Dave Mirra Freestyle BMX" ve "ATV: Quad Power Racing" serileri Crave Entertainment tarafından satın alındı. "Juiced" THQ, "Emergency Mayham" Codemasters "Interview with a Made Man" Acclaim Studios Manchester'in eski çalışanları ve "The Red Star" ucuz oyun yayımcısı XS Games tarafından satın alındı. 2006'da Throwback Entertainment 50'den fazla Acclaim oyununu satın aldı ve "Re-Volt", "Extreme-G", "Gladiator: Sword of Vengeance", "Vexx", "Fur Fighters" ve benzeri pek çok diğer seriyi yenden çıkaracağını söyledi. Acclaim'in merkez binası Pistilli Realty Group'tan Anthony Pistilli'ye Kasım 2004'te 6 milyon dolara satıldı. Temmuz 2010'da Güney Kore merkezli We Go Interactive şirketi Throwback'ten "Re-Volt", "RC Revenge", and "RC De Go!" (Taito'nun geliştirdiği ve sahibi olduğu) oyunları satın aldı. Ekim 2018'de Liquid Media Group 65 eski Acclaim oyununu Throwback'ten 1 milyon dolar karşılığında satın aldı. Satın alınanlar arasında "NBA Jam", "AFL Live", "All-Star Baseball" ve "NFL Quarterback Club" serilerinin yanı sıra Tatio'ya ait ve Acclaim'in Japonya dışında yayımladığı oyunlar da vardı. Acclaim iflasa doğru sürüklenirken şirket Birleşik Krallık'ta çeşitli tartışmalı mali ve pazarlama kararları aldı. Bunların bir örneği "Turok: Evolution" oyununun tanıtımı için İngiltere'de çocuğuna "Turok" adını koyan çiftlere 10.000 dolar (6000 pound sterlin) verilmesi sözüydü. "VG247"'nin yaptığı bir araştırmaya göre adını değiştirdiği iddia edilen kişilerin hepsi aktördü. Bir başka tartışmalı olay ise "Shadow Man: 2endo Coming" için gerçek mezar taşlarına reklam verilmesi girişimiydi. "Burnout 2: Point of Impact"'in tanıtımı için Acclaim Birleşik Krallık'ta hız sınırını aştığı için ceza alan sürücülerin cezasını ödemeyi teklif etti. İngiliz hükumeti'nin buna olumsuz tepki vermesi sonucunda plan iptal edildi. ABD'de Acclaim'e çeşitli davalar açıldı. Bunların bazılarında eski ortakları davacıydı. Mary-Kate ve Ashley Olsen ödenmemiş hakları için dava açtı. BMX serisinin son versiyonu "BMX XXX"'e satışları arttırması ümidiyle çıplaklık ve yarı çıplaklık (örneğin striptizcilerin ve çıplak kadın sürücülerin tam hareketli videoları) eklenmişti. Ancak Acclaim'in son yıllarındaki pek çok diğer video oyunu gibi "BMX XXX"'te çok satılmadı ve cinsel içeriği ve başarısız oynanışı alay konusu oldu. Dave Mirra kişisel olarak oyunu reddetti, çıplaklığın eklenmesinin kendi fikri olmadığını söyledi ve Acclaim'i "BMX XXX" ile ilişkilendirildiği için dava etti. Bir başka dava Acclaim'in yatırımcıları tarafından Acclaim'in yanıltıcı finansal raporlar açıkladığı iddiası ile açıldı. Sculpted Software'in alınması sırasında Acclaim çalışanlara çok sağlam gözüken anlaşmalar sunmuş ve çalışma süreleri içinde şirketten hisse vermeyi teklif etmişti. Ancak satın almadan iki yıl sonra 1997'de Acclaim Salt Lake City stüdyosunda çalışanların yaklaşık yarısını işten çıkardı ve anlaşmayı ihlal etti. İşten çıkarmalar öyle ani olmuştu ki çalışanlar ya (maddeleri işten çıkarmaların ilk haftalarında sürekli değişen) makul bir kıdem paketi alacaktı ve dava açamamayı seçecekti ya da diğer alacaklılarla birleşip dava açarak kıdem paketinden vazgeçecekti. 2007'de bir dizi dava hissedarların lehine sonuçlandı. Böylece bazı çalışanlar hisselerinin tam karşılığını alabildi. HÃ¼seyin Dehkan Hüseyin Dehkani Pude, () İran'ın eski savunma bakanı olan, eski tuğgeneral ve IRGC hava kuvvetleri askeri. 4 Ağustos 2013 tarihinde Cumhurbaşkanı Hasan Ruhani tarafından İran Savunma Bakanlığına atanmış ve 15 Ağustos'ta meclis tarafından onaylanmıştır. 20 Ağustos 2017'de görevinden ayrıldı. Naif empirizm Naif empirizm, bilginin doğal dünyanın değerlendirilmesi ile açık bir biçimde test edilebilir olduğuna inanan mantıksal pozitifistlere karşı yöneltilen bir eleştiridir. Buna göre kısaca naif empirizm, doğru bilgilerin yalın gözlemlere dayanarak elde edilebileceği düşüncesidir. Naif empirizme bir örnek, günümüzde tamamen karmaşık olduğu kabul edilen cinsiyet kavramlarını reddedercesine kadın ve erkek kategorileri üzerinden veriler toplamaktır. Zira cinsiyet araştırmaları literatüründe sadece biyolojik cinsiyet ile toplumsal cinsiyet ayrımı değil, cisgender, transgender ve genderqueer gibi farklı ve karmaşık fenomenler kabul edilmektedir. Ã‡etin Tunca Çetin Tunca (d. 1938; Kemalpaşa, İzmir, Türkiye), Selvi Boylum Al Yazmalım filminde de çalışan Türk görüntü yönetmeni. 1938 yılında İzmir'in Kemalpaşa ilçesinde doğdu. 1967'de Ertem Göreç'in yönetmenliğini üstlendiği Altın Çocuk Beyrut'ta isimli film ile görüntü yönetmenliği yapmaya başladı. Tunca Film'in de kurucusu olan Çetin Tunca, görüntü yönetmenliği kariyeri boyunca 127 filmde çalıştı. 1978'de Selvi Boylum Al Yazmalım filmi