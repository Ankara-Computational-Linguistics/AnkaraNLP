çocukların yazıp çizdiği öykülerin sergilenmesi ve albüm şekline getirilmesi amaçlanmaktadır. Yayınevi on sekiz yaş ve üzeri kişilere hitap eden yayınlarını ON8 Kitap adlı ayrı bir yayınevi aracılığı ile okurlarına sunmaktadır. İnternet sayfasında gençlere blog yazma imkânı da sunan yaynevi yazar kadrosunda Sevgi Sayın ve Ahmet Büke gibi tanınmış yazarlar ile çalışmaktadır. Bünyesinde birçok yazarı ve çizeri barındıran Günışığı Kitaplığı Yayınevi 1996 yılından günümüze kadar birçok yazar ile çalışmalar yapmıştır. Bu yazarlardan bazıları Behiç Ak, Fadime Uslu, Çetin Altan ve Tan Oral gibi sektörün önde gelen isimlerdir. Günışığı kitaplığı tarafından hazırlanmış 6 aylık ücretsiz elektronik bir dergidir. Her ilkbaharda eğitimciler ve kütüphaneciler için düzenlenen "Eğitimde Edebiyat Seminerleri"’nin; Kış sayılarında ise her sonbaharda düzenlenen edebiyat ve yayıncılık konferansı olan "Zeynep Cemali Edebiyat Günü"’nün içerikleri yayımlanır. Odağına edebiyatı ve insanı alacak dergide, edebiyat ve yayıncılık konferanslarının içeriklerinin yanı sıra, ülke ve dünya çapında düzenlenen kitap fuarlarından yansımalar, edebiyatın usta kalemlerinin değerlendirmeleri ve özellikle de öğrenci ve akademisyenler için kaynak niteliğinde içerikler yer alacaktır. Manisa'da Haziran 2015 Türkiye genel seçimleri Haziran 2015 Türkiye genel seçimleri'nde (resmî adıyla 25. dönem Türkiye Büyük Millet Meclisi üyelerinin seçimi) Manisa ilinin 9 milletvekili seçilmiştir.Sonuçlar resmî verilerdir.Toplu sonuçlar resmî seçim sonuçlarına göre girilmiş olup,il bazlı sonuçlar YSK'nın SEÇSİS sistem sonuçlarına göre girilmiştir. 2011 Türkiye genel seçimleri'nde 10 milletvekili çıkarabilen Manisa ilinin 5 milletvekili Adalet ve Kalkınma Partisi'ne, 3 milletvekili Cumhuriyet Halk Partisi'ne,2 milletvekili ise Milliyetçi Hareket Partisi'ne aitti.Bu seçime katılım %91,58 oranlarında gerçekleşmişti. Manisa ili seçim çevresinde 17 Parti ve 2 bağımsız aday seçimlere katılmıştır.Bu seçim çevresine hiçbir seçimde yer almamıştır.Hak ve Adalet Partisi,Toplumsal Uzlaşma Reform ve Kalkınma Partisi ve Yurt Partisi bu seçim çevresinde aday çıkarmamıştır. Türkiye genelinde milletvekili çıkartabilen partilerden Adalet ve Kalkınma Partisi 1. , Cumhuriyet Halk Partisi 2. , Milliyetçi Hareket Partisi 3. , Halkların Demokratik Partisi ise 4. olmuştur. Adalet ve Kalkınma Partisi 4 milletvekili, Cumhuriyet Halk Partisi 3 milletvekili ve Milliyetçi Hareket Partisi 2 milletvekili çıkarmıştır. Bu ilde seçime katılım %90.09 oranında gerçekleşmiştir. Adalet ve Kalkınma Partisi'nde 1 milletvekili azalırken, Cumhuriyet Halk Partisi ve Milliyetçi Hareket Partisi'nde milletvekili sayıları değişmemiştir. Halkların Demokratik Partisi ise yine milletvekili çıkartamamıştır. Adalet ve Kalkınma Partisi 13 ilçede, Cumhuriyet Halk Partisi ise 4 ilçede 1. olmuştur. Milliyetçi Hareket Partisi ve Halkların Demokratik Partisi hiçbir ilçede 1. olmamıştır. Seçim sonuçları aşağıdaki gibidir. ! align="center" colspan="9" | SonuÃ§lar ! align="center" colspan="2"| ! align="center" | Parti ! align="center" | Ã‡evre Oyu ! align="center" | Gümrük Oyu ! align="center" | Toplam ! align="center" | Oy oranÄ± ! align="center" | MV Sayısı ! align="center" | Adaylar ! align="center" colspan="3" | Toplam ! align="center" colspan="4" | "Geçersiz ya da boş" ! align="center" colspan="4" | "Katılım oranı" 7 Haziran Pazar günü yapılan seçimlerin ardından seçilen 25.Dönem Manisa milletvekilleridir. Dilara Bağcı Dilara Bağcı, (d. 2 Şubat 1994, Ankara), Türk millî voleybolcu. Voleybola İller Bankası altyapısında başlayan oyuncu Ekim 2012'de Eczacıbaşı VitrA'ya transfer oldu, deneyim kazanması amacıyla 2012-2013 sezonunda 1 seneliğine Bursa BBSK'ya kiralandı. 2013-2014 sezonunu bir diğer Bursa takımı Nilüfer Belediyespor'da tamamladı. 2014-2015 sezonundan bu yana Eczacıbaşı VitrA'da forma giymektedir. Türkiye Yıldız Kızlar Millî Voleybol Takımı ile Avrupa ve Dünya şampiyonluğu yaşadı. Yıldız millî takımı’yla Avrupa Şampiyonası’nda "En iyi libero", Dünya Şampiyonası’nda "En iyi servis karşılayan" ile "En iyi libero", genç millî takımı’yla da "En iyi Libero" ödüllerini aldı. Türkiye Yıldız Kızlar Millî Voleybol Takımı ve Türkiye 20 yaş altı kadın millî voleybol takımında 18 numaralı formayı giymektedir. Mardin'de Haziran 2015 Türkiye genel seçimleri Haziran 2015 Türkiye genel seçimleri'nde (resmî adıyla 25. dönem Türkiye Büyük Millet Meclisi üyelerinin seçimi) Mardin ilinin 6 milletvekili seçilmiştir.Sonuçlar resmî verilerdir.Toplu sonuçlar resmî seçim sonuçlarına göre girilmiş olup,il bazlı sonuçlar YSK'nın SEÇSİS sistem sonuçlarına göre girilmiştir. 2011 Türkiye genel seçimleri'nde 6 milletvekili çıkarabilen Mardin ilinin 3 milletvekili Adalet ve Kalkınma Partisi'ne aitken 3 milletvekili ise bağımsız olarak meclise girmişti.Bu seçime katılım %82,39 oranlarında gerçekleşmişti. Mardin ili seçim çevresinde 14 Parti ve 3 bağımsız aday seçimlere katılmıştır.Doğru Yol Partisi,Hak ve Adalet Partisi,Liberal Demokrat Parti,Merkez Parti,Toplumsal Uzlaşma Reform ve Kalkınma Partisi ve Yurt Partisi bu seçim çevresinde aday çıkarmamıştır. Türkiye genelinde milletvekili çıkartabilen partilerden Halkların Demokratik Partisi 1. , Adalet ve Kalkınma Partisi 2. , Cumhuriyet Halk Partisi 3. , Milliyetçi Hareket Partisi ise 4. olmuştur. Halkların Demokratik Partisi 5 milletvekili ve Adalet ve Kalkınma Partisi 1 milletvekili çıkarmıştır. Cumhuriyet Halk Partisi ve Milliyetçi Hareket Partisi milletvekili çıkartamamıştır. Bu ilde seçime katılım %87.24 oranında gerçekleşmiştir. Halkların Demokratik Partisi 2 milletvekili artırırken, Adalet ve Kalkınma Partisi'de ise 3 milletvekili azalmıştır. Cumhuriyet Halk Partisi ve Milliyetçi Hareket Partisi ise yine milletvekili çıkartamamıştır. Halkların Demokratik Partisi 9 ilçede, Adalet ve Kalkınma Partisi ise 1 ilçede 1. olmuştur. Cumhuriyet Halk Partisi ve Milliyetçi Hareket Partisi hiçbir ilçede 1. olmamıştır. Seçim sonuçları aşağıdaki gibidir. ! align="center" colspan="9" | SonuÃ§lar ! align="center" colspan="2"| ! align="center" | Parti ! align="center" | Ã‡evre Oyu ! align="center" | Gümrük Oyu ! align="center" | Toplam ! align="center" | Oy oranÄ± ! align="center" | MV Sayısı ! align="center" | Adaylar ! align="center" colspan="3" | Toplam ! align="center" colspan="4" | "Geçersiz ya da boş" ! align="center" colspan="4" | "Katılım oranı" 7 Haziran Pazar günü yapılan seçimlerin ardından seçilen 25.Dönem Mardin milletvekilleridir. 2013 FIVB Kadınlar Dünya Kulüpler Şampiyonası 2013 FIVB Bayanlar Dünya Kulüpler Şampiyonası, FIVB Kadınlar Dünya Kulüpler Şampiyonası'nın 7. sezonudur. Turnuva İsviçre'nin Zürih kentinde 9-13 Ekim 2013 tarihleri arasında oynanmıştır. Saalsporthalle, Zürih, İsviçre 3-0 ve 3-1'lik sonuçlarda kazanan takım 3 puan alır, kaybeden takım 0 puan alır. 3-2 biten skor halinde kazanan takım 2, kaybeden takım ise 1 puan alır. Daihatsu Hijet Daihatsu Hijet, Japon otomobil üreticisi Daihatsu tarafından geliştirilen bir microvan modelidir. 1992-1994 modelleri kamyonet ruhsatlı olarak piyasaya dağıtılmıştır. 1995-2000 model Hijet karoseri ve araç şanzıman aksamı 5 ileri olarak değiştirilmiştir. Kaymakam (rÃ¼tbe) Kaymakam (), Osmanlı Devleti'nin son dönemi ve Cumhuriyet'in ilk yıllarında kullanılan miralay ile binbaşı rütbeleri arasında olan ve günümüz rütbelerinden yarbaya denk bir askerî rütbedir. Ancak kaymakam rütbesi de 26 Kasım 1934 tarihli 2590 sayılı Lâkap ve Unvanların Kaldırılması Hakkındaki Kanun'un üçüncü maddesi gereğince iptal edilmiştir. Adana'da 2007 Türkiye genel seçimleri 22 Temmuz 2007 Genel Seçimleri Adana ili sonuçları; Mülâzım-ı sânî Mülâzım-ı sânî (), Osmanlı Devleti'nin son dönemi ve Cumhuriyet'in ilk yıllarında kullanılan ve günümüz rütbelerinden teğmene denk bir askerî rütbedir. Mülâzım-ı sânî rütbesi, 26 Kasım 1934 tarihli 2590 sayılı Lâkap ve Unvanların Kaldırılması Hakkındaki Kanun'un üçüncü maddesi gereğince iptal edilmiştir. Mülâzım-ı evvel Mülâzım-ı evvel (), Osmanlı Devleti'nin son dönemi ve Cumhuriyet'in ilk yıllarında kullanılan ve günümüz rütbelerinden üsteğmene denk bir askerî rütbedir. Mülâzım-ı evvel rütbesi, 26 Kasım 1934 tarihli 2590 sayılı Lâkap ve Unvanların Kaldırılması Hakkındaki Kanun'un üçüncü maddesi gereğince iptal edilmiştir. Dolak (anlam ayrımı) Binbaşı (Osmanlı) Binbaşı, Osmanlı İmparatorluğu’nda son dönemi ve Türkiye’de kullanılan, Osmanlıda kaymakam ile kolağası rütbeleri arasında olan ve günümüz rütbelerinde de aynı adı taşıyan binbaşıya denk bir askerî rütbedir. Yüzbaşı (Osmanlı) Yüzbaşı, Osmanlı İmparatorluğunda son dönemi ve Türkiyende kullanılan, Osmanlıda Kolağası ile Mülâzımı sâni rütbeleri arasında olan ve günümüz rütbelerinde de aynı adı taşıyan Yüzbaşı'ya denk bir askeri rütbedir. Binbaşı (anlam ayrımı) Yüzbaşı (anlam ayrımı) Kırıkkale Nur Camii Merkez Nur Câmii Kırıkkale şehrinde inşa edilmiş olan ibadethanedir. Kırıkkale Merkez Nur Câmiini ve camiyi ilgilendiren külliyenin tüm ünitelerini detayları ile birlikte Mimar Necip Dinç projelendirmiş ve inşaat süresince uygulatılmasına nezaret etmiştir. Müftülük binasının ve çarşının ilk projesi Mükremin Karakoç'a aittir. Müftülük binası ve çarşının dış mimarisi de cami ve külliyenin klasik üslubuna uygun olarak Necip Dinç tarafından projelendirilmiş ve uygulatılmıştır. Merkez Nur Câmii için Mimar Sinan’ın ustalık dönemi eseri Edirne Selimiye Camii üslubu esas alınmıştır. Ancak caminin tasarımında çağdaş mimariden de istifade edilmiş, Selimiye camiinin klasik üslubuna farklı bir yorum getirilmiştir. Mimarbaşı Koca Sinan dört fil ayaklı baldaken sistemini (dörtgen çardak sistemi) İstanbul Şehzadebaşı Camii ve Süleymaniye Camiilerinde uygulamış, daha sonra bu sistemden vazgeçerek altıgen baldaken mekan arayışına geçmiştir. Bunun en olgun örneği Sokollu Mehmed Paşa Camii’sidir. Akabinde ise sekizgen baldaken (sekizgen çardak) sisteminin arayışı içerisine girmiştir. Bu sistemin mütekamil örneği ise Edirne Selimiye Camii dir. Bu câmiiyi Alman mimar Hans Koeph “Sanayi devriminden önceki yapılar içinde dünyanın en güzel yapıtı demek suretiyle övmüştür. Merkez Nur Câmiinin, 40 m x 50 m lik alanının, 40 m x 40 m lik (toplam 1600 m karelik) alanı kapalı alan olup, 10 m x 40 m lik (400 metre karelik) alanı ise beş kubbeli revaklı son cemaat mahallidir. Caminin ana kütlesinin mücessemiyeti, yani plastik şekillenmesi, üç kademe ile ihramî bir yükselişle biçimlenmiş, böylece abidevî bir görünüş kazanmıştır. Bu ihrâmî yükselişin 11,20 kotunda câmiyi çepeçevre saran teras katı bulunmaktadır.İkinci yükseliş kotunda, içerden tonoz mekanlarla, dışarıdan aynalı kemer cephelerini ritimli basamaklı örtülerin çevrelediği geçiş kademesi bulunmaktadır. Bu kademenin dört köşesinde ise iki cepheleri açık soğan başlı kubbelerle örtülmüş teras köşk odaları vardır. Köşelerdeki bu köşk odaları kubbeleri ile kitleyi dengelemiştir. Üçüncü ve son kademede, dört cepheyi ortalayan dört aynalı kemerler ile, köşelerde bulunan küçük yarım kubbelerden, aslan göğsü denilen sekiz geçiş elemanı ile sekizgen baldaken sisteme geçilmiştir. Pencerelerin çevrelediği kubbe kasnağının üzerine ana kubbe oturtulmuştur. Caminin sekiz fil ayağı istikameti, dış cephede ritimli bir şekilde hareket eden payanda kademelerle vurgulanmış, böylece ana kubbe kasnağına zengin bir silüet kazandırılmıştır. Fil ayaklarının nihai noktalarında bulunan dilimli soğan başı kubbelerle, ana kubbe çepeçevre taçlandırılmıştır. Camide ana gövdeye köşelerden giydirilen üçer şerefeli dört minare bulunmaktadır. Esas kapalı mekanın kuzey cephesine birleşen son cemaat yerindeki beş kubbe ve görkemli revaklarla caminin ahenkli terkibi tamamlanmıştır. Slav Thomas Slav Thomas ( 760 - Ekim 823), 9. yüzyıl Bizans askerî komutanı. Amoriumlu II. Mihail'e () karşı 821-823 yılları arasında yaşanan geniş ölçekli isyanın lideridir. Günümüz Türkiye'sinin kuzeydoğu bölümünde yer alan Pontus bölgesinden Slav asıllı bir ordu subayıydı. Geleceğin imparatorları Ermeni Leon ve Amoriumlu Mihail ile birlikte General Bardanes Turkos'un himayesinde yükseldi. 803 yılında Bardanes'in isyanının başarısızlıkla sonuçlanmasından sonra, Ermeni Leon'un V. Leon olarak tahta geçip onu orta Anadolu'nun kıdemli askerî komutanlığına atamasına kadar kızağa çekildi. Leon'un öldürülmesinden ve Amoriumlu II. Mihail'ın tahtı gasp etmesinden sonra Thomas isyan edip, tahtı kendisi için talep etti. Birçok thema ve Anadolu'da bulunan birliklerin desteğini alırken; ilk başlarda Mihail'i yenilgiye uğrattı ve Abbasiler ile ittifak sağladı. Deniz gücü olan themaların sağladığı gemiler ile Avrupa tarafına ordusuyla geçti ve Konstantinopolis'i kuşattı. İmparatorluk başkenti karadan ve denizden yapılan saldırılara karşı koyarken, Mihail de Bulgar hükümdarı Omurtag'a yardım çağrısında bulundu. Omurtag, Thomas'ın ordusuna saldırdı; ancak geri püskürtülmesine rağmen Thomas'ın askerlerine ağır zarar verdi. Birkaç ay sonrasında ise Mihail'in saldırısı sonrasında askerler dağıldı. Thomas ve destekçileri Arkadiopolis'e sığındı. Şehir kısa süre sonra Mihail'in birlikleri tarafından muhasara altına alındı. Sonunda, destekçileri Thomas'ı af karşılığı teslim etti ve Thomas idam edildi. Thomas'ın isyanı, Bizans İmparatorluğu tarihinin en geniş ölçekli isyanlarından biri olsa da onun muhalif isminin karartılması için Mihail tarafından uydurulmuş iddialar içeren tarihî hikâyeler yüzünden etkileri net değildir. Sonuç olarak, Thomas ve destekçilerinin isyan çıkarmalarına çeşitli gerekçeler atfedilmiştir. Thomas'ın isyanının sebepleri "Oxford Dictionary of Byzantium" tarafından "ikonoklazma karşı tepki, sosyal devrim ve halk ayaklanması, imparatorluğun Yunan olmayan etnik gruplarının bir isyanı, Thomas'ın kişisel hırsı ve V. Leon'un intikamını alma isteği" olarak özetlenmiştir. Ayrıca isyanın İmparatorluğun askerî pozisyonu üzerine ve özellikle Araplara karşı etkileri tartışmalı konulardır. 11 yüzyılda "Oi meta Theofanin", Thomas'ın önceki Bizans İmparatorları tarafından Anadolu'ya yerleştirilen Güney Slavlarından olduğunu belirtmesine rağmen, 10. yüzyıl vakanüvisi İosif Genesios onu "Ermeni ırkından Gouzourou Gölü'nden Thomas" olarak isimlendirir. Çoğu modern tarihçi, onun Slav kökenli olduğu fikrini destekler ve doğum yeri olarak Pontus'ta bulunan Gaziura yakınları olarak gösterirler. Sonuçta "Slav" lakabı sadece modern zamanlarda kullanılmıştır. Ailesi ve erken dönem hayatı hakkında, ebeveynlerinin fakir olduğu ve hiç eğitim almadığı dışında başka bir şey bilinmemektedir. İsyan ettiği sırada 50 ile 60 yaşları arasında olduğu kabul edilirse, muhtemelen 760 yılı civarında doğmuştur. Genesios ve "Oi meta Theofanin", Thomas'ın yaşamı ile ilgili kayıtlar tutmuştur. En erken kayda göre, ilk defa General Bardanes Turkos'un yanında 803 yılında görülmüş ve 820 sonlarında isyanını başlatana kadar askerî kariyerini sürdürmüştür. İkinci versiyona göre ise, Konstantinopolis'e fakir bir genç olarak gelmiş ve "patrikios" unvanlı bir kişinin hizmetine girmiştir. Daha sonra efendisinin karısı ile zina suçu işleyip, 25 yıl süreyle Suriye Araplarına sığınmıştır. Öldürülen VI. Konstantinos'muş () gibi davranarak Arap destekli Anadolu istilasına liderlik etmiş, fakat yenilip cezalandırılmıştır. Tarihçi J. B. Bury bu iki hikâyeyi uyumlu hale getirmeye çalışmış, Abbasilere kaçışını yaklaşık 788 civarına, Bizans hizmetine dönüşünü ise 803 öncesine yerleştirmiştir. Rus tarihçi Aleksandr Vasilyev, kaynakları, VI. Konstantinos'un tahttan indirildiği 797 yılında Abbasilere kaçtığı ve Bardanes isyanına katılmasının tamamen ihtimal dışı olduğu şeklinde yorumlamıştır. Thomas'ın hikâyesinin ikinci versiyonu Genesios ve "Oi meta Theofanin" tarafından tercih edilir ve yalnızca 9. yüzyıl kaynağı Georgios Amartolos'un vakainameleri ve "Midillili Azizler David, Simeon ve Georgios'un Hayatları" olarak bilinen kaynaklarda kaydedilmiştir. Diğer taraftan Fransız Bizantolog Paul Lemerle bunu, rakibi II. Mihail tarafından Thomas'ın itibarsızlaştırılması için sonradan yaratılmış söylenti olması nedeniyle güvenilir bulmaz ve tümünü reddederek yalnızca ilk kayda güvenmeyi tercih eder. Günümüz tarihçilerinin çoğu da onun bu yorumunu takip etmektedir. İlk söylenti, Thomas'ın Doğu Themaları "monostrategos"u ("tek-general", başkomutan gibi) Bardanes Turkos'a "spatharios" (emir subayı) olarak hizmet etmesiyle ilgilidir. Bardanes 803 yılında I. Nikiforos'a () karşı ayaklanmıştı. Bardanes'ın maiyetinde Thomas ile beraber iki genç "spatharioi", geleceğin V. Leon'u Ermeni Leon ile geleceğin II. Mihail'ı Amoriumlu Mihail vardı ve onlar bir kardeşlik grubu oluşturmuşlardı. Sonraki hagiografilere göre, Bardanes isyanını başlatmadan önce hamiliğini yaptığı bu üç genç ile Philomelion yakınlarında geleceği bilmesiyle meşhur bir bir keşişi ziyaret ettiler. Keşiş; Bardanes'ın isyanının başarısızlığa uğrayacağını, Leon ile Mihail'in her ikisinin imparator olarak hüküm süreceğini ve Thomas'ın da kendini imparator ilan edip, öldürüleceğini bildi. Bardanes gerçekten isyanı başlattığında geniş tabanlı bir destek bulamadı. Leon ve Mihail kısa sürede onu terk edip imparatorluk tarafına geçerek kıdemli askerî makamlar ile ödüllendirildiler. Thomas, tek başına Bardanes teslim olana kadar ona sadık kaldı. Bardanes'ın başarısızlığından sonra Thomas, kaynaklarda yaklaşık on yıl görülmemişti. Bury onun Araplara sığındığını (onun yorumuna göre ikinci kez) belirtirken bu görüş Romilly James Heald Jenkins gibi diğer bazı tarihçiler tarafından da kabul edilir. Fakat tarihçi Warren Treadgold, Thomas'ın imparatorlukta kalıp aktif askerlik hizmetine devam ettiğini iddia eder ve Thomas'ın Bardanes ile olan ortaklığının onun kariyerine engel olduğunu belirtir. Temmuz 813'te Ermeni Leon, imparator oldu ve eski arkadaşlarına seçkin askerî birliklerin komutanlıklarını vererek onları hızlıca ödüllendirdi. Mihail, "Excubitor" (Konstantinopolis etrafında yerleşik muhafız süvari alayı) "tagma"sı (komutanı) olurken, Thomas Anatolikon Theması'nda yerleşik "Foederati" birliği "tourma"sı oldu. 820 yılının Noel günü Leon, Amoriumlu Mihail'ın azmettiriciliğinde saray bürokratları tarafından sarayın şapelinde öldürüldü, hemen sonrasında ise Mihail hiç beklemeksizin taç giydi. Hemen hemen aynı zamanlarda Thomas, Anatolikon Theması'nda bir isyan başlattı. Kaynaklar isyanın kronolojisi ve sebepleri konusunda bölünmüşlerdir. Georgios Amartolos, hagiografi kaynakları ve II. Mihail Kutsal Roma imparatoru Dindar Ludwig'e yazdığı mektupta, Thomas'ın isyanını kendisinin tahtı gaspından önce başlattığını iddia eder. Bu kronoloji, sonra gelen Genesios, "Oi meta Theofanin" ve İoannis Skilicis gibi hemen hemen tüm Bizans vakainame yazarları ile John B. Bury ve Aleksandr Kajdan gibi modern tarihçilerin birçoğu tarafından izlenmiştir. Thomas ve isyanı çalışmasında Paul Lemerle zaman çizelgesini dikkate almayıp, Leon'un isyanı bastırmaktaki başarısızlığına cevap olarak kendi isyanını meşrulaştırmak için sonradan Mihail tarafından yapılmış bir teşebbüs ve imparatorluk kuvvetlerinin başlangıçtaki yenilgileri dolayısıyla yaşanan sıkıntılardan kendini muaf görme çabasıdır. Son dönem çalışmaların bazıları Lemerle'i izlemekte ve -genellikle 10 yüzyıl kaynaklarının en doğrusu olarak kabul edilen- Simeon Metafrastis'in Thomas'ın isyanının Leon'un öldürülmesinden birkaç gün sonra buna tepki olarak başladığını belirten kayıtlarını tercih etmektedir. Sonuç olarak imparatorluk, yerleşik hükûmet kuvvetlerine karşı bir isyandan çok iki eşit rakibin taht için yaptıkları yarış olan bir mücadele ile bölünmüş oldu. Mihail, Konstantinopolis ve Avrupa vilayetlerini elinde tutuyor, imparatorluk bürokrasisini kontrol ediyor ve Konstantinopolis Patriği tarafından uygun şekilde taç giydirilmişti fakat tahta bir cinayet ile ulaşmıştı diğer taraftan Thomas devrilen Leon'un intikamı iddiası ile destek ve meşruluk sağlamış ve hem Asya sonra Avrupa Themalarının desteğini kazanmıştı. Thomas, V. Leon'un kayda değer destek aldığı Anadolu'da iyi bilinen, halk tarafından sevilen ve saygı duyulan biriydi. Mihail, diğer taraftan, başkent dışında neredeyse hiç tanınmıyordu; askerî başarıları önemsiz, düşük eğitimli ve görgüsüz, onunla alay edilen kekemeliği ve ailesinin bağlı olduğu kafir bir Athinganoi mezhebine sempati duymakla ünlemişti. Thomas isyanını anlatan Bizans kaynakları, Thomas'ın gerçekte tacı kendi adına değil fakat 797 yılında Annesi Atinalı İrini tarafından tahttan indirilip, öldürülen VI. Konstantinos kimliğinde istediğini belirtirler. Modern tarihçiler, bununda diğerleri gibi sonradan uydurulduğunu düşünen Lemerle'i izler. Eğer bu herhangi bir gerçeklik taşıyorsa, "Konstantinos" hükümdarlık ismiyle taç giymeyi düşünen Thomas kaynaklı bir hikâye oması muhtemeldir fakat böyle bir eylemle ilgili kanıt mevcut değildir. Mihail'in ikona karşıtı görüşlerine muhalefet nedeniyle, VI. Konstantinos'un kimliğinin muhtemel benimsenmesi ile bazı Bizans kaynakları İkona destekleyicisi hizbin Thomas hakkında yarattığı ifade ile ilişki kurmuşlardır: Onun yönetimi altında ikonaların yeniden kutsandığı kararların alındığı 787 tarihli İkinci İznik Konsili'ni toplanmıştı. Bununla beraber, kaynaklardaki muğlak ifadeler, Anadolu'daki birçok themada bulunan ikona karşıtı eğilimler ve Thomas'ın Araplar ile ittifakı onun ikona tapınması için hiçbir açık taahhütte bulunmadığını göstermektedir. Fakat II. Mihail'in hükümdarlığının başlarındaki uzlaştırıcı tavrına bakarak, ikona tapınma ihtilafının o zaman ana bir mesele olmadığını izlenimi uyandırmaktadır ve Modern tarihçilerin bakışı da Thomas'ın isyanında çok muhtemel ana rol oynamadığıdır. İkona karşıtı II. Mihail'e karşı Thomas'ın İkona destekleyici görünümü, Makedon dönemi kaynaklarının ikonoklazm karşıtı önyargılarının muhtemel sonucu olarak sonradan ortaya çıkmıştır. Üstelik Warren Treadgold eğer bu doğruysa, Thomas'ın VI. Konstantinos olma iddiasının destek kazanmak için dolaştırılan bir hikâyeden biraz daha fazla, ikonalara karşı "çalışılmış belirsizlik" ile İkona destekleyicilerinin desteğini çekmek için tasarlandığını önermektedir. Treadgold'un kendi kelimeleri ile ifade edilirse: "Thomas tüm imparatorluğu ele geçirene kadar, herkesin her şeyiydi ve sonra bazı destekçilerini hayal kırıklığına uğratacak kadar zamanı olacaktı". "Oi meta Theofanin" ise Thomas'ın isyanı hakkında, "kul, efendisine eline kaldırdı, asker subayına, yüzbaşı generaline" demiştir. Bu başta Aleksandr Vasilyev ve Georgiy Ostrogorskiy gibi tarihçilerin, Thomas'ın isyanını ağır vergiler altında ezilen kırsal nüfusun yaygın memnuniyetsizliğinin ifadesi olarak almalarına neden olmuştur. Diğer Bizans uzmanları, özellikle Lemerle, isyan boyunca ana faktörün kırsal huzursuzluk olduğunu düşünmezler. Genesios ve diğer vakainameler daha da ileri giderek Thomas'ın "Hagareneler, Hintler, Mısırlılar, Süryaniler, Medler, Abhazlar, Zichler, İberyalılar, Kabirler, Slavlar, Hunlar, Vandallar, Getaeler, Mani dini inananları, Lazlar, Alanialar, Haldialılar, Ermeniler ve diğer insanların her türünün" desteğini aldığını belirtmişlerdir. Bu da modern tarihçilerin Thomas'ın isyanının imparatorluğun Yunan olmayan etnik gruplarının bir başkaldırısını temsil ettiğini iddia etmelerine neden olmuştur, fakat Lemerle'e göre bu iddia da bir başka abartılı bir görüş ve bir başka düşmanca bilgi kirliliği kırıntısıdır. Ancak, Thomas'ın imparatorluğun Abhazlar, Ermeniler ve İberyalıların ordusunda yer almasından hareketle Kafkas komşularının desteğini aldığı neredeyse kesindir, bu bilgi olaya yakın bir zamanda II. Mihail ile Dindar Ludwig arasındaki mektuplarda zikredilmiştir. Bu desteğin sebepleri belirsizdir; Thomas'ın kendi hükümdarlarına bilinmeyen sözler vermesi muhtemeldir fakat Lemerle, Ermenilerin Thomas'a katılmasının sebebini katledilmiş akrabaları Leon'un intikamını almak olduğunu iddia eder. "Foederati" komutanı olarak, Thomas Anatolikon Theması başkenti Amorium'da konumlanmıştı. Themanın "Stratigos" (askerî vali) görevlisinden daha az kıdemli olmasına rağmen, onun bildirisi Anadolu'da çok geniş destek aldı. Kısa bir sürede, II. Mihail'ın yeğeni "patrici" Katakilas yönetimindeki Opsikion Theması ile "Stratigos" Olbianos yönetimindeki Armeniakon Theması hariç tüm Asya Themaları Thomas'ı destekledi. Trakyalılar Theması iki rakip arasında gitti geldi ama sonunda Thomas'ı destekledi. İmparatorluğun Asya ordularınınki de üçünden daha fazlası Thomas'ın arkasında yer alırken, vilayetlerdeki vergi memurlarının çekilmesi ile ihtiyaç duyduğundan fazla gelir sağladı. Mihail'ın ilk tepkisi Armeniakon ordusunun Thomas'a saldırma emrini vermesi oldu. Armeniakon ordusu savaşta kolayca mağlup edildi ve Thomas Armeniakon Theması'nın doğusuna ilerleyip sınırda yer alan Haldia bölgesini işgal etti. Armeniakon vilayetinin ele geçirmesi, Abbasiler yüzünden yarım kaldı, çünkü iç savaştan avantaj elde edip Thomas çok az birlik bıraktığı güney Anadolu'da kara ve denizden baskınlar düzenlemeye başlamıştı. Dönüp bu saldırılar ile yüzleşmek yerine, Thomas bahar 821'de Abbasi topraklarına kendisi bu sefer geniş ölçekli bir istila başlattı. Bu topraklar Bury ve diğerlerine göre Suriye, Treadgold'e göre ise Arapların elinde bulunan Ermenistan'dır. Thomas sonra Halife Memun'a elçi yolladı. Halife, özellikle Halife kendi iç meselesi Babek Hürremi liderliğindeki Hurremiyyelerin isyanına bakışı olmak üzere Thomas'ın istediklerini almakta gösterdiği güç konusundan yeterince etkilendi. Thomas ve Memun bir barış anlaşması ve müttefiklik üzerine uzlaşmaya vardı. Halife, Arap kontrolündeki topraklardan Thomas'ın asker almasına ve ikona destekleyicisi Antakya Patriği Job tarafından taç giydirileceği Arapların elindeki Antakya'ya geçiş izni verdi. Karşılığında ise, anlaşmanın tam şartları bugün belli olmasa da, bilinmeyen bir toprağı vermek ve Halifeyi vasal olarak kabul etme sözü verdi. Yakın bir zamanda, ismini Konstantinos olarak değiştirdiği kökeni bilinmeyen genç bir erkeği evlatlık almış ve ortak imparator ilan etmişti. Bu sırada, II. Mihail ikona destekleyicisi hizip arasında destek kazanmak için, akrabasını Efes başpiskoposu atadı; fakat plan, açık bir ikona karşıtı olan Konstantinopolis Patriği I. Antonios Kassimatis tarafından yeni başpiskopos kutsanmayınca başarısız oldu. Özellikle Mihail kendisine sadık iki Asya theması başta olmak üzere vilayetleri elinde tutabilmek için 821-822 yıllarında vergileri %25 indirdiğini açıkladı. 821 yazında, Thomas Doğudaki pozisyonunu Opsikion ve Armeniakon Themaları hariç birleştirdi. Büyük ödül olarak Konstantinopolis'i belirledi. Yalnızca bu şehri elinde tutması bile bir imparatora tam meşruluk veriyordu. Thomas birlikler oluşturdu, gerekli kumanya ve ihtiyaçları topladı, kuşatma makineleri inşa ettirdi. Başkentte demirli güçlü İmparatorluk donanmasına karşı Ege Denizi ve Kibirreoton Themaları ile muhtemelen Hellas Theması'ndan gelen elindeki filoyu güçlendirici yeni gemiler inşa etti. Thomas, V. Leon'un yeğeni ve II. Mihail tarafından İskiri adasına sürgün edilen General Grigorios Pterotos'u da çağırdı ve donanmanın komutanlığı görevini verdi. Ekim'de Thomas'a sadık Thema filosu Midilli'de hazırlıklarını tamamladı ve Thomas'ın ordusu Abidos'tan Trakya'ya geçmek üzere yürüyüşe geçti. Abidos'a yola çıkmadan önce evlatlığı Konstantinos komutasında bir orduyu Armeniakon Themasına gönderdi. Konstantinos, "Stratigos" Olbianos tarafından pusuya düşürülüp öldürüldü, ordu aç kayıpla geri çekilmeyi başardı. Konstantinos'un kesik başı Mihail'e gönderildi, oda onu Abidos'ta bulunan Thomas'a yolladı. Bu göreceli küçük yenilgiye rağmen gözüpek şekilde Ekim sonu ya da Kasım başıda Avrupa'ya geçti. Orada kısa bir süre sonra Konstantin yerine kökeni bilinmeyen bir başka birini ortak imparator ilan etti. Daha önce keşiş olan bu kişi, Thomas tarafından evlat edinilmiş ve ona Anastasius ismi verilmişti. Thomas'ın amacını sezen Mihail bir ordunun başında, Konstantinopolis'in Avrupa hinterlandında yer alan Trakya ve Makedonya Themalarına hareket etti ve oraların halkını bağlılığını güvence altına almak için birçok kalenin garnizonunu güçlendirdi. Thomas karaya çıktığında, Avrupa Themaları halkı onu memnuniyetle karşıladı ve Mihail Konstantinopolis'e çekilmeye zorlandı. İçlerinde birçok Slav da olmak üzere gönüllüler, Thomas'ın bayrağı altında toplandılar. Konstantinopolis'e doğru ilerlerken, vakainame yazarları ordusunun 80.000 kişiye ulaştığını yazarlar. Başkent Opsikion ve Armeniakon Themaları tarafından güçlendirilmiş İmparatorluk tagması ile savunuluyordu. Mihail şehir surlarının tamir edilmesini ve Haliç'e girişi engellemek için zincir çekilmesi emrini verdi, bu sırada İmparatorluk filosu denizden şehri koruyacaktı. Mihail'in bu edilgen duruşundan, ordusunun Thomas'tan az olduğuğu sonucuna ulşılabilir; Warren Treadgold Mihail'in ordusunun yaklaşık 35.000 kişi olduğunu tahmin etmektedir. İlk önce Thomas'ın donanması başkente vardı. İmparatorluk donanmasından bir karşılık ile karşılaşmadan, girişindeki zinciri kırarak ya da çözerek Haliç'e girdiler, Thomas ve ordusunu bekleyecekleri Barbisos Deresi ağzında demirlediler. Thomas Aralık ayı başında vardı. Bu büyük gücün görüntüsü, başkent ahalisini sindirmedi, vilayetlerden farklı olarak, şehir vatandaşları ve garnizonu Mihail'in arkasında sıkıca kenetlendiler. Birlikleri daha da cesaretlendirmek için, Mihail'in genç oğlu Theofilos gerçek haç parçası ve Meryem'in kutsal elbisesini şehir surlarında gezdirirken, büyük ölçüdeki ise Blakernai'deki Meryem Ana Kilisesi'nin tepesine iki tarafın orduları tarafından tamamen görülecek şekilde asıldı. Başkent etrafındaki şehirleri aldıktan sonra, Thomas Konstantinopolis'e üç taraftan saldırdı, bu yoğun saldırı ile belki de ahalinin etkilenmesini ve teslim olmaya itmesini umut ediyordu. Yardımcıları Anastasius ve Grigorios Pterotos sırasıyla Theodosian bölgesine ve deniz duvarlarına saldırırlarken, kendisi Blakernai'yi koruyan daha az zorlu savunmanın olduğu tarafa ana saldırıyı gerçekleştirdi. Thomas'ın kuvvetlerinin tamamının kuşatma makineleri ve mancınıklar ile bol bol tedariği, filosunda da birçok gemi mancınığı ve buna ek olarak bol miktarda Rum ateşi vardı. Thomas'ın ataklarının her biri başarısız oldu: savunanların ağı silahları üstün olduklarını kanıtladı ve kuşatma makinelerini şehir surlarından uzak tutarken ters esen rüzgar donanmayı da anlamlı bir hareket etmekten uzak tuttu. Kış ortasında karar verilen tüm saldırılar felaket olacak ve başarısızlıkla sonuçlanacaktı, Thomas bütün saldırıları bahara kadar askıya alıp, orduyu kışlıklara geri çekti. Mihail, bu soluklanmadan Anadolu'dan takviye askerler getirterek ve Blakernai'yi koruyan şehir duvarlarını güçlendirerek faydalandı. Thomas baharda döndüğünde, Blakernai kesimine odaklanmaya karar verdi. Saldırı başlamadan önce, Mihail duvarlara tırmandı ve Thomas'ın birliklerine seslenerek komutanlarını terk etmelerini istedi ve eğer bunu yaparlarsa af edeceğini vadetti. Thomas'ın birlikleri bu konuşmayı zayıflık işareti bir yalvarma olarak gördüler ve daha bir güvenle saldırıya başladılar fakat duvarın yanına geldiklerinde savunmacıların kapıları açıp taarruz ettiler. Bu şiddetli hücum Thomas'ın ordusunun çekilmesine neden oldu, aynı anda, İmparatorluk donanması Thomas'ın filosunu mağlup etti, filodaki mürettebat panik halinde dağıldı ve sahile kaçtı. Bu yenilgi, Thomas'ın deniz gücünü azalttı ve kara tarafından kuşatmayı devam ettirmesine rağmen destekçilerinin moralini kaybetmesine ve mağlubiyetin başlangıcı olmasına neden oldu. Ailesi Mihail'in elinde olan Grigorios Pterotos, kendisine sadık bir grup asker ile Thomas'ı terk etmeye karar verdi. Asilerin kampını terk ederek, batıya yöneldi ve kararını bildirmek için bir keşişi Mihail'e yolladı. Fakat keşiş kuşatmayı aşıp başkente ulaşamadı. Bunu öğrenen, Thomas hızla bir birlikle Grigorios'u izleyip, birliklerini yendi ve onu öldürdü. Thomas, bu küçük zaferi, "karada ve denizde" Mihail'in ordularını yenmiş geniş ve değerli şekilde sundu. Bu noktaya kadar bu isyana ilgisiz Yunanistan yarım adasındaki themalara ek gemi talep eden mesaj yolladı. Themalar, buna güçlü bir şekilde cevap verip Thomas'a katılacak 350 gemilik bir filo yolladılar. Böylece güçlenmiş Thomas, eski filosu Altın Boynuz'a, yeni gelen filo ise Marmara Denizi'ne bakan güney sahiline olmak üzere Konstantinopolis'in deniz surlarına iki uçlu bir saldırı yapmaya karar verdi. Mihail ise bu sırada boş durmadı: vardıktan hemen sonra Byrida'ya demirlemiş Thema'dan gelen kuvvete kendi filosu ile saldırdı. Rum ateşi kullanarak, İmparatorluk filosu asi gemilerin çoğunu yok etti, kalanların çoğunu da ele geçirdi. Sadece birkaç gemi kurtularak Thomas'ın kevvetlerine katıldı. Bu zafer ile Mihail, deniz tarafının kontrolünü güvence altına aldı fakat karada Thomas'ın ordusu hala üstündü ve Konstantinopolis'i abluka altında tutuyordu. Küçük çarpışmalar yılın kalanında devam etti, Mihail'in kuvvetleri kaleden çıkıp Thomas'ın kuvvetlerine karşı taarruzlarda bulundular Her iki taraf bu çarpışmalarda küçük başarılar kazansa da hiçbiri kesin bir üstünlük sağlayamadı. Mihail, yardım için Kuzey komşusu Bulgaristan'a yöneldi. İki ülke arasında V. Leon ile Bulgar hükümdarı Omurtag (), tarafından imzalanan bir antlaşma vardı. Omurtag, Mihail'ın yardım talebine karşılık vermekten memnun oldu. Genesios ve "Teofanes Continuatus" tarafından yazılan sonraki döneme ait rivayetlerde Omurtag, Mihail'in taleplerine göre değil kendi arzusuna göre davrandığı yazmaktadır fakat bu versiyon Mihail'ı "barbarları" imparatorluğu işgal etmeye teşvik etmiş göstermemek için kurgulanmış olduğu için genel olarak reddedilir. Bulgar ordusu Trakya'yı muhtemelen Kasım 822'de istila etti (Bury, Bulgar saldırısının bahar 823'te olduğuna inanır) ve Konstantinopolis'e ilerlemeye başladılar. Thomas, kuşatmayı kaldırıp, Bulgar ordusu ile karşılaşmak için yürüyüşe geçti. İki ordu, Heraklea yakınlarında bir düzlükte karşı karşıya geldi (Bizans kaynaklarında Kedouktos Muharebesi olarak bilinir). Bu savaş hakkında bilgiler farklılık gösterir: sonraki kaynaklar Thomas'ın savaşı kaybettiğini belirtirken, döneme daha yakın Georgios Amartolos Thomas "birçok Bulgar öldürdü" demektedir. Savaştan sonra Bulgar faaliyetlerindeki aksaklıklara bakarak, modern tarihçilerin çoğu (Bury'nin göz ardı edilemez istisnasıyla) Thomas'ın savaşı kazandığına inanır. Thomas, kuşatmaya kaldığı yerden devam edemedi. Ordusu aldığı ağır kayıptan muzdaripken, arkasında Haliç'te bıraktığı donanması yokluğunda Mihail tarafından kuşatılmıştı. Thomas, Konstantinopolis'in yaklaşık 40 km batısında yer alan Diabasis düzlüğünde kamp kurdu, kış ile baharın başını orada geçirdi. Az miktarda adamı onu terk ederken, büyük kitle ona bağlı kaldı. Sonunda 823 yılının Nisan sonu ya da Mayıs başı, Anadolu'dan Generaller Olbianos ve Katakylas komutasında gelen taze kuvvetler eşliğinde Mihail birlikleri ile Thomas'a karşı yürüyüşe geçti. Thomas, Mihail'in birliklerinin üzerine yürüdü ve bir askerî manevra ile onları alt etmeyi planladı. Plan, görünüşte askerlerinin morallerinin bozulup geri çekiliyor gibi yapmaları, imparatorluk ordusu onları izlemesi, sonra da geri dönüp saldırmaları şeklindeydi. Fakat, Thomas'ın birlikleri uzayan bir çatışmadan yorgun düşmüşlerdi ve bu görevlerini hakkıyla yerine getiremediler. Birçoğu Mihail tarafından esir alındı, diğerleri de yakınlardaki kalelere sığındılar. Thomas, büyük bir grupla Arkadiopolis'e; evlat edindiği oğlu Anastasius, Thomas'ın adamlarının bazılarıyla Bizye'ye; kalanlar ise Panium ve Heraklea'ya sığındılar. Mihail, Thomas'ın ve adamlarının sığındığı şehirleri kuşattı ama saldırı düzenlemedi, onun yerine desteğini azaltarak barışçı şekilde ele geçirmeyi amaçladı. Bu stratejisi, siyasi bir propaganda ile "Hristiyan kanı dökülmemesi" için af çıkacağı şeklinde desteklendi, Mihail bunu Dindar Ludwig'e yazdığı mektuba koymuş fakat ayrıca, vakainamelere göre, Bizans şehir kalelerinin saldırıyla düşmesini Bulgarlara göstermeme korkusu da etkili olmuştur. Anadolu'da Thomas'ın partizanları Araplara serbest geçiş vererek Mihail'e sadık Opsikion ve Armeniakon Themalarının yağmalanmasını sağlamakla tehdit etmişler; ancak Mihail kuşatmayı kaldırmamıştır. Birlikleri Arkadiopolis'e geçişi engellemek için hendek kazdılar. Tedariği koruyabilmek için muhasaraya alınan birlikler çok yaşlı, yaralı ya da silah tutamayanları takiben kadın ve çocukları yollamışlardır. Beş ay kuşatmadan sonra, Thomas'a bağlı insanlar nihayetinde aç atları ve zulalarındakileri yemeye başladılar. Bazıları kendileri iple şehir duvarlarından sarkıtarak ya da atlayarak kaçmaya başladılar. Kuşatmanın daha gevşek olduğu Bizye'ye kuryeler göndererek Anastasius'un durumu düzeltecek bir saldırı düzenlemesini istedi. Henüz bir şey yapılamadan, yorgun birlikler imparatorluk affı için Arkadiopolis'te liderlerini teslim aldılar. Thomas bir eşeğin üzerinde zincirlenmiş olarak Mihail'e teslim edildi. Thomas, ayakları yenilmiş rakibinin boğazında olan imparatorun önüne kapandı, imparator, el ve ayaklarının kesilmesini ve kazığa oturtulmasını emretti. "Ey Gerçek İmparator, bana merhamet et!" diyerek af diledi. Mihail, esirine sadece kendi kıdemli komutanlarının Thomas ilişkilerini ortaya çıkarmak için sorguladı. Thomas cevap vermeden önce, "Logothetis tu dromu" İoannis Heksabulios, küllenen isyanı tekrar canlandırma ihtimaline karşı bu iddiaların duyulmasına karşı çıktı. Mihail, mutabık kalıp, Thomas'ın cezasını hemen infaz ettirdi. Bizye'ye sığınanlar, Thomas'ın kaderini duyunca, Thomas ile aynı kaderi paylaşacak Anastasius'u teslim aldılar. Panium ve Heraklea'da, Thomas'ın adamları Şubat 824 tarihinde bir deprem olana kadar direndiler. Deprem Panium duvarlarına ağır hasar verince, şehir düştü. Heraklea'da hasar daha az yıkıcıydı fakat Mihail birliklerini deniz tarafından indirdikten sonra orası da ele geçirildi. Anadolu'da, Thomas taraftarları çoğunlukla barışçı şekilde teslim oldular fakat güney sahilinde bulunan Kibirreoton Theması "Stratigos"u İoannis Ehimos tarafından bastırılana kadar direncini sürdürdü. Trakyalılar Theması'nda Thomas'ın askerleri eşkıyalık yapmaya başladılar. En ciddi dirence, Anadolu'nun orta bölgesinden iki kıdemli komutan neden oldu. Bunlardan biri muhtemelen Thomas'a "strategoi" olarak hizmet eden İkonium'un kuzeybatında Kaballa'da yerleşik Choireus, diğeri Ancyra'nın güneydoğusunda Saniana'da yerleşik Gazarenos Koloneiates idi. Ellerinde tuttukları kalelerden, Mihail'in af ve yüksek dereceli bir unvan olan "magistros" teklifini reddettiler, eyaletleri ayaklandırdılar. Lakin kısa bir süre sonra Mihail'in ajanları, iki kalenin sakinlerini kale kapılarını subaylara karşı kapatmaya ikna ettiler. Choireus ve Koloneiates Arap topraklarında sığınmayı denediler ama yolda Mihail'e bağlı birliklerin saldırısına uğradılar, esir alındılar ve çarmıha gerildiler. Slav Thomas'ın büyük isyanının bittiğini, II. Mihail Mayıs 824'te Konstantinopolis'te yaptığı zafer yürüyüşüyle gösterdi. Halifelikten ve muhtemelen Slav kökenli gönüllerin idam edilmesine karşın, isyana çok miktarda kişinin katılması nedeniyle bir hoşgörü ve Hristiyanların bağışlanması ihtiyacı doğdu. İç huzurun sağlanması ihtiyacı, Mihail'in, Thomas ile savaşanlara müsamaha göstermeye zorladı; kutlamalar sırasında Hipodrom'da esir olarak gösterildikten sonra çoğu serbest bırakıldı, en tehlikeli olanları ise imparatorluğun uzak köşelerine sürgüne yollandılar. Rakibini itibarsızlaştırmak için, Mihail, Thomas'ın hayatı ve isyanı hakkında ağır şekilde bozulmuş bir "resmi" sürüm yayınlattı. Bu sürüm, Diyakoz İgnatios tarafından yazıldı ve 824 yılında "Thomas'a karşı" ismiyle yayınlandı. Bu rapor kısa sürede yaşanan olayların genel kabul gören sürümü oldu. Thomas, imparatorluğun çok büyük kısmını kontrol etmesini sağlayacak geniş desteğe ve sayısal üstünlüğüne rağmen, başarısız olmuştur. Lemerle bu yenilgide birçok etmenin etkin olduğunu düşünür: Kontrol altına alamadığı Asya Themalarının Mihail'e erzak temin etmesi, Thomas'ın donanmasının kötü yönetilmesi ve Bulgar saldırısının onu başkenti ele geçirmekten alı koymasıyla ordusunu zayıflatması. Fakat en büyük engel, zapt edilemez Konstantinopolis surları olarak gösterilir. II. Mihail'ın hükümdarlığının "ana iç olayı" Thomas'ın isyanı olurken maddi anlamda Trakya hariç çok yıkıcı olmamıştır. Trakya, rakip orduların uzun süren mevcudiyeti ve aralarında geçen savaşlardan muzdarip oldu. Bizans donanması büyük kayıplar yaşamış, özellikle Thema filoları tamamen harap olmuştur, kara kuvvetleri ise görece daha az zarar görmüştür. Bu geleneksel olarak elde tutulan yerlerde askerî zayıflığa neden oldu ve Müslümanlar tarafından iç huzursuzluklar hızla tahrik edildi: Thomas'ın isyanından sonraki yıllarda, Endülüs sürgünleri Girit'i ele geçirmişler, Tunuslu Aglebiler Sicilya'nın fethine başlamışlardır, Doğu'da ise Halifelere karşı genellikle savunma pozisyonunda kalmaya zorlanmışlardır. Son dönem akademik çalışamalar da bu yıllardaki Bizans askerî başarısızlıklarının sorumluğunda bu iç savaşın ne kadar etkili olduğu tartışılmaktadır, bu olanları açıklayan diğer nedenleri anmak gerekirse: Warren Treadgold imparatorluğun askerî gücünü görece hızlı topladığını ve adaların kaybında yetersiz askerî liderlik ile beraber "Sicilya'nın uzaklığı, Girit'te düzenli birliklerin olmaması, her iki adaya aynı anda saldırılması, hükûmetin deniz gücünde uzun süren ilgi eksikliğinin" çok daha fazla sorumlu olduğunu düşünür. Ä°dlib Muharebesi (2015) İdlib Muharebesi, İdlib ve çevresindeki bazı muhalif grupların birleşmesiyle oluşturulan Fetih Ordusu'nun taarruzu sonucu Esad güçleri ile Fetih Ordusu arasında yapılan muharebe. Muharebe sonucunda 2012 yılından beri Suriye Ordusu denetimindeki İdlib şehir merkezi muhaliflerin eline geçmiştir. Bu zafer, muhaliflerin uzun süre sonra kazandıkları ilk büyük zafer olmuştur. Mustafa DÃ¶ner Mustafa Döner, 1965, Gördes, Manisa doğumludur. İstanbul Üniversitesi Hukuk Fakültesi'ni bitirdikten sonra Ankara Üniversitesi Sosyal Bilimler Enstitüsü İktisat Politikası alanında Yüksek Lisans yapmıştır. İçişleri Bakanlığına girerek 1988'de Balıkesir Valiliği Kaymakam Adaylığı yapmıştır. 1989–1990 yıllarında İngiltere'de dil eğitimi almıştır. 1990'da Güzelyurt Kaymakam Vekilliği, 1991–1993 yıllarında Ilıca, 1993–1995 yıllarında Aralık, 1995–1999 yılları arasında Gümüşova ve 1999–2003 yıllarında Sarayköy Kaymakamlığı görevlerinde bulunmuş, 2003 yılında Nüfus ve Vatandaşlık İşleri Genel Müdürlüğü Daire Başkanlığı, 2007'de ise Nüfus ve Vatandaşlık İşleri Genel Müdürlüğü görevine atanmış, 7 Ocak 2011 tarihinde Cumhurbaşkanım Abdullah Gül tarafından Danıştay üyeliğine seçilmiş olup 5. daire üyesi olarak görev yapmış, Temmuz 2016'da görevi son bulmuştur. Evli ve 3 çocuk babasıdır. İngilizce bilmektedir. Coffee from Colombia (Aygün Kazımova şarkısı) "Coffee from Colombia", Azeri şarkıcı Aygün Kazımova'nın Snoop Doggla yaptığı "Coffee from Colombia" albümünün ilk şarkısıdır. Şarkı DMC etiketi ile yayımlanmıştır. Büyük Açık Büyük Açık, Adam McKay tarafından yazılıp yönetilen 2015 yılı Amerikan yapımı biyografik komedi-drama filmidir. Michael Lewis'in aynı adı taşıyan 2010 yılı kitabından uyarlanan film kitaba dayanarak 2007-2010 yılları arasındaki finansal kriz hakkında konu işlemektedir. Filmin başrollerinde Brad Pitt, Christian Bale, Ryan Gosling, Steve Carell ve Melissa Leo bulunmaktadır. Filmin ana çekimleri New Orleans, Louisiana'da 18 Mart 2015 tarihinde başladı. Paramount Pictures filmi 11 Aralık 2015 tarihinde piyasaya sürdü. AFI tarafından Yılın En İyi 10 Filmi'nden biri seçilen film 69. BAFTA Ödülleri ve 88. Akademi Ödülleri'nde En İyi Uyarlama Senaryo ödülünü kazandı, ayrıca En İyi Film, En İyi Yönetmen, En İyi Uyarlama Senaryo, En İyi Kurgu ve Christian Bale performansıyla En İyi Yardımcı Erkek Oyuncu dallarında aday gösterildi. 2013 yılında Paramount şirketi, 2010 yılı Michael Lewis kitabı "The Big Short: Inside The Doomsday Machine"in film haklarını elde etti, Brad Pitt'in Plan B Entertainment ile filmin üretiminde yer alacağı açıklandı. 24 Mart 2014 tarihinde Adam McKay filmi yazmak ve yönetmek adına ayarlandı. 13 Ocak 2015 tarihinde "Variety", filmin başrollerinde Brad Pitt, Christian Bale ve Ryan Gosling'in yer alacağı ve Pitt'in Dede Gardner ile birlikte filmin yapımcılığını üstleneceğini açıkladı. Plan B Entertainment filmi finanse ederken, Paramount filmin dağıtım haklarını elinde tutmaktadır. Ayrıca Pitt bundan önce yine bir yazar kitabından uyarlanan "Moneyball" filminde başrol olarak yer almış ve Oscar'a aday gösterilmişti. 14 Ocak'ta Steve Carell'ın filmde yer alacağı duyuruldu. 21 Nisan 2015 tarihinde oyuncu kadrosunun devamı Melissa Leo, Marisa Tomei, Tracy Letts, Hamish Linklater, John Magaro, Byron Mann, Rafe Spall, Jeremy Strong ve Finn Wittrock olmak üzere "Deadline" tarafından açıklandı. Charles Randolph filmin ilk taslağını yazarken Pitt ve Gardner'ın yer aldığı üretime Jeremy Kleiner da katıldı. Max Greenfield, 23 Nisan 2015 tarihinde oyuncu kadrosuna dahil oldu. Karen Gillan, 8 Mayıs 2015 tarihinde filmdeki rolü hakkında tweet attı. Ana çekimler 18 Mart 2015 tarihinde New Orleans, Louisiana'da başladı. Christian Bale, 23 Mart 2015 tarihinde sette görüntülendi. 25 Mart tarihinde çekimler Algiers, New Orleans'ta bulunan General De Gaulle Bulvarı'nda devam etti. 8 Mayıs'ta Gillan kendi sahnelerini çektiğini doğruladı. 11 Mayıs'ta Selena Gomez cameo bir görünümle yer alarak sette görüntülendi. 20 Mayıs 2015 tarihinde çekimler Manhattan, New York'ta bulunan Prince Street ve Spring Street arasındaki Mercer adlı yerde gerçekleşti. 22 Mayıs günü, yapım ekibi başarısız yatırım firması Lehman Brothers'ın ofislerini Manhattan'da bulunan New York Dışişleri Bakanlığı Finansal Hizmetler Bölümü lobisinde yeniden yarattı. Finansal Hizmetler Bölümü için bir asistan avukat sahnesinde figüran birini oynadı. "Büyük Açık" eleştirmenler tarafından yüksek notlar ve pozitif yorumlar aldı ve çoğu eleştirmen filmi 2015'in en iyi filmleri arasında gösterdi. 279 incelemenin değerlendirildiği Rotten Tomatoes'ta 7.9/10 ortalama puan ile %88'lik bir yüzde yakaladı. 45 eleştirinin değerlendirildiği Metacritic'te 100 üzerinden 81 puan aldı ve "evrensel beğeni" statüsüyle listelendi. CinemaScore üzerinde incelemeler yapan izleyiciler A+ ve F ölçeğinde filme not ortalaması olarak "A-" verdi. In a Valley of Violence In a Valley of Violence yönetmenliğini, yapımcılığını ve senaristliğini Ti West'in üstlendiği Amerikan yapımı western-gerilim filmi. Başrollerini Ethan Hawke, John Travolta, Karen Gillan, Taissa Farmiga, James Ransone ve Burn Gorman'ın paylaştığı film 12 Mart 2016 tarihinde SXSW'de ilk gösterimini gerçekleştirdi. Paul adında bir serseri (Hawke), arkadaşını öldüren canilerden intikam almak için küçük bir kasabaya gelir. Kasabanın hotelinde çalışan kızkardeşler Mary Anne (Farmiga) ve Ellen (Gillan), intikam arayışı için Paul'e yardım ederler. Daha önceden 2013 yılı korku filmi "Ayin"de çalışan Ti West, Jason Blum ve Blumhouse Productions bu yapımda da bir araya geldi. 18 Mart 2014 tarihinde "The Hollywood Reporter", filmin ana rollerinde John Travolta ve Ethan Hawke'ın olduğunu duyurdu. Hawke'ın filmin kahramanı Paul'ü, Travolta'nın ise tahta bacağı olan Mareşal adında bir karakteri canlandıracağı açıklandı. 22 Mayıs 2014 tarihinde "Deadline", Taissa Farmiga'nın Mary Anne rolünü canlandıracağını açıkladı. Sonraki gün Karen Gillan, Farmiga'nın karakterinin ablası olan Ellen karakteri ile kadroya dahil oldu. Çekimler 23 Haziran 2014'te Santa Fe, New Mexico'da başladı ve yaklaşık olarak beş hafta sürdü. Film eleştirmenlerden pozitif yorumlar aldı. 52 incelemenin değerlendirildiği eleştiri topluluğu sitesi Rotten Tomatoes'ta %77'lik bir yüzde yakaladı ve 10 üzerinden 6.9 puan aldı. 20 incelemenin değerlendirildiği Metacritic'te 100 üzerinden 64 puan aldı ve "genellikle olumlu yorumlar" alan film statüsüyle listelendi. Peter Jackson's King Kong: The Official Game of the Movie Peter Jackson's King Kong: The Official Game of the Movie, 2005 yapımı King Kong filmini baz alan, Aksiyon-macera türünde bir video oyunudur. Ubisoft tafafından geliştirilip, dağıtılmıştır. Yönetmen Carl Denham, çekim hazırlığındaki yeni macera filmi için yapımcıların sabrını zorlamaktadır. Yatırımcılar Carl'ı paralarını çarçur etmekle suçlayıp, filmin platoda çekilmesini önerir. Ancak onun hayali filmi daha önce keşfedilmemiş, adı yalnızca efsanelerde geçen Kurukafa Adası'nda çekmektir. Arkasındaki maddi desteği yitireceğini anlayan Carl, derhal yola çıkmak ister. Fakat başrol kadın oyuncusu filmde oynamaktan caymış, senaryonunsa henüz yalnızca birkaç sayfası yazılmıştır. Carl'ın ne bekleyecek zamanı vardır, ne de fazla bir seçeneği... Yolda karşılaştığı vodvil sanatçısı Ann Darrow'u filminde olmaya ikna eder. Senarist Jack Driscoll'ı da bir şekilde gemiye bindirince, bilinmeze yolculuk başlar. Carl'ın bu zorlu macera sonunda keşfedeceği tek şey Kurukafa Adası olmayacak; 1933 yılında bir efsane tüm dünyada yayılacaktır: King Kong! Sanctum (video oyunu) Sanctum birinci bakış açısından bakılan kule savunma oyunudur. Coffee Stain Studios tarafından geliştirilmiştir. Ön satışa 24 Mart 2011'de Microsoft Windows için Steam'de sunulmuştur. Devam oyunu Sanctum 2, 2012 yılında duyuruldu ve 2013'ün Mayıs ayında çıkış yaptı. Sanctum oyununda, oyuncu Skye adlı elit bir karakteri oynamaktadır. Amaç kendi evini korumaktır. Elysion One (Skye'nin evi) uzaylı sürülerin baskısı altındadır. Oyuncu başarılı olmak istiyorsa oyundaki "core"ları birinci seviye olana kadar korumalıdır. Bunu başarmak için de defansif yapılar kurulmalıdır. Beta aşaması tüm ön sipariş verenler için Steam'de başlatıldı. Betada insanlar sadece birinci seviyeye kadar tekli oyuncu veya çoklu oyuncu şekilde oynayabiliyordu. "Sanctum eleştirmenlerden olumlu notlar aldı. Eleştirilerin toplanıp yayınlandığı Metacritic sitesinde ortalama olarak 100 üzerinden 70 puan almıştır." Usame bin Ladin'in Abbottabad'daki kompleksi Usame bin Ladin'in Abbottabad'daki kompleksi veya yerel halk tarafından bilinen adıyla Veziristan Konağı ( - Veziristan Haveli), el-Kaide'nin kurucuları arasında yer alan ve örgütün kuruluşundan 2 Mayıs 2011'deki ölümüne kadar liderliğini üstlenen Usame bin Ladin'in bir dönem gizli olarak yaşadığı, çeşitli yapılardan oluşan komplekstir. Pakistan'ın Hayber Pahtunhva eyaletindeki Abbottabad şehrine bağlı Bilal Town kasabasında yer alan kompleks, Pakistan Harp Akademisi'nin yaklaşık 1,3 km (0,8 mi) güneybatısında, toprak bir yolun sonunda bulunmaktaydı. Bin Ladin; Pakistanlı bir istihbarat görevlisinin ifadesine göre Ocak 2006'da, eşlerinden biri olan Emel Ahmed Abdülfettah'ın yakalandıktan sonra Pakistanlı yetkililerce yapılan sorgulamasındaki ifadesine göre ise 2005'te burada yaşamaya başlamıştı. Üç katlı bir ana yapının bulunduğu kompleksin etrafı beton duvarlar ve bu duvarların üzerine çekilen dikenli tellerle çevriliydi. Giriş kısmında metal bir güvenlik kapısının yer aldığı komplekste çeşitli hayvanlar ile bir sebze bahçesi de bulunuyordu. Bin Ladin'in kuryeliğini yapan Ebu Ahmed el-Kuveyti'nin varlığını ve konumunu tespit eden Amerikalı istihbaratçılar, bu sayede Ağustos 2010'da komplekse ulaştı. Yapılan gözlem ve incelemeler sonucunda komplekste bin Ladin'in kalma ihtimalinin yüksek olduğu tespit edildi. 2011'de, 1 Mayıs'ı 2 Mayıs'a bağlayan gece Amerikan kuvvetlerince komplekse yapılan ve Neptün Mızrağı Harekâtı olarak adlandırılan baskında, bin Ladin'in yanı sıra komplekste yaşayan dört kişi öldürüldü. Harekât sonrasında kullanılmayan ve Pakistan polisi tarafından korunan kompleks, Şubat 2012'de Pakistanlı yetkililer tarafından yıkıldı. Usame bin Ladin'in kuryeliğini yapan Ebu Ahmed el-Kuveyti ile ilgili ilk bulgular Guantanamo Kampı'nda tutuklu bulunan el-Kaide yöneticisi Hasan Gül'ün 2004 yılında verdiği bilgiler doğrultusunda ortaya çıktı. El-Kuveyti'nin varlığını ve konumunu tespit eden Amerikalı istihbarat yetkilileri, kuryenin Kuveyt'te yaşayan ailesinin telefon ve e-posta görüşmeleri takip ederek, kendisinin Pakistan'ın kuzeyinde olduğu belirledi. Ulusal Güvenlik Ajansı, el-Kuveyt'in Basra Körfezi'ndeki akrabaları arasındaki tüm telefon görüşmelerini takip etti ve bu görüşmeler yoluyla el-Kuveyt'in Pakistan'daki yerini izledi. Bir yıl kadar kullanmadığı SIM kartı Temmuz 2010'da kullanarak bir telefon görüşmesi gerçekleştirdiği belirlendi ve farklı kaynaklara göre Peşaver'de veya Abbottabad'da gerçekleştirildiği belirtilen bu telefon görüşmesiyle birlikte kendisinin Abbottabad'da, çevresi yüksek duvarlarla çevrili bir komplekste kaldığı tespit edildi. Ağustos 2010'da CIA için çalışan yetkililer Peşaver'den Abbottabad'daki komplekse giderken el-Kuveyt'i izlediler ve binanın yüksek güvenlik önlemlerini görmeleri sonucu burada üst düzey bir El Kaide üyesinin olmasının yüksek ihtimal olduğunu bildirdiler. Uydu görüntüleri ve çeşitli istihbarat verilerini değerlendiren CIA, kompleksin bin Ladin'in kaldığı yer olabileceği ihtimalinin güçlü olduğunu olduğunu belirledi. CIA, uydu görüntüleri ve istihbarat raporlarını kullanarak Abbottabad'daki komplekste yaşayan kişilerin kimliğini belirlemeye çalıştı. Eylül 2010'da yapının önemli birini saklamak için inşa edildiği kararına varılırken, bu önemli kişinin bin Ladin olabileceği üzerinde duruldu. Yetkililerin tahminine göre bin Ladin burada en genç karısı ve ailesiyle birlikte yaşamaktaydı. Gulf News'te yayınlanan bir haberde yer alan üst düzey bir istihbarat yetkilisinin açıklamasına göre kompleks, daha önceleri Servislerarası İstihbarat (ISI) tarafından güvenli ev olarak kullanılmıştı. Aynı haberde başka bir yetkili, bu ev olmasa da evin üzerinde bulunduğu kompleks veya bölgenin ISI tarafından kullanıldığını öne sürmüştü. BBC News'teki bir haberde yer verilen bir ISI yetkilisinin açıklamalarına göre; hâlâ inşa hâlinde olan komplekse, Ebu Ferec el-Libi'nin burada olduğu şüphesiyle 2003 yılında ISI tarafından bir baskın düzenlenmiş ve bu tarihten sonra kompleksin artık takip listesinde olmadığı belirtilmişti. Bir güvenlik görevlisinin "The New York Times"ta yer alan ifadesine göre bina 2004 yılında tamamlanmıştı. Aynı haberde, kendi arazisini de aynı yıl satın aldığını belirten civarda yaşayan birisi de arazinin satın alınma ve binanın tamamlanma tarihini 2004 olarak verirken; bir güvenlik görevlisinin de binanın 2004'te tamamlandığı yönündeki sözleri de yer almıştı. Associated Press tarafından yayınlanan resmî tapu belgelerine göre kompleksin bulunduğu arazinin parselleri 2004-2005 yılları arasındaki dört farklı dönemde, Muhammed Erşad (gerçek adı İbrahim Said Ahmed olan kuryenin tanındığı adlardan biri) adına düzenlenmiş sahte bir kimlik ve adres kullanan kişi tarafından yaklaşık $48.000 karşılığında alınmıştı. Associated Press'e konuşan Gazi Mehfuz ül-Hak, kompleksin bulunduğu arazideki parselleri 2005'te Erşad Han adlı birine sattığını söyledi. Erşad Han'ın araziyi "bir amca" için aldığını söylediğini ifade eden ül-Hak, araziyi satması sonrasında kendisiyle birkaç kez karşılaştığını ve "araziniz artık çok değerli" dediğini belirtti. Tapu belgelerine göre arazideki diğer iki parseli Kasım 2004'te alan Muhammed Erşad, parsellerin sahibi Rece İmtiyaz Ahmed'in ifadesine göre, bahsi geçen arazileri bir aracı kullanarak almıştı. "The Sun"a konuşan Pakistanlı bir istihbarat görevlisi, "elde ettikleri istihbarat verilerine göre bin Ladin'in komplekse ilk kez 6 Ocak 2006'da giriş yaptığına tamamıyla inandıklarını" söyledi. Abbottabad Komisyonunun oluşturduğu raporda, komplekste yakalanan kadınların Pakistanlı güvenlik güçlerince yapılan sorgulanmalarına yer verilmekteydi. Buradaki ifadelerinde kadınlar, 2005 yılından beri bin Ladin ile birlikte burada yaşadıklarını söylemişlerdi. 2011'in 1 Mayıs'ını 2 Mayıs'a bağlayan gece Amerikan özel kuvvetlerine bağlı iki düzine harekâtçı tarafından gerçekleştirilen ve Neptün Mızrağı Harekâtı olarak adlandırılan komplekse düzenlenen baskında; Usame bin Ladin'in yanı sıra bin Ladin'in oğlu Halid, Ebu Ahmed el-Kuveyti, Ebu Ahmed el-Kuveyti'nin kardeşi Ebrar ve Ebrar'ın karısı Büşra öldürüldü. Amerikalı yetkililer tarafından yapılan açıklamada harekâtta, evde bulunan on sabit disk, çeşitli belgeler, DVD'ler, yüze yakın USB bellek, iki düzine cep telefonu ve elektronik ekipmanlar ele geçirildiği belirtildi. Pakistan tarafının baskından haberi olmazken, Amerikan kuvvetlerinin bölgeden ayrılması sonrasında önce kompleksin bulunduğu bölgeye giden orduya bağlı birimler, daha sonra ise polis kompleksin güvenliğini sağladı. Baskın sırasında acil iniş gerçekleştiren ve kullanılan teknolojinin açığa çıkmaması için harekâtçılar tarafından kurulan patlayıcılarla patlatılan Amerikan kuvvetlerine ait Sikorsky UH-60 Black Hawk helikopterin kompleks içinde kalan kısımları ise bir süre sonra kaldırıldı. Baskının ardından içeride çekilen bazı fotoğraflar ile bir video ABC News tarafından, baskında öldürülen erkeklerin fotoğrafları da dahil olmak üzere farklı fotoğraflar da Reuters tarafından kamuoyuyla paylaşıldı. Harekât sonrasında kullanılmayan ve polis tarafından korunan kompleks, 25 Şubat 2012 akşamında başlayan işlemler sonrasında Pakistanlı yetkililer tarafından yıkıldı. Yıkıma harekâttan hemen sonra karar verildiği, Pakistan hükûmetinin ABD güçlerinin operasyonunu soruşturma amacıyla bir yargı komisyonu kurmasıyla yıkımdan vazgeçildiği ifade edildi. Pakistan hükûmetinden yıkım sebebi hakkında resmî bir açıklama gelmedi. Pakistanlı bir yetkili, yargı komisyonunun işini büyük oranda tamamlaması ve herhangi bir soruşturma için binaya ihtiyaç duyulmaması nedeniyle binanın yıkılmasına karar verildiğini belirtti. Medyada ise kompleksin Pakistan askeriyesi ve istihbaratı için bir zayıflık veya utanç sembolü olduğu, bir el-Kaide tapınağı hâline gelmesinden çekinildiği ve operasyon sonrasında Abbottabad'daki yerel halkın bölgedeki sıkı güvenlik önlemlerinden şikayet etmesi gibi sebeplerle yıkıldığı söylendi. Üç katlı kompleks, toprak bir yolun sonunda ve Abbottabad şehir merkezinin yaklaşık 4 km (2,5 mi) kuzeydoğusunda, Bilal Town adlı kasabada bulunuyordu. Kompleksin 1,3 km (0,8 mi) kadar kuzeydoğusunda ise Pakistan Harp Akademisi yer almaktaydı. Aralık 2011'de yayınlanan evin orijinal planlarında evin inşasının Modern Associates adlı firma tarafından gerçekleştirildiği belirtilmekteydi. İki ortağın işlettiği firmanın ortaklarından biri olan Cüneyd Yunus, planın babası Muhammed tarafından çizildiğini söylemişti. Başlangıçta ev iki katlı planlanmış, üçüncü kat ise kaçak olarak çıkılmıştı. İnşaat, Nur Muhammed adlı müteahhidin yönetiminde gerçekleştirildi. Amerikalı yetkililer kompleksin tahmini değerini $1 milyon olarak gösterirken, yerel emlak firmaları en fazla $250.000 değer biçmişti. Yaklaşık 3.500 m alana yayılan kompleksi çevreleyen beton duvarın yüksekliği 3,7-5,5 m arasında değişmekteydi ve üst kısmına dikenli tel çekilmişti. Komplekse giriş yapılan ana metal kapı, her iki yanında duvarların yer aldığı bir koridora çıkıyordu. Sağ tarafta, ürün yetiştirilen bahçe ile toplanan ürünlerin konulduğu kulübenin de yer aldığı alan vardı. Komplekste ayrıca hayvanların yaşadığı ayrı bir bölge de bulunuyordu. Koridorun sonunda yer alan ikinci bir metal kapının ardında; yatak odası, banyo, mutfak ve kilerden oluşan ve duvarlarla çevrili ana binanın bulunduğu alandan metal bir kapıyla ayrılan tek katlı misafirhanenin bulunduğu bölgede bir de garaj yer almaktaydı. Kompleksin içindeki üç katlı ana binanın çevresi ayrı bir duvarla çevrelenmişti ve misafirhaneden açılan metal bir kapıdan geçilerek bu bölgeye giriş yapılmaktaydı. Ana binanın bulunduğu bölümün avlusunda dört bir yanında pencere bulunan bir odadan oluşan küçük bir yapı, bu yapının yanında ise su deposu ile ekmek fırını bulunmaktaydı. Aralık 2011'de yayınlanan ve iki katlı olarak görülen ana yapının orijinal planlarında zemin katta dört oda, üç banyo, bir mutfak ve bir kiler, ikinci katta ise dörder banyo ve oda vardı. İkinci ve üçüncü katlarda birer balkon bulunurken, üçüncü kattaki balkonun etrafı 2,1 m yüksekliğindeki duvarla çevrelenmişti. Üçüncü kattaki pencereler opaktı. Evin yola bakan cephesinde herhangi bir pencere yoktu. Teras kısmında dikdörtgen şeklinde, yaklaşık 2,13 m yükseliğinde bir güvenlik duvarı vardı. Yerel halk yapıyı, sahiplerinin Veziristan'dan olduğunu düşündükleri için "Veziristan Konağı" olarak biliyordu. Neptün Mızrağı Harekâtı sırasında komplekste Usame bin Ladin; Hayriye Sabar, Siham Sabar ve Emel Ahmed Abdülfettah adlarındaki üç eşi ile birlikte yaşıyordu. Bin Ladin'in Siham Sabar ile Halid isimli oğlu, Meryem ve Sümeyye isimli kızları; Emel ile Safiye, Zeyneb ve Asiye isimli kızları, Hüseyin ve İbrahim isimli erkek; Abdullah ile Hamza isimli erkek ve Fatma adındaki kız ile adı açıklanmayan bir torunu bulunmaktaydı. Bin Ladin ailesi dışında komplekste Ebrar ve karısı Büşra; İbrahim ve karısı Meryem ile çiftin Abdürrahman ve Halid adlarındaki oğulları ile Rahime adlı kızı ve adı bilinmeyen bir çocuğu olmak üzere toplam 24 kişiye rastlanmıştı. Kompleksin misafirhane kısmı ile ana binanın zemin katında Ebrar ve İbrahim kardeşler ile aileleri, ana binanın ikinci katında bin Ladin'in yaşça büyük iki eşi, çocukları ve torunları, üçüncü katında ise bin Ladin ile en genç eşi Emel kalmaktaydı. Gerekli izinleri aldıktan sonra Şubat 2012'de eve giren CNN muhabiri Peter Bergen, bin Ladin'in yatak odasında Just for Men marka siyah saç boyası ile ampisilin, ibuprofen, Nestlé enerji glukoz bantları, Amplicox (penisilin) ve Spasler P şurup (spazm çözücü) gibi ilaçlar bulduğunu yazdı. NBC News'te yayınlanan bir haberde ise Pakistanlı yetkililerin komplekste peptik ülser ilacı, gabapentin (nörolojik bozuklukların tedavisi için), ampisilin (antibiyotik), Natrilix (yüksek tansiyon ilacı), Grucid (gastrit ve reflü tedavisinde kullanılan bir tür omeprazol), Avena şurubu (beyaz yulaftan elde edilen, yapay tatlandırıcı veya cinsel güç arttırıcı olarak kullanılan doğal bileşen), NIFIM (antibiyotik), Tixylix (öksürük ve nezle şurubu), Brufen (ağrı kesici olarak kullanılan ibuprofen) ve Dettol (antiseptik) bulduğu belirtildi. Üçüncü kattaki bin Ladin'in yatak odasının yanında bir çalışma odası, alaturka tuvalet ve mutfak da vardı. Evdeki yataklar kontrplak yığınları üzerine konulmuştu. Komplekste İnternet ve telefon hattı bulunmuyordu. İçeridekiler, komşu evlerdekilerin yaptığı gibi çöplerini toplanması için dışarı bırakmak yerine yakmaktaydı. Kompleks yakınlarında yer alan bir market sahibi, evden gelenlerin 10 kişilik yiyecek alışverişi yaptığını, her zaman en iyi markalardan aldıklarını ve ödemeyi nakit yaptıklarını söyledi. Harekât sonrasında Pakistanlı yetkililer evde hurma, kuru yemiş, yumurta, zeytinyağı ve kurutulmuş et gibi gıdalar buldu. Öte yandan kompleks içerisinde bir sebze bahçesi ile tavşanlar, bal arıları tavuklar ve bir inek vardı. Yakınlarda yaşayan ve çiftçilikle uğraşan bir kişi kompleksteki sebze bahçesinin hasatını gerçekleştirmekteydi. Abbottabad Komisyonu Raporu'nda bin Ladin'in eşlerinin; eve Ebrar ve İbrahim dışında hiç kimsenin girmediğini, bin Ladin ailesi ile Ebrar ve İbrahim'in ailelerinin herhangi bir yakınlık kurmadığını, çocukların birlikte oynamadığını ifade ettiği belirtilmekteydi. "The New York Times"ta yayınlanan haberde evin yakınlarında yaşayan bir kadın, evde yaşayan kadınların başkalarıyla sosyalleşmediğini, diğer evleri ziyaret etmediğini, yalnızca kendilerine eşlik eden eşleriyle birlikte ve arabayla dışarı çıktıklarını ifade etti. Yine komşuların ifadelerine göre evdekiler namaz kılmak için camiye gitmekte ve bölgedeki cenaze törenlerine katılmaktaydı. Başka bir komşu ise çocukların toplarının oyun oynarken zaman zaman kompleksin bahçesine kaçtığını ve içeridekilerin topu geri vermek yerine çocuklara 50 rupi verdiğini ifade etmişti. Bölgede çocuk felci aşısı dağıtımı yapan bir kadın, komplekste yaşayan birine aşıyı verdiği sırada içeride park hâlinde birkaç SUV gördüğünü söyledi. Türkiye'de güneş enerjisi Enerji Bakanlığı'nca hazırlanan Türkiye'nin Güneş Enerjisi Potansiyeli Atlasına (GEPA) göre yıllık toplam güneşlenme süresi 2,737 saat (günlük toplam 7.5 saat), yıllık toplam gelen güneş enerjisi 1,527 kWh/m².yıl (günlük toplam 4.2 kWh/m²) olduğu tespit edilmiştir. Elektrik İşleri Etüt İdaresi Genel Müdürlüğü (EİE), Enerji Kaynakları Etüt Dairesi Başkanlığı, Güneş Enerjisi Şubesi, 1982 yılından bu yana güneş enerjisi konusunda araştırma, geliştirme, bilgilendirme ve demonstrasyon çalışmaları 2 Kasım 2011 tarihinden itibaren yeni kurulan Yenilenebilir Enerji Genel Müdürlüğü (YEGM) tarafından yürütmektedir. Çalışmaları arasında; teknoloji takibi, değerlendirilmesi, kaynak ve potansiyel belirlenmesi, kullanım alanlarının araştırılması ve araştırma-geliştirme ve demonstrasyon projeleri gerçekleştirilmesi yer almaktadır. Aktif santrallerin tümü fotovoltaik (PV) sistemi kullanmaktadır ve sayısı Haziran 2016 itibarıyla 370'tir; bunun tamamı lisanssız elektrik üretimi kapsamındadır. Santrallerin büyük çoğunluğu lisanssız elektrik üretim sınırı olan 1 MW (megawatt) altındadır, üzerinde kalanlar ise 1 MW'lık santrallerin ortaklaşması ile faaliyetlerini sürdürmektedir. En büyük santral 23 MW kurulu güç ile Konya Karatay Kızören GES'tir. Enerji Bakanlığı'nın 2023 hedefine göre; en az 3000 MW lisanslı PV santral kurulu gücüne ulaşılacaktır. Ülkede Konsantre Güneş Enerjisi (CSP) yöntemi ile üretilebilecek enerjinin 380 milyar kWh/yıl olduğu hesaplanmıştır. Uluslararasında kanıtlanmış bir model olan “ESRI Güneş Radyasyon Modeli” kullanılarak elde edilen güneş kaynak bilgileri ile güneş kaynak alanları kolaylıkla görülebilmekte, bu amaca yönelik ön fizibilite çalışmaları yapılabilmekte ve güneş kaynak alanı arama amacıyla yapılan çalışmalar ortadan kaldırılarak zaman ve ekonomik tasarruf sağlanmaktadır. ESRI Güneş Radyasyon Modeli, Türkiye geneli için 500 x 500 metrelik çözünürlükte çalıştırılmış ve toplam 3,120,000 adet grid oluşturularak her bir grid için güneş kaynak bilgileri hesaplanmış ve sonrasında Coğrafi Bilgi Sistemleri (CBS) teknikleri kullanılarak elde edilen bilgiler haritalandırılmıştır. GEPA'nın hazırlanmasında noktasal bazda ( 500 m x 500 m ) ortalama % ± 10 hata payı ile bilgi üretilmiş ve bu bilgiler Devlet Meteoroloji İşleri Genel Müdürlüğü'nün (DMİ) 148 adet ve EİE'nin 8 adet uzun dönemli güneş ölçüm verileri ile doğrulanmış ve kalibre edilmiştir. GEPA 2010 yılında basılarak satışa sunulmuştur. EİE ve DMİ tarafından 1992'den bu yana yapılan araştırmaya göre Türkiye’nin Güneydoğu ve Akdeniz Bölgeleri içinde kalan ve yüz ölçümünün % 17’sini kapsayan bölümünde güneşli su ısıtıcılarının yıl boyunca tam kapasite ile çalışabileceği sonucuna varılmıştır. Türkiye yüz ölçümünün % 63’ ünü kapsayan bölümde güneşli su ısıtıcılarının yıl boyunca çalışma oranı % 90 ve ülkenin % 94’ ünü kapsayan bir bölümdeki çalışma oranı ise % 80’dir. Türkiye’nin hemen hemen her yerinde, güneşli su ısıtıcılarının yılın % 70’i kadar bir süre boyunca tam randımanla çalışabilecekleri sonucuna varılmıştır. Bu durum, güneşli su ısıtma dışındaki diğer termik uygulamalar için de hemen hemen aynıdır. Ancak, yalnız direkt radyasyonun etkili olduğu direkt dönüşümler ve konsantrasyonlu çalışmalar için, bulutluluk faktörü yüksek olan Doğu Karadeniz ve Çukurova gibi bazı bölgelerde yıl boyunca tam randımanla çalışma süresi düz toplayıcılara göre biraz daha düşüktür. 2012 yılı itibari ile toplam kurulu güneş kolektör alanı yaklaşık 18,640,000 m²'dir. Yıllık düzlemsel güneş kolektörü üretimi 1,164,000 m², vakum tüplü kolektör ise 57,600 m² olarak hesap edilmiştir. Üretilen düzlemsel kolektörlerin %50'si, vakum tüplü kolektörlerin tamamı ülke içerisinde kullanıldığı bilinmektedir. 2012 yılında güneş kolektörleri ile yaklaşık olarak 768,000 Ton Eşdeğer Petrol (TEP) ısı enerjisi üretilmiştir. Üretilen ısı enerjisinin, 2012 yılı için konutlarda kullanım miktarı 500,000 TEP, endüstriyel amaçlı kullanım miktarı 268,000 TEP olarak hesaplanmıştır. Türkiye'de üretim geometrik olarak artmaktadır: 2016 yılında perovskit güneş panelleri pilot üretimine başlanması planlanmaktadır. Kule tipi güneş enerjisi santralinin Türkiye'de ilk örneği Mersin'de kurulmuştur. 100 dönümlük arazinin 30 dönümü aynalarla kaplanmıştır. 510 adet ayna 50 metre yüksekliğindeki kuleye güneş ışınlarını yansıtmaktadır. Burada ısınan sudan elde edilen buhar türbinleri çevirerek elektrik enerjisine dönüştürmektedir. Günün saatine göre güneşin konumunu hesaplanıp, yansıtıcı aynalar o yöne çevrilmektedir. Güneş Jeotermal sistemleri az yerde bulunmaktadır. Fotovoltaik sistemlerin kullanımının yaygınlaşması için 5346 sayılı Yenilenebilir Enerji Kaynakları Kanunu 29/12/2010 yılında revize edilmiş ve 2013 de mevzuat çalışmaları tamamlanmıştır. Güneş enerjisinden elektrik üretimine yönelik hukuki ve teknik düzenlemelerin tamamlanması sonrasında Enerji Piyasası Düzenleme Kurumu (EPDK) tarafından 10-14 Haziran 2013 tarihleri arasında lisans başvuruları alınmıştır. Bu başvurularda, 600 (MW) olarak belirlenen kapasite için yaklaşık 9.000 MW’lık kurulu güce karşılık gelen 496 adet başvuru yapılmıştır. GES önlisans başvuru yarışmaları sonuçlanmış olup, bugün itibarıyla EPDK tarafından 5 adet güneş enerjisi santraline önlisans, 2 adet güneş enerjisi santraline lisans verilmiştir. Sürecin sonunda toplam 49 adet güneş enerjisi santraline önlisans-lisans verilmiş olacaktır. 2023 hedeflerine ulaşmak için ilerleyen yıllarda kademeli olarak kapasite artırılacak. Çağla Akın Çağla Akın, (d. 19 Ocak 1995, İstanbul), Türk millî voleybolcu. Voleybola VakıfBank'ta smaçör olarak başladı. 2012-2013 sezonunda Türkiye Bayanlar Voleybol 1. Ligi takımlarından Beşiktaş'a kiralandı. Beşiktaş'ta bir sezon oynadıktan sonra 2013-2014 sezonu öncesi VakıfBank A Takımı’na yükselen Çağla, alt yaş kategorilerinde ve millî takımlarda önemli başarılara imza attı. VakıfBank formasıyla 1 Dünya Kulüpler Şampiyonası, 1 Türkiye Ligi, 1 Türkiye Kupası ve 1 Türkiye Süper Kupası kaldıran Çağla, Yıldızlar ve Gençler Türkiye Şampiyonlarında ve Gençler Ligi’nde de şampiyonluk yaşadı. Kulübü VakıfBank'la 2013 yılında Bayanlar Dünya Kulüpler Şampiyonası'nda şampiyonluk yaşayan oyuncu aynı zamanda 12 kişilik turnuva kadrosuna da seçilmiştir. Halen, Türkiye Yıldız Kızlar Millî Voleybol Takımı ve Türkiye 20 yaş altı kadın millî voleybol takımında forma giymektedir. Hour of the Wolf Deadline Hollywood Deadline.com, Jay Penske'nin kurduğu PMC'nin parçası, Nikki Finke tarafından kurulan bir online dergi. François Goguel François Goguel (d. 3 Şubat 1909 - ö. 15 Nisan 1999, Paris) Fransız siyaset bilimci, hukukçu ve seçim sosyoloğu. "Seçim coğrafyası"nın kurucularından biri olarak değerlendirilir. Paris Siyasal Bilgiler Enstitüsü'nü ve Paris Hukuk Fakültesi'ni bitirmiştir. 1937 yılında Hukuk alanında doktora yapmıştır. 1931'de Fransa Senatosu'na girerek yasama servisinde görev almaya başlamış, 1948'de Cumhuriyet Konseyi'nde (Dördüncü Cumhuriyet döneminde Senato) oturum müdürü olmuş, 1954-1958 yıllarında ise genel sekreter olmuştur ve 1958'de ise, Cumhuriyet Konseyi Senato'ya dönüşünce, 1971'e dek genel sekreterlik görevini sürdürmüştür. 1971 yılında Cumhurbaşkanı Georges Pompidou tarafından Fransa Anayasa Konseyi üyeliğine seçilmiş ve 1980 yılında görev süresi dolmuştur. 1948-1974 yılları arasında ise Paris Siyasal Bilgiler Enstitüsü'nde profesörlük yapmıştır. Asset Bir firmanın bilanço firması tarafından sahip olunan varlıkların parasal değerini kaydeder. Bu paranın ve bir bireyin ya da işin değerli olduğunu gösterir. İki önemli varlık sınıfı vardır. Bunlar; maddi duran varlıklar ve maddi olmayan duran varlıklardır. Maddi duran varlıklar, dönen varlıklar ve duran varlıklar dahil olmak üzere çeşitli alt sınıfları içerir. Sabit varlıklar bina ve ekipman gibi ögeleri içerir ise dönen varlıklar, envanter sayılabilir. Maddi olmayan duran varlıklar, firmasına pazar yerinde avantaj yaratmak için bir değere sahip fiziksel olmayan kaynaklar ve haklardır. Maddi olmayan duran varlıkların örnekleri; şerefiye, telif hakları, ticari markalar, patentler ve bilgisayar programları ve alacak hesapları, tahvil ve hisse senetleri gibi ögeler de dahil olmak finansal varlıklardır. Bir varlık, geçmiş olayların bir sonucu olarak ve gelecekteki ekonomik yararların işletmeye akmasına ve beklenen işletme tarafından kontrol edilen bir kaynaktır. Muhtemelen varlığın en kabul görmüş muhasebe tanımı Uluslararası Muhasebe Standartları Kurulu tarafından kullanılan şeklidir. "Bir varlık, geçmiş olayların bir sonucu olarak işletme tarafından kontrol edilen bir kaynaktır. Gelecekteki ekonomik yararların işletmeye aktarılması bekleniyor." Makine gibi çalışanlar gelecekteki ekonomiye fayda üretebilir olsa bile, varlıkları kabul edilmez. Bir işletmenin, bir varlığın Framework'ün tanımını karşılamak için çalışanları üzerinde yeterli kontrole sahip olması gerekir. Benzer şekilde, ekonomi bir varlık zenginliğini tutulabilen bir formdur. Kuşimoto Kuşimoto ( "Kushimoto-chō"), Japonya'nın Wakayama prefektörlüğünde bulunan bir kasabadır. Yüzölçümü 135.78 km² olan kasabanın nüfusu 2015 yılı itibarı ile 16,817'dir. Ertuğrul Faciası, Kuşimoto açıklarında gerçekleşmiştir. 1974 yılında inşa edilen Ertuğrul Anıtı ve Müzesi'nde Ertuğrul Fırkateyni'nin maketi, gemideki asker ve komutanların fotoğrafları ve heykelleri bulunmaktadır. Ashley Adams Ashley Phillip Adams (12 Ekim 1955 - 17 Mart 2015), Avustralyalı paralimpik atıcıdır. Ülkesini, 1996'da Atlanta ve 2004'te Atina'da düzenlenen Olimpiyatlarında paralimpik klasmanında temsil etmiştir. Adams 17 Mart 2015'te Queensland'de bisiklet kazası sonucu yaşamını yitirdi. Çamlımülk, Refahiye Çamlımülk, Erzincan ilinin Refahiye ilçesine bağlı bir köydür. Köyün eski adı 1928 yılı kayıtlarında Mülk olarak geçmektedir. Köyle ilgili ilk yazılı bilgiler 1642 tarihli Avârız defterlerinde yer almaktadır. Bu tarihte Erzurum Eyaleti'nin Gercanis kazasının Orçol nahiyesine bağlı "Mülk (Melik)" adıyla bir köy olarak bahsedilen yerleşimde, avârıza konu 2 Müslüman hane yaşamaktaydı. 1896 tarihli kayıtlarda erkek nüfusun tespiti için yapılan sayımda; Orçul nahiyesine bağlı sadece Müslümanların yaşadığı Mülk köyünde, 9 hanede 35 erkek nüfus bulunmaktaydı. Köy, Erzincan il merkezine 109 km, Refahiye ilçe merkezine 40 km uzaklıktadır. Köy, Karadeniz Bölgesi sınırları içerisinde kalmaktadır. Caroline Rhea Caroline Rhea (d. 13 Nisan 1964; Montréal, Kanada), Kanadalı oyuncu, eski model ve komedyen. "Genç Cadı Sabrina" dizisinde canlandırdığı Sabrina'nın halası rolüyle sivrildi. Adıyaman'da 2007 Türkiye genel seçimleri 22 Temmuz 2007 Genel Seçimleri Adıyaman İli sonuçları; Balıbey, Menteşe Balıbey, Muğla'nın Menteşe ilçesinin mahallesidir. Mahallenin 2014 yılı nüfusu 279 kişi ve 153 hanedir. Indraneil Sengupta Indraneil Sengupta, Hint sinema ve dizi oyuncusu. 2000'de Mumbai'ye yerleşerek modelliğe başlamıştır. Shyrokyne çatışmaları Şırokyne çatışmaları, Ukrayna Ordusu ve Rusya yanlısı ayrılıkçılar arasında Şubat ayından beri süre gelen çatışmaları kapsamaktadır. 10 Şubat'ta Ukrayna Ordusuna bağlı Azov Tugayı Mairupol'ün saldırı altında kalmasını önlemek adına, Rusya sınırındaki Novoazovsk şehrine saldırı başlatmıştır. Şırokyne, Pavlopil ve Oktyabır Ukrayna güçlerinde ele geçirilmiştir. Pavlopil and Pışçevık 25 Şubat'ta ayrılıkçılar tarafından geri alınmıştır. 9 Mart'ta Mariupol şehrinin doğu yakasında çatışmalar olmuştur. Ukrayna hükümeti, ayrılıkçıları Mariupol şehrine havan topu atmakla ve böylece sivilleri hedef almakla suçlamıştır. 16 Nisan itibarıyla, Donetsk Halk Cumhuriyeti'ne bağlı güçlerin Şırokyne köyünün çoğunu kontrolleri altında tuttukları belirtilmiştir. 5 Mayıs'ta ayrılıkçılar Şırokyne'nin Ukrayna kontrolündeki bölgesine 12 saat süren yoğun bir saldırı gerçekleştirmiştir. Şırokyne ve çevresindeki çatışmalar sonucunda Minsk II Antlaşmasının da büyük oranda bozulduğu yorumları yapılmaktadır. İki taraf da birbirini saldırı gerçekleştirerek ateşkes antlaşmasını bozmakla suçlamaktadır. 3 Temmuz 2015'te ayrılıkçılar kasabadan çekilmişlerdir. Şırokyne'nin çatışmalar dolayısıyla büyük hasar aldığı belirtilmiştir. Hersek (anlam ayrımı) Hersek aşağıdaki anlamlara gelebilir Pallene (uydu) Pallene, Cassini keşif aracı tarafından 2004 yılında Cassini-Huygens misyonu sırasında bulundu. Pallene isminin kökeni Alkyonides'lerden olan dev Alkyoneus'un 7. güzel kızından gelir. Pallene, ilk kez Voyager 2 tarafından 23 Ağustos 1981 yılında fotoğraflanmıştır. Tek bir fotoğrafta çekilmiştir ve S/1981 S 14 olarak isimlendirilmiştir. Satürnden 200.000 km uzaktadır. Siarnaq Siarnaq ya da Satürn XXIX, Satürn'ün düzensiz uydularındandır. Brett J. Gladman tarafından 2000 yılında keşfedildi. Geçici bir süre için S/2000 S 3 olarak adlandırılan uydu, daha sonra İnuit mitolojisinde bir dev olan "Siarnaq" olarak anılmaya başladı. 40 km çapındadır. Satürn'e olan uzaklığı ise 17,5 Gm ve 895 gündür. Kırmızı renklidir. Marie-Christine Koundja Marie-Christine Koundja (d. 1957) Çadlı yazar ve diplomat. 2001 yılında yazdığı 'Al-Istifakh, ou L'idylle de mes amis' romanıyla tanınır. Bir süre Kamerun elçiliği de yapan Koundja, şu an Nijerya'daki Çad büyükelçiliğinde genel sekreter olarak çalışmaktadır. MÃ¼fit Kayacan Müfit Kayacan, (d. 17 Ocak 1959, Antalya) Türk oyuncu ve tiyatro yönetmenidir. 17 Ocak 1959 günü Kaş, Antalya'da dünyaya gelmiştir. Adana Çukurova Üniversitesi Endüstri Mühendisliği mezunudur. İlk 1983 yılında rol aldığı Antalya Büyükşehir Belediyesi Şehir Tiyatroları'nın (AŞT) kurucularındandır ve 25 sene genel sanat yönetmenliğini üstlenmiştir.Bu süreçte 32 farklı oyunda rol aldı ve 25 oyun yönetti. Aynı zamanda 10 sene Antalya Büyükşehir Belediyesi'nde Kültürel Hizmetler Daire Başkanlığı görevini yürüttü. Görevi süresince başlatılan birçok festivalden biri olan “Liselerarası Ulusal Tiyatro Şenliği” 1993 yılında ilk kez 6 lisenin katılımıyla başladı. Altın Portakal Film Festivali Jüriliği de yapmış olan Kayacan Likya Seyirlik Oyunlar Festivali 'nin de yaratıcılarındandır. Birçok sosyal proje kapsamında köylere, cezaevlerine tiyatroyu taşımış ve antik mekanlarda oyunlar sergilemiştir. Kadınlar Tiyatro ile buluşuyor projesinin de yürütücülerindendir. Bazı televizyon dizisi ve filmlerde de rol almıştır. Evli ve iki çocuk babasıdır. 2012 yılında Adım Tiyatro ile sahneye koyduğu ve aynı zamanda rol aldığı Kanlı Nigar oyunundaki “Abdi” rolüyle 16. Afife Tiyatro Ödülleri "En İyi Müzikal ya da Komedi Erkek Oyuncu" ödülüne aday gösterilmiştir. Panphobia Panphobia, omniphobia, pantophobia ya da panophobia, bilinmeyen bazı kötülüklerin korkunç, belirsiz ve sürekli olan rahatsızlık durumudur. Panphobia medikal kaynaklarda fobinin bir türü olarak tanımlanmaz. Terim ilk kez Théodule-Armand Ribot'nun "The Psychology of the Emotions" adlı yapıtında kullanılmıştır. Yedikapı Barajı Yedikapı Barajı, Emirdağ'da (Afyonkarahisar) sulama amacıyla 2012-2015 yılları arasında inşa edilmiş barajdır. Türkiye'nin ilk membran dolgulu gövdeye sahip barajı