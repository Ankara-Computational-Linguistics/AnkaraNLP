Akat'ın okul ve üniversite hayatı nedeniyle gruptan ayrılma kararı alması üzerine 51PromiL; kendi grubundan ayrılan Yamaç Telli'yle yeniden bir araya geldi. Sevimsiz Hikâye adlı parçasını NokiaSuperSound'a gönderen ve Ekim ayı oylaması için ilk 100'e kalmayı başaran grup, demonun tam halini yayınladı: "Sevimsiz Hikaye", "Eserin", "İstanbul" ve Ali İhsan Soldan'a ithaf "Asi" Campo do Gerês Campo do Gerês Portekiz'de Terras de Bouro belediyesine bağlı olan, 62,38 km² yüzölçümüne sahip, 187 nüfuslu (2001) bir bucaktır (Portekizce: "freguesia"). Carvalheira Carvalheira Portekiz'de Terras de Bouro belediyesine bağlı olan, 9,93 km² yüzölçümüne sahip, 448 nüfuslu (2001) bir bucaktır (Portekizce: "freguesia"). Chamoim Chamoim Portekiz'de Terras de Bouro belediyesine bağlı olan, 7,41 km² yüzölçümüne sahip, 350 nüfuslu (2001) bir bucaktır (Portekizce: "freguesia"). Chorense Chorense Portekiz'de Terras de Bouro belediyesine bağlı olan, 7,51 km² yüzölçümüne sahip, 582 nüfuslu (2001) bir bucaktır (Portekizce: "freguesia"). Cibões Cibões (Portekizce: "freguesia"), Portekiz'de Terras de Bouro belediyesine bağlı olan, 15,16 km² yüzölçümüne sahip, 2001 yılı verilerine göre 439 nüfuslu bir bucaktır . Covide Covide, Portekiz'de Terras de Bouro belediyesine bağlı olan, 19,87 km² yüzölçümüne sahip, 404 nüfuslu (2001) bir bucaktır (Portekizce: "freguesia"). Valdosende Valdosende Portekiz'de Terras de Bouro belediyesine bağlı olan, 10,96 km yüzölçümüne sahip, 699 nüfuslu (2001) bir bucaktır (Portekizce: "freguesia"). Vilar da Veiga Vilar da Veiga Portekiz'de Terras de Bouro belediyesine bağlı olan, 83,64 km² yüzölçümüne sahip, 1.530 nüfuslu (2001) bir bucaktır (Portekizce: "freguesia"). Balança Balança Portekiz'de Terras de Bouro belediyesine bağlı olan, 4,45 km² yüzölçümüne sahip, 393 nüfuslu (2001) bir bucaktır (Portekizce: "freguesia"). Brufe (Terras de Bouro) Brufe Portekiz'de Terras de Bouro belediyesine bağlı olan, 6,45 km² yüzölçümüne sahip, 57 nüfuslu (2001) bir bucaktır (Portekizce: "freguesia"). Soğanlı, Bahçelievler Soğanlı, İstanbul, Bahçelievler ilçesinin en çok nüfusu olan mahalle/semtlerinden biridir. Nüfusu son sayımlara göre 86.415'tir ve yoğun bir yerleşim merkezidir. Soğanlı tarihi Kocasinan (günümüzdeki Kocasinan Merkez, Şirinevler, Soğanlı, Siyavuşpaşa ve Cumhuriyet mahallelerinin bulunduğu alan) ile başlamaktadır. Soğanlı'da o zamanlar bağlar, bahçeler ve çiftlikler bulunmaktaydı. Ayrıca Soğanlı eski yerleşim birimlerine diğer şehirlere giden bir güzergâh üzerinde bulunmaktaydı. Bunun en önemli kanıtlarını; günümüzde sadece bir kopyası kalan Soğanlı Çeşmesi ve Soğanlı Meydandan Yenibosna istikametine giden Mimar Sinan Caddesi yani eski adı ile Eski Edirne Yolu oluşturmaktadır. 5 nolu Aile Sağlığı Merkezi Ayrıca Yakın Aile Sağlığı Merkezleri; Tarihi Eser; İstanbul’un tarihi semtleri dışında bulunan en önemli yapı olarak bilinen Siyavuşpaşa Kasrı’nın bir diğer adı ise Çavuş Başı. 1571 yılında inşa edilen yapının mimarı bilinmiyor olsa da inşa tarihi ve mimari özellikleri dikkate alınarak Mimar Sinan tarafından yapıldığı tahmin ediliyor. Kasır yapılan ek ve değişikliklere rağmen 16. yüzyıl Osmanlı sivil mimarlığının tüm özelliklerini yansıtıyor. Kasra adını veren Siyavuşpaşa ise Sultan III. Murad zamanında iki defa sadrazamlık yapmış bir devlet görevlisi. Çekmece yolu üzerinde bulunan muhtelif menzil ve çiftliklerden hemen hemen hiçbiri bu güne kadar kalmamıştır. Yalnız Siyavuş Paşa çiftliğindeki havuzlu köşk, fazla bozulmadan, iyi bir tesadüf eseri olarak kurtulabilmiştir. Çiftlikten yalnız bu köşk ile bir çeşme kalmıştır. Kültürel Tesis; Brufe Brufe adını taşıyan Portekiz'de yerleşim birimleri: Soğanlı Engin Günaydın Engin Günaydın (d. 29 Ocak 1972, Erbaa, Tokat), Türk komedyen, sinema ve tiyatro oyuncusu. Bir Demet Tiyatro ile televizyon hayatına başlayan, Aşkım Aşkım ve Zaga'da daha geniş kitlelere kendini tanıtan Günaydın 2004 yılında "Burhan Altıntop "rolü ile Avrupa Yakası'nda patlama yaşar. Engin Günaydın, Garanti Bankası reklamında da oynadı. Engin Günaydın 2008 yılında Türk Ekonomi Bankası'nın reklam yüzü oldu, 2009'da da yeni reklamlarında oynadı. Günaydın, 29 Ocak 1972 tarihinde Tokat'ın Erbaa, Tanoba ilçesinde doğdu. İlköğretimi Turhal'da, ortaöğrenimini Erbaa'da tamamlamıştır. Lisede, her sene yapılan okullar arası tiyatro yarışmasında aldığı ödül sonrası, jüri üyelerinin Günaydın'ı konservatuvara gitmesi yönündeki ısrarlarıyla oyunculuk hayatına ilk girişi yaptı. Ailesi onu meslek sahibi olsun diye ablasının yanına, yani İzmit'e yollamıştır. Fakat o İzmit'te tiyatroya girdi. Oradan Hacettepe Üniversitesi Ankara Devlet Konservatuvarı'na girdi, yatay geçişle Mimar Sinan Konservatuvarı'na girdi. Engin Günaydın 1996'da profesyonel olarak tiyatroya girmiş, Engin Günaydın ilk tiyatro deneyimini "Otogargara"'da yaşadı. Daha sonra "Bir Demet Tiyatro"'dan aldığı teklifle buraya geçti. Bir Demet Tiyatro"dan sonra, Mehmet Ali Erbil ve Emel Sayın'la "Aşkım Aşkım" dizisinde Tarık Usta'yı oynadı, aynı yıl Zeki Demirkubuz'un Yazgı'sıyla Ankara Film Festivali'nde En İyi Yardımcı Erkek Oyuncu Ödülü'nü aldı. Engin Günaydın, kendini asıl Okan Bayülgen'in sunduğu "Zaga"'da gösterdi. Burada kısa skeçlere çıkan Günaydın, "Yazı Tura" adlı filmde de bir rol kaptı. Bu filmde Sencer karakterini canlandırdı. Ayrıca 2003 yılında "Hadi Uç Bakalım" ve "Alacakaranlık" dizilerinde oynadı. Engin Günaydın, asıl çıkışını Gülse Birsel'in kendisini fark etmesiyle Avrupa Yakası'na katılarak yakaladı. Burada "Burhan Altıntop" karakterini canlandırarak büyük ilgi gördü. Dizinin 14 Eylül 2005 tarihindeki 3. sezonda giriş yapan Günaydın, dizide İdare Müdürü rolünü canlandırdı ve dizinin 24 Haziran 2009 tarihindeki son bölümüne kadar devam etti. 1. sezon 1. bölümde konuk olarak geldiği saraya 2. sezon 1. bölüm (35. Bölüm)'de yerleşmeye karar vermiş ve dizi kadrosuna dahil olmuştur. Daha sonra sözleşmesi bitmiş ve diziden ayrılmıştır. Galip Derviş, Barakuda Film tarafından yapılıp Kanal D'de yayınlanan polisiye, komedi türündeki Türk televizyon dizisidir. 28 Aralık 2014 tarihinde dizi final yapmıştır. Engin Günaydın, dizi oyunculuğunu bırakmıştır. Ama filmlere devam edeceğini belirtmiştir. Engin Günaydın "O Hikâyedeki Mal Benim" adlı bir stand-up şovu hazırlayıp sunmuştur. Naz Elmas Naz Elmas (d. 16 Haziran 1983, İstanbul), Türk sinema, televizyon ve tiyatro oyuncusu. Yeditepe Üniversitesi Güzel Sanatlar Fakültesi Tiyatro Bölümü mezunudur. Oyuncu Açelya Elmas'ın kardeşidir. Naz Elmas, 16 Haziran 1983'te İstanbul'da doğdu. İlköğrenimini 50. Yıl Cumhuriyet'te okudu. Liseyi ise yabancı dil eğitimi veren Özel Kalamış Lisesi'nde okudu. Üniversite son sınıfta okurken, "Haziran Gecesi" adlı dizide Özcan Deniz'in sevgilisi Havin'i canlandırdı. G.O.R.A filminde konuk oyunculuk yaparak, Erşan Kuneri'nin sekreterini canlandırdı. Sonrasında "Candan Öte" adlı dizide Gülen rolünü canlandırdı. 2007 yılında El Gibi adlı dizide oynamıştır. Televizyon reklamlarında da oyunculuk sergileyen Naz Elmas, Garanti Bankası'nın "Mortgage Uzmanı" adlı reklamında rol almıştır. "Doktorlar" dizisinde "Eylül" Karakterini canlandırmıştır. Oyuncunun birçok usta oyuncuyla oynadığı "Nefes" dizisi 21 Kasım 2009 tarihi itibarıyla yayından kaldırıldı. 2011 yılında Star TV'de yayınlanan "Ay Tutulması" adlı diziyle oyunculuk kariyerine devam eden oyuncu, bu dizinin finali ile birlikte yine Star TV'de yayınlanan "Bir Ömür Yetmez" adlı dizide "Melek" karakterini oynadı. 2012 yılında 4 Eylül ile 8 Aralık arasında Show TV'de yayınlanan "Ustura Kemal" dizisinde Rum kızı "Angeli" karakterini canlandırdı. 14 bölüm yayınlanan dizi yayından kaldırıldı. 2013 yılında 1 Temmuz ile 23 Eylül arasında Kanal D'de yayınlanan "Güzel Çirkin" dizisinde oynadı. 13. bölümün ardından dizi yayından kaldırıldı. 2014 yılında çekilmekte olan Stajyer Mafya filminde oynayacaktır. 2014 sonbaharında TRT 1'de başlamış olan Filinta (Bir Osmanlı Polisiyesi) dizisinde yer almaktadır. Jaime Pressly Jaime Elizabeth Pressly (d. 30 Temmuz 1977) Amerikalı sinema ve dizi oyuncusu. Kariyerine model olarak başlayan Jaime Pressly küçükken başladığı jimnastik eğitiminin katkısıyla şov dünyasında çok ilgi görebilecek bir dış görünüme kavuşmuştur. Daha sonraki yıllarda yavaş yavaş dizilerde ve filmlerde roller almaya başladı. 2009'da sona eren Jason Lee'nin başrolünde olduğu ABD yapımı "My Name is Earl" adlı televizyon dizisinde "Joy" karakterini canlandırmıştır. Ayrıca "Dead or Alive" adlı ABD yapımı filmde rol almıştır. Merve Sevi Merve Sevi (İstanbul, 24 Temmuz 1987), Türk oyuncu. Aslen Arhavi'li olan Sevi Laz kökenli olduğunu açıklamıştır. Nişantaşı Nuri Akın Lisesi 2003-2004 dönemi mezunudur. Yeditepe Üniversitesi Tiyatro bölümünde okudu. Kariyerine çeşitli reklam filmlerinde de rol alarak başlayan oyuncu daha sonra da Omuz Omuza ve Hayat Bilgisi dizilerinde yer aldı. En büyük şöhreti ise Barış Akarsu ile başrol oynadığı Yalancı Yarim dizisinde kazandı. Şeytanın Avukatı (film) Şeytanın Avukatı, aynı isimli romandan uyarlanan 1997 yapımı bir Hollywood filmidir. Başrollerde Al Pacino, Keanu Reeves ve Charlize Theron oynamıştır. Film başarılı bir avukat olan Kevin Lomax(Keanu Reeves)'ın, zengin iş adamı John Milton ile tanıştıktan sonra garipleşen hayatını konu alır. Avukat Kevin Lomax, işinde başarılı olmayı o kadar ciddiye alır ki müvekkillerinin suçlu olduğunu bilse dahi onları adaletin elinden kurtarmayı başarır. John Milton adında zengin bir iş adamı ile tanıştıktan sonra New York'a yerleşir. New York'a yerleştikten sonra eşinin yaşadığı psikolojik sorunlar, avukat Lomax'ın da bazı gerçeklere ulaşmasını sağlayacaktır. Gülşen Karakadıoğlu Gülşen Karakdıoğlu, Türk eleştirmen, dramaturg, oyun yazarı. 1969 ve 1974 yılları arasında Ankara Üniversitesi Dil ve Tarih-Coğrafya Fakültesi Tiyatro bölümünde tiyatro bilimi ve dramaturgi lisans eğitimi aldı. 1966 ve 1977 yılları arasında Halk Bankası'nda yöneticilik yaptı; bir yandan da 1969 yılından itibaren Ankara Deneme Sahnesi’nde dramaturg, yazar ve yönetmen olarak çalıştı. Bir dönem Ankara Deneme Sahnesi'nin başkanlığını yaptı. Devlet Tiyatroları'nın açtığı sınavı kazanarak 1977'de başdramaturg oldu. İki yıl sonra bu görevden istifa etti ve önce Yazko Somut Gazetesi'nin Ankara temsilciği, ardından Ankara Sanat Tiyatrosu'nda Dramaturg ve Halkla İlişkiler Sorumlusu oldu. Berlin Kültür Senatörlüğü'nün çağrısıyla 1986'da Almanya'ya gitti ve Berlin Tiyatrom Topluluğu'nda dramaturg ve sanat yönetmeni olarak çalıştı. Yurda döndükten sonra Devlet Tiyatrosu’nda Basın Halkla İlişkiler Sorumluluğu, ardından Kültür Bakanlığı'nda müsteşar yardımcılığı yaptı. Çeşitli kurumlarda "Sanat Kurumları Yönetimi", “Tiyatro Tarihi", "Dramaturgi- Metin İncelemesi", "Tiyatro Düşüncesi" dersleri verdi. 2002 ve 2004 yılları arasında Türkiye Tiyatro Eleştirmenleri Birliği başkanlığını yürüttü. 2002 ve 2010 yılları arasında Ankara Remzi Kitabevi'nin yöneticiliğini yaptı. Çeşitli ödül kurumlarında jüri üyeliği, çeşitli tiyatro festivallerinde ise danışmanlık yaptı. 1980 darbesini anlatan "Nehir" adlı oyunu Ankara Devlet Tiyatrosu'nda sahnelendi. Bu oyun ile 2013-2014 Sanat Kurumu En İyi Oyun Yazarı Ödülü ve 2013-2014 Direklerarası Seyirci Ödülleri En İyi Oyun Yazarı Ödülü'ne layık görüldü. Oyunlarının yanısıra, hayvan sevgisi üzerine ""Onlarsız Olmaz"" adlı bir kitabı vardır. Eşkıya Eşkıya kelimesi aşağıdaki anlamlara gelebilir: Benzetilmiş tavlama Benzetilmiş tavlama ya da benzetimli tavlama algoritması, eniyileme problemi için tasarlanmış olasılıksal yaklaşımlı bir algoritmadır. Diğer olasılıksal yaklaşımlar gibi (genetik algoritmalar, tabu arama vb.) en iyi çözümün en kısa zamanda üretimini hedefler. Bu sebeple, özellikle matematiksel modellerle çözülmesi maliyetli olan kombinasyonel eniyileme problemlerinde kullanılır. Benzetilmiş tavlama algoritması; elektronik devre tasarımı, görüntü işleme, yol bulma problemi, gezgin satıcı problemi, malzeme fizigi simulasyonu, kesme ve paketleme problemi, akış çizelgeleme ve iş çizelgeleme problemlerinin çözümlerinde başarılı sonuçlar vermiştir. Eniyileme problemi, nicel olarak en iyiyi bulmayı ve bunun yöntemlerini inceler. Arama uzayının büyüklüğü nedeniyle kombinasyonel eniyileme problemlerinin çözümü, eniyileme yöntemlerinden faydalanmayı gerektirir. Büyük bir arama uzayı içinde gerekirci yöntemlerin kullanımı, hemen hemen imkânsızdır. Çünkü bu arama uzayı içinde en iyi çözümlerin bulunması çok zaman alır. Yerel arama yöntemleri de, arama sürecinde yerel en küçük çözümde takılıp, daha iyi bir çözüm değerine ulaşılmasına engel olabilir. Arama algoritmaları için bir dezavantaj sayılan bu durum karşısında daha detaylı arama yapan arama yöntemleri geliştirilmiştir. Benzetilmiş tavlama algoritması, bu yöntemlerden birisidir. Genetik algoritma Genetik algoritmalar, doğada gözlemlenen evrimsel sürece benzer bir şekilde çalışan arama ve eniyileme yöntemidir. Karmaşık çok boyutlu arama uzayında en iyinin hayatta kalması ilkesine göre bütünsel en iyi çözümü arar. Genetik algoritmaların temel ilkeleri ilk kez Michigan Üniversitesi'nde John Holland tarafından ortaya atılmıştır. Holland 1975 yılında yaptığı çalışmaları “Adaptation in Natural and Artificial Systems” adlı kitabında bir araya getirmiştir. İlk olarak Holland evrim yasalarını genetik algoritmalar içinde eniyileme problemleri için kullanmıştır. Genetik algoritmalar problemlere tek bir çözüm üretmek yerine farklı çözümlerden oluşan bir çözüm kümesi üretir. Böylelikle, arama uzayında aynı anda birçok nokta değerlendirilmekte ve sonuçta bütünsel çözüme ulaşma olasılığı yükselmektedir. Çözüm kümesindeki çözümler birbirinden tamamen bağımsızdır. Her biri çok boyutlu uzay üzerinde bir vektördür. Genetik algoritmalar problemlerin çözümü için evrimsel süreci bilgisayar ortamında taklit ederler. Diğer eniyileme yöntemlerinde olduğu gibi çözüm için tek bir yapının geliştirilmesi yerine, böyle yapılardan meydana gelen bir küme oluştururlar. Problem için olası pek çok çözümü temsil eden bu küme genetik algoritma terminolojisinde nüfus adını alır. Nüfuslar vektör, kromozom veya birey adı verilen sayı dizilerinden oluşur. Birey içindeki her bir elemana gen adı verilir. Nüfustaki bireyler evrimsel süreç içinde genetik algoritma işlemcileri tarafından belirlenirler. Problemin bireyler içindeki gösterimi problemden probleme değişiklik gösterir. Genetik algoritmaların problemin çözümündeki başarısına karar vermedeki en önemli faktör, problemin çözümünü temsil eden bireylerin gösterimidir. Nüfus içindeki her bireyin problem için çözüm olup olmayacağına karar veren bir uygunluk fonksiyonu vardır. Uygunluk fonksiyonundan dönen değere göre yüksek değere sahip olan bireylere, nüfustaki diğer bireyler ile çoğalmaları için fırsat verilir. Bu bireyler çaprazlama işlemi sonunda çocuk adı verilen yeni bireyler üretirler. Çocuk kendisini meydana getiren ebeveynlerin (anne, baba) özelliklerini taşır. Yeni bireyler üretilirken düşük uygunluk değerine sahip bireyler daha az seçileceğinden bu bireyler bir süre sonra nüfus dışında bırakılırlar. Yeni nüfus, bir önceki nüfusta yer alan uygunluğu yüksek bireylerin bir araya gelip çoğalmalarıyla oluşur. Aynı zamanda bu nüfus önceki nüfusun uygunluğu yüksek bireylerinin sahip olduğu özelliklerin büyük bir kısmını içerir. Böylelikle, pek çok nesil aracılığıyla iyi özellikler nüfus içerisinde yayılırlar ve genetik işlemler aracılığıyla da diğer iyi özelliklerle birleşirler. Uygunluk değeri yüksek olan ne kadar çok birey bir araya gelip, yeni bireyler oluşturursa arama uzayı içerisinde o kadar iyi bir çalışma alanı elde edilir. Probleme ait en iyi çözümün bulunabilmesi için; Bu durumda çözüm kümesi problem için bir noktada birleşecektir. Genetik algoritmalar, diğer eniyileme yöntemleri kullanılırken büyük zorluklarla karşılaşılan, oldukça büyük arama uzayına sahip problemlerin çözümünde başarı göstermektedir. Bir problemin bütünsel en iyi çözümünü bulmak için garanti vermezler. Ancak problemlere makul bir süre içinde, kabul edilebilir, iyi çözümler bulurlar. Genetik algoritmaların asıl amacı, hiçbir çözüm tekniği bulunmayan problemlere çözüm aramaktır. Kendilerine has çözüm teknikleri olan özel problemlerin çözümü için mutlak sonucun hızı ve kesinliği açısından genetik algoritmalar kullanılmazlar. Genetik algoritmalar ancak; Genetik algoritmada kullanılan kavramlar, biyolojideki evrim teorisine benzer anlamda kullanılmaktadır. Doğal yaşamda popülasyonlar bireylerin bir arada bulunmasıyla oluşmaktadır. GA algoritması için oluşturulan popülasyon da çok sayıda bireyin bir araya gelmesiyle, başka bir deyişle çok sayıda olası çözüm adaylarının bir araya gelmesiyle oluşmaktadır. Aday çözümler, probleme uygun şekilde kodlanmış diziler halinde tutulurlar. Bu diziyi oluşturan her bir elemana birey denir ve her bir birey arama uzayında belirli bir bölgeyi temsil eder. Genetik algoritmada ilk başlangıç bireyleri genellikle rastgele olarak üretilirler fakat bu bir zorunluluk değildir. Özellikle çok kısıtlı optimizasyon problemlerinde, başlangıç bireylerini oluşturmak için, tanımlanan kısıtlamaların bir kısmına dikkat edilerek daha iyi adaylar oluşturulabilinir. Bireylerin, uygunluk fonksiyonu işlemine tabi tutulması sonucunda, çözümün optimal çözüme ne kadar yaklaştığını değerlendiren uygunluk değeri belirlenir. Başlangıç popülasyonu oluşturulmuş genetik algoritma üç evrim operatörüyle çalışır. Bunlar; seçim, çaprazlama ve mutasyon operatörleridir. Genel olarak bu operatörlerin her biri, yeni nesilde oluşacak olan popülasyonun her bireyine uygulanır. Seçim işlemi, popülasyondaki bireyleri uygunluk değerlerine bağlı olarak, yeni bireyleri oluşturmak için, ebeveyn birey seçmesi işlemidir. Çaprazlama operatörü, seçim işleminden sonra uygulanır ve ebeveyn bireylere ait kromozomların belirli kısımlarının karşılıklı yer değiştirmesini ve böylece yeni özellikte bireylerin oluşmasını ifade eder. Mutasyon işlemi ise yeni oluşan bireyin kromozomlarından herhangi birinin içindeki bir geni mutasyon olasılığına bağlı olarak değiştirme işlemidir. Genetik algoritma işlemini sonlandırmak için çeşitli yöntemler bulunmaktadır. Bu yöntemler; algoritmanın çalışması esnasında istenen çözüm bulunduğunda, GA’nın başlangıcında tanımlanan toplam iterasyon sayısına ulaşıldığında veya uygunluk değeri sürekli olarak sabit kaldığında, bulunan en iyi bireyin temsil ettiği çözüm, problem için bulunmuş en uygun çözüm olarak sunulur. Genetik algoritmada; kısıtlara uyum sağlayan çözüme ulaşmak için algoritma yapısının oluşturulması ve parametrelerin belirlenmesi gerekmektedir. Aşağıda bu kavramlara ve algoritma için gerekli olan parametrelere yer verilmiştir. Yapısında probleme ait en küçük bilgiyi taşıyan birime gen denir. GA’nın kullandığı programlama yapısında bu gen yapıları programcının tanımlamasına bağlıdır. Bir genin yapısında sadece ikili tabandaki (binary) sayıları içerebileceği gibi, gray, tam sayı, gerçel sayı veya ağaç biçimini ve farklı sembolik ifadeleri de içerebilir. Kodlama biçimi, GA’nın performansını oldukça önemli oranda etkiler; fakat kodlama biçimi programa bağlı olduğundan bütün problemler için geçerli en uygun kodlama biçimini söylemek imkânsızdır. Michalewicz belli bir problem tipi için yapmış olduğu çalışmada gerçel sayı gösteriminin daha çabuk sonuca ulaştığını göstermiştir. Bir veya birden fazla gen yapısının bir araya gelerek problemin çözümüne ait bilgilerin bir kısmını oluşturan dizilere kromozom denir. Kromozom, GA yaklaşımında üzerinde durulan en önemli birim olduğu için bilgisayar ortamında iyi ifade edilmesi gerekir. Olası çözüm bilgilerini içeren bireylerin bir araya gelmesiyle oluşan topluluğa popülasyon denir. Popülasyondaki birey sayısı problemin özelliğine göre, genetik algoritmayı tasarlayan tarafından belirlenir. Popülasyon büyüklüğü problemin çözüm süresini etkilemektedir. Popülasyondaki birey sayısının gereğinden fazla olması çözüm süresini uzatırken, birey sayısının az olması popülasyonun istenen çözüm değerine ulaşılamamasına sebep olabilir. Problemin özelliğine göre seçilecek olan popülasyondaki birey sayısı genetik algoritmayı hazırlayan kişi tarafından iyi belirlenmelidir. Grefensette, GA için en uygun popülasyon büyüklüğünün 10 ile 160 birey arasında olmasının uygun olacağını öne sürmüştür. GA’nın temel yapısını oluşturan ve algoritmanın işleyişi sırasında mevcut popülasyon üzerinde uygulanan işlemlere, genetik operatörler denir. Bu operatörler, seçme (selection) ya da tekrar üreme (reproduction) operatörü, çaprazlama (crossover) operatörü ve mutasyon (mutation) operatörüdür. Bunlara ilaveten kısıtlı eniyileme problemlerinde mutlak suretle kullanılması gereken ve probleme özgü olarak geliştirilen diğer bir operatör de tamir (reparation) operatörüdür. Genetik operatörler, daha iyi özelliklere sahip nesiller üreterek çözüm uzayını genişletir. Kullanılan üç standart operatör vardır: Genetik algoritmalar; Parametre ve sistem tanılama, kontrol sistemleri, robot uygulamaları, görüntü ve ses tanıma, mühendislik tasarımları, planlama, yapay zeka uygulamaları, uzman sistemler, fonksiyon ve kombinasyonel eniyileme problemleri ağ tasarım problemleri, yol bulma problemleri, çizelgeleme problemleri, sosyal ve ekonomik planlama problemleri için diğer eniyileme yöntemlerinin yanında başarılı sonuçlar vermektedir. William Goodel William Goodel (1792–1867) İstanbul'daki Protestan misyonunu kurmuş bir Amerikalı misyonerdir. İncil'i Türkçeye çevirenlerdendir. Türkçenin iyi bir uzmanı olduğu kadar, son derece mücadeleci ve örgütçü bir kişiliğe sahipti. Aktif misyonerlik yaşamı 40 yıldır. Çok fakir bir New England ailesini çocuğuydu. Phillips Academy ve Dartmount College'den mezun olduktan sonra Andover İlahiyat okulunu bitirdi. İyi düzeyde Latince ve Grekçe bilgisi yanı sıra, Osmanlı Devleti'ne geldikten sonra Türkçe, Ermenice, Rumca ve Arapçayı hakkıyla öğrenmişti. William G. Schauffler William G. Schauffler (1798–1883) Osmanlı Devleti'nde faaliyet göstermiş Amerikalı bir misyonerdir. Yirmi beş yaşından sonra İngilizce öğrenmeye başladığında Almanca, Fransızca, Rusça, İtalyanca, Latince ve Yunanca biliyordu. Özel eğitim almıştır. Daha sonra o da William Goodel gibi Andover İlahiyat Okulu'na devam etmiş ve orada beş yıl eğitim almıştır. Almanca, Rusça, İngilizce ve Türkçe’de kusursuz bir şekilde vaaz verebildiği gibi Arapça, Farsça, Süryanice ve Keldanice de biliyordu. 1832 yılında İstanbul'a gelmiş, Eski ve Yeni Ahit'lerin Türkçeye çevrilmesi işinde çalışmıştır. 1874'te ABD'ye döndükten sonra İlahiyat ve Hukuk doktoru oldu. Oğullarının dördü de baba mesleğini sürdürdüler. Aktif misyonerlik hayatı 49 yıldır. Elias Riggs Elias Riggs. Osmanlı Devleti'nde faaliyet göstermiş Amerikalı bir misyonerdir. Misyonerlikteki hizmet süresi 69 yıldır. Dört yaşında okumayı öğrenmiş, dokuz yaşında Grekçe'ye, 13 yaşında İbranice'ye başlamıştır. On dört yaşında Amherst College’e girmiş ve buradaki öğrenimi sırasında Keldanice, Süryanice, Arapça öğrenmiş ve yirmi yaşında iken Keldani grameri üzerine bir kitap yayımlamıştır. Rumca, Ermenice, Bulgarca ve Türkçe, misyoner olduktan sonra öğrendiği dillerdir. İlahiyat doktorası yapmış ve ömrününün tam elli yılını geçirdiği İstanbul'da ölmüştür. Aeneis Aeneis, Romalı şair Vergilius'un Roma İmparatorluğu'nun destanı sayılan epik destanı. Destanın ana kişisi olan Aeneas, Troyalı bir kahramandır. Aeneas, efsanalere göre Ankhises'le Afrodit'in oğludur, Truva krallar soyundan gelir ve Hektor'un kuzenidir. Truva'nın Yunanlara karşı savunulmasında önemli bir rol oynamış ve başarılarıyla bir tek Hektor'u geçememiştir. Homeros; Aeneas'ın bu ikinci adam durumundan hoşnut olmadığından söz eder. Sonraki efsanelerde Truva'ya ihanet ettiği görüşü de bu sözlerden doğmuştur. Bununla birlikte efsanesinin daha yaygın biçiminde hayatta kalan Truvalıların önderi olarak gösterilir. Her iki durumda da Aeneas savaştan sağ çıkmayı başarmıştır. Mekanizma teorisi Mekanizma teorisi ÅŸu anlamlara gelebilir Bottrop Bottrop, Almanya'nın kuzeybatısında, Kuzey Ren-Vestfalya eyâletinde Münster ili'ne bağlı bir kent. Kent bati merkez Almanya'da Ruhr sanayi bölgesinin kuzey ucunda, Ren-Herne Kanalı kıyısında yer alır. Almanya'in Ruhr sanayi havzasinda bulunan Essen, Oberhausen, Gladbeck ve Dorsten kentleri ile komşudur. Nüfusu, 31 Aralık 2005 itibarıyla 119.356’dır. Daha ortaçağ kayıtlarında adına rastlanmasına karşın, 19. yüzyıl sonlarına doğru bölgede kömür bulunmasına değin Bottrop küçük bir köy olarak kaldı. Kilise ve kamu binalarının çoğu 1860'larda yapıldı. Kent ancak 1921'de tüzel kimlik kazandı. II. Dunya Savasi sirasinda komurden yapay petrol fabrikalari bulunmasi dolayisyla buyuk hava boombardimanalarinda zarar gordu. 1975'te Kirchhellen ve Gladbeck'in Bottrop sınırları içine alınmasıyla kentin nüfusu iki katına çıktı. Fakat Gladbeck 1976'da ayrildi. Kentin güneyinde bir sanayi bölgesi, kuzeyinde ise geniş bir park ve ağaçlık (Kölnischer Wald) yer alır. Kentin nüfusunun %40'inin cedleri Polonya'dir ve bu cedler 19. yuzyilda bu taraflara calismak göçup bu kentte yerlesn Polonyali sanayi iscileri idi. Bottrop bir demiryolu ağı merkezi olarak kömür çıkarımı,kök kömürü, kömür katranı ve bundan çıkarılan kimyasal maddeler, tekstil, makine ve inşaat çeliği üretmekle tanınmıştı. Fakat 20. yüzyılın son 25 yılında bu sanayiler büyük buhran geçirmişler ;birçoğu ortadan kalkmış ve çoğu da çok küçük mikyasa düşmüşlerdir. Bottrop kentinin şu kentlerle resmi kardeş şehir bağlantıları bulunmaktadır:: Magnetron Magnetron birçok radar cihazında kullanılan gönderme tüpüdür. Magnetron 1921 yılında Albert Wallace tarafından güçlü bir mikrodalga gönderici tüpü olarak geliştirildi. Fakat ilk kullanımı 1940 yılında gerçekleşti. Magnetron, kendiliğinden uyartımlı gibi osilatördür, diğer Yürüyen Dalga Tüpleri ya da klistron doğrusal ışınım yapan tüpler gibi çalışır. Magnetronda, radar cihazına in yüksek gönderim gücünü üretmek için birbirine dik (çapraz biçimli) bir elektrik ve kuvvetli bir manyetik alan oluşur. Bu nedenle eski yayınlarda magnetron "çapraz alan üreteci” veya "çapraz alan osilatörü” olarak adlandırılmıştır. Magnetronun günümüzdeki en yaygın kullanımı, mikrodalga fırınlardadır. Mikrodalga fırınlarda 2450 MHZ'lik bir EMD üreten birkaçyüz Watt'lık magnetronlar kullanılır. Bolivya millî futbol takımı Bolivya millî futbol takımı, Bolivya'yı uluslararası arenada temsil eden futbol takımıdır. Bolivya Güney Amerika'nın en zayıf takımlarından biri. FIFA Dünya Kupası'nda birinci turu üç kez geçemedi. 1963'te Bolivya millî takımı Copa América'yi kazandı. 1 Nisan 2009 tarihindeki 2010 FIFA Dünya Kupası elemeleri kapsamındaki maçta Arjantin'i 6-1'lik skorla yenmişlerdir. Aşağıdaki 23 oyuncu, sırasıyla 11 ve 15 Ekim tarihlerinde Venezuela ve Haiti ile dostluk maçları için çağrıldı. "Caps and goals updated , after the game against Haiti." Herne, Kuzey Ren-Vestfalya Herne, Almanya'nın kuzeybatısında, Kuzey Ren-Vestfalya eyaletinde Arnsberg ili'ne bağlı bir kent. Kent Ruhr sanayi havzasında Bochum ile Gelsenkirchen arasında konumlanmıştır. Ruhr sanayi bölgesinde, Dortmund'un yaklaşık 16 km batısındadır; Ren-Herne ve Dortmund-Ems kanallarının kesiştiği noktada yer alır. Nüfusu, (31 Aralık 2010 itibarıyla) 164,762 kisidir. 10. yüzyılda Haranni adıyla bilinen yerleşim, 19. yüzyılda yörede kömür yatakları bulunana değin küçük bir köy olarak kaldı. 1897'de tüzel kimlik kazanan kent bugün kömür madenleri, dökümhaneleri ve tekstil fabrikalarıyla bir sanayi merkezi durumundadır. 1975'te, bitişiğindeki Wanne-Eickel (1926'da Wanne ve Eickel kentlerinin birleştirilmesiyle kuruldu) kenti ile birleştirilmiştir. Ruhr bölgesinde önemli bir ulaşım merkezi olan kentte kömür madenciliği, demir işleri, biracılık ve kimya sanayileri vardır. Herne kentinin şu kentlerle resmi kardeş şehir bağlantıları bulunmaktadır: John Hensley John Carter Hensley (d. 29 Ağustos 1977, Louisville, Kentucky), Amerikalı oyuncu. Ailesi o henüz 3 yaşındayken boşanmıştır. Bir okul piyesinde oynayana kadar oyunculuk yapmayı düşünmemiştir. Daha çok Nip/Tuck'daki sorunlu ergen Matt McNamara rolü ile tanınmaktadır. Coşkun Aral Coşkun Aral, (d. 1 Mayıs 1956, Siirt), Türk uluslararası savaş fotoğrafçısı, gezgin, gazeteci, macera insanı, belgesel yapımcısı. 1 Mayıs 1956’da Siirt’te doğdu. Sırasıyla 14 Eylül İlkokulu, Oruç Gazi Ortaokulu ve Mecidiyeköy Lisesi’nde eğitimini tamamladı. Çocukluk yıllarında Doğan Kardeş ve Hayat dergilerini okuyarak büyüdü ve o dönem bu sektöre girmeye karar verdi. Basın fotoğrafçılığı mesleğine 1974 yılında "Günaydın" ve "Gün" gazetelerinde başladı. 1976 yılında "Ekonomi ve Politika" gazetesinde devam etti. 1977 yılı, Kanlı 1 Mayıs olaylarında Savaş Ay ile beraber çektiği fotoğraflarla ilk kez Sipa Press Ajansı yoluyla adını dünya basınında duyurdu. Bu olaya ilişkin fotoğraflarıyla "Time", "Newsweek" dergilerinde yer aldı. Bunu izleyen yıllarda Sipa Ajansı’nın Türkiye muhabirliğini üstlendi. Bu arada Türk basınında da Türk Haberler Ajansı, "Milliyet", "Hürriyet" gazeteleriyle serbest olarak çalıştı. Burada Hikmet Feridun Es, Ara Güler, Ergin Konuksever, Atılay Kayaoğlu ve Gökşin Sipahioğlu gibi isimlerle beraber çalıştı. 1980 yılında ilk defa Sipa Press Ajansı adına Türkiye dışında görev aldı. Polonya’da ünlü Gdańsk Grevi, İran, Irak olaylarına ilişkin çalışmalarıyla uluslararası platformda adını duyurmaya başladı. 1980, 12 Eylül darbesini daha önce yaptığı arşiv çalışmalarıyla ünlü "Newsweek, L’Express", "Time" dergilerinin kapaklarında ve yüzlerce uluslararası dergi sayfalarında yansıttı. 14 Ekim 1980 günü kaçırılan bir uçaktan dünyada ilk kez hava korsanlarıyla bir röportaj gerçekleştirerek, Türk ve dünya basınında adından söz ettirdi. Aynı olayla Türkiye ve dünyanın çeşitli ülkelerinde ödüller aldı. 1980 yılından itibaren sürekli olarak Lübnan, İran, Irak, Afganistan, Kuzey İrlanda, Çad ve Uzakdoğu’da meydana gelen savaşları görüntüledi. Freddie Mercury'nin doğduğu şehre gidip onu tanıyan insanlarla röportaj gerçekleştirdi. Sovyetler Birliği Afganistan işgali sırasındayken Ahmed Şah Mesud ile Nevin Sungur ile beraber Bob Marley'in kardeşiyle röportajlar yapmışlardır. "Time", "Newsweek", "Paris Match", "Stern", "Epoca" gibi dergiler adına fotoğrafçı olarak mesleğine devam ediyor. 1986 yılında fotoğrafa ilaveten Türkiye’de "32. Gün" adına başlattığı savaş TV muhabirliğini asıl mesleği ile birlikte sürdürmektedir. Yapım ve yönetimini üstlendiği yardımcılığını Meltem İnan'ın yaptığı "Haberci" programı Türkiye’nin yanı sıra uluslararası TV kanallarında da yayınlanmaktadır. Coşkun Aral, Türkiye’nin ilk bilgi ve belge kanalı İZ TV’nin Genel Yayın Yönetmenliğini yapıyor. 2006 yılında Avrupa’da verilen Hot Bird TV Ödülleri’nden bir mansiyonla dönen İZ TV, 2007’de belgesel dalında Hot Bird TV Ödülüne layık görüldü. İZ, 2009 yılında da Hotbird TV Ödülleri’nden mansiyon aldı. Coşkun Aral dünyanın değişik bölgelerinde bağımsız belgeseller çekmeye devam ediyor. https://web.archive.org/web/20180725164259/http://coskunaral.com/ http://www.haberci.com Diageo Diageo plc, dünyanın en büyük alkollü içki üreticisidir. Şirket 1997 yılında Guinness ve Grand Metropolitan "(GrandMet)" şirketlerinin birleşmesiyle oluştu. Şirketin hisseleri Londra ve New York borsası'da işlem görmektedir. Guinness ve GrandMet ürün yelpazekeri birbirlerini tamamlamaktadır; çakışan ürün oldukça azdır. Diageo Holding şirketi uluslararası alkollü içeceklerin önde gelen markalarını barındırmaktadır: Guinness, Red Stripe, Smirnoff, Captain Morgan, Gordon's Gin, Crown Royal, Bulleit Bourbon, J&B, Seagram 7 Crown, VO, Bells, Archers, Pimm's, Johnnie Walker, Tanqueray, Don Julio, Baileys, Sterling Vineyards, Beaulieu Vineyard, Canoe Ridge Vineyard, George Dickel, UDL ve Old Bushmills. Diageo ayrıca bazı İskoç distile şirketlerini işletmektedir: Blair Athol, Caol Ila, Cardhu, Knockando, Glen Elgin, Clynelish, Cragganmore, Dalwhinnie, Glenkinchie, Glen Ord, Lagavulin, Oban, Royal Lochnagar ve Talisker. Diageo Jose Cuervo ürünlerini de dağıtmaktadır. 2002'de Diageo, Burger King hazır gıda zincirini Texas Pacific şirketi tarafından idare edilen bir konsorsuyuma 1.5 milyar dolara sattı. Diageo ayrıca 2000'de Pillsbury markasını General Mills şirkerine sattı. Halen Diageo yönetim kurulu'nda James Blyth, Clive Hollick, Franz Humer, Maria Lilja, Nick Rose, William Shanahan, Todd Stitzer, Jon Symonds, Paul Walker, ve Paul Walsh bulunmaktadır. Gelsenkirchen Gelsenkirchen, Almanya'nın batısında, Kuzey Ren-Vestfalya eyâletinde yerel idare olarak bağımsız şehir statülü bir kent. Essen'in 11 km kuzeyinde yer alır. Bochum'a 8 km; Duisburg'a 24 km; Dortmund'sa 26 km ve Düsseldorf'a 38 km uzaklıktadır. 1850'de nüfusu bini bulmayan bir köy olan Gelsenkirchen, ilk kömür ocağının açılmasının (1853) ardından, Ren-Herne Kanalı üzerindeki elverişli konumunun da etkisiyle Ruhr'un bir iç limanı ve sanayi merkezi olarak hızla gelişti. 1875'te tüzel kimlik kazandı; 1928'de de yakındaki Buer ve Horst kasabalarını içine aldı. Daha sonra kentteki hızla yayılan madenciliğinde akımıyla nüfus hızlı bir şekilde yükseldi. Gelsenkirchen II. Dünya Savaşı sırasında bombaların hedefi oldu ve şehir neredeyse tamamen yıkıldı. Savaş sırasındaki bu bombalamalarda 1944 kişi hayatını kaybetmiştir. 17 Aralık, 1953 tarihinde Kokerei Hassel Almanya'nın savaştan bu yana kurulan ilk kömür fabrikası olarak faaliyete geçti ve bununla birlikte Gelsenkirchen Batı Almanya'da önemli bir konum kazanmıştır. Bugün kent iyi bir altyapı ile, bilim, hizmet ve üretim merkezidir. 2010 sonu itibarıyla nüfusu 257,981 kişi ve nüfus yoğunluğu 2461 kişi/km²'dir. Şehir, 5 "şehir bölgesine" ("Stadtbezirk") ayrılmıştır ve her şehir bölgesi içinde toplamı 16 olan birkaç semt ("Stadtteil") bulunmaktadır: Kentin ortasından geçen Emscher Irmağının kuzeyindeki Buer, 400 hektarlık bir yeşil kuşakla çevrilidir. Hendeklerle çevrili Berge, barok üslupta onarılmış olan Horst ve Haus Lüttinghof şatoları, II. Dünya Savaşı sırasında yoğun bombardımanların yol açtığı büyük yıkıma karşın ayakta kalmışlardır. Almanya'nın en büyük kömür ve kok üretim bölgelerinden birinde iken günümüzde tüm kömür ocakları ve kök üretim fabrikaları kapatılmıştır. Gelsenkirchen'de hâlâ demir, çelik, kimyasal maddeler, cam ve dokuma üreten ağır sanayi tesisler bulunmakta beraber bunlar da kapanma tehdidi altındadır. Eskiden "binlerce ateş şehri" olan Gelsenkirschen günümüzde "işsizlik şehri" olmuştur. Gelsenkirchen şehrinde tam 51 ilköğretim okulu vardır (36'sı devlete ait). Horst ve Buer'de içeren liselerde toplam 700.000 kitap, CD ve film içeren kütüphaneler vardır. Gelsenkirchen şehrini Bundesliga'da temsil eden ve ev sahipliği yapan futbol kulübü Schalke 04 takımıdır. Takım kendi saha maçlarını son yıllarda yapılmış en modern ve atmosferi en çok etkileyici stadlardan biri olarak görülen 62.000 seyirci kapasiteli Veltins-Arena'da oynamaktadır. Şehir aynı zamanda 2006 yılında Almanya'da düzenlenecek olan 2006 FIFA Dünya Kupası'nda ev sahipliği yapacak 10 Alman şehrinden biri olmuştur. Turnuvada oynanan Polonya ve Ekvador, Arjantin ve Sırbistan, Portekiz ve Meksika, ABD ve Çek Cumhuriyeti maçlarına şehir ev sahipliği yapmıştır. TÃ¼rkiye'de aile hukuku Aile hukuku, medeni hukukun kişilerin aile çevresindeki ilişkilerini düzenleyen kısmıdır. Türkiye’de aile hukuku, Türk Medeni Kanunu'nda "İkinci Kitap"ta düzenlenmiştir. Aile kurumu ayrıca Ceza Hukuku'nun koruması altındadır. Türkiye'de 1926 yılında İsviçre Medeni Kanunundan iktibas yoluyla kabul edilen Türk Medeni Kanunu, aile anlayışında kadın erkek eşitliği benimsenmiş ve hukuk sisteminde aile, devleti ilgilendiren sosyal bir kurum olarak belirlenmiştir. Tek eşle evlilik ve evliliğin resmi memur önünde yapılması zorunluluğu, boşanmanın hakim kararına bağlı olması, çocukların gözetiminin ana-babanın ortak sorumluluğuna bırakılması mirasta kadın ve erkeğe eşit hisselerin tanınması olmak üzere esaslı bir sistem mevcuttur. Anayasanın kanun önünde eşitlik ilkesini düzenleyen 10. maddesinin birinci fıkrasında 2011 yılında yapılan değişiklik ile kadın erkek eşitliği hüküm altına alınmıştır. Ayrıca aynı amaçla 1982 Anayasasının aile kurumunu hakkındaki 41. maddesi şu şekilde düzenlendi: “"Aile, Türk toplumunun temelidir ve eşler arasında eşitliğe dayanır. Devlet, ailenin huzur ve refahı ile özellikle ananın ve çocukların korunması ve aile planlamasının öğretimi ile uygulanmasını sağlamak için gerekli tedbirleri alır, teşkilatı kurar"”. Aile hayatının gizliliği anayasanın 20. maddesi ile güvence altına alınmıştır. Türk Medeni Kanunu'ndaki düzenlemelerde aile kavramı esas olarak "çekirdek aile" şeklinde ele alınmış, ancak yasada "geniş anlamda aile" ve "en geniş anlamda aile"nin temel alındığı hükümlere de yer verilmiştir. Dar anlamda aile (evlilik birliği); sadece eşlerden oluşan birlikten meydana gelir. Geniş anlamda aile (velayet ailesi), dar anlamda aileye çocukların dahil olması ile meydana gelen ailedir. Medeni Kanun'da 335-363 maddeleri arasında düzenlenmiş; ana baba ve çocukların birbirlerine karşı olan hak ve sorumlulukları hüküm altına alınmıştır. En geniş anlamdan aile, ev halkı olarak bir çatı altında yaşayanlardan meydana gelir. Eşler ve çocuklardan başka gerek kayın hısımları, gerekse sözleşme ilişkisi nedeni ile işçi, çırak, hizmetçi veya benzeri sebeplerle aynı çatı altında yaşayanlar, en geniş anlamda aile kapsamına girer. 367-370 maddeleri arasında “ev düzeni” adı altında düzenlenmiştir. Aile Hukuku, Türk Medeni Kanunu'nda "İkinci Kitap"ta düzenlenmiştir. İkinci kitapta Birinci kısım (118.-281. maddeler ) Evlilik, İkinci kısım (282.-395. Maddeler) Hısımlık, Üçüncü kısım (396. -494. Maddeler) Vesayet başlıkları altında düzenleme yapılmıştır. Birinci Kısımda Evlilik, boşanma, evliliğin genel hükümleri, eşler arasındaki mal rejimi düzenlenir. İkinci kısımda soy bağının kurulması (evlat edinme, velayet, çocuk malları konuları) ve aile (nafaka yükümlülüğü, ev düzeni, aile malları konuları) düzenlenir. Üçüncü kısımda ise vesayet düzeni, vesayetin yürütülmesi ve vesayetin sona ermesi düzenlenmiştir. Objektivizm Objektivizm. 1940'lı yıllardan itibaren ABD sağlık çevrelerinde gelişmeye başlamış bir psiko-terapi yöntemi. İlk olarak psikiyatr Alan Blumenthal tarafından, romancı Ayn Rand'ın kitaplarından alınan ilhamla ortaya atılmıştır. Yöntem temelde, kişinin kendisine üstün yetenekler ve zeka atfetmesine ve böylece mevcut eksikliklerinden doğan olumsuzlukların ortaya koyduğu ruhsal gerginlikten kurtulmasına dayanır. Kişi bu yöntem doğrultusunda, hayatındaki olumsuzlukları, sürekli kişisel telkinlerle başka insanların zeka ve yetenek kusurlarına yükler, ve bu yolla güdülediği özgüvenini sürekli taze tutar. Yöntem günümüzde eskisi kadar rağbet görmese de kullanılmaya devam etmektedir. Türkiye'nin Avrupa Birliği üyelik kronolojisi [ ' 59 ' ] Türkiye, Avrupa Ekonomik Topluluğu'na (AET) ortaklık için başvurdu. [ ' 63 ' ] Türkiye'ye tam üyelik koşulları gerçekleşinceye kadar geçerli olacak bir ortaklık antlaşması imzalaması önerildi ve 12 Eylül 1963 tarihinde Ankara'da Ortaklık Antlaşması (Ankara Anlaşması) imzalandı. Ayrıca, Topluluğun Türkiye'ye parasal yardım yapması amacıyla düzenlenen I. Mali Protokol imzalandı. [ ' 70 ' ] Katma Protokol ve II. Mali Protokol imzalandı. [ ' 72 ' ] Ortaklık antlaşması'nın Topluluğa katılacak yeni ülkelerce de kabulünü sağlayacak Türkiye - AET müzarekeleri başladı. [ ' 73 ' ] Katma Protokol yürürlüğe girdi. Türkiye - AET genişleme görüşmeleri uzlaşmayla sonuçlandı. I. Genişleme Anlaşması (Tamamlayıcı Protokol) Ankara'da imzalandı. [ ' 77 ' ] III. Mali Protokol imzalandı. [ ' 78 ' ] Türkiye, Dördüncü Beş Yıllık Plan süresince yükümlülüklerinin dondurulması ve aynı dönem için yaklaşık 8 milyar dolarlık yardım talebinde bulundu. [ ' 82 ' ] Türkiye geçiş dönemindeki yükümlülüklerini yerine getiremedi ve 1978-1988 yılları arasında gümrük indirimleri durduruldu. 1980 askeri darbesiyle ilişkiler kesintiye uğradı. [ ' 86 ' ] Türkiye - AET Ortaklık Konseyi toplandı. Böylece 12 Eylül 1980 tarihinden itibaren kesintiye uğramış olan Türkiye - AET ilişkilerinin canlandırılması süreci başladı. [ ' 87 ' ] Türkiye, Ankara Antlaşması'nda öngörülen dönemler henüz tamamlanmamış olmasına karşın, yine bu anlaşmaya dayanarak 14 Nisan 1987'de tam üye olmak üzere başvurdu. [ ' 89 ' ] AT Komisyonu Türkiye'nin tam üyelik başvurusuna ilişkin görüşünü 1989 yılında vererek, Topluluğun kendi iç pazarı tamamlanmadan yeni bir üye alamayacağını ifade etti. Bu nedenle üyelik müzakeresi için tarih belirlenemedi ancak Ortaklık Anlaşması çerçevesinde ilişkilerin yürütülmesi sürdürüldü. [ ' 95 ' ] Türkiye ile AB arasında Gümrük Birliği'nin gerçekleştirilmesi ile ilgili ve Gümrük Birliği döneminde uygulanacak usul, esas ve süreleri belirleyen kararlar Ortaklık Konseyi'nde kabul edilerek Avrupa Parlamentosu'na (AP) iletildi ve onaylandı. [ ' 96 ' ] Türkiye, AB ile entegrasyonunda 22 yıl süren "Geçiş Dönemi"ni 31 Aralık 1995 tarihinde tamamlayarak, 1.1.1996 tarihi itibarıyla, tam üyelik sürecinde "Son Dönem"e, sanayi ürünlerinde ve işlenmiş tarım ürünlerinde sağlanan Gümrük Birliği ile girmiş oldu. [ ' 97 ' ] Avrupa Birliği'nin Lüksemburg'da gerçekleştirdiği devlet ve hükümet başkanları zirvesi sonucunda ilk genişlemede üye olacak ülkeler belirlendi. Türkiye aday ülkeler arasında yer almadı, ancak, tam üyeliğe ehil olduğu teyid edildi. "Türkiye için Avrupa Stratejisi" başlıklı bir çalışma hazırlanması ve ilişkilerin geniş kapsamlı bir şekilde geliştirilmesi öngörüldü. Ancak, Türkiye diğer aday ülkelerden ayrı tutulmasından kaynaklanan rahatsızlığını dile getirerek AB ile olan siyasal ilişkilerini askıya aldı. [ ' 99 ' ] Askıya alınan ilişkiler Helsinki'de gerçekleştirilen Avrupa Konseyi Zirve Toplantısında Türkiye'nin "resmi aday statüsü" kazanmasıyla yeni bir boyut kazandı. [ ' 00 ' ] Adaylık statüsünün tanınmasıyla Türkiye'nin Topluluk programlarına katılımı aşamalı olarak başlatıldı. [ ' 01 ' ] AB, Türkiye'nin Kopenhag Kriterleri'ne uyumu ve Topluluğun mevzuatına uyumu için uzun ve kısa vadeli öncelikler içeren Katılım Ortaklığı Belgesi'ni (KOB) kabul etti. Bu belge temel alınarak gerçekleştirilecek reformları ve uygulamaları bir takvime bağlayarak tam üyelik yolunda ilerlemeyi sağlayacak programı içeren Türkiye Ulusal Programı ABGS tarafından hazırlandı. Ayrıca aynı yıl Leaken Zirvesi'nde Türkiye'nin katılım müzakerelerine yaklaştığı ve AB'nin geleceği ile ilgili konvansiyon çalışmalarına katılacağı da ilan edildi. [ ' 02 ' ] Avrupa Birliği (AB) Genel Sekreterliği'nce hazırlanan, Adalet Bakanlığı'nca son şekli verilen AB'ye uyum sürecinde çeşitli yasalarda değişiklik yapan teklif, 3 Ağustos 2002'de TBMM'de kabul edildi. Bu uyum yasalarıyla idam cezası da kaldırılmış oldu. Yıl sonunda Kopenhag Zirvesi'nde Birlik, Türkiye'yi, reform sürecini hızla sürdürmesi yönünde teşvik etti. Zirve'de, Aralık 2004'te AB Komisyonu'nun rapor ve önerisine dayanarak Türkiye'nin Kopenhag siyasal kriterlerini yerine getirdiğine karar verildiği takdirde, katılım müzakerelerinin başlatılacağı kararlaştırıldı. Ayrıca Türkiye için katılım-öncesi yardımların "önemli ölçüde" artırılması kararlaştırıldı. [ ' 03 ' ] Selanik Zirvesi'nde Türkiye'nin, gerçekleştirdiği önemli reformlarla AB üyeliğine daha da yakınlaştığı vurgulandı ve siyasal kriterlerin yerine gelmesi durumunda 2004 sonunda Türkiye ile müzakerelerin başlatılacağı bir kez daha yinelendi. [ ' 04 ' ] 17 Aralık 2004'te Brüksel'deki AB Konseyi Zirvesi'nde, Avrupa Komisyonu'nun 6 Ekim 2004'te hazırladığı rapor ve öneri kararı doğrultusunda Türkiye ile müzakerelerin 3 Ekim 2005 tarihinde başlamasına oybirliğiyle kabul edildi. [ ' 05 ' ] Türkiye'nin Avrupa Birliği'ne üyelik sürecinde yaptığı reformlar ve anayasa değişiklikleriyle Kopenhag Kriterleri'ni tamamladığı, Şubat 2005'teki AB Brüksel zirvesinde belirtildi ve Avrupa Parlamentosu tarafından onaylandı. Türkiye, 3 Ekim 2005 tarihinden itibaren Avrupa Birliği ile tam üyelik müzakerelerine başladı. Haberci (belgesel) Haberci, Coşkun Aral'ın, 1995 yılında Atv kanalında başlayan belgesel programıdır. Program, 19 Aralık 1995 tarihinde, "Filipinler" bölümüyle yayına başladı. Program, Coşkun Aral'ın 1994 yılında Robert Young Pelton ile birlikte yazdığı ve ABD'de basılan "World's Most Dangerous Places" (Dünyanın En Tehlikeli Yerleri) kitabında anlattığı ülkelerden başlıyor. Programda, Haberci olarak evrensel konuların peşinde değişik ülkelere giden Coşkun Aral, o konuların farklı coğrafyalardaki yansımalarını izleyicilerine farklı boyutlarıyla gösteriyor. Program, Nasuh Mahruki'nin K2 tırmanışını içeren 126. bölümü ile ATV ekranlarına veda ettikten sonra Şubat 2001 yılında NTV'de yayımlanmaya başladı. Program daha sonra Show TV ile çok kısa bir işbirliğinin ardından 2004 yılında TRT1'de Haberci Türkiye Renkleri adıyla yayına başladı. Bu programda Haberci konularını yalnızca Türkiye'deki seyahatlerinden seçti. Ancak izleyicilerinden gelen istek üzerine çok kısa zaman sonra yeniden Haberci Dünya Renkleri bölümüyle dünyayı dolaşmaya başladı. Coşkun Aral'ın 6 Şubat 2006 yılında Digiturk 18. kanalda yayın hayatına başlayan İZTV'yi kuran ekibin başına geçmesi dolayısıyla TRT'deki Haberci programının yapımına ara verildi. Bu arada, Haberci'nin program yapısına benzer olarak Türkiye Notları programı İZTV için çekilmeye başlandı. Yine aynı kanalda, Haberci'nin geniş görsel arşivinden yararlanılarak "Dünya Güncesi" programı kurgulanarak yayımlandı. 2008 yılının Mart ayında, Digiturk ile yapılan farklı bir anlaşmayla, yine Haberci program yapısına benzeyen Coşkun Aral'ın Türkiye Notları ve Coşkun Aral'ın Dünya Güncesi programları çekilmeye ve İZTV'de yayımlanmaya başlandı. Farklı olarak, programların yapımcılığını, Coşkun Aral'ın sahibi olduğu Haberci LTD gerçekleştirdi. Haberci programının ilk yayınından itibaren görülen Haberci logosu, yıllar içinde Türkiye'de çok tutuldu, korsanları üretildi. Kanal: ATV Dylan Walsh Dylan Walsh (Gerçek ismi Charles Hunter Walsh, d. 17 Kasım 1963, Los Angeles, Kaliforniya), FX televizyon dizisi, Nip/Tuck'daki Dr. Sean McNamara olarak bilinen rolüyle tanınan Amerikalı oyuncu. 17 Kasım 1963 tarihinde Los Angeles, Kaliforniya'da Dünyaya gelmiştir. Ailesi Dış İşleri'nde çalıştığı için, 10 yaşına kadar Doğu Afrika, Hindistan ve Endonezya'da yaşamıştır. Ailesi Amerika'ya geri döndüğünde Virginia'ya yerleşmiş ve Walsh burada lisede oyunculuğa başlamıştır. 1986 yılında Virginia Üniversitesi'nden mezun olmuştur. Üniversite mezuniyeti sonrası profesyonel olarak oyunculuk yapmak için New York'a gelmiştir. İlk rolü bir televizyon filmi olan ""Soldier Boy""da almıştır. ""Loverboy"" isimli filmde de rol aldıktan sonra, ""Kate&Ally"" isimli televizyon dizisinde düzenli olarak oynamıştır. 1989 yılında profesyonel olarak Dylan Walsh ismini kullanmaya başlamıştır. 2003 yılında, Nip/Tuck isimli televizyon dizisindeki Sean McNamara rolünü üstlenmiştir. 1996 yılında aktris Melora Walters ile evlenmiş ve 2003 yılında boşanmışlardır. Bu evlilikten Joanna ve Thomas isminde iki çocuğu bulunmaktadır. 2004 yılından itibaren aktris Joanna Going ile evli olup, bu evlilikten Stella Haven Walsh isiminde bir kızı olmuştur. Barnaul Barnaul; Altay ülkesinin başkenti, 650.000 nüfuslu bir şehir. Deniz seviyesinden 3000 metre yükseklikte bir ziraat bölgesidir. Yakutistan ve Sibirya'yı besleyen bölgede, yılda beş milyon ton buğday, bir milyon ton şeker pancarı, ayçiçeği ve keten üretilir. Bunların yanında hayvancılık, avcılık, dericilik ve besin sanayisi gelişmiş durumdadır. Ayrıca Omsk'a giden demir yolunun hat başı Barnaul'da bulunur. Şehir; sineması, üniversitesi, çeşitli endüstrileri ve üç büyük kilisesiyle bölgenin en büyük yerleşim yeridir. Barnaul çevresinde kimya, tekstil, lastik, traktör, dizel motor, otomobil ve uçak fabrikaları ve dört tane şeker fabrikası bulunur. Ayrıca bakır, molibden ve alüminyum endüstrisi gelişmiştir. Bölgede zengin kömür yatakları da mevcuttur. Uzun Kuyruk (kitap) Chris Anderson, Uzun Kuyruk kavramını, 2004 yılında, Amazon.com ve Netflix benzeri iş ve ekonomik modelleri tariflemek için, editörü olduğu Wired Dergi'sine yazmış olduğu makale ile okurlarına tanıştırmıştır. Yazar, aynı adlı kitabında, bir satış mağazası ya da kanalının yeterince büyük olması durumunda, talebi ya da satışı az olan ürünlerin toplam satışının, çok satan bir ürününün satışından daha fazla olabileceği görüşünü ortaya atıyor. Amazon.com ya da Netflix gibi dev kanallar sayesinde, eskiden hiç satılmayan ürünlerin artık satılır olduğunu, eskiden satılamayan her ürünün bugün artık bir alıcı bulduğundan bahsediyor. Uzun Kuyruk çok çeşitli ürünlerin toplam satışının çok tutan bir ürünün satışından daha fazla olmasını ifade ediyor. Örneğin milyonlarca kişi Internet kitapçısı Amazon’dan milyonlarca faklı çeşitte kitap satın alıyor. Amazon’da az satan çeşitli kitapların toplam satışı, çok satan bir ürünün satışından daha fazla olabiliyor. Ticaretle uğraşanlara pek de yabancı olmayan bu durum Internet üzerindeki yüksek trafikli alışveriş ortamları göz önüne alındığında Uzun Kuyruk denilen istatistiki dağılımı oluşturuyor. Uzun Kuyruk grafiğini ilk çizen Erik Brynjolfsson, Yu (Jeffrey) Hu, ve Michael D. Smith yaptıkları araştırmada arama ve erişim maliyetleri düşürüldüğünde –web servislerinde olduğu gibi– ürün satışlarının daha çok çeşitlenip kuyruğu uzatacağını yazıyor.Anderson bu teoriye paralel olarak Uzun Kuyruk kurallarını film, müzik, kitap satışlarından verdiği örneklerle destekliyor. Örneğin giderek daha fazla Internet üzerinden müzik tüketiyoruz ve Madonna gibi yıldızların albüm satışları orta sınıf müzisyenlerin toplam satışlarına göre giderek daha da azalıyor. Bu durum geçmiş yüz yılın yıldız yaratan pazarlama modellerinin giderek çürüyeceği anlamına geliyor. Tower Records gibi yıldızlar üzerinden para kazanmaya yönelik şirketler iflas etmeye başladı bile. Anderson kitabında okurlarını %98 kuralı ile tanıştırıyor. Bu kurala göre, bir satış kanalında ne kadar çeşit sunulursa sunulsun, ürünlerin %98'i en az bir defa alıcı bulacaklardır. Buna karşın geleneksel satış kanallarında 80/20 kuralı vardır. Yani, ürünlerin %20'si ile satışların %80'i gerçekleştirilir. “The Long Tail” kitabında Anderson tüketicilerden sürekli alınan girdilerle oluşturulan süzgeçlerin (”filters”) Uzun Kuyruk üzerinde yol gösterici makenizmalar olduğunu söylüyor. Böylece tüketiciler çeşitler arasında dolaşıp seçim yapabiliyorlar. Bunun en bariz örnekleri Amazon tavsiye sistemi, Google PageRank, YouTube oy sistemi, veya Flickr etiketleri. Chris Anderson'a göre bir Uzun Kuyruk işi yapmak için 3 kural var: Özetle Uzun Kuyruk Internet ekonomisinde çok sık görülen bir örüntüdür. Internet ekonomisinde kazançlı iş yapmanın en temel prensiplerinden biri olarak belirmektedir. Ancak sadece ticarete değil başka alanlarada da Uzun Kuyruk gözlükleriyle bakabiliriz. Doğal dil üretme Doğal Dil Üretme (DDÜ), makine gösterimi sisteminden doğal dil üretmeyi amaçlayan bir doğal dil işleme alanıdır. Kimileri DDÜ'yi doğal dil anlamanın tersi olarak görse de, ayrımları şöyle açıklanabilir: doğal dil anlamada sistem, girilen cümledeki anlam bulanıklığını gidermeye çalışırken, DDÜ'de sistem bir kavramı nasıl sözcüklere dökeceği konusunda kararlar almak zorundadır. JSON JSON ("JavaScript Object Notation"); bütün programlama dilleri arasında, yapılandırılmış veri değişimini kolaylaştıran bir metin biçimidir. Yay ayraç, köşeli ayraç, iki nokta ve virgüllü yazımı ile birçok bağlam ve uygulamada kullanışlıdır.ECMAScript Dil Şartnamesi (üçüncü sürümü)'nde tanımlandığı gibi Javascript'te bulunan nesne değişmezlerinden esinlenilerek tasarlanmıştır. ECMAScript Programlama Dilinden türetilmiştir fakat programlama dilinden bağımsızdır. JSON sahip olduğu ağaç yapısıyla DOM ve XML ile benzerlik gösterse de bunlardan tamamen farklı bir yapıdadır. Åžu veri tiplerini destekler: codice_1 Almora (anlam ayrımı) Almora (şehir), Hindistan'da bir şehir Almora, Türk senfonik rock müzik grubu GÃ¶kdere, Erzin Gökdere, Hatay'ın Erzin ilçesine bağlı bir mahalledir. Köy Hatay ilinin kuzeyinde, Nur Dağları / Amanos Dağları 'nın Akdeniz'e bakan batı eteğinde, Erzin-Osmaniye karayolunun 5. kilometresinde yer almaktadır, Dörtyol ilçesine 20 km, İskenderun ilçesine 50 km mesafededir. Köy, Çarçabuk Çayı adı verilen kışın yağmurlarıyla akan bir dere ile ikiye ayrılır. Geçim kaynağı tarım ve hayvancılığa dayalıdır. Mahallede bir adet zeytinyağı fabrikası mevcuttur. Mahallede bir tane Sağlık Evi ve şifalı su kaynağı bulunmaktadır. GÃ¶kdere Bilinç akışı (anlatım yöntemi) Bilinç akışı karakterin düşünme eylemini olduğu gibi aktarmaya çalışan bir edebi tekniktir. Yapıtlarda iç diyalog şeklinde göze çarpar. Bilinç akışı tekniğini kullanan yazarlara örnek olarak James Joyce, William Faulkner ve Virginia Woolf gösterilebilir. Bilinç akışsal edebiyat modernist akımla yakından ilişkilidir. Psikolojiden edebiyata girişi May Sinclair sayesinde olmuştur. Bilinç akışsal edebiyati genellikle bir iç monolog halindedir ve metnin takibini zorlaştıran, karakterin parça parça olan düşüncelerini veya anlık duygularını yansıtan çeşitli anlam ve noktalama hatalarıyla biçimlenir. Bilinç akışı ve iç diyalog, konuşmacının bir dinleyici veya 3. şahsa hitap ettiği ve genelde şiir veya dramalarda görülen dramatik monologlardan ayrılmaktadır. Bilinç akışında, konuşmacının düşünce süreci kişinin kendisine yönelmiştir ve biz buna sadece kulak misafiri oluruz. Bu iç monologlar, öncelikli olarak kurgusal bir araçtır. Muhtemelen bu tekniği kullanan ilk edebi ürün Ovid'in “Methamorphoses”udur. Sir Thomas Brown'a ait olan “The Garden of Cyrus” (1658), nesnelerin, geometrik şekillerin ve numerolojinin hızlı ve bağlantısız kullanımı ile bilinç akışsal yazının ilk ürünleri arasında yerini almaktadır. [Gyula Krudy]’nin bazı ürünleri de (“The Adventures of Sindbad”) bilinç akışının müjdecisi olan kimi teknikler içermektedir. Bu tarzın gelişiminde incelenebilecek diğer örnekler Laurence Sterne'ün “The Life and Opinions of Tristram Shandy” ve “Gentleman”’i (1760), Edgar Allan Poe'nun "Nantucketlı Arthur Gordon Pym'in Öyküsü" (1837/1838) ve Édouard Dujardin’in “Les Lauriers sont coupés”udur (1888). Tolstoy Anna Karenina’nın (1877) düğüm kısmına ulaşan bölümlerde bilinç akışına benzer bir yöntem kullanmıştır. Arthur Schnitzler'in erken dönem işlerinden “Leutnant Gustl”da (1900) da bilinç akışı tekniği görülmektedir. Ancak bilinç akışsal yazın asıl yükselişini 20. yüzyılda yakalamıştır. Virginia Woolf, James Joyce ve William Faulkner’ın eserleri bu yükselişe öncülük etmiştir. Bilinç akışı tekniğiyle yazılmış önemli eserlerden birkaçı: Teknik sadece edebi eserlerde değil, görsel eserlerde de kullanılmıştır. Çeşitli İngiliz komedi tiyatro toplulukları, absürdlükle bilinç akışını harmanlayarak yeni bir yorum yaratmışlardır. Müzik dünyasında ise bu tekniği rap şarkıcısı Ghostface Killah kullanmıştır. Sözlerini, kişisel fikirlerini ve ruh halini yansıtan karmaşık ve anlık ifadelerle oluşturmuştur. Ses ve Ã–fke (roman) Ses ve Öfke "(The Sound and The Fury)", Nobel Edebiyat Ödülü sahibi yazar William Faulkner'in 1929 yılında basılan üç yılda beş defa yeniden yazarak hazırladığı dördüncü romanıdır. "Ses ve Öfke", bilinç akışı tekniğinin en iyi örneklerinden biridir. Romanda olay örgüsü karmaşıktır; ayrı parçalar ayrı zaman dilimlerine aittir, genel bir bakışla romanın sondan başa doğru olduğu söylenebilir. Kitap dört bölümden oluşmaktadır; ilk bölüm zihinsel özürlü olan olan Benjy nin ağzından anlatılmıştır, ikinci bölüm ise Benjy'nin kardeşi Quentin'in intihar ettiği gün aklından geçenlerden oluşmaktadir, üçüncü bölümde 6 Nisan'da olanlar diğer erkek kardeş Jason'ın ağzından anlatılmıştır, dördüncü bölüm ise her şeyi bilen hikâyeci tarafından anlatılmıştır. ilk iki bölümde şimdiki zaman için geçmiş zaman kullanılır ve diğer bölümlere göre okuyucuyu yorucudur. 1929 yılında basılmış olmasına rağmen, "Ses ve Öfke" William Faulkner’ın yazdığı ilk romanlardan biridir. Pek çok eleştirmen ve Faulkner bizzat, kitabın yazarın yazdığı en iyi roman olduğu görüşündedir. Romanın konusu önde gelen Jason Lycurgus Compson’ın varisi Compson ailesinin çöküşüdür. Aileyi "Jason Compson III" ve eşi "Caroline", onların dört çocuğu olan "Jason IV, Quentin , Candance (Caddy)" ve "Maury" ( ismi 1900’de "Benjamin" olarak değiştirilmiştir);Caroline’ın erkek kardeşi "Maury Bascomb", ve zenci hizmetkarlarının ailesi "Dilsey, Roskus" ve çocukları "Versh, T.P" ve "Frony" oluşturur. Hikâyenin çoğunun geçtiği yıl olan 1928’de, diğer önemli karakterler Caddy’nin gayri meşru kızı "Quentin", ve Frony’nin oğlu "Luster"’dır. Romanın ilk üç bölümünün her biri Compson ailesinin bir başka üyesi tarafından anlatılmaktadır; ilki Benjamin (Benjy) tarafından, ikincisi Quentin tarafından ( Jason III’ün oğlu olan) ve üçüncüsü ise Jason IV tarafından anlatılır. Okuyucular dördüncü bölümü Compson’ların ihtiyar zenci hizmetkarı Dilsey'nin anlattığını farkederler fakat bu üçüncü tekil şahıs ağzından bir anlatımdır. Romanı üç erkek kardeş ve bir hizmetkar anlatır ancak romanın merkezini aslında kız kardeş, Caddy oluşturur. Erkek kardeşlerden her birinin Caddy’nin önüne gelenle yatıp kalması hakkında farklı bir görüşü vardır. Benjy’ye göre Caddy onun şefkatli bakıcısıdır; Caddy’nin evliliği ve ahlaksız yaşam tarzından kaynaklanan yokluğu Benjy’nin hayatını cehenneme çevirmiştir. Quentin için, Caddy’nin ahlaksızlığı İç Savaş öncesi Güney’deki aile onurunun zedelendiğine dair bir işaret ve onu (Quentin) intihara sürükleyen olaydır. Jason’a göre ise Caddy’nin bu durumu onun iş fırsatını kaçırmasına sebep olmuştur ; fazlasıyla zahmetli olan masa başındaki işinin ve aynı zamanda da, onu soyup soğana çeviren hastalık hastası annesi, zihinsel özürlü kardeşi, isyankar gayri meşru yeğeni ve hizmetkarlarının ailesiyle eve tıkılıp kalmasının nedenidir.Romanın son bölümündeki anlatım Caddy’nin yaşam tarzı hakkında daha tarafsız bir tutum sergiler. Faulkner, romanın içinde olmayan Caddy karakteri ve onun hikâyesi etrafında döndüğünü bizzat doğrulamıştır; yazar çamurlu külotuyla ağacın tepesindeki küçük bir kız imajı olan basit bir fikirle yola çıktığını ve bunun “Alacakaranlık” isminde kısa bir öyküye dönüştüğünü söylemiştir; fakat Caddy karakterini o kadar sevmiştir ki bu kısa öyküyü bir romana çevirmiştir. İlk üç bölüm "bilinç akışı" tekniği ile yazılmıştır, bu teknikte yazar karakterin düşüncelerini olaylara ve oluş sırasına çok dikkat etmeksizin olduğu gibi aktarır. Teknik en fazla Benjy’nin bilincinin zamanla geçmişten geleceğe atladığı ve geçmişteki olayları şimdiki zamandaymış gibi anlattığı ilk bölümde kendini belli eder. Quentin’in bölümü onun huzursuz ruh halinden dolayı zaman zaman benzer sekmeler yapsa da biraz da düzenlidir. Jason’ın bölümü ise neredeyse tamamen kronolojik olup ilk iki bölümden çok daha düzenlidir. Romanın okunmasını kolaylaştırmak amacıyla Faulkner bir keresinde farklı zaman dilimlerinin renkli bir mürekkeple basılması önerisinde bulunmuştur fakat bu fazlasıyla masraflıdır. Bunun yerine, ilk bölümde zaman değişimini belirtmek için bazı cümleleri italik olarak yazmıştır. Ancak italik yazılara rağmen hikâyenin okunması zordur. Romanın çoğunun geçtiği ilk üç gün içerisinde pek fazla olay yaşanmaz; aksine bilinç akışı tekniğiyle yapılan anlatım, okuyucuyu Compson ailesinin tarihine götürüp bozulmakta olan bu Güneyli ailenin yaşamına ilk adımı attırır. Ailedeki sorunlu ilişkiler hepten sıradan fakat bir hayli trajik olup okuyucuyu derin bir girdaba doğru sürükler. Elis-Eteria okulu Elis-Eteria okulu, Sokrates'in öğrencisi Elis'li Phaidon'un kurduğu bilgici okul. Antikçağda, Elis'te kurulmuş, daha sonra Phaidon'un öğrencisi Menedemos tarafından Eterya'ya taşınmıştır. Cesare Pavese Cesare Pavese "(d. 9 Eylül 1908 – ö. 27 Ağustos 1950)" İtalyan şair, romancı, çevirmen ve eleştirmen. Cesare Pavese, ailesinin yazları geçirdiği Torino'nun Santa Stefano Belbo köyünde bir memur çocuğu olarak doğdu. Torino Üniversitesi'nde edebiyat okudu. İngiliz ve Amerikan edebiyatlarına ilgi duydu, bitirme tezini Walt Whitman şiirleri üzerine yazdı. Öğrenimini bitirdikten sonra orta öğrenimini tamamladığı eski okulu Liceo d'Azaglio'da edebiyat ve dil dersleri verdi. Bu dönemde İngiliz ve Amerikan yazarları ile ilgili yazıları La Cultura dergisinde yayınlandı. Daha sonra bir arkadaşının kurduğu Einaudi Yayınevi'nde çalışmaya başladı. 1935'te anti-faşist çalışmaları nedeniyle tutuklandı, 1936'da serbest bırakıldı. Brancaleone Hapishanesi'nde geçirdiği bir yıldan esinlenerek Carcera (Hapis) adlı romanını yazdı. 1950'de Yalnız Kadınlar Arasında romanı ile İtalya'nın önemli edebiyat ödüllerinden Strega Ödülü'nü aldı. Edebi kariyerinin doruğunda olmasına rağmen özel hayatı karışıktı. Sonu olmayan aşk ilişkileri onu bunaltmıştı. Ödülü aldıktan sonra Torino'daki bir otel odasında bütün özel kâğıtlarını yok edip, 21 adet uyku hapı alarak intihar etti. İntiharından önceki gün, “Artık sabahı da kaplıyor acı.” diye kısa bir not düştükten sonra 27 Mayıs'ta günlüğüne şunları yazmıştır: " ’48-’49′daki mutluluğumun hesabı görüldü. Bu soylu mutluluğun gerisinde şu vardı: Güçsüzlüğüm ve hiçbirşeye bağlanmayışım. Şimdi, kendime göre, girdabın içine girdim; güçsüzlüğümü seyrediyor, onu iliklerimde hissediyorum, beni ezen siyasal sorumluluğu yüklenemiyorum. Bunun tek çözümü var: İntihar. " Cesare Pavese – 27 Mayıs 1950 Margaret Mazzantini Margaret Mazzantini (27 Ekim 1961), Ä°talyan oyuncu ve yazar. Margaret Mazzantini, yazar Carlo Mazzantini ile İrlandalı bir ressamın kızıdır. Tiyatro, sinema ve televizyon oyuncusu olarak da tanınmasına karşın, asıl ününü romanlarıyla elde etmiştir. 1987’de evlendiği oyuncu ve yönetmen Sergio Castellitto ve dört çocuğuyla Roma’da yaşamaktadır. Franco Ferrucci Franco Ferrucci, (1936-2010) Pisa doğumlu İtalyan eleştirmen, yazar aynı zamanda Rutgers Üniversitesi öğretim üyesi. Dokuz kitabından Türkçeye çevrilmiş tek yapıtı Ayrıntı Yayınları'ndan çıkmış olan Tanrı'nın Ağzından Evrenin Hikayesi'dir. Türkiye sürüngenler listesi Türkiye'deki Sürüngenler. Türkiye'de yağmur ormanlarından çöllere birçok iklim vardır. Sürüngenlerin, boyları, hızları ve diğer özellikleri buna göre değişmektedir. Türkiye faunasına ait 120 kadar Sürüngen (Reptilia) türü tanımlanmıştır. Sürüngenler sınıfından hayvanlar Türkçede yılan (engerek), kertenkele (keler, bukalemun, geko, agama), kaplumbağa ve timsah ana adlarıyla bilinirler. Sürüngenler sınıfından hayvanlar iki yaşamlılar (Türkiye amfibyumlar listesi) sınıfından hayvanlarla birlikte biyoloji içinde herpetoloji adı verilen alt bölümde incelenir. Bayram Göçmen tarafından 2011 yılında kurulan ve Natural Europe Project'e üye olan TürkHerptil (AdaMerOs Herptil Türkiye ; Türkiye Kurbağa ve Sürüngenleri Gözlemciliği ve Fotoğrafçılığı Topluluğu) Türkiye'nin herpetolojik türleri üzerine fotoğraf ağırlıklı bilgi sunan yapılanmadır. Bazı örnekler: Türkiye'de varlığını sürdüren 44 civarında yılan türü bilinmektedir. Bunların 10'u farklı derecede zehirli, 2'si yarı zehirli diğerleri zehirsizdir. PÄ°TONLAR Bazı örnekler: DENİZ KAPLUMBAĞALARI The Pussycat Dolls The Pussycat Dolls, altı kişilik bir Amerikan R&B/Dans kız grubudur. Nicole Scherzinger, Carmit Bachar, Melody Thornton, Jessica Sutta, Ashley Roberts ve Kimberly Wyatt'dan oluşmaktadır. Robin Antin tarafından 1995 yılında Christina Applegate’in garajında küçük bir dans grubu olarak doğdu. Fikir sahibi koreograf Robin Antin ile çalışan grup, bir süre sonra Christina Applegate'in önerisiyle Johnny Depp’in sahibi olduğu The Viper Room kulübünde çıkmaya başladı. Bir gün provalarını izleyen Johnny Depp, "İşte ben bunun için bir kulüp aldım." dedi ve başarılarını onayladı. 1995-2001 yılları arasında Los Angeles'taki bu kulüpte sahne alan Pussycat Dolls, 2002 yılında The Roxy'de sahne almaya başladı. "PCD" adlı albümlerini 13 Eylül 2005'te çıkaran The Pussycat Dolls, albümdeki ilk single "Don't Cha" ile İngiltere Single Listesi'nde ilk sıraya yükseldi. Albümden çıkan 2. single "Stickwitu" Top 40’a girdikten bir ay sonra, Top 10'da ve iki ay sonra da İngiltere Single Listesi’nde 1. sıraya oturdu. Albüm altın plak alırken, aynı zamanda Billboard Müzik Ödülleri’nin de sahibi oldu ve yine aynı yıl "Don't Cha" ile İngiltere Smash Hits'te "Yılın En İyi Videosu" ödülüne layık görüldü. Birçok ünlü The Pussycat Dolls ile şovlarında sahne aldı ve bir gecelik de olsa birer 'Pussycat Doll' oldular. Bu ünlülerden birkaçı: Christina Aguilera, Pamela Anderson, Kelly Osbourne, Pink, Britney Spears, Carmen Electra ve Gwen Stefani'dir. The Pussycat Dolls, ilk kuruluş yıllarında taklit ve danslardan oluşan başarılı revü şovları yapmış ve zamanla gerçek bir müzik grubuna dönüşerek uluslararası üne kavuşmuş bir grup olarak gösteriliyor. Birçok dergide, MTV ile VH1’da, reklam kampanyalarında ve filmlerde yer alan grup, özellikle 2003 yılında "" adlı filmdeki bir sahnede "Pembe Panter" müziğinde dans ederek birçok televizyon programına çıkma şansını yakaladı. Grup, 2004 yılında MTV Asya Ödülleri’nin açılışını yaparken, MTV Hits İngiltere grubu Destiny's Child ve Spice Girls gibi grupların önünde "En iyi 10 Kadın Grup" listesinde bir numara olarak açıkladı. 2006 senesinde MTV Türkiye Açılış Partisi'ne katılarak bir şova imza atan The Pusyycat Dolls, aynı sene yeni albümün çalışmalarına başladı. Bu arada grubun ana vokalisti Nicole Scherzinger solo kariyere yöneldi. 15 Ağustos 2008'de "Doll Domination" adlı yeni albümünü yayınlamaya hazırlanan The Pussycat Dolls, bu albümün prodüktörlüğünde Timbaland, Cee Lo Green, Sean Garrett, Scott Storch, Darkchild, Kara DioGuardi, Fernando Garibay, Ryan Tedder, Mark Taylor ve Taio Cruz gibi isimlerle bir araya geldi. 2010'un ilk aylarında Nicole haricindeki tüm üyeler gruptan ayrıldıklarını açıkladılar. Robin Antin grubun yeni üyelerini Twitter hesabına eklediği bir fotoğraf ile tüm dünya ile paylaştı. Grupta baş şarkıcı Nicole Scherzinger'ın dışında Jamie Lee Ruiz başta olmak üzere Vanessa Curry, Kherighton Payne ve Rino Razalan'ı bulunduruyor. Grup üyeleri PCD'den önce birçok projede yer almış dansçılardır. Jamie Lee Ruiz, Robin Antin'in 2008 yılında yaptığı "The Pussycat Dolls Present:Girlicious" isimli yarışmada yeni kurulan Girlicious isimli grubun kadrosuna girmek için yarışmaya katılmıştı. Fakat Robin, Jamie'nin vokallerinin yetersiz olduğunu düşündüğü için 6. bölümde Jamie'yi elemişti. Jamie elendikten sonra "Pussycat Dolls Lounge"da dans etti ve "Pussycat Dolls Workout" isimli DVD'de Robin Antin'e eşlik etti. Vanessa Curry, Los Angeles Lakers isimli NBA takımının dans ekibinde amigo olarak dans ediyordu. Robin Antin'in kendisini keşfetmesiyle bir Pussycat Dolls üyesine dönüştü. Kherington Payne, "So You Think You Can Dance" isimli dans yarışmasında yarışmacıydı fakat yarışmayı kazanamadı. Kherighton aynı zamanda Katy Perry'nin "Californian Girls" isimli klibinde dans etti. Rina Razalan, MTV'nin dans yarışması "Amerika's Best Dance Crew"de "Beat Freaks" isimli dans grubunun üyesiydi. Daha önceden Gwen Stefani'nin ön grubu olan "Harajuku Girls" isimli bir grupta bulunmuştu. Rino aynı zamanda Justin Bierber'ında klibinde arka plan dansçısı olarak görev aldı. TÃ¼rkiye'deki memeliler listesi Türkiye'nin Memelileri. Türkiye faunasına ait 160 civarında memeli türü tanılmaktadır. Dünyada 18 familyaya bağlı, 986 tür yarasa varken Türkiye’de 4 aileye bağlı, 30 tür yarasa bulunmaktadır. Bazı örnekler: Ayrıca: Türkiye'de kan emen Yarasalar bulunmaz! Türkiye'de kan emen yarasalar bulunmaz. Dünyada sadece 2 yarasa türü kan emer. Bunların ikisi de Güney Amerika'da bulunurlar ve büyük memelilerden zarar vermeyecek miktarda kan emerler. Türkiye'de bulunan yarasa türlerinin çoğu böceklerle beslenirler ve böylece tarım için faydalıdırlar. Türkiye'nin tek zararlı olarak görülen yarasası Mısır meyve yarasasıdır. Meyve bahçelerinde zarar yaratabilir. Bazı örnekler: Bazı örnekler: Türkiye'nin en büyük kedileri, Asya aslanının nesli 19. yüzyılda tükenmiştir, Hazar kaplanı ve Anadolu leoparı ise 1970'li yıllarda ortadan kaybolmuşlardır. Hazar kaplanı için son resmi kayıt 13 ocak 1971, Anadolu leoparı için son kayıt 1979 yılındadır. Günümüzde Türkiye'de bildiğimiz ev kedisinin dışında, ev kedisi ile aynı türe ait olan yaban kedisi (ya da yabanikedi), Avrasya vaşağı, karakulak (ya da step vasağı), sazlık kedisi (ya da bataklık vaşağı) kedigiller familyasını temsil etmektedirler. Ara sıra bir leopar gözlenimi rivayeti gündeme gelse de, 1979 yılından itibaren hiçbiri güvenilir bir şekilde kanıtlanamamıştır. Eğer Anadolu leoparının gerçekten tükenmiş olduğu kabul edilecek olsa bile, Türkiye-İran sınırını aşarak Türkiye'ye girmiş olabilecek bir İran leoparına (Panthera pardus saxicolor) rastlamanın da imkânsız olmadığını unutmamak gerekir. TÃ¼rkiye'nin kedigilleri: Bazi Ã¶rnekler: Mavi Sakal (roman) Mavi Sakal, Kurt Vonnegut'un 1987'de basılan romanı. Hayal ürünü bir karakterin; Ermeni asıllı Amerikalı Rabo Karabekian adlı soyutdışavurumcu bir ressamın otobiyografisidir. Rabo Karabekian'ın günlüğü biçiminde yazılmıştır ve onun ağzından anlatılmıştır. Rabo Karabekian, aynı zamanda Vonnegut'un "Şampiyonların Kahvaltısı" romanının kahramanlarından biridir. Nicole Scherzinger Nicole Prescovia Elikolani Valiente Scherzinger (d. 29 Haziran 1978, Hawaii, Honolulu), Amerikalı şarkıcı, söz yazarı. Nicole, Pussycat Dolls grubunun baş vokalistidir. Ke'ala adında bir kız kardeşi vardır. ABD, Santa Monica'da yaşamaktadır. Babası Filipinli Alfonso Valiente ve annesi hem Hawaiili hem Rus Rosemary'dir. Annesi, Nicole doğduğunda 18 yaşındaydı. Nicole bebekken annesi ve babası ayrıldı. Nicole 6 yaşındayken annesi, Alman üvey babası Gary Scherzinger ile evlendi ve Kentucky'deki Louisville'e yerleştirler. Nicole, Katolik bir aileden gelmektedir. Nicole'ün ses ve müziğe olan yeteneği, küçükken kilise korosunda şarkı söylemesiyle başladı. ABD'de 2000 yılında başlayan Popstars adlı yarışmaya katıldığında 22 yaşında olan Nicole Scherzinger, seçmelerde ünlü Whitney Houston şarkısı "I Will Always Love You"yu söyleyerek yarışmacı olarak seçildi. 2003'te sonlanan Popstars yarışmasını Nicole'ün de bir üyesi olduğu grup, "Eden's Crush" kazandı. 2004 yılında Robin Antin'le tanışan Nicole Scherzinger, Robin Antin'den Pussycat Dolls adlı dans grubuna solist olarak katılması yönünde teklif aldı. Nicole, Edens Crush'tan ayrılarak Pussycat Dolls'a katıldığında 25 yaşındaydı. "Don't Cha", "Beep", "Buttons" gibi dünyada hit olmuş şarkıların yaratıcısı, The Pussycat Dolls grubunun lideri ve solistidir. 2005 yılında çıkan ilk Pussycat Dolls albümü "PCD" ile grupla birlikte çok büyük başarılara imza attı. Solo kariyer yapmakta gecikmedi. Avant'ın "Lie About Us" adlı şarkısına eşlik etti. Daha sonra Shaggy'nin "Don't Ask Her That" şarkısında, ve Diddy'nin "Come To Me" şarkısında düet yaptı. Ayrıca "Steam"in çıkış single'ı olacağı söylendi ama Nicole, Steam'in albümde yer almayacağını açıkladı. 2007 yazında Pussycat Dolls'un resmi web sitesinde T.I. ile düet olan "Whatever U Like" çıktı ve bu şarkının ilk single olacağı açıklandı. Nicole şarkının tanıtımını 17 Ağustos'ta "So You Think You Can Dance" adlı dans yarışmasının kapanışında söyledi. "Whatever U Like" ilk single olarak sayılıyordu fakat bazı sebeplerden dolayı Will.I.Am ile düet olan "Baby Love" Nicole'ün ilk single'ı olarak kabul edilmektedir. Prodüktörlüğünü Akon'ın yaptığı "Puakenikeni" ise albümdeki 2. single'dır. 19 Eylül 2008 tarihinde grubu Pussycat Dolls'un ikinci stüdyo albümü "Doll Domination" satışa çıktı. Doll Domination albümünden yayınlanan singlelar; "When I Grow Up" 27 Mayıs 2008, "Whatcha Think About That" 9 Eylül 2008, "I Hate This Part" 7 Ekim 2008, "Jai Ho! (You Are My Destiny)" 23 Şubat 2009, "Bottle Pop" 6 Mart 2009, "Hush Hush; Hush Hush" 12 Mayıs 2009. Nicole Scherzinger, bu albümdeki tüm şarkıların yazılışında ve bestelenişinde çok büyük bir yere sahiptir. "Hush Hush" şarkısı çoğunlukla Nicole Scherzinger'e aittir. 2009 Aralık ayında Amerikan şarkı yarışması "The Sing-Off"un jüri üyeliğini yapmıştır. Yarışmanın final kısmında Scherzinger, finalist grup Beelzebubs ile birlikte "You Don't Own Me" adlı şarkıyı seslendirmiştir. Nicole Scherzinger, Amerika'da yayınlanan dans yarışması Dancing With The Stars'ın 10. sezonunda dans partneri Derek Hough'la birlikte 1. oldu. Hemen ardından Nicole, 24 Mayıs 2010 tarihinde "Nobody Can Change Me" adlı yeni single'ını çıkardı. Nicole ve Formula 1 Pilotu Lewis Hamilton 2007 yılından beri birliktelerdir. William Golding Sir William Gerald Golding (19 Eylül 1911 - 19 Haziran 1993) İngiliz roman yazarı ve şair. 1911 yılında Cornwall'de doğdu. Oxford Üniversitesini bitirdi. 1934'te "Poems" yayınlandı. 1954'te Sineklerin Tanrısı ile ün kazandı. Bu kitabından sonra yayınlanan kitapları (özellikle "Piramit") çok daha güçlü bir edebi yapıya sahip olmasına rağmen aynı etkiyi yaratmadı. 1980'de "Rites of the Passage" adlı eseriyle Man Booker Ödülü'nü aldı. 1983'te İsveç Akademisi "Gerçekle söylenceyi ustaca birleştiren, insanın ruhsal ve fiziksel boyutlarını derinlemesine inceleyen romancı bu yılın ödülüne layık görüldü" diyerek Nobel Edebiyat Ödülü'nü William Golding'e verdi. O dönemde İngiliz yazar John Fowles, Golding için "En iyi İngiliz yazar" demiştir. 1988'de "Sir" unvanını alan Golding, 1993'te ardında yarım kalmış bir roman bırakarak ("The Double Tongue") kalp yetmezliğinden öldü. Brookwood Mezarlığı Brookwood Mezarlığı. İngiltere'nin güneyindeki Surrey eyaletinin Brookwood kentinde yer alan mezarlık. Londra Nekropolu adıyla da bilinir. İngiltere'nin en büyük mezarlığıdır. Brookwood Mezarlığı, 1854 yılında Londra Nekropol Şirketi tarafından, Londralılar için kurulmuştu. Zira, Londra kenti çok büyümüştü ve artık mezarlık olarak kullanılacak alan bulunamıyordu. Mimar William Tite'in düzenlediği mezarlıkta yapıldığı dönemde dünyanın en büyük mezarlığı idi. Günümüzde Avrupa'nın ikinci büyük mezarlığıdır. 2 bin dönümlük mezarlıktaki mezar sayısı 400 bine ulaşmıştır. Mezarlığa sadece özel mezarlık istasyonundan binilen tren yoluyla ulaşılabilir. 1970'lerde Londra Nekropol Şirketi mezarlığı elden çıkarmış ve mezarlık defalarca el değiştirmiştir. Son olarak 1981 yılında İngiltere'nin önemli iş adamlarından birisi olan ve cenaze levazımatçılığı işi ile uğraşan Kıbrıslı Türk iş adamı Ramadan Güney Brookwood Mezarlığı'nı satın almıştır. Son Osmanlı Halifesi Abdülmecit'in eşi Atiye Mehisti Hanım ve kızı Dürrüşehvar Sultan bu mezarlıkta yatmaktadır. İçinde bir Türk Hava Şehitliği de bulunur. Türk Hava Şehtiliği'nde II. Dünya Savaşı sırasında eğitim gördükleri Londra'da ölen 14 hava subayı yatmaktadır. Frans Eemil Sillanpää Frans Eemil Sillanpää (d. 16 Eylül 1888 – ö. 3 Haziran 1964), Fin yazar. 1936'da Helsinki Üniversitesi tarafından kendisine fahri doktora unvanı verildi. 1939'da Nobel Edebiyat Ödülüne layık görüldü. Taşra kızı ve Mukaddes Sefalet kitapları Türkçeye çevrilmiştir. Imre Kertész Imre Kertész (1929, Budapeşte - 31 Mart 2016, Budapeşte), Macar yazar. Kadersizlik adlı romanıyla 2002 yılında Nobel Edebiyat Ödülü almıştır. Yahudi bir ailenin çocuğu olarak dünyaya geldi. 1944'te 15 yaşındayken Auschwitz Toplama Kampı'na gönderildi, daha sonra Buchenwald'a gönderildi. Bu acı dolu tecrübeler eserlerine büyük oranda yansımıştır. 1945'te serbest bırakılıp Macaristan'a döndüğünde tüm ailesini kaybetmişti. 1948'de gazeteciliğe başladı; ancak 1951'de çalıştığı gazete Komünist Parti'nin resmi organı haline geldi ve işten çıkarıldı. Böylece bazen fabrikalarda, bazen de Endüstri Bakanlığı'nın yayın servisinde çalıştı. 1953'ten sonra serbest yazar olarak geçimi sağladı. 50'li yılların sonunda ve 60'ların tamamında müzikaller, komediler yazarak ve çeviri yaparak hayatını kazandı. Nietzsche, Hofmannsthal, Schnitzler, Freud, Roth, Wittgenstein ve Canetti gibi kendi hayatını ve eserlerini de etkileyen birçok Alman yazardan çeviriler yaptı. Başyapıtı sayılan "Kadersizlik"'i on yılda yazdı. Kitabını bastırmakta siyasi nedenlerle güçlük yaşayan Kertész, basıldıktan sonra da uzun süre göze çarpmadı. Brandengburg Ödülü'ne ve Gundolf Ödülü'ne sahip olan yazar 2002'de de Nobel Edebiyat Ödülünü kazandı. Ünlü yapıtları Yahudi soykırımını tema edinmiştir. Peru millî futbol takımı Peru millî futbol takımı, Peru'yu uluslararası arenada temsil eden futbol takımıdır. Peru, 2018 FIFA Dünya Kupası elemelerinde 26 puan toplayıp Şili'yi 2 gol averajıyla arkasında bırakıp 5. sırada yer aldı ve konfederasyonlararası play-off maçı oynamaya hak kazandı. Statü gereği Okyanusya eleme grubunda birinci olsa da play-off maçı oynaması gereken Yeni Zelanda ile karşılaşan Peru, deplasmanda golüz berabere kalıp sahasında 2-0 kazanınca 2018 FIFA Dünya Kupası'na katılmaya hak kazanarak 36 yıl aradan sonra bir kez daha Dünya Kupası finallerinde boy gösterme imkanına sahip oldu. Aşağıdaki 23 oyuncu 15 Kasım 2019'da Kolombiya ile hazırlık maçı için çağrıldı. The Incredibly True Adventure of Two Girls in Love The Incredibly True Adventure of Two Girls in Love, 1995 yapımı Maria Maggenti tarafından yazılan ve yönetilen, siyah, zengin ve heteroseksüel bir kız ile beyaz ve alt sınıftan butch görünümlü bir kızın aşk hikâyesini anlatan film. Aşk Yazım Aşk Yazım (Özgün adı My Summer of Love)