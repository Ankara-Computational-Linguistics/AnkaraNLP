yakınlarında atıyla beraber uçuruma yuvarlanarak öldü. The Incident "The Incident", "Lost" dizisi 5. sezonunun final bölümüdür. İki bölüm olmak üzere yayınlanmıştır. 13 Mayıs 2009'da yayınlanan bölümün yazarları Damon Lindelof & Carlton Cuse, yönetmeni Jack Bender'dır dır. Jacob merkezli bir bölümdür. Bu bölüm Jacob'u anlatıyor. Jacob'u bu bölümde geçmiş ziyaretinde olduğunu görüyoruz. Jacob’u Kate Austen’in, Tom’un ve James Ford(Sawyer)’ın çocukluğunda,Sayid Jarrah ve karısının,John Locke'ın,Jack Shephard'in,Hurley'in ve Jin-Soo Kwon ve Sun-Hwa Kwon'un düğününde görüyoruz. Bu bölümde dört parmaklı heykeli tam olarak görüyoruz. Ayrıca bu bölümde Black Rock'ı adaya gelirken görüyoruz. Bölümün 2. kısmında hidrojen bombasının patlama planını ve patlama anını görüyoruz. Şebinkarahisar Hüseyin Hüsnü Tekışık İlçe Halk Kütüphanesi Şebinkarahisar İlçe Halk Kütüphanesi, Giresun İli Şebinkarahisar ilçesinde bulunan, Kültür Bakanlığı Kütüphaneler ve Yayımlar Genel Müdürlüğü'ne bağlı olarak hizmet veren halk kütüphanesidir. Bu Kültür Merkezi, emekli öğretmen ve eğitimci yazar Hüseyin Hüsnü Tekışık tarafından 1984 yılında yaptırılmış ve Atatürk'ün Şebinkarahisar'a gelişinin 60. yıl dönümünde, Türk çocuklarının kültür hizmetine sunulmak üzere 11 Ekim 1984 tarihinde Kültür ve Turizm Bakanlığı'na bağışlanmıştır. 720m2 den oluşan kütüphane, iki katlı olup; 1 konferans salonu, 1 internet salonu, 1 süreli yayın salonu, 1 okuyucu salonundan oluşmaktadır. Fritz Albert Lipmann Fritz Albert Lipmann (d. 12 Haziran 1899, Königsberg; ö. 24 Temmuz 1986, Poughkeepsie, New York) Alman asıllı Amerikalı biyokimyacı. Lipmann Königsberg, Münih ve Berlin'de tıp, kimya ve farmakoloji okudu. 1924 yılında doktorasını yaptı. On beş yıl sonra ABD'ye göç ederek Amerikan vatandaşı oldu. Orada New York'ta bulunan "Cornell University School of Medicine" 'de eğitim verdi. 1941 yılından 1957 yılına kadar Boston'da bulunan "Massachusetts General Hospital" 'ın araştırma laboratuvarında çalıştı. 1941 yılında doçent oldu. 1943 yılından beri Harvard Üniversitesinde, 1957-1969 yıllar arasında ise New York City'de bulunan Rockefeller Üniversitesinde profesörlük yaptı. Lipmann özellikle B-vitamin ve enzimler üzerine çalışmalar yaptı. 1947 yılında koenzim A'yı keşfetmesinden dolayı 1953 yılında Hans Adolf Krebs ile beraber Nobel Fizyoloji veya Tıp Ödülünü aldı. NGC 6782 NGC 6782, Tavus takımyıldızı yönünde bulunan bir çubuklu sarmal gökada. John Herschel tarafından 12 Temmuz 1834 yılında keşfedilmiştir. Görünür ışıkta NGC 6782 merkez arasında parlak bir çubuk ve sarmal kollarıyla normal bir sarmal gökadayı andırıyor. Ancak Hubble morötesi ışık fotoğrafı, muhteşem ve karmaşık bir yapıyı; gökada çekirdeğinin çevresinde küçük merkezi çıkıntı, yıldızlar, toz ve gazın oluşturduğu dairesel bir halka varlığını göstermiştir. Morötesi ışınlar, halkada önemli ölçüde genç ve sıcak yıldız konsantrasyonuna işaret etmektedir. Gökbilimciler, merkezdeki çubuk ve halkayla ilgili çalışmalarını sürdürmektedirler. Mesut Yar Mesut Yar (d. 18 Nisan 1967, İstanbul), Türk gazeteci, televizyoncu. Yar, İstanbul Üniversitesi Protohistorya ve Önasya Arkeolojisi bölümünü bitirdi. Aynı üniversitede müzecilik ihtisası yaptı. 1985 yılında gazetecilik mesleğine stajyer muhabir olarak başlayan Yar, sırasıyla Hürriyet, Sabah, Posta gibi gazetelerde muhabirlik, editörlük ve köşe yazarlığı yaptı. 1994 yılında kurucuları arasında olduğu Kanal E'de ülkenin ilk ihtisas talk show'unu (By Night) yapan Yar, bundan sonraki kariyerine televizyon öznesinde devam etti. Show TV, Number One TV, HBB TV, Kanal 6, Star TV, Cine 5, atv gibi ulusal kanallarda yapımcılık, sunuculuk ve anchormanlik görevlerinde bulundu. Sabah-Atv Grubuna bağlı Kanal 1, Atv Avrupa, Türkçe Tv gibi kanallarda genel müdürlük yapan Mesut Yar, mesleğine paralel olarak edebiyatla da ilgilendi. Çeşitli hikâye, şiir ve röportaj kitapları yayımlanan Yar'ın halen Posta Gazetesi'nde televizyon eleştirmenliği yaptığı "Televizyon Hastası" isimli bir köşesi bulunmaktadır. 2011 yılında CNN TÜRK'te başladığı "Burada Laf Çok" programı 2016 yılında Kanal D'ye transfer olmuştur. Mesut Yar, şu an da Star TV'de "Mesut Yar İle Bugün" isimli programı sunmaktadır. Refah Refah ÅŸu anlamlara gelebilir: Ekonomide: Diğer: Attila 74: The Rape of Cyprus Attila 74: The Rape of Cyprus (Türkçe: ""Attila 74: Kıbrıs'ın Tecavüzü"") veya Attilas '74, Kıbrıslı Rum film yapımcısı Mihalis Kakoyannis'in 1975 yılında yazıp yönettiği ve 1974 Kıbrıs Harekâtı'nı konu alan belgesel film. Filmde 15 Temmuz 1974 Darbesi, Kıbrıs Harekâtı ve Amerika Birleşik Devletleri'nin buradaki rolü anlatılmaktadır. Belgeselde Glafkos Klerides, III. Makarios, Nikos Sampson gibi siyasi liderler ile yapılan röportajların yanı sıra Kıbrıs Cumhuriyeti'nin Lefkoşa'daki Cumhurbaşkanlığı Köşkü'ne karşı Türk Hava Kuvvetleri tarafından düzenlenen bombardıman saldırısına ait olduğu öne sürülen görüntüler bulunmaktadır. Filmin 2000 yılında piyasaya sürülen DVD'sinin arka kapağında ""Temmuz 1974, Türk Silahlı Kuvvetleri Kıbrıs Cumhuriyeti'ni istila etmiştir. Binlerce Kıbrıs Rumlarını kamplara göndermiş ve binlerce ölüme sebep olmuştur."" ifadesi yer almaktadır. Yönetmen Mihalis Kakoyannis olayı belgeselleştirmek için Kıbrıs'la Londra arasında sık sık gidip gelmiştir. Kakoyannis, sadece kameraman ve ses elemanının yardımlarıyla, siyasi liderler ve kurbanlar ve mültecileriyle röportaj yapmak için adayı gezmiştir. NGC 6781 NGC 6781, Kartal takımyıldızı yönünde bulunan bir gezegenimsi bulutsu. John Herschel tarafından 1830 yılında keşfedilmiştir. Helis Bulutsusu ile benzer renklere sahip parlak bir bulutsudur ve içindeki gazlar sabit olarak genişlemektedir. Merkezdeki yıldız, fotoğraflarda da görülebilen bir beyaz cücedir. Richard Burton Richard Burton (10 Kasım 1925 - 5 Ağustos 1984), Galli oyuncu. Galli oyuncu tam yedi kez Akademi Ödülü'ne aday gösterilmiş ama bu ödülü hiç alamamıştı. Bir zamanlar Hollywood'un en çok kazanan oyuncuüydü. İkinci eşi aktris Elizabeth Taylor'la olan fırtınalı evliliği sürekli olarak kamuoyunun ilgisini çekti. Messier 56 Messier 56 (ayrıca M56 veya NGC 6779 olarak da bilinir), Çalgı takımyıldızında bulunan bir küresel yıldız kümesi. Charles Messier tarafından 1779 yılında keşfedilmiştir. Dünya'dan yaklaşık olarak 32.200 ışık yılı uzaklıktadır. Grethe ve JÃ¸rgen Ingmann Grethe Ingmann ve Jørgen Ingmann, Danimarkalı şarkıcı ve müzisyenler. Birlikte 1963'te Dansk Melodi Grand Prix'i kazandılar ve aynı yıl Danimarka'yı sözleri Sejr Volmer-Sørensen'e, müziği ise Otto Francker'e ait "Dansevise" adlı parçayla 1963 Eurovision Şarkı Yarışmasında temsil ettiler. Yarışmada birinciliği elde ettiler. 2000'de Olsen Kardeşler'in "Fly On The Wings Of Love" parçasıyla elde ettiği birinciliğe dek yarışmayı kazanan başka Danca parça olmadı. Jørgen Ingmann 26 Nisan 1925'te Kopenhag'da, Grethe Clemmensen ise 1938'de Danimarka'da doğdu.1955'te tanıştılar, 1956'da evlendiler ve 1975'te boşandılar. Grethe Ingmann 18 Ağustos 1990'da Danimarka'da öldü. Jørgen Ingmann'de 21 Mart 2015 tarihinde Danimarka'da öldü. Dansevise Dansevise, 1963 Eurovision Şarkı Yarışması'nda birinci olan şarkıdır. Grethe ve Jørgen Ingmann tarafından Danca seslendirilen şarkı yarışmada Danimarka'yı temsil etti. Bu şarkıyla birlikte yarışmada ilk kez bir çift yer aldı. İskandinavlar arasında yarışmayı kazanan ilk çift oldular. Şarkı, yarışmada sekizinci sırada yer aldı. Finlandiya'yı temsil eden "Muistojeni laulu" şarkısından sonra, Yugoslavya'yı temsil eden "Brodovi" şarkısından önce sahneye çıktı. Bir sonraki 1964 yarışması'nı kazanan İtalyan katılımcı "Non ho l'età" adlı şarkısıyla Gigliola Cinquetti olmuştur. NahcÄ±van Seferi Nahcıvan Seferi, Kanuni Sultan Süleyman'ın Safevî Devleti üzerine yaptığı üçüncü büyük seferdir. 1548-49 Osmanlı-İran Savaşı'ndan sonra Osmanlı ordusunun çekilmesini müteakip, İran Şahı I. Tahmasb, 1550 yılı başlarında Şirvan'ı yeniden ele geçirdi. Doğu cephesinde ise, aynı yılın Mayıs'ında Özbek Hanlığı Hükümdarı Abdüllatif Han ile Şehzâde Barak Han'ın Amu Derya'yı geçip Horasan'a akın etmeleri üzerine Tahmasp, Kazvin'den Sultaniye yaylaklarına vararak karşı saldırı hazırlıklarına başladı. Bu arada Ubeyd Han oğlu Abdülaziz Han'ın ölüm haberini alan Özbek ordusu, onun ülkesi Buhara'yı ele geçirmek üzere geri döndü. Bu şekilde doğu cephesinde ferahlayan Şah, Tebriz'e ve oradan da kışlamak üzere Karabağ'a geldi. 1551 yazında harekete geçen Tahmasp, Şirvanşahlardan Hasan Bey'in oğlu Derviş Mehmed Han'ın ülkesi olan Şeki'yi de istila etti. Aynı dönemde, Erzurum Beylerbeyliğine getirilen eski Van Beylerbeyi İskender Pasa, Gürcü Atabeylerinin elinde kalan son yerlere akınlar düzenleyerek 1551 Mayıs'ında Ardanuç'u almış ve burayı bir sancak merkezi haline getirmişti. İskender Paşa'nın Ardanuç'u fethettiğini duyan Gürcü beyleri Şah Tahmasp'tan yardım isteyince, Şah önce İskender Paşa'nın üzerine yürüdü ancak kışın yaklaşması üzerine bir sonuç alamadan Karabağ'a döndü. 1552 yılında Tahmasp ordusunu dört kola ayırarak Osmanlı topraklarını işgale başladı. Erzurum'da İskender Paşa'yı sıkıştıran Tahmasp, Ahlat ve Van civarını yakıp yıktı, Ahlât'ı ele geçirdikten sonra büyük bir katliam yaptı. Daha sonra Erciş ve Muradiye'yi de zapteden Safevi ordusu 1553 baharına kadar Doğu Anadolu'da tahrip faaliyetlerini sürdürdü. Bu dönemde Osmanlı Devleti 1551 yılında başlayan Erdel meselesi ile meşguldü ve kara ordusu Macar cephesinde savaşıyordu. Doğu'daki hâdiseler I. Süleyman'ı Erdel harekâtını durdurup, orduyu yeniden doğu seferine çıkarmaya mecbur bıraktı. Bu sebeple derhal sefer hazırlıklarına başlayan I. Süleyman, önce Rumeli askerini Sokullu Mehmed Paşa komutasında Anadolu'ya gönderdi. Sadrazam Rüstem Paşa da yeniçerilerle İstanbul'dan hareket etti. Rüstem Paşa, Ankara'ya geldiğinde I. Süleyman'nin büyük oğlu ve tahtın en kuvvetli adayı olan Amasya Sancakbeyi Şehzâde Mustafa hakkında bazı haberler gönderme ihtiyacını duydu. O sıralarda 38 yasında bulunan Şehzâde Mustafa, I. Süleyman'ın büyük oğlu olması hasebiyle taht vârisi olabilecek durumdaydı. Halbuki oğullarından birinin veliaht olarak tahta geçmesini arzu eden I. Süleyman'ın başhanımı Hürrem Sultan Şehzâde Mustafa'yı gözden düşürmeye çalışıyordu. Buna karşılık Şehzade Mustafa da askerin sevgi ve desteğini haizdi. Mustafa, artık babasının yaşlandığı, sefere iktidarının bulunmadığı, bu sebeple Rüstem Paşa'yı doğu seferi ile görevlendirdiği, bu kişini de kendisine düşman olduğu, şâyet bu kişiyi yok ederse kendisine taht yolunun açılacağı gibi telkinlere kapılarak saltanat davasına sürüklenmişti. Rüstem Paşa ise sevmediği ve muhalif oldugu Mustafa hakkında I. Süleyman'a mektuplar göndermişti. Bunun üzerine Rüstem Paşa'yı geri çağıran I. Süleyman bizzat sefere çıkmaya karar verdi. 12 bin civarındaki yeniçeri, 28 Ağustos 1553'te İstanbul'dan Üsküdar'a geçen I. Süleyman'ı, büyük bir törenle karşıladı. I. Süleyman, yanında diğer oğlu Cihangir bulunduğu halde 22 Eylül'de Bolvadin'e geldi. Büyük oğlu Amasya Sancakbeyi Şehzâde Mustafa'yı da sefere katılmak üzere yanına çağırttı. 5 Ekim 1553 günü Konya Ereğlisi civarında babasına yetişen Mustafa o gün pâdişahın emriyle çadırında boğduruldu. Rüstem Paşa da sadaretten azledilerek yerine Kara lakaplı II. Vezir Ahmed Pasa getirildi. 8 Kasım'da Halep'e ulaşan I. Süleyman burada ikinci evlat acısını tattı. Ağabeyinin öldürülmesinden müteessir olan Cihangir, hastalığının iyice ilerlemesinden sonra 27 Kasım 1553'te vefat etti. Kışı Halep'te geçiren I. Süleyman, 9 Nisan 1554 günü Halep'ten çıkıp şehrin önündeki Gökmeydan'da ordugaha geçen Kapıkulu çerisi ile ilerleyen I. Süleyman, 26 Nisan'da daha önceden gönderilen usta ve isçiler tarafından kurulmuş bulunan Birecik köprüsünden geçerek Urfa'ya, oradan da Diyarbakır'a ulaştı. Burada yapılan divanda askerin Erzurum'da toplanması kararlaştırıldı. Padişahın kendisi de Erzurum'a doğru yola çıktı. Şah Tahmasp ise, 1552 ve 1553 yıllarında yaptıklarını bir bakıma tekrarlayarak pasif savunmasını sürdürdü. Safevi ordusu, Osmanlı ordusu yetişmeden Hakkâri, Gevaş, Van ve Adilcevaz taraflarını yağmaladı. 5 Temmuz'da Kars ovasına gelen I. Süleyman, Tahmasp'a bir mektup göndererek onu savaşa davet eti. Mektubunda, Rafizîlik'ten ve halkın mallarını yağmalamaktan vazgeçmesini, şayet bütün korkusu top ve tüfek ise bunları bırakabileceğini, savaşmak için sadece kılıcın da yeterli olacağını bildirdi. Bu sıralarda Tahmasp ise Nahçıvan bölgesinde bulunuyordu. Mektubuna yanıt alamayan I. Süleyman, ordusunu ileri sürerek 18 Temmuz 1554'te Erivan'ı (o dönemdeki adı Revan), daha sonra da Nahçıvan'ı fethetti. Osmanlı ordusu bu iki bölgeden sonra Karabağ'ı da aldığında bütün bölgenin geri çekilen Safevi ordusunca çöle dönüştürülmüş olduğunu gördü. Çevredeki saray ve konaklar Osmanlı ordusu tarafından yağmalandı. Küçük birlikler arasında çıkan çatışmalarda ise İran kuvvetleri dağıtılınca, İran ordusu hızlı bir şekilde geri çekildi ve muharebe olanağı kalmadı. İkmal merkezlerinden iyice uzaklaşan ve karşısında savaşacak ordu bulamayan I. Süleyman daha ileri gitmeyerek geri dönme kararı aldı. Osmanlı ordusu 6 Ağustos'ta Doğubayazıt'a ulaştığında Şah Tahmasp'ın mektubunu taşıyan bir elçi geldi. Şah, Sadrazam Ahmed Paşa'ya hitaben yazdığı bu mektupta Pâdişah doğuya on defa gelse bile karşısına çıkmayacağını belirtiyordu ve barış istiyordu. Bu mektuba Osmanlı Devleti'nin yanıtı, Şah'a kendi ülkesinde oturup, fitne ve fesada karışmaması telkini oldu. I. Süleyman ayrıca, Safevîler'in kutsal sayılan yerlerinden olan Erdebil ve Tebriz'i tamamen tahrip etme tehdidinde bulunmuştu ki bu, Safevîleri büyük bir telaşa düşürdü. Osmanlı hükümdarının kuvvetlerini dağıtmadan sınırda kışlayıp ertesi yıl Safevîler'in mukaddes şehri ve aile ocağı olan Erdebil üzerine yürüyüp tahrip edeceği yolundaki tehdidi, Tahmasp'ı barışı sağlamak üzere yoğun bir siyasî faaliyet göstermeye zorladı. Nitekim Osmanlı ordusu, Eleşkirt'e vardığında, Tahmasb'ın elçisi yeni bir mektubu sundu. Aradaki düşmanlığın kaldırılması ve barışın gerçekleşmesini sağlayacak olan bir mütarekenin kabulünü uygun karşılayan I. Süleyman, Şah'ın elçisine ayrıca cevabî bir mektup verdi. I. Süleyman'ın kışı geçirmek üzere Amasya'ya hareket etmesi ve burada beklemesi, baharda Osmanlı ordusunun tekrar harekete geçeceğini ve Erdebil ile Tebriz'in tahribi yolundaki tehdidin ciddi olduğunu kanıtlamış, Tahmasp'ı barış hususunda ciddi şekilde harekete geçmeye mecbur bırakmıştı. Nihayet 1 Haziran 1555 tarihinde imzalanan Amasya Antlaşması ile 1514 yılından beri devam eden çatışma hali sona erdi. Ziya Gökalp, Başakşehir Ziya Gökalp şair Ziya Gökalp'tan ismini almıştır. İstanbul'da Küçükçekmece İlçesinin İkitelli semtine bağlı bir mahalle iken 2009 yılında Yeni kurulan Başakşehir ilçesine bağlanmıştır. Ziya Gökalp mahallesi 1980'den sonra köyden şehre göçlerden nasibini almış bir mahalledir. 1980 öncesinde Yunanistan göçmenlerinin yaşadığı ve çiftliklerin olduğu kırsal bir bölge iken Doğu Anadolu Bölgesi ve Karadeniz bölgelerinden yapılan yoğun göçler sonucu taşra insanlarının oluşturduğu varoş bir mahalledir. Mahallede mahalle sakinlerinin ölen aile fertlerinin defnedildiği mezarlık ile Kurtuluş savaşı Şehitliği bulunmaktadır. Zorba (roman) Zorba, Yunan yazar Nikos Kazancakis'in ilk kez 1946'da yayımladığı romanıdır. Özgün adı Βίος και Πολιτεία του Αλέξη Ζορμπά "(Transliterasyonu: Vios Kai Politeia Alexi Zorba, Türkçesi: Alexis Zorbas'nın Hayatı ve Maceraları)" olan kitap İngiltere ve ABD'de Zorba the Greek "(Türkçesi: Yunan Zorba)" adıyla yayımlanmıştır. Roman İngilizce olarak ilk kez 1952'de İngiltere'de, 1953'te de ABD'de yayımlandı. Türkiye'de ise ilk kez "Ataç Yayınevi" tarafından Aleksi Zorba adıyla 1963'te yayımlandı ve 1967 ve 1970 yıllarında aynı yayınevinden iki baskısı daha çıktı. Sonra Can Yayınları tarafından 1982'de Zorba adıyla yayımlandı ve yayınevi tarafından muhtelif sayıda baskıları yapıldı. Türkçe'deki bütün çevirileri Yunanca aslından Ahmet Angın tarafından yapılmıştır. Zorba, 1883 - 1957 yılları arasında yaşamış olan Yunan yazar Nikos Kazancakis´in olgunluk dönemi ürünüdür. "Zorba" bir yaşam kılavuzudur. Bugün Nikos Kazancakis´in mezar taşında yazılı olanlar, doğrudan Zorba´nın ağzından dökülmüş kader sözcükleri gibidir adeta: Konusu 1930'larda geçen roman, adı kitapta hiç belirtilmeyen bir yazarın ağzından anlatılır. Hayattan fazlaca bir beklentisi olmayan bu mutsuz entelektüel, bir süreliğine kendisini dinlemek ve yaşantısına çeki düzen vermek üzere kitaplarını bir kenara koyarak Yunanistan'ın Girit adasına gelir. Burada kendisine ait linyit kömürü madenleriyle de ilgilenecektir. Yazar burada aşırı davranışları olan, kaba saba ama hayata şehvetle bağlı orta yaşlı bir Yunan olan Alexis Zorba ile tanışır ve onu ustabaşı olarak işe alır. Aradan geçen birkaç aylık zamanda bu ilginç Yunan, genç yazarı derinden etkileyecektir. Zorba kendi ilginç hayat felsefesini genç yazara da kabul ettirdikçe yazarın hayata bakış açısı da yavaş yavaş değişime uğrayacaktır. Zorba'nın hayat felsefesinin bir parçası da yenilgileri umursamamaktır. Zorba'ya göre yenilgiler hayatın kaçınılmaz parçalarıdır ve ancak yenilginin sürekli olarak tadılması ile hayatın zaferlerinin tadına varılabilir. İnsan sevgisiyle dolu olan Zorba, hayatını bu yönde etkileyen bir olayı genç yazara şöyle anlatır: Aleksi Zorba, romanın başkahramanı olmanın yanı sıra, Kazancakis'in karakterine duyduğu hayranlıkla birlikte adeta yüceltilmiştir. Gerçek bir kişi olduğu, Girit'te yaşayan fakir ve felsefî çizgide yaşamış bir insan olduğu sanılmaktadır. Kitabın önsözünde Kazancakis kendisini etkileyen tarihin önemli isimlerini sıralar, bu isimler arasında Homeros, Buda, Nietzsche, Bergson gibi isimlerin dışında Zorba'da bulunmaktadır. Bu sayede yazar karakterin kendisi için taşıdığı önemi, sunduğu yaşam felsefesini de okuyucuya aktarmıştır. Kitabın olay örgüsü içine çoğunlukla Zorba'nın hayat hakkındaki düşünceleri verilmiştir. Kitabın yazıldığı İkinci Dünya Savaşı dönemi de göz önünde bulundurulursa Zorba'nın sarf ettiği şu sözler gerçekten ders çıkarılasıdır. Tüm bunların dışında Zorba'nın insanlara yönelik duyduğu acıma hissi fark edilebilir düzeydedir. Bu acıma hissi çoğu zaman kadınlara yönelik duyduğu zaafı ile birleşmiştir. Öte yandan Zorba için kendini ifade edebilmenin yegane yolu rakstır. Çok mutlu olduğunda yahut üzgün olduğunda onun başvurduğu yöntem raks etmek ve duygularını bu sayede ifade etmektir. Kelimelerin yetersiz kaldığı, kendini yeterince ifade edemediği durumlarda örneğin kitabın bir bölümünde yazarı anlayamayan Zorba; "Ah bre Patron, o dediklerini raks edebilseydin de, ben de anlasaydım!" der. Zorba'nın öyküsü onun ağzından anlatılır, kitap onun Zorba hakkındaki düşünceleri üzerine kurulmuştur. Kitapta açık bir biçimde adı verilmeyen bu yazar muhtemeldir ki Nikos Kazancakis'in kendisidir. Zorba tarafından çok kitap okuduğu için "kâğıt faresi" olarak adlandırılır. Roman 1964'te Yunan yönetmen Mihalis Kakoyannis tarafından "Alexis Zorbas" adıyla sinemaya aktarıldı. Bir ABD - İngiltere - Yunanistan ortak yapımı olan bu 3 Oscarlı filmin müziklerini Mikis Theodorakis bestelemiş, başlıca rollerinde ise Anthony Quinn, Alan Bates, Irene Papas oynamışlardır. Dünya çapında başarı kazanan bu siyah beyaz film Türkiye'de de Zorba adıyla gösterildi. 1968 yılında romanın bir de müzikali yapıldı. SGH i200 Samsung SGH i200, Windows Mobile 6.1 işletim sitemiyle çalışan, İtalya, İngiltere veTürkiye'de 2009'un 1. çeyreğinde satışa sunulan bir Smartphone'dur. Tehlikeli Oyunlar (oyun) Tehlikeli Oyunlar, Oğuz Atay'ın aynı adlı romanından sahneye uyarlanmış tek kişilik tiyatro oyunu. 90 ve 50 dakikalık iki bölümden oluşur. Varoluşsal bir bunalımın içine her geçen gün biraz daha batan "Hikmet Benol" karakterinin çevresinden kopuşunu, kadınlarla, toplumsal hayatla hesaplaşmasını konu alır. 2009 yılında Seyyar Sahne tarafından tek kişilik bir tiyatro oyunu olarak uyarlanan oyun ilk defa 1 Mayıs 2009'da ODTÜ Tiyatro Şenliği'nde sahnelenmiştir. Hareket, ses ve nefesin objektif çözümlemeleri ve bu analizler yoluyla icrasını temel alan oyunculuk çalışmaları yürüten Seyyar Sahne topluluğu, "Tehlikeli Oyunlar"ı bu araştırma ve çalışmaların doğal bir uzantısı olarak sekiz aylık bir çalışma süreci sonunda ortaya çıkarmıştır. Bu süreçte oyuncu Erdem Şenocak'a metin düzenlemesi, sahneleme ve oyunculuk tekniğine ilişkin Celal Mordeniz ve Oğuz Arıcı destek vermiştir. 2006 yılından itibaren Hatırat ("Ben, Pierre Rivière..."-2006), kutsal metin (Eski Ahit - "Vaiz" - 2007) ve mesnevi ("Kuşlar Meclisi" - 2008) gibi "tiyatro dışı" metin türlerinin dramatik olanaklarını araştıran Seyyar Sahne, Oğuz Atay'ın romanını da bu çalışmaları çerçevesinde tek kişilik bir oyun olarak uyarladı. Eser, insan bedeninin bir romanın sayfaları olabileceği fikri ile sahneye konmuştur. Boş bir sahnede sabit bir ışık, iki salıncak ve bir oyuncu ile sahnelenen oyunda sahnede tek başına olan Hikmet karakterine zaman zaman iç sesi, komşu kadın, çocuklar, Sevgi, Bilge, Albay Hüsamettin Tambay ve pek çok kişi de eşlik eder. Oyunda dekordaki salıncaklar Hikmet anlattıkça mekanlara, onunla konuşan kişiler ise el ve ayak parmaklarına dönüşür. Seyyar Sahne'nin uyarlaması olumlu eleştiriler almış, gösteriminin ikinci sezonunda Kasım 2009'da, Polonya'nın Wroclaw kentinde düzenlenen Zero Budget Festival kapsamında Jerzy Grotowski Enstitüsü'nde sahnelenmiştir. Prag'daki Çek Teknik Üniversitesi Çek Teknik Üniversitesi, Çek dilinde "České vysoké učení technické v Praze – ČVUT"; İngilizce olarak Czech Technical University Çek Cumhuriyeti'nin en büyük üniversitelerinden biridir. 1707 yılında kurulmuş olmakla beraber Avrupa'nın en eski teknik üniversitesidir. Yaklaşık 23.000 öğrencisi bulunmaktadır. Peter Andreas Blix Peter Andreas Blix (4 Kasım 1831 - 31 Ocak 1901) Norveçli mimar ve mühendis. Stavern yakınlarındaki Frederiksvern'de doğdu. Blix Hannover Politeknik'te ve Karlsruhe'de eğitim gördü. İlk işi Norveç'te kanal işiydi. Kanalı kendisi tasarladı. Ayrıca Skien'de vergi dairesi binası yapımında çalıştı.İlk mimari deneyimini Bergen'de çalışırken kazandı. İsviçre sitilinde konutlar ve oteller inşa etti. Blix ayrıca demir yolu istasyonlarının çizimlerini yaptı. Restorasyon projelerinde de çalışmıştır. Blix, Norveç Politeknik Derneği üyesiydi ve 1874'te Norveç Mühendis ve Mimarlar Birliğini kurdu. Blix Sogn'daki Vix köyünde hayatını kaybetti. Bebek Firarda Bebek Firarda (İngilizce özgün adı Baby's Day Out), 1994 yapımı bir komedi filmi. Patrick Read Johnson'un yönetmenliğini üstlendiği filmin başrollerinde Joe Mantegna, Lara Flynn Boyle, Brain Haley ve Joe Pantoliano var. Gigliola Cinquetti Gigliola Cinquetti (d. 20 Aralık, 1947; Verona, İtalya), İtalyan şarkıcı, sunucu ve gazeteci. 1964 yılında Mario Panzeri'nin yazdığı ve Nicola Salerno'nun bestelediği "Non Ho L'Età" parçasıyla Sanremo Müzik Festivali'nde ödül kazandı. Bu başarısı, onun 1964 Eurovision Şarkı Yarışması'na İtalya adına aynı parçayla katılmasına olanak tanıdı ve İtalya'ya Eurovision'da ilk kez birincilik getirdi. Bu uluslararası bir başarıya dönüştü ve hatta İngiltere listesine giriş yaptı. 1966 yılında, "Dio, come ti amo" adında dünya çapında hit olan bir başka esere daha imza attı. Sanatçı, 1974 Eurovision Şarkı Yarışması'nda ülkesini bir kez daha temsil etti. Mario Panzeri, Daniele Pace, Lorenzo Pilat ve Carrado Conti tarafından yazılan "Si" isimli parçayla o yıl İsveç adına yarışan ABBA'nın "Waterloo" parçasından sonra ikinci oldu. Sanatçının şarkılarından biri olan "Alle Porte del Sole", (1973 çıkışlı) Al Martino tarafından İngilizce ve İtalyanca olarak tekrar kaydedildi ve ilk çıkışından iki yıl sonra tekrar yayımlandı ve ABD "Billboard" Hot 100 listesinde 17 numaraya ulaştı. Cinquetti'nin seslendirdiği İngilizce versiyonu, B yüzünde 1973 İtalyanca versiyonuyla birlikte, Ağustos 1974'te CBS Records tarafından tekli olarak piyasaya sürüldü. Cinquetti, 1991 Eurovision Şarkı Yarışması'nı Toto Cutugno ile birlikte sundu. 1990 yılında profesyonel bir gazeteci ve televizyon sunucusu oldu ve hâlen RAI International kanalında "Italia Rai" programını sunmaktadır. Sandra Kim Sandra Kim (doğum adıyla Sandra Caldarone; 15 Ekim 1972; Montegnée, Belçika), İtalyan asıllı Belçikalı şarkıcı. 3 Mayıs 1986'da Norveç-Bergen'de düzenlenen Eurovision Şarkı Yarışması'nda "J'aime la vie" adlı şarkısıyla birinci olmuştur. Liège yakınlarındaki Montegnée'de doğdu ve yedi yaşında şarkı söylemeye başladı. Yazar ve tarihçi John Kennedy O'Connor'ın 2007 basımı kitabı "The Eurovision Song Contest - The Official History"'ye göre, Eurovision'u kazandığında, "J'aime la vie" şarkısının sözlerinde iddia ettiği gibi 15 değil, yalnızca 13 yaşındaydı. Belçika'yı 1986'da Yamaha Music Festival'da da temsil etti. 1994-1995 y覺llar覺 aras覺nda Olivier Gerard ile evli kald覺. 2001'de Jurgen Delanghe ile evlendi. Stuttgart Ãœniversitesi Stuttgart Üniversitesi (), Stuttgart Almanya'da yer alan 1829'da kurulmuş üniversitedir. Fen ve Mühendislik bilimleri ağırlıklı 10 fakültesi vardır. İdari ve Sosyal Bilimler ile Mimarlık fakültelerinin bulundugu şehir merkezi ve teknik fakültelerin olduğu Stuttgart-Vaihingen olmak üzere iki kampüse yerleşmiştir. Almanya'nın en önde gelen dokuz Teknik Üniversitesinin olusturdugu TU9 German Institutes of Technology e.V. kuruluşunda yer almaktadır. Yaklaşık 25.000 öğrencisi vardır ve rektörü Wolfram Ressel'dir. Şubat 2013 itibarıyla 59 Bachelor, 59 Master ve 19 Öğretmenlik olmak üzere toplam 137 öğrenim bölümü bulunmaktadır. Üniversite içerisinde 1995 senesinde kurulan "Höchstleistungsrechenzentrum Stuttgart" dünyanın sayılı yüksek performans bilgi işlem merkezlerinden (High Performance Computing in Science) biridir ve 2012 senesinden bu yana Avrupa'nın en hizli sivil amaçlı bilgisayar sistemi "Cray XE6-System" burada bulunmaktadır. Fraunhofer ve Max-Planck-Instituten gibi dünyaca ünlü bilim kuruluşları ile ortak ArGe çalışmaları vardır. Torino Politeknik Ãœniversitesi Politecnico di Torino, Kuzey İtalya'da, Torino şehrinde yer alan mühendislik ve mimarlık üniversitesidir. 1859'da kurulmuştur. İtalya'nın en eski teknik üniversitesidir. 26.000 öğrencisi vardır. ESDP ve TIME ağına üyedir. İtalya’nın en iyi teknik üniversitesi’nden biri olan Torino Politeknik Üniversitesi (Politecnico Di Torino, Polytechnic University of Turin, POLITO) şu anki statüsüne 1906 yılında ulaşmıştır ancak kökü daha eskilere dayanmaktadır. 1859'da Valentino Kalesi (Castello Del Valentino) günümüzde Torino Teknik Üniversitesi olacak olan Mühendisler Teknik Okulu'na verildi. Avrupa'nın en ünlü teknik üniversitelerinin benimsediği modelin takip edilmesinin ardından, 20. yüzyılın başlarında Politecnico di Torino olarak kurulmuş oldu. Özgürlük Meydanı (Tiflis) Özgürlük Meydanı (Gürcüce: თავისუფლების მოედანი", Tavisuplebis moedani) Rus İmparatorluğu döneminde Erivan Meydanı(Gürcüce: "ერევანსკი მოედანი", Erevansk'i moedani, Rusça: Эриванская площадь, Erivanskaya ploşçad ve Sovyet döneminde Lenin Meydanı), Gürcistan'ın başkenti Tiflis'te eski kentin merkezindeki meydan. Rustaveli Bulvarı'nın doğu ucunda yer alır. Tiflis Belediyesi'nin eski binası bu meydandadır Ayrıca meydanda Gürcistan Bankası ve Marriott International binaları bulunmaktadır. Özgürlük meydanında ayrıca değişik toplu gösteriler düzenlenmiştir. Gürcistan'ın bağımsızlığını kazanması burada kutlanmıştır. 2005 yılında Özgürlük Meydanında George W. Bush ile Miheil Saakaşvili meydandaki 100.000 kişilik bir katılımla II. Dünya Savaşı'nın bitişinin 60. yıl dönümünü kutlamışlardır. Viyana Teknik Ãœniversitesi Viyana Teknik Üniversitesi (Technische Universität Wien, TU Wien, TUW), 1815 yılında kurulmus Viyana'da yer alan Teknik Üniversitedir. Viyana Teknik Üniversitesi, Avrupa’nın en iyi 10 teknik üniversitesi arasında gösterilmektedir. 20.000′den fazla öğrenci ve 2.000′in üzerindeki akademik kadrosu ile Avusturya’nın en büyük bilimsel-teknik araştırma ve eğitim kurumudur. Bilimsel araştırma ve eğitim alanında köklü bir geçmişe sahip olan üniversitenin misyonu geçmişte ve şimdi daima en iyi olmaktır.Viyana Teknik Üniversitesinde verilen eğitim, uluslararası platformda daima kabul görmüştür. Üniversite, rektör ve dört rektör yardımcısı tarafından yönetilir. Üniversite senatosu ise 24 üyeden oluşmaktadır. Viyana Teknik Üniversitesinde, Bologna Anlaşması uyarınca, 01.10.2006 tarihinden itibaren tüm bölümlerde (öğretmenlik bölümleri dışında) lisans ve yüksek lisans programları ayrı verilmektedir. Rustaveli BulvarÄ± Rustaveli Bulvarı (Gürcüce: რუსთაველის გამზირი, "rustavelis gamziri"), Gürcistan'ın başkenti Tiflis'te bir bulvardır. Eski adı Golovin Caddesi'dir. Bulvar Ortaçağ'da yaşamış Gürcü şair Şota Rustaveli'nin adını taşır. Rustaveli Bulvarı Özgürlük Meydanı'ndan başlar ve 1.5 kilometre boyunca uzandıktan sonra, Rustaveli Metrosu İstasyonunda Kosatava Caddesiyle birleşir. Bulvarın üzerinde çok sayıda hükûmet binası, kültür kuruluşlarının binaları ve iş merkezleri bulunmaktadır. Gürcistan Parlomentosu, Kaşveti Kilisesi, Simon Canaşia Müzesi (Gürcistan Ulusal Müzesi'nin bir parçasıdır), Tiflis Opera ve Bale Tiyatrosu, Rustaveli Devlet Akademisi Tiyatrosu, Rustaveli Müzesi ve Gürcistan Bilimler Akademisi bulvarın üzerinde bulunmaktadır. 2007 yılında bulvarda hükûmet karşıtı gösteriler düzenlenmiştir. 2003-04 2. Futbol Ligi B Kategorisi TFF 2. Futbol Ligi B Kategorisi 2003-2004 Sezonu, Türkiye 2. Futbol Ligi B Kategorisi'nin 3. sezonudur. Sezon sonunda A Grubu birincisi Fatih Karagümrük, B Grubu birincisi Sarıyer ve C Grubu birincisi Mardinspor 2. Lig A Kategorisi'ne yükseldi. İsnâaşeriyye İmamîye-i İsnâ‘aşer’îyye ya da Onikiciler ("İmamî Şiîlik", , ""Athnā‘ashariyyah" / "Ithnā‘ashariyyah""), On İki İmam'a inanan Onikicilik mensuplarını tanımlamak için kullanılan tabir. On İki İmama inanmalarından dolayı "(Onikicilik/On İki İmamcılık)" olarak adlandırıldıkları da olur. Aleviler, Caferiler, Kızılbaşlar, Kalenderiler, Nimetullahiler ve Bektaşiler gibi tarikat gruplarının hepsi İsnaaşeriyye mensubudur. Ayrıca İsmaililer İmameti kabul etmelerine rağmen İmamların 12 tane olmadığını ve sıralarının değişik olduğunu iddia ederler. İsnâaşeriyye mezhebinden olanlar, imamlara inanç gibi Şiilik inancının birçok öğretilerini ilişkin mezheplerle paylaşsalar da İsmaililer ve Zeydiler ile imam sayısında uyuşmazlar. Ayrıca imamların teselsülü konusunda da birleşemezler. Genel olarak imamın tanımı ve rolü konusunda da farklı görüşleri bulunmaktadır. Sünnilik ve Şiilik arasındaki farklılık, Şiiliğin Muhammed'den sonra ilk yöneticinin hem peygamberin vasiyetiyle, hem de ilahî seçimle Ali bin Ebu Talib olması gerektiğine inanılmasıdır. İsnaaşeriyye'de son imam olan Muhammed Mehdi'nin çocukken kaybolup bugün gayba halinde bulunduğu ve ilerde tekrar Mehdi olarak Dünya'ya geleceğini kabul ederler. Takriben Şiilerin %85’i Onikici olup Şii Müslüman denirken genelde İsnaaşeriyye'den olanlar kastedilir. İsnaaşeriyye inancına göre; "İmamîye-i İsnâ‘aşer’îyye" inancı Azerbaycan, Bahreyn, Lübnan, Irak ve İran’da çoğunlukça benimsenir. Arnavutluk, Suriye ve Türkiye’deki Alevîler, kendilerini Onikici saysa da ana görüşten önemli ölçüde ayrılan inançları vardır. Onikicilik inancı Afganistan, Birleşik Arap Emirlikleri, Nijerya, Hindistan, Katar, Kuveyt, Pakistan ve Tanzanya’da da büyük azınlıklarca kabul edilir. Daha küçük azınlıklar, Avrupa ve Amerika’nın yanı sıra Endonezya, Gana, Kenya, Malezya, Mısır, Senegal, Sudan, Suudi Arabistan, Umman, Yemen gibi Dünya’nın birçok başka ülkesinde mevcuttur. Bin Dokuz Yüz Seksen Dört (film, 1984) 1984 yılında vizyona giren bir İngiliz filmidir. George Orwell tarafından kaleme alınmış alegorik bir politik roman olan Bin Dokuz Yüz Seksen Dört adlı kitabından uyarlanmıştır.Filmin ironik tarafı ise Winston Smith'i canlandıran John Hurt 2005 yılında vizyona giren V for Vendetta filminde Adam Susan'ı canlandırmıştır. Öte yandan bu film birçok açıdan V for Vendetta filmi ile benzer noktalar içermektedir. Vercellae Savaşı Vercellae savaşı ya da Raudine Ovası savaşı, MÖ 101'de, Konsül Gaius Marius tarafından Cermen kökenli Cimbrilere karşı Cisalpina Galya'da bulunan Vercellae kenti yakınlarında kazanılan Roma zaferi. Zaferin ardından, Romalıların iddiasına göre, Cimbrilerden 140,000 kişi öldürülmüş ve aralarında kadın ve çocukların da bulunduğu 60,000 kişi esir alınmıştır. Cimbri savaşçılarının gerçek sayısının birkaç bin olduğu iddia edilir. Bu zaferin asıl sahibi olarak Prokonsül Quintus Lutatius Catulus'un legatesi ve Roma ve diğer müttefik İtalyanların süvarilerinin lideri olan Lucius Cornelius Sulla gösterilir. Tarhçiler geleneksel olarak savaşın geçtiği yer olarak İtalya'da, Vercelli kenti yakınlarındaki Vercellae yerleşimi olarak kabul ederler. Bazı tarihçilere göre ise "vercellae" bir yer isminden ziyade iki nehrin kesiştiği yerde bulunan bir madencilik bölgesidir. Bu tarihçilere göre Cimbriler Brenner Geçidinin ardından herhangi bir sebep olmaksızın Vercelli'nin bulunduğu batıya dönmek yerine Adige nehrini takip etmişler ve bu durumda savaşın yeri modern Rovigo yakınlarındaki Polesine civarı olmalıdır. Vercellae zaferi, önceki yıl Marius'un Aquae Sextiae savaşında Tötonlara karşı elde ettiği zaferle birlikte, Cermenlerin Roma'yı işgal etme planlarını sona erdirdi. Politik olarak bu savaşın Roma'ya etkileri büyük oldu. Savaş, Marius ve Sulla arasındaki rekabeti gün yüzüne çıkardı ve bu rekabet daha sonra Roma'nın büyük iç savaşıyla sonuçlandı. Marius, üstün hizmetlerinden dolayı Senatodan izin alma gereği duymadan tüm İtalyan müttefiklerine Roma yurttaşlığı hakkı verdi. Bu aşamadan sonra tüm İtalyan lejyonları Roma lejyonu haline geldi. Bu durum bir Generalin Senatoya karşı ilk meydan okumasıydı ancak sonuncusu da olmayacaktı; MÖ 88'de, Sulla, hem Senatoya hem de geleneklere meydan okuyarak birliklerini Roma şehrine sokacaktı. Jül Sezar, Senato tarafından lejyonlarının komutasını bırakarak hakkındaki iddialarla ilgili olarak hukukla yüzleşmek üzere Roma'ya dönme emri alınca buna karşı çıkmış ve MÖ 49'da lejyonlarıyla birlikte Rubicon nehrini geçmişti. Bu hareket, Pompey komutasındaki Senatoryal güçlerle bir iç savaşa girişmesine yol açmış ve savaşın sonunda Roma Cumhuriyeti sona ermiştir. Refah devleti Refah devleti veya sosyal devlet, minimum düzey ötesinde vatandaşlarının refahı için birincil sorumluluk kabul eden devlet kavramı olup devletin vatandaşlarının iktisadi ve sosyal esenliklerinin korunması ve teşvik edilmesinde ana rol oynamasını önerir. Müdahaleci, düzenleyici, yeniden dağıtıcı, girişimci ve bireylere hak ve özgürlüklerin sağlanması bakımından pozitif bir devlet anlayışıdır. Bu şekil devlet kavramı fırsat eşitliği, servetin eşit şekilde dağılması ve nispeten rahat bir hayat sağlamak için gerekli asgari şartlara yetişemeyen kişiler için kamu mesuliyeti prensiplerine dayanır. Bu genel yaklaşım bir ülkenin çok değişik şekilde iktisaden ve sosyal bakımdan organize edilmesini mümkün kılar. Genel olarak bir refah devletinin iki değişik siyasi ve sosyal yaklaşımı olabilir: "Refah devleti" ve "refah toplumu" İngilizce konuşulan ülkelerde (özellikle ABD'de) bazı kavramsal karışıklıklara yol açmış ve bu önemli tartışma konusu olmuş ve olmaktadır. ABD'de ve bazı diğer ülkelerde asgari refah seviyesi merkezsel devlet tarafından garanti edilip doğrudan doğruya bir merkezden sağlanmamaktadır. Ama her vatandaşın bu refah seviyesine yetişmesi için, bağımsız gönüllüler, hem kar gütmeyen özel sosyal kurumlar ve hem de azami kar hedefli özel şirketler, ve mahalli ve çok az da olsa merkezi hükûmet mercileri tarafından bilesik olarak katkılar yapmaktadır. Bu bileşik katkıya "refah sosyetesi" veya "refah sistemi" adı verilmektedir. Bazı tanımlara göre ise buna karşıt olan "refah devleti" kamu sektöründen dolaylı olarak subvansiyon verilmesi gerekli kişilere yapılan fon aktarımıdır ve bu aktarılan fonların baş kaynağı ise eşit dağılım prensiplerine uyan (progresif) vergileri veren özel sektördür. Örneğin okul ücretsizdir ve hastaları tedavi etmek devletin görevidir. Devlet, işsizlere ve az gelirli kişi veya ailelere gelir subvansiyonu yapabilir. Aynı şekilde devlet kendi evini satın alamayacak ve özel kiralık ev piyasasındaki yüksek kiralar veremeyecek kadar fakir olanlara, ya subvansiyon olarak ev kirası verebilir veya ucuz kamu malı kiralık ev yapıp bunları maliyet altında kiraya verebilir. Bunu yapmak için yüksek vergiler konması gerekebilir. Eğer vergi sistemi progresif ise genellikle zengin insanlar en fazla vergi verenlerdir. Progresif vergi hadlerı değişkendir, bunun nedeni, geliri daha az olanların vergilerini rahatlıkla ödeyebilecek durumda olmasını sağlamaktır. Örneğin Birleşik Krallık'ta, yoksul insanlar, daha zenginlere göre, gelirlerinin daha küçük bir yüzdesini vergi olarak vermektedir. Ayrıca KDV, alınması zaruri olmayan şeylere konur. Sosyal devlet ile refah devleti kavramlarının aynı anlama geldiği ve bu kavramların farklı anlamlara geldiği yönünde iki farklı görüş vardır. Huber'e göre refah devleti, eşitsizliklerin önüne geçmek için sosyal faydaların yeniden dağıtımı yönünde yapılanların bütününü ifade etmektedir. Sosyal devlet ise, sosyal reformlardan oluşan bir devlettir. Ancak sosyal reform, sadece devletin yardımlarını ifade eden sosyal devlet değildir. Luhmann'a göre refah devleti, sosyal devletten daha kapsamlı sosyal yardımlar sunan bir yapı olarak görmüştür. Refah devleti, ileri derecede sanayileşmiş ülkelerde ortaya çıkmış ve gelişmiştir. Batı toplumlarında ifade edilen refah devleti kavramı, sosyal devletten farklı bir anlam taşımamaktadır. Örneğin Almanya'da Weimar Cumhuriyeti döneminde refah devleti terimi, daha sonraki yıllarda yerini sosyal devlet kavramına bırakmıştır. Türk hukukunda ise sosyal devlet başta olmak üzere refah devleti ya da sosyal refah devleti kavramları kullanılmaktadır. Refah devletinin amacı, vatandaşlara; insan onuruna uygun bir refah düzeyi sağlamak ve onların dara düşmesini önlemektir. Sosyal devlet olmanın en temel şartı ise ülkede yaşayan herkesin kendini güven altında hissetmesidir. Buna paralel olarak ekonomik büyüme ve kalkınmanın sağlanması amacıyla sermaye yatırımlarını teşvik etmekle birlikte, ekonomik faaliyetlerin tam istihdamı sağlayacak düzeyde gerçekleşmesi için gerekli koşulları ve ortamı sağlamaya da çalışır. Özgül amaçlar ise şu şekilde sıralanabilir: Refah devleti uygulamaları, ülkelerin kendine özgü; sosyal, ekonomik, politik ve kültürel koşullarına göre farklılıklar gösterir. Bu durum, birçok refah devleti uygulamasının doğmasına neden olmuştur. Bu türlere ilişkin ilk sınıflandırmayı yapan Titmuss, sosyal devleti aşağıdaki gibi üç başlık altında inceler. 2008 Mardakert çarpışması Mardakert çarpışması, 4 Mart 2008 tarihinde Ermenistan ile Azerbaycan arasında gerçekleşen çarpışma. 1994 yılında Ermenistan ile Azerbaycan arasında imzalanan ateşkes anlaşmasından sonra farklı çaplarda karşılıklı birçok saldırı gerçekleşti. Bunlardan en büyüğü 2008 yılında Ermenistan'da yapılan Cumhurbaşkanlığı seçimlerinden hemen sonra Mardakert'te meydana geldi. Azerbaycan tarafından yapılan açıklamaya göre Ermenistan, dikkati Ermenistan'daki cumhurbaşkanlığı seçimlerinden sonra 1 Mart tarihinde yaşanmış insan hakları ihlallerinden uzaklaştırmak için ateşkesi ihlal etti. Ermenistan tarafından yapılan açıklamaya göre seçimlerden sonra Ermenistan'da meydana gelen iç karışıklığı fırsat olarak gören Azerbaycan, ağır toplar kullanarak Martakert bölgesine gece operasyonu düzenledi. Ermenistan Savunma Bakanlığı gece yarısı açıklama yaparak Martakert bölgesinin sınır hattının 3-4 saatliğine Azerbaycan kontrolüne geçtiğini açıklarken devam eden çatışmalar sonrasında bölgede kontrolün tekrar sağlandığını açıkladı. Ermenistan Dışişleri Bakanlığı ve Savunma Bakanlığı kaynaklarına göre çatışmada 2 Ermeni askeri yaralanırken 8 Azeri askeri de öldürüldü. Azerbaycan Savunma Bakanlığı ise ülke ajanslarına verdiği bilgide Ermenistan'da gerçekleşen seçimler sonrasında gündem değiştirmeye çalışan Ermeni tarafının Azeri sınır bölgesine saldırı gerçekleştirdiğini ve çıkan çatışmada 4 Azeri askeri ölürken 12 Ermeni askerin öldürüldüğünü açıkladı. Uluslararası Kızılhaç örgütüyse Ermeni tarafında bulunan 5 Azeri askerinin cesedini Ermenistan'dan teslim alıp Azeri tarafına teslim etti. Bu çatışma sonrasında Rusya ve Amerika Birleşik Devletleri Dişişleri taraflara ateşkes kurallarına uymaları uyarısında bulunurken Ermenistan ve Azerbaycan arasında arabuluculuk yapan AGİT Minsk Grubu çatışmaları kınadı. Büyük İskender (film, 1956) Büyük İskender, Robert Rossen'ın hem yönettiği hem de yapımcılığını yaptığı 1956 yılı Amerikan "kılıçlı sandaletli filmler" (Sword and sandal films) kategorisinde bir filmdir. Monkey Business (The Black Eyed Peas albümü) "Monkey Business", Amerikan hip hop müzik grubu The Black Eyed Peas'in 2005 yılında yayımladıkları dördüncü albümdür. Albüm, önceki albüm "Elephunk"'a benzer bir etki uyandırarak birçok ülkede ilk ona girdi. Günümüze kadar on milyondan fazla satan bu albümden, beş adet tekli yayımlandı. Albüm Amerika Birleşik Devletleri'nde 4.2 milyondan fazla satarak dört kez platin plak kazandı. Bunun yanında albüm, gruba iki Grammy ödülü kazandırdı. Yapımcılığını grup üyelerinin yanında Timbaland ve Danja gibi ünlü yapımcıların üstlendiği albüm, Mayıs 2005'te satışa sunuldu. Albümün yayımlanmasından kısa süre önce "Don't Phunk with My Heart" adlı tekli satışa sunuldu. Şarkı ve onu izleyen tekliler başta Amerikan müzik listeleri olmak üzere birçok dünya listesinde yüksek başarı elde etti. Bunun bir sonucu olarak albüm, önceki albüme oranla daha fazla sattı. Albüm Avustralya albüm listesinde zirvede yer aldığı gibi, eleştirmenlerce ortalama üzerinde yorum aldı. Albüm grubun günümüze kadar en çok satan albümüdür. 2006 yılındaki Grammy Ödül Töreni'nde dört alanda aday gösterildi. Bunlardan "En İyi Grup Rap Performansı" dalında olan ödülü kazanan grup, ertesi yıl "En İyi Grup Pop Performansı" dalında bir ödül daha aldı. Albümdeki şarkıların büyük kısmında başka şarkılardan örnek bölümler yer almaktadır. Neg Dupree Neg Dupree, Londra, İngiltere doğumlu komedyen, yazar ve oyuncu. İngiltere'de yayınlanan Balls of Steel adlı programdaki "Neg's Urban Sports" (Neg'in Şehir Sporları) şovuyla bilinir. Ekim 2008'de YouTube'da 16 milyon izlenme sayısına ulaştı. Biz Dağlarımızız Biz Dağlarımızız (Ermenice: Մենք ենք մեր սարերը "Menk yenk mer sareri", Azerice: Biz və bizim dağlar), 1967 yılında Sarkis Bağdasaryan tarafından Azerbaycan Sovyet Sosyalist Cumhuriyeti'nin Dağlık Karabağ Özerk Oblastı'ndaki Hankendi şehrinde volkanik tüften yapılmış heykeldir. Ermenilerce aynı zamanda ""Nine ve Dede"" (Տատիկ և Պապիկ "Tatik yev Papik") olarak da bilinir. Heykel, hiçbir devlet tarafından tanınmayan Dağlık Karabağ Cumhuriyeti'nin resmî sembollerindendir ve armasında kullanılmaktadır. 2009 Eurovision Şarkı Yarışması finalinde Ermenistan'nın puanlarını okuyan sunucunun arkasında bulunan fonda ve elinde tuttuğu sonuç kağıdında yer almış ve Azerbaycan tarafı bu fotoğrafın kullanımını Ermenistan'ın Dağlık Karabağ üzerinde hak iddia ettiğinin bir göstergesi olarak değerlendirmiştir. Soykırım Sözleşmesi'ne taraf ülkeler listesi Soykırım Sözleşmesi'ne taraf ülkeler listesi, soykırım eylemlerini engellemek ve cezalandırmak için uyulan bu uluslararası anlaşmayı imzalamış, onamış ya da sözleşmeye imzasız taraf olmuş devletleri kapsamaktadır. 11 Aralık 1948 tarihinde imzaya açılan Soykırım Suçunun Önlenmesi ve Cezalandırılması Sözleşmesi'ni yürürlüğe koyan ilk ülke Etiyopya'dır (1 Temmuz 1949). Daha sonra resmi yasa haline gelen sözleşme 12 Ocak 1951'de imzaya kapatılmıştır. Böylece, sözleşmeyi bu tarihe dek imzalamamış olan ülkeler yalnızca taraf olabilmektedirler. Onama, imzasız taraf olma ve devralma süreci Birleşmiş Milletler Genel Sekreteri'nin onayına bağlıdır. 2008 yılı itibarıyla sözleşmeye taraf olan ülke sayısı 140'tır. Dominik Cumhuriyeti ise sözleşmeyi imzalamış ancak onamamıştır. Tamil İlam Kurtuluş Kaplanları Tamil Elam Kurtuluş Kaplanları veya Tamil Kaplanları (TEKK, Tamilce: தமிழீழ விடுதலைப் புலிகள், "tamiḻ īḻa viṭutalaip pulikaḷ") Sri Lanka'da Tamil etnik grubunun yaşadığı bölgenin bağımsızlığı için mücadele eden ayrılıkçı örgüt. Mayıs 1976'da kurulmasından itibaren Sri Lanka'nın kuzeybatısında bağımsız bir devlet kurmak için hükümete karşı kanlı bir mücadele yürüttü. Bu mücadele, dünyadaki en uzun süren silahlı çatışmalardan biri olan Sri Lanka İç Savaşı'na dönüştü. Savaş, Mahinda Rajapakse hükûmeti döneminde, Mayıs 2009'da Sri Lanka Silahlı Kuvvetleri'nin Tamil Kaplanları'nı yenmesiyle sona erdi. 40 yıllık savaşı bitiren son hamlede 40 bin sivilinin hayatını kaybetmesine ve binlerce sivilinin evlerinden sürülmesiyle kanlı bir biçimde sonuçlanmıştır. Savaş halen daha tartışmalıdır ve dönemin yöneticilerinin uluslararası savaş mahkemesinde yargılanması talep edilmektedir., Tamil Kaplanları, Hindistan, ABD ve Avrupa Birliği tarafından "terörist örgüt" olarak kabul edilmiştir. Tamil Kaplanları, intihar eylemcilerinin giydiği bomba yeleğini icat etmesi ve etkin olarak kullanmasıyla bilinir. Hindistan Başbakanı Rajiv Gandi ve Sri Lanka Cumhurbaşkanı Ranasinghe Premadasa'nın Tamil Kaplanları tarafından öldürüldüğü düşünülmektedir. John Franklin Enders John Franklin Enders (d. 10 Şubat 1897, West Hartford, Connecticut, ABD; ö. 8 Eylül 1985; Waterford, Connecticut, USA), Amerikalı virolog. Enders, Harvard Üniversitesinde virüslerin desenfekte olmuş dokularda yetiştirilmesi için yöntemler geliştirdi. Böylece canlı hayvanlar üzerine deney yapılmasını engelledi. Dokudaki değişiklikler mikroskop ile izlenebiliyordu. Çocuk felcine sebep olan poliovirüsün değişik dokularda yetişme özelliğini keşfetmesinden 1954 yılında Frederick Chapman Robbins ve Thomas Huckle Weller ile beraber Nobel Fizyoloji veya Tıp Ödülünü aldı. Yahudi Bağdat Arapçası Bağdat Yahudi Arapçası Bağdat ve diğer Güney Irak'taki şehirlerde Yahudilerin konuştuğu Arapça lehçesidir. Bu lehçe Musul ve Anah gibi Kuzey Irak'taki Yahudilerin konuştukları Arap lehçelerinden farklıdır. Bağdat ve Kuzey lehçeleri Yahudi Irak Arapçası'nın alt kolu olarak görülebilir. Bağdat Yahudi Arapçası, Müslümanların konuştuğu Bağdat Arapçası'ndan çok Kuzey Irak Arapçasına hatta Suriye Arapçasına benzer. Müslümanlarınki "gilit" (Türkçe: ""Dedim"") lehçesi ve diğerleri "keltu" (qeltu) lehçesi olarak sınıflandırılır. "Keltu"nun eski Mezopotamya Arapçasından, "gilit"in de Bedevi Arapçasından geldiği düşünülür. Olası başka bir etken ise Irak'ta 1258'deki Moğol kontrolünden sonra Yahudilerin Musul ve Halep'ten gelmiş olmasıdır. Müslümanlarla Müslüman lehçesiyle konuşan Yahudiler, cemaatlerinde ve evde Yahudi Bağdat Arapçasıyla konuşurlardı. 18. yüzyıl ila 20. yüzyıl arasında Mumbai, Kalküta, Singapur, Hong Kong, Manchester'da kurulan cemaatlerle bu lehçe dünyanın farklı yerlerinde konuşulmaya başlandı. Yahudilerin Irak'tan İsrail'e göçüyle bu dilin ana merkezi İsrail haline geldi. Bağdat Yahudi Arapçası'nı kusursuz olarak konuşabilenler genelde yaşlı nesillerdir ve bu yaşlı neslin bu dili anadil olarak konuşan son nesil olduğuna inanılır. İbrani alfabesi kullanılan bu dilde birçok dini eser ve tercümeler yazılmıştır. Dinle "Dinle", Dublin'de düzenlenen 1997 Eurovision Şarkı Yarışması'nda Türkiye'yi temsil eden Şebnem Paker tarafından seslendirilen şarkıdır. Bu, Paker'in 1996 yılında "Beşinci Mevsim" adlı parçayla katılmasından sonra, Türkiye'yi yarışmada ikinci temsil edişidir. Parça 121 puan alarak, 25 ülkenin parçaları arasında 3. olmuştur. Bu, Türkiye'nin 2003'te Sertab Erener'le kazandığı birinciliğe dek elde ettiği en yüksek ve hâlen bir Türkçe şarkıyla elde ettiği en yüksek derecedir. Şarkı daha sonra, Şebnem Paker'in bugüne dek çıkarttığı tek albüm olan Dinle'de yer aldı. Frederick Chapman Robbins Frederick Chapman Robbins (d. 25 Ağustos 1916, Auburn, Alabama, ABD; ö. 4 Ağustos 2003, Cleveland, Ohio, ABD), Amerikalı mikrobiyolog ve doktor. Robbins 1954 yılında Nobel Fizyoloji veya Tıp Ödülünü aldı. Robbins'in annesi Christine ve babası William J. Robbins botanik profesörleriydi. Kendisi erkenden tıp okumaya karar verip liseyi bitirdikten sonra Missouri Üniversitesi'nde okumaya başladı. 1938 yılında bachelor ve degree yaptıktan sonra Harvard Üniversitesi'nde eğitimine devam etti. 1940 yılında Boston'da bulunan bir çocuk hastanesinde bakteriyolojist olarak çalışmaya başladı. Evlilikten sonra hastanede çalışmayı bıraktı ve John Franklin Enders ve Thomas Huckle Weller ile beraber bulaşıcı hastalıklar üzerine araştırmalar yaptı. Çocuk felcine karşı buldukları aşı için 1954 yılında Nobel Fizyoloji veya Tıp Ödülünü aldılar. TV5MONDE TV5MONDE, 1984 yılında yayına başlayan Fransa merkezli televizyon kanalı. Kanal uluslararası yayın yapmaktadır. Türkiye'de Turkcell TV+, Digitürk, D-Smart, KabloTV ve Tivibu aracılığıyla yayınlarını sürdürmektedir. Çocuk kuşakları ise Jetix ve Canal J kanalının çizgi filmleridir. NGC 6752 NGC 6752, Tavus takımyıldızı yönünde bulunan bir küresel yıldız kümesidir. James Dunlop tarafından 28 Temmuz 1826 yılında keşfedilmiş ve kataloğuna Dunlop 295 olarak eklenmiştir. Tamiller Tamiller (Tamilce: தமிழர், "tamilar") Hindistan'ın güneybatısındaki Tamil Nadu eyaletinde ve Sri Lanka'nın kuzeyinde yaşayan etnik grup. Yaklaşık iki bin yıllık yazılı bir geleneğe sahip olan Tamilce dilini konuşurlar. Tüm dünyaya yayılmış göçmen grupları vardır. 2005 itibarıyla Tamil nüfusu 77.000.000 kişi civarındadır. Tamiller çoğunlukla Hindudur, ancak Müslüman ve Hristiyan azınlıkları da vardır. Tamilce, klasik bir edebiyata kavuşan ilk Hint dili olmuştur. Tamiller tarihte müzik, heykeltıraşlık ve mimari alanında önemli eserler vermişlerdir. Jutta RÃ¼diger Jutta Rüdiger (d. 14 Haziran 1910, Berlin - ö. 13 Mart 2001, Bad Reichenhall), Alman ruhbilimci ve Nazi Partisi'nin 1937-1945 yılları arası Bund Deutscher Mädel ("Alman Kız Birliği")'nin başıydı. Berlin'de doğdu. Babasının bir mühendisti. Düsseldorf'ta yetişen Rüdiger bir psikolog olarak eğitildi. 1920'lerde Würzburg'da bir öğrenci iken, inanmış bir Nazi oldu ve Nasyonal Sosyalist Alman Öğrenci Birliğine (Nationalsozialistischer Deutscher Studentenbund) katıldı. 1933'te Düsseldorf'ta Mesleki Araştırma Enstitüsü'nde asistan psikolog oldu. BDM öncülüğünde faaliyete geçerek erkek Hitler Gençliğinin bir kız yardımcı olarak 1930 yılında üye oldu. 1935 yılında Ruhr-Aşağı Ren bölgesinin BDM lideri oldu. Kasım 1937'de Nazi politikası gerektirdiği gibi, evlilikten dolayı görevi boşalan Trude Mohr'un yerine, aynı zamanda Nazi Partisi'ne katılarak BDM Lideri oldu. Rüdiger 1945 yılında Amerikan güçleri tarafından tutuklandı ve gözaltına iki buçuk yıl geçirdi. Rüdiger herhangi bir suç ile itham edilmedi ve mahkemeye asla çıkarılmadı. Serbest bırakılması üzerine, Düsseldorf'ta bir pediatrik psikolog olarak kariyerine devam etti. 2001 yılında Bavyera'da, Bad Reichenhall'da öldü. Bir neo-Nazi web sitesine göre: 13 Mart 2001 tarihinde Dr. Jutta Rüdiger doksan yaşındayken Bad Reichenhall'de öldü ". Bund Deutscher Mädel'in (Hitler Gençliği'nin kadın versiyonu) en yüksek lideriydi ve tüm hayatını boyunca sadık bir yoldaş olarak kalmıştır. " NGC 6745 NGC 6745 (ayrıca UGC 11391 olarak da bilinir), Çalgı takımyıldızı yönünde yaklaşık olarak 206 milyon ışık yılı uzaklıkta bulunan düzensiz gökada. Fransız gökbilimci Édouard Jean-Marie Stephan tarafından 24 Temmuz 1879 yılında keşfedilen gökada, aslında çarpışma sürecinde olan üçlü bir gökadalar topluluğudur. Bu üç gökada yüzmilyonlarca yıldır birbirleriyle çarpışmaktadır. Büyük gökada (NGC 6745A) geçtikten sonra daha küçük olan gökada (NCG 6745B) şimdi uzaklaşmaktadır. En büyük olan gökada çarpışma öncesi büyük olasılıkla bir sarmal gökadaydı fakat büyük kütleçekim etkisi sonucu artık bir tuhaf gökada olarak görünmektedir. Bu iki gökada yıldızlarının birbirleriyle çarpışma ihtimali, aradaki mesafeler çok büyük olduğundan oldukça düşüktür. Bu etkileşim sonucu küçük olan gökada, büyük olan gökadaya göre muhtemelen daha fazla madde kaybetmiştir. NGC 6745'in yaşı yaklaşık olarak 10 milyar yıl olarak hesaplanmaktadır. NGC 6744 NGC 6744, Tavus takımyıldızı yönünde yaklaşık olarak 25 milyon ışık yılı uzaklıkta bulunan bir ara sarmal galaksi. James Dunlop tarafından 30 Haziran 1826 yılında keşfedilmiştir. Bu galaksi, yün gibi kabarık sarmal kolları ve uzamış çekirdeğiyle, yakınımızdaki galaksiler içerisinde Samanyolu'na en çok benzeyen galaksiler arasındadır. MÖ 16. yüzyıl NGC 6723 NGC 6723, Yay takımyıldızı yönünde yaklaşık olarak 28,400 ışık yılı uzaklıkta bulunan bir küresel yıldız kümesi. James Dunlop tarafından 3 Haziran 1826 yılında keşfedilmiştir. Peggy Zina Panayota Kalliopi Hrisikopulu-Liras (d. 8 Mart, 1975; Atina, Yunanistan) profesyonel kariyerinde Peggy Zina olarak tanınan Yunan şarkıcı ve söz yazarı. Peggy Zina sahnelere ilk çıkışını 1995 yılında kendi adını taşıyan albümüyle yaptı. Peggy o günden bugüne dokuz albüm yaparak, Yunan müzik endüstrisinde önemli bir figür oldu. Dokuzuncu albümü Trekse ("Kaçış") 4 Kasım 2007'de çıktı ve sadece altı haftada platinyum ödülü aldı. Peggy Zina 8 Mart 1975 tarihinde Atina'da doğdu. Beş yaşında piyano derslerine ve dansa başladı. Peggy gençliği boyunca tiyatro ve koro'yu da içeren birçok sanat okulunda aktivitelere katıldı. Fransız Jeanne D’ Arc of Athens akademisinden mezun oldu. Peggy'nin kendi adını da taşıyan ilk albümü 1995'te BMG tarafından çıkarıldı. Albümünde ilk hit şarkısı An Pas Me Alli Tha Sou Spaso To Kefali (Başka Kadınla Gidersen Kafanı Kırarım). Aynı sıralarda Lefteris Pantazis'le 1995'te Neraida Club'da daha sonra 1996'da Notis Sfakianakis'le Gazi Club'da çalıştı. Peggy 1998'de Anevaines (Sen Gül'sün) adlı ikinci albümünü çıkardı ve aynı yıl Stelios Rokkos'un "Eisai O Ilios Mou" (Sen Benim Güneşimsin) adlı single'ında onunla düet yaptı. 1999'da Vios Vios Club'da Sakis Rouvas'la birlikte çalıştı. Nikos Kourkoulis, Elli Kokkinou ve Dimitris Hrisohoidis gibi ünlü isimlerin yanında da çalıştı. Mark Cuban Mark Cuban (d. 31 Temmuz 1958) Amerikalı dolar milyarderi iş adamı. NBA takımlarından Dallas Mavericks'in sahibidir. Roman asıllı Yahudi bir ailenin çocuğu olarak Pittsburgh şehrinde doğan Mark Cuban on iki yaşında iş hayatına atılmıştır. Pul alıp satma, garsonluk ve disko görevlisi gibi çeşitli işlerde çalıştıktan sonra Indiana Üniversitesi'nden 1981 yılında İşletme dalında mezun olmuştur. 1982 yılında Dallas şehrine yerleşen Cuban, bu şehirde bilgisayar yazılım işine girmiş ve kurduğu şirketi 6 milyon dolara satmıştır. Daha sonra kurduğu Broadcast.com şirketini 1999'da Yahoo'ya satarak (5,9 milyar dolara) Forbes zenginler listesine 296. sıradan girmiştir. 2000 yılında NBA takımlarından Dallas Mavericks'i satın almış ve pek de başarılı bir tarihi olmayan bu takımı NBA'in en güçlü takımlarından biri haline getirmiştir. 2002 yılında Tiffany Stewart ile evlenmiş ve 2 çocukları olmuştur. Sharp (anlam ayrımı) Sharp ÅŸu anlamlara gelebilir: Sharp bir soyadÄ±. NGC 47 NGC 47, Balina takımyıldızı yönünde bulunan ve Ernst Wilhelm Leberecht Tempel tarafından 1886 yılında keşfedilen bir çubuklu sarmal galaksi. Galaksinin bir diğer ismi olan NGC 58, Lewis A. Swift gözleminden kaynaklanmaktadır, ancak Tempel galaksiyi Swift'den daha önce keşfetmiştir. Judith Jarvis Thomson Judith Jarvis Thomson (d. 1929) Amerikalı ahlâk filozofu ve metafizikçi, özellikle Bir Kürtaj Savunusu ("A Defense of Abortion") isimli tezi ve bu tezde ortaya attığı çeşitli argümanlarla tanınır. New York'taki Hunter College High School (Hunter Koleji Lisesi) isimli okulda eğitim görmüş, kariyerinin büyük bir bölümünü M.I.T.'de öğretim üyeliği yaparak geçirmiştir. Özellikle düşünce deneyleri ile tanınan Thomson'un eşi James Thomson da M.I.T.'de uzun yıllar felsefe profesörlüğü yapmıştır. Meridyen Meridyen ile şu maddeler kastedilmiş olabilir: Meridyen (astronomi) Gökbiliminde meridyen, gökküre üzerindeki hayali bir çemberdir. Meridyen, ufukta kuzey noktasından başlayıp gök kutbu üzerinden zenit noktasına, oradan ufukta güney noktası üzerinden nadir'e ulaşır ve ufuk düzlemine diktir. Meridyen yerel olarak ufka göre sabitlenmiş olduğundan dolayı, dünya döndükçe yıldızlar meridyene göre hareket ediyor gibi görünürler. Eğer bir gök cisminin sağ açıklığını ve yerel yıldız zamanını biliyorsanız, söz konusu cismin meridyeni ne zaman geçeceğini veya ne zaman meridyen üzerinde bulunacağını hesaplayabilirsiniz. Meridyenin ufuk üstünde kalan kısmına üst meridyen, ufuk altında kalan kısmına ise alt meridyen denir. Kemancı (düşünce deneyi) Kemancı 1971 yılında Judith Jarvis Thomson tarafından ortaya atılan bir düşünce deneyidir. "Ünlü Kemancı Problemi"ne girişinde Thomson kürtaj konusundaki tartışmanın büyük bir kısmının fetusun bir kişi mi yoksa bir doku kitlesi mi olduğu hususunda gereksiz bir şekilde odaklandığını belirtir. Thomson sorun olarak gördüğü bu durumun çözümü için fetusun döllenmeyle birlikte kişi olduğunu farz edip, asıl sorun olarak gördüğü duruma döner: fetusun mu yoksa gebe kadının mı "daha güçlü ve daha bağlayıcı... yaşama hakkı" vardır. Kemancı düşünce deneyi de bu yaşama hakkı meselesine odaklanır. Stanford Felsefe Ansiklopedisi ("The Stanford Encyclopedia of Philosophy") bu düşünce deneyini şu şekilde tanımlar: Bu düşünce deneyi çok çeşitli tepkilere yol açmış ve çeşitli filozoflarca eleştirilmiştir. Düşünce deneyini eleştiren filozoflardan biri de Philippa Foot'tur. Philippa Foot "Öldürmek ve Ölüme İzin Vermek" ("Killing and Letting Die") isimli eserinde Thomson'un düşünce deneyini doğrudan eleştirir. Foot kemancının durumu ile kürtaj arasındaki öne sürülen paralelliği ve denkliği, negatif ve pozitif haklar kavramlarını kullanarak reddeder. Foot argümanlarına "öldürmek" ile "ölüme izin vermek" arasındaki ahlâki farkı türeterek başlar: Yani müdahil olmama hakları "negatif haklar"ken, çeşitli faydalara ve hizmetlere erişim hakları "pozitif haklar"dır. Foot'a göre negatif hakların ahlâki yükümlülüğü pozitif haklara oranla daha fazladır, yani "Genellikle bir müdahaleyi ahlâken haklı çıkarmak fayda veya hizmetlerin alıkonmasını haklı çıkarmaktan daha zordur..." Buna göre Foot ölümcül bir hareket başlatmanın ahlâken reddedilebilecek bir davranışken, aynı durumda yardımı esirgemenin ahlâken meşru görülebileceğini öne sürer. Foot Thomson'un düşünce deneyinin bu tip bir haklar tanımı bazında öne sürüldüğü gibi kürtaj ile denk bir durum olmadığını ortaya koyar; “Benim tezime göre, iki durum birbirinden oldukça farklı bir şekilde ele alınmalıdır zira biri ölümcül bir hareketin başlatılmasını içerirken diğeri bir hayatı kurtarmanın reddedilmesini içerir.”. Buradan hareketle kemancının durumun bir pozitif hak durumu olduğu ve kişinin kendisini kemancıdan ayırmasının pozitif hakları ilgilendirdiği, oysa kürtajın bir tür negatif hak sorunu olduğu zira aktif bir şekilde ölümcül bir hareketi başlattığı öne sürülmüştür. Foot'un tezi de birçok tepki toplamış ve bazı filozoflarca eleştirilmiştir. Foot'un kullandığı pozitif ve negatif haklar farklı biçimlerde de kürtaj tartışmalarında kullanılmış ve örneğin Foot'un Thomson'un düşünce deneyini reddinde kullandığı negatif hak kavramı, kürtaj taraftarlarınca devletin bireyin kürtaj hakkına karışması ve kürtajı yasaklaması karşıtı bir şekilde kullanılmıştır. Alexis Zorbas Ulusal Birlik Partisi Ulusal Birlik Partisi veya Ulusal Birleşmiş Parti ile şu maddeler kastedilmiş olabilir: Nakış kasnağı Nakış kasnağı ve çerçeveler nakış ve aynı formda olan iğneişi çalışmalarında kumaşı gergin tutmak için kullanılırlar. Bir nakış haklası veya tambur çerçeve ortak merkezli bir çift dairesel veya eliptik halkayı içerir. Geniş halka sıkma germe işini sağlamak için genellikle bir vidasal alete sahiptir. Üzerinde çalışılacak olan kumaşın kısmı bu iki dairesel kasnak arasında sıkıştırılarak gergin bir şekilde durması sağlanır. Endüstri işçileri geniş bir parça üzerinde çalışırken hazırlanan kasnak tarafından kandilerinin rahat çalışmalarının sağlanmasını ister. Nakış kasnakları çeşitli ebatlarda ve genellikle küçük ebatlarda olup kontrolü tek elle sağlanmakta ve diz üzerinde dinlendirilmektedir. Kasnaklar genellikle tahta, kemik veya fildişinden yapılmaktadır.; Modern halkalar tahta veya plastikten yapılır. Halkalar ayaklı bir masa üzerine iliştirilebilir ve böylece iki elde çalışma için serbest kalmış olur. Bu durum çalışanları hızlarını artırmalarına ve iş performanslarındaki doğruluklarına yardımcı olur. Ayrıca çok ince plastik kasnaklar makine nakışında kullanılır. Özgürlük Meydanı (Harkov) Özgürlük Meydanı (Ukraynaca: Площа Свободи, Plóşça Svobodıy; Rusça: Площадь Свободы, Ploşçad Svobodıy) Ukrayna'nın Harkov şehrinde bulunan Avrupa'nın en geniş üçüncü meydanıdır. 1926-1996'ya kadar Dzerjinski Meydanı ismini taşıyordu. Bu ismi Bolşevik gizli servisinin kuran Feliks Dzerjinski'den almıştır. 1964 yılında meydana Lenin'in heykeli dikildi. Meydanın ana parçası batıda Lenin heykeli, doğuda Sumskaya, kuzeyde Hotel Kharkov, güneyde ise Şevçenko Parkı ile sınırlanmıştır. Meydan 690-750 metre uzunluğunda, 96-125 metre genişliğindedir. Özgürlük Meydanı İsviçre Mimari Müzesi isviçre Mimari Müzesi kısaca S AM (Almanca: S AM Schweizerisches Architektur Museum) İsviçre'nin Basel kentinde bulunan mimari müzesidir. Müzede geçici sergiler ve yarışmalar düzenlense de müze, sosyopolitik parçalarla ilgili mimari ve şehir planlama alanında uluslararası tartışmalara katkıda bulunmaktadır. Ayrıca müzede sergilere bağlı olarak yayınlar ve özel günler yapılmaktadır. Önceden Kunsthalle Basel'in içerisinde yer alıyordu. Yanıkkale Yanıkkale, Macaristan'ın Györ şehrinde kurulu müstahkem mevkiye Osmanlılar tarafından verilen ad. Osmanlı Ordusu'nun 1526'da Mohaç Muharebesi sonucunda Macar ordusunu imha etmesiyle Macaristan Krallığı tarih sahnesinden silinmiş, oluşan boşluğu doldurmaya Osmanlı Devleti ve Avusturya aday olmuştu. 1529 yılındaki I. Viyana Kuşatması ve 1532 yılındaki Alman Seferi ile Avusturya topraklarını tahrip eden, ancak bu ülkenin direncini kıramayan Osmanlı Devleti 1533 yılında İstanbul Antlaşması ile Macaristan'ın bölüşülmesini kabul etti. Bu antlaşma sonunda Györ ve çevresi Habsburg İmparatorluğunda kaldı. Osmanlı Ordusu 1541 yılında Budin'i kesin olarak fethetti ve 1543'te Szekesfehervar (İstolni-Belgrad) ve Estergon'un alınmasıyla da Avusturyalılar, Viyana yolundaki kaleleri berkitme faaliyetlerini hızlandırdı. Tahkim edilen kalelerden en mühimi Macarların "Györ", Avusturyalıların "Raab", Osmanlıların ise "Yanık" diye adlandırdığı kaleydi. Osmanlıların şehre ilk gelişinde Györ komutanı Kristóf Lamberg tarafından Osmanlılara karşı konulmak istenilmişse de başarılamayacağı anlaşılmış ve Györ şehri bu komutanın emriyle tamamen yakılmıştır. Şehre ulaşan Osmanlılar bir ganimet elde edememiş ve şehrin durumundan dolayı "Yanık" ismi vermişlerdir. Şehre yapılan kale de şehrin ismiyle anılarak "Yanıkkale" adını almıştır. 1593-1606 Osmanlı-Avusturya Savaşı'nın ilk yıllarında hücum inisiyatifini elinde bulunduran Osmanlı Ordusu 1594 yılında kaleyi civardaki Csorna, Kapuvár ve Devecser gibi kentlerle birlikte fethederek Osmanlı topraklarına kattıysa da, 1596 yılında kazanılan Haçova Savaşı sonrasındaki elverişli ortamı değerlendiremeyen ve 1595 yılından beri de Rumen prensliklerinin (Eflak, Boğdan ve Erdel) isyanıyla uğraşan Osmanlı yönetimi cephedeki taarruz kabiliyetini yitirdi ve Yanıkkale de Avusturya ordusunun saldırılarına dayanamayarak 1598'de düştü. 1606 yılında imzalanan Zitvatorok Antlaşması ile fiili turum tasdik edildi ve Yanıkkale Avusturya'ya bırakıldı. Osmanlı Ordusu'nun Yanıkkale çevresindeki son savaşları İkinci Viyana Kuşatması sırasında 1683 yılında oldu. O döneme dek toplanmış olan en geniş Osmanlı Ordusu ilk olarak Viyana yolundaki Yanıkkale'yi kuşatmayı hedefliyordu. Osmanlı Ordusu'nun elindeki Uyvar'ı almak için taarruz eden ancak yenilgiye uğrayarak Komarom'a çekilen Alman Komutan Karls Von Lothringen ise bulunduğu yerden Osmanlı Ordusu'nun Yanıkkale'ye yöneldiğini gözetleyebiliyordu. Alman komutan harekete geçerek emrindeki 12.500 piyade ve 9.500 süvari ile 22 Haziran'da Yanıkkale'ye vardı ve Osmanlı Ordusu'nu karşılamaya hazırlandı. Avusturya ordusu kaleyi müstahkem hale getirdiği gibi, kale çevresinde de Osmanlı Ordusu'nun işine yarayabilecek her şeyi yakıp yıktı. Osmanlı Ordusu şehrin önüne 1 Temmuz'da ulaştı. Mühendisler önce de Raab Irmağının derinliğini ve debisini hesapladılar, öğleden sonra da kuşatma toplarının yerleştirileceği mevkileri saptadılar. 2 Temmuz günü ise topçu birlikleri savaşı başlattı. Topçu ateşi ile büyük kayıp veren ve kaleyi savunamayacağını anlayan Karls Von Lothringen geri çekildi ve kaleyi kaderine terk etti. Yanıkkale'yi alan Osmanlı Ordusu 9 Temmuz'da Raab Irmağını aşarak Viyana üzerine yürüyüşünü sürdürdü. Ancak II. Viyana Kuşatması'nın bozgunla sonuçlanması ordunun geri çekilmesine neden oldu. 12 Eylül 1683 tarihindeki Almandağı Muharebesi'nden sonra Kahlenberg'den çekilen Osmanlı Ordusu 14 Eylül'de Yanıkkale'de toplandı, ancak burada da kendini emniyette görmeyerek 22 Eylül'de Budin'e çekildi. Garnizonsuz kalan Yanıkkale Avusturya ordusunca zahmetsizce ele geçirildi. Enosis (anlam ayrımı) Enosis ÅŸu anlamlara gelebilir; Baja Sessions Baja Sessions Chris Isaak'ın 1996 yılında çıkardığı yedinci albümdür. Albümdeki şarkılar genelde "akustik müzik" türündedir. Son şarkısı hariç albümdeki şarkılar coverdir. Zürih Üniversite Hastanesi Zürih Üniversite Hastanesi (Almanca: Universitätsspital Zürich) İsviçre'nin Zürih kentinde bulunan üniversite hastanesidir. Ayrıca hastane ülkenin en büyük hastanesidir. Zürih'teki ilk hastanenin kuruluşu, 1204 yılına dek dayanır. Ancak o yıldan günümüze kadar kurulan hastanelerin yeri ve binaları pek çok kez değişmiştir. 2008 yılı itibarıyla Zürih Üniversite Hastanesi 6.100 çalışanıyla yılda 160.000 hastaya ayakta tedavi hizmeti sağlamakta, 30.000 hastayı da yatakta tedavi etmektedir. Hastane bünyesinde 42 klinik bulunmaktadır. Hastanede çalışan bilimadamları ve fizikçiler arasında Ferdinand Sauerbruch, Adriano Aguzzi ve Rolf M. Zinkernage sayılabilir. İsviçre'nin coğrafi merkezi İsviçre'nin coğrafi merkezinin koordinatları 46°48′4″N 8°13′36″E﻿, İsviçre Ölçü Sistemine göre 660158/183641 koordinatlarına sahiptir. Bu yer Älggi-Alplerinde Obwalden kantonunda Sachseln yerleşim birimindedir. İsviçre'nin merkezi 1988 yılında İsviçre Federal Topoloji Dairesi tarafından berlirlenmiştir. 1675 Strasbourg Antlaşması Strasbourg Anlaşması, kimyasal silah kullanımının yasaklanmasına yönelik ilk uluslararası antlaşmadır. Fransa ve Kutsal Roma Cermen İmparatorluğu arasında imzalanan antlaşma savaşta zehirli mermi kullanımının yasaklanması ile ilgiliydi. Antlaşma 27 Ağustos 1675'te imzalandı ve 1925 Cenevre Protokolü'ne kadar kimyasal silahların kullanımını önlemeye yönelik başka bir girişim olmadı. Appaloosa (anlam ayrımı) GÃ¶kmeydan, Arsuz Gökmeydan, Hatay'ın Arsuz ilçesine bağlı bir mahalledir. Hatay iline 85 km uzaklıktadır. En parlak dönemlerini Romalılar zamanında yaşamış olan yörede yapılan kazılarda bu döneme ait heykeller, kolonlar, lahitler, mezar taşları, parfüm şişeleri ile seramik parçaları bulunmuştur. Arsuz'un 10 kilometre kadar güneyinde Konacık mahallesi sahilinde Helenistik dönemden kalma antik liman kentinin kalıntıları bulunmaktadır. Arsuz ilçesinde, dünyanın en eski kiliselerinden biri kabul edilen Maryo Hanna Kilisesi ve Arsuz'a bağlı Hacıahmetli mahallesi yakınlarında Meryem Ana'nın banyo yaptığı yer olduğu iddia edilen Meryem Ana Havuzu bulunur. Ölüm Meydanları Ölüm Meydanları (Fransızca: Sang et lumières, İspanyolca: Sangre y luces), 1954 yapımı İspanyol-Fransız drama filmidir. Filmin yönetmenleri Georges Rouquier ve Ricardo Muñoz Suay'dır. Film 1954 Cannes Film Festivaline katılmıştır. Filmin uzunluğu 99 dakikadır, dili ise İspanyolca ve Fransızcadır. Cammy Cammy (キャミィ "Kyamī"), Street Fighter'ın 1993 yılında çıkan serisiyle kendini tanıtan uzun sarı saçlı İngiliz karakterdir. Bir Delta gücü ajanıdır. Ayrıca, Street Fighter'ın ikinci kadın dövüşçüsüdür. Street Fighter Alpha 2 Gold ve Street Fighter Alpha 3 serilerini sırasıyla kazanmıştır. Önceleri M. Bison için çalışan Cammy son operasyonda hafızasını kaybetmiştir. Eğitim almak için Street Fighter serisine katılmışsa da, M. Bison'un DNA'sına sahiptir ve birçok süper gücü bulunur. Sci Tech TV Sci Tech TV, Birleşik Krallık'ta bulunan bilim-teknoloji ağırlıklı yayın yapmış bir belgesel kanalıdır. Kanal 31 Mayıs 2009'da Eicom PLC bünyesinde kuruldu. Türkiye'de D-Smart, Teledünya ve Tivibu platformlarından da yayın yapmış kanal Haziran 2014'ten itibaren sadece Filbox platformunda izlenebilmiştir. Kanal, 18 Nisan 2015 tarihinde Filbox platformu üzerindeki yayınlarını sonlandırmış ve de böylece kanalın yayın hayatı sonlanmıştır. Guthrie Govan Guthrie Govan (d. 27 Aralık 1971, Chelmsford, Essex, İngiltere), Asia, GPS, The Young Punx gibi grupları ile çalışmış, Erotic Cakes adı altında çalışmalarını sürdüren İngiliz gitarist. Brighton Çağdaş Müzik Enstitüsü'nde gitar dersleri vermektedir. 2011 yılı itibarıyla "The Aristocrats" isimli grubuyla çalışmaktadır. Govan’ın 2006 yılında piyasaya sürülen "Erotic Cakes" adlı bir solo albümü bulunmaktadır. Albüm, jazz fusion ve rock kategorisinde değerlendirilmektedir. Albümde, bass gitarda Guthrie Govan'ın kardeşi Seth Govan, davulda ise Pete Riley performans sergilemiştir. Bring Me the Horizon Bring Me The Horizon, Sheffield, Yorkshire çıkışlı İngiliz metal grubu. 2003 yılında kurulan grubun şu anda üyeleri vokalde Oliver Sykes, gitarist Lee Malia, bas gitarist Matt Kean, baterist Matt Nicholls ve klavyeci Jordan Fish'tir. Uluslararası olarak RCA Records ile çalışan grup Amerika'da ise Columbia ile çalışmaktadır. İlk albümleri Count Your Blessing ile deathcore müzik tarzını benimseyen grup, daha sonraki albümlerinde metalcore yapmış, 5. stüdyo albümleri "That's The Spirit" ile ise rock stiline geçiş yapmışlardır. Bring Me The Horizon 2006 yılında ilk albümleri Count Your Blessings'i yayınladı. 2008 yılında yayınladıkları Suicide Season albümüyle müzik stili hakkında tartışmaları yıkan grup, daha yaratıcı bir müzik tarzıyla geri döndü, Grubun 3. stüdyo albümü "There Is A Hell Believe Me I've Seen It, There Is A Heaven Let's Keep It A Secret'ı 2010 yılında yayınladı, klasik müzik, elektronik müzik ve poptan etkiler taşıyan albüm onları uluslararası alanda tanınır hale getirdi. 4. stüdyo albümleri Sempiternal, Avustralya'da Altın sertifika (35,000 satış) ve İngiltere'de Gümüş sertifika (60,000 satış) kazandı. Son albümleri That's The Spirit ise Birleşik Krallık listelerinde 2 numaraya oturdu ve 44,300 ilk hafta satışına ulaştı, Bu üç albümün yanında grubun 3 EP'si vardır. Bring Me The Horizon kendi bölgelerinde 2004 yılında dağılmış birçok grup üyeleri ile başlamıştır. İsimlerini "pirates of the caribbean" filminden Jack Sparrow’un «Bring me that Horizon» demesiyle almışlardır. Grup «that» kelimesini «the» yaparak orijinal haline getirmiştir. Yaptıkları müzik, death metal ve metalcore’un harmanlanması olarak ifade edilen deathcore tarzında olsa da, son albümleri bundan daha değişik bir tarzdadır. İngiltere'de birçok rock barda sahne aldı ve büyük hayran kitlesi oluştu. Çok kısa bir zamanda büyük ilgi topladıktan sonra, Aralık 2004’te ilk EP’leri olan "This Is What The Edge Of Your Seat Was Made For" çıktı. Grup şu anda "Visible Noise" stüdyolarında kayıt yapıyorlar ama grup ilk olarak "Thirty Days of Night Records" adına çalışmalara başlamıştır ve grubun ilk çalıştığı stüdyodur. Grup ayrıca Amerika’da "Epitaph Records"’la, Avustralya da ise "Shock Records" ile beraber çalışmıştır. Geçmişte Lostprophets, Killswitch Engage ve The Haunted gibi gruplarla turneye çıkmıştır. 2007 de UK’de Mart ve Nisan ayları arasında şimdi dağılmış bir metalcore grubu olan I Killed the Prom Queen ile turneye çıkmıştır. Ayrıca Download Festival 2007 de "Iron Maiden", "Slayer" gibi gruplarla çalmıştır. Ayrıca turun bir ayağı olan K.Amerika’da Gym Class Heroes’in vokalisti olan "Travis McCoy" ile birlikte 6 Ağustos’ta Calgary’de çalmışlardır. Travis McCoy grupla "Diamonds Aren’t Forever" şarkısını seslendirmiştir. 2006 yılında ise ilk albumleri olan "Count Your Blessings" ’i piyasaya sürdüler. Grup 2007 yılının Eylül ayında Kerrang dergisi tarafından en İyi çıkış yapan İngiliz grubu ödülüne layık görüldü.(Kerrang Dergisi İngiltere’nin en çok okunan metal dergilerinden biridir ) Grup ödülü aldıktan sonra Myspace’da fanlarına teşekkürlerini iletti. Bring Me The Horizon 2. stüdyo albümünü 2008’in başlarında yazıp kaydetmeye başlamıştır. Albümlerini Nisan ve Mayıs boyunca "Fredrik Nordstrom" ile birlikte İsveç stüdyolarında kaydettiler. Albüm 29 Eylül’de çıkarıldı. "Suicide Season" önceki albüm olan "Count Your Blessings"’ten tamamen farklıydı. İçinde daha çok metalcore barındırıyordu. Daha çok "This Is What The Edge Of Your Seat Was Made For EP"’sine benziyordu. 2010'da "There Is a Hell, Believe Me I've Seen It. There Is a Heaven, Let's Keep It a Secret" Albümünü çıkardılar. 2013'te çıkardıkları albümün adı ise "Sempiternal" dir. Grup 11 Eylül 2015'te "That's the Spirit" adında yeni bir albüm çıkarıyor ve üç şarkı yayımlandı bile.That's the Spirit 11 şarkı içeriyor."Jordan Fish" 'Drown'ın tasarlanmış yeni albüm için test şarkısı olduğunu ve hayranların tepkisi ölçmek için yapıldığını söylemişti.Oliver "Drown ile çoğu hayrana göre dibe doğru yol alıyorduk ve biz bu yönde devam ettik."dedi. Albüm depresyon üzerine ve hayatın karanlık yönlerini anlatan sözlere sahip olacak. Albümde Oliver'ın ketaminden dolayı rehabilitasyona gitmesinin etkisi var. Essex Essex, Birleşik Krallık İngiltere ülkesinde Doğu İngiltere Bölgesinde birinci seviyede yerel idari birim olarak metropoliten olmayan bir kontluk ve coğrafi bakımdan ve krallık seremonileri için bir törensel kontluktur. Merkezi Chelmsforddur. En yüksek noktası Hertfordshire yakınlarında, Langley köyü civarında Chrishall (147 m). Roma işgali öncesinde ticaret yoluyla zengin olan Trinovantes kabilesinin topraklarına dahildi. Roma İmparatoru Claudius tarafından MS 43 yılında fethedildi, İngiltere'de İmparatorluğun ilk fethettiği topraklardan biriydi. "Essex" adı, erken Ortaçağ döneminde ortaya çıkar. Eski İngilizcede Ēastseaxe, "Doğu Saksonlar" anlamına gelmekte, Doğu Sakson Krallığı'nı ifade etmekteydi. Saksonlar, Doğu Anglia'daki Norfolk, Suffolk ve Cambridgeshire'da yerleşmiş olan Angillar ile komşuydu. Essex Krallığı'nın kuruluşu geleneksel olarak MS 527 yılında Aescwine'e atfedilir. Thames Nehri'nin kuzeyinde kurulan krallık, Middlesex ve Hertfordshire'ı da içeriyordu ancak daha sonra Lee Nehri'nin doğusundaki topraklarla kısıtlandı. Törensel Essex Kontluğu Cambridgeshire, Suffolk, Kent, Greater London ve Hertfordshire törensel kontlukları ile sınırları vardır. Doğusunda ve güneydoğusunda Kuzey Denizi ve Thames Nehri Halici sahilleri bulunur. Essex kontluğu, kapladığı 3,670 km alanla itibarıyla İngiltere'de kontluklar arasında 11'inci sırada gelir. Yerel idare olarak iki seviyeli metropoliten olmayan kontluktur, yani "shire" tipi kontluktur. İkinci seviyede olan 12 metropoliten olmayan "borough" veya yerel idare bölgesi ("district") Essex Kontluğu'na bağlıdır. Bunlar Harlow Borough; Epping Forest; Brentwood; Basildon; Castle Point; Rochford; Maldon; Chelmsford; Uttlesford; Braintree; Colchester ve Tendring metropoliten olmayan "borough" ve yerel idare bölgeleridir. Southend-on-Sea ve Thurrock "Tek-seviyeli yerel idaresi" olup idari bakımdan Essex Kontluğuna bağlı degillerdir ama törensel Essex kontluğu parçası olduğu kabul edilirler. Walter Reed Walter Reed (13 Eylül 1851 - 22 Kasım 1902), 1900'lerde sarıhummanın diğer doğrudan temaslardansa, sivrisineklerle bulaştığı fikrini doğrulayan ekibe öncülük eden Amerikan ordusu doktoruydu. 1902 Kasım ayında apandisi patlamış ve 23 Kasım 1902'de peritonit sonucu 51 yaşında ölmüştür. Speak of the Devil (Chris Isaak albümü) Speak of the Devil Chris Isaak'ın sekizinci albümünün adıdır. 1998'de Warner Bros. Records tarafından çıkarılmıştır. Always Got Tonight Always Got Tonight Chris Isaak'ın dokuzuncu albümünün adıdır. 2002'de Warner Bros. Records tarafından çıkarılmıştır. Ankesörlü telefon Ankesörlü telefon, ücret yerine geçen herhangi bir jeton, telefon kartı veya kredi kartı kullanılarak konuşma yapılan umumi telefon türü. 1891 yılında William Gray jetonla çalışan telefonun patentini almıştır. 1920'de İngiliz Genel Posta Dairesi ankesörlü telefonu halka sunmuştur. Türkiye'de ilk telefon bağlantısı 1891 yılında İstanbul Fatih'de iki postane arasında tek telli hat çekilmesiyle başlamıştır. 3 Mayıs 1909 yılında postane bünyesinde telefon santralinin kurulmasıyla ücretli telefon hizmeti profesyonel olarak hayata geçirilmiştir. Ankesörlü telefonlar genelde kamuya açık alanlarda, hava alanı ve tren istasyonu gibi ulaşım alanları ile cadde köşelerinde bulunur. Ayrıca bazı özel mülkiyet alanlarına da devlet tarafından kiralanmaktadır. Bunun yanında bazı ülkelerde seyyar ankesörlü telefonlar bulunur. Ankesörlü telefon üreticileri son zamanlarda geliştirdikleri ilave sağlayıcılarla SMS ve internet gibi araçlarıda bu telefona eklediler. Christmas (Chris Isaak albümü) Christmas Chris Isaak'ın onuncu albümünün adıdır. 2004'te Warner Bros. Records tarafından çıkarılmıştır. Tarım Sigortaları Havuzu Tarım Sigortaları Havuzu (TARSİM) Türkiye'de devlet destekli tarım sigortası poliçelerinin üretim ve hasar işlemlerinin yapılması, riskin paylaştırılması ve reasürans koruması için kurulan havuz. 14/06/2005 tarihli 5363 sayılı "Tarım Sigortaları Kanunu" uyarınca kurulmuştur. Havuzun görevleri arasında prim tahsilatı, hasar tespiti, tazminat