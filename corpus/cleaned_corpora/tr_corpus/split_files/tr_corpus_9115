hazırlanmıştır. Rusalka operasının prömiyer temsili Prag'da 31 Mart 1901 de yapılmıştır. Prömiyer temsilde başrolde soprano Ruzena Maturova'da bulunmaktaydı. Bu eser Prag'da çok popüler oldu ve bu popülerliği ile Çekçe konuşulan ülkelerde hemen yayıldı ve bundan sonra da dış ülkelerde opera evleri repertuvarlarına girdi. Türkiye'de prömiyer temsili Antalya Operası tarafından verilmiştir. Rusalka operasının 1. Perdesinde bulunan "Aya şarkı (Měsíčku na nebi hlubokém)" çok kere ayrı bir konser parçası olarak sunulmakta ve tek başına ses kaydı yapılmaktadır. Bu aryanın keman için de aranjmanı yapılmıştır ve birkaç sinema filminde bu keman parçası arka müziği olarak kullanılmıştır. Bu eser için şair Kvapil, Erben ile Němcova'nın peri masallarından uyarlayarak bir opera librettosunu bir besteci bulmadan önce hazırlamıştır. Bu peri masalları daha önce hazırlamış olduğu " Princessa Pampeliška" adlı tiyatro oyununa benzemekte ve o zamanda Avrupa'da çok ilgi çeken Hans Christian Andersen'in Küçük Deniz Kızı ve Friedrich de la Motte Fouqué'un "Undine" adlı masalları gibi "acıklı, modern peri masalı" niteliği taşımaktaydı. Libretto 1899'da tamamlanınca Kvapil bunu besteleyecek bir müzisyen aramaya başladı. Kendi tanıdığı besteciler diğer projeler üzeriden uğraşmaktaydılar ama ona tanımadığı besteci Dvořák'in yeni bir opera projesi aradığını bildirdiler. Gerçekten Dvořák Erben'in eserini önceden bilmekteydi ve 1896-97'de onun halk balladları şiirlerini senfonik şiir olarak bestelemişti. Dvořák librettoyu okudu, beğendi ve hemen hızla bestelemeye koyuldu. Bestenin ilk versiyonunu 22 Nisan 1900'da bitirdi ve son versiyonunu Kasım ortasında hazır etti. Rusalka operası Prag'da Milli Tiyatro'da 31 Mart 1901'de ilk olarak temsil edildi. Bu Prömiyer temsilde Rusalka rolünde soprano Ruzena Maturova ve orkestra şefi Karel Kovařoviç idi. "Göl kenarında bir çayırlıkta" Gol kenarında üç peri kızkardeş Rusalka gölünün hakimi olan Su Cini Vodnik'i alaya alırlar. Vodnik kızı Rusalka'nın mahzun ve mutsuzluğunu fark etmiştir ve ona derdinin ne olduğunu sorar. Rusalka ölümlü bir prense âşık olduğunu; ama onunla birlikte yaşamak için ölümcül insan olması gerektiğini ve kendinin bunu kabul etmek istediğini söyler. Su Cini Vodnik, kızını bu kararı almaktan vazgeçirmek isterse de başarılı olamaz. O zaman kızına bir de büyücü Jezibaba'ya danışmasını nasihat eder. Rusalka Jezibaba ile konuştuğu zaman o Rusalka'ya insan olduğu takdirde eğer sevgilisi tarafından aldatılırsa hem kendisinin hem de sevgilisinin sonsuza kadar lanetlenip seslerini kaybedeceklerini açıklar. Fakat Rusalka kararında ısrarlıdır. büyücü Rusalka'ya bunu gerçekleştirmek için bir iksir hazırlar ve içmesi için bunu Rusalka'ya verir. Bu sırada Prens avcılarının başında, kovaladığı bir beyaz geyik arkasından sahneye girer. Tek başına gelen Prens, birden karşısında saçları omuzlarına dökülen Rusalka'yı görür ve ondan sanki büyülenir. "Prensin ÅŸatosu" "Av Bekçisi" ve "Aşçı Yamağı", Prens'in şatosunun bahçesinde Prens ve Rusalka'nın yaklaşan düğünü hakkında dedikodu yapmaktadırlar. Bu arada şatoya bir Yabancı Prenses'de misafir olarak gelmiştir. Prens, bu hırslı ve güzel Yabancı Prenses'le ilgilenmeye başlar. Rusalka'yı baloya hazırlanmasını söyleyerek yanından uzaklaştır. Vodnik gölün derinliklerinden çıkmıştır ve Prens'in Yabancı Prenses'e kur yaptığını izler. Talihsiz kızının kaderi için derin bir kedere kapılır. Prens Prenses'e aşkını ilan eder. Su Cini Vodnik de böylece Prens tarafından aldatılmış olan kızı Rusalka'yı yanına alıp golün dibine çekilir. "Göl kenarında bir çayırlıkta" Rusalka lanetlenmiştir ve umutsuzluk içinde kendine yakarışlarda bulunmaktadır. Bu yakarışlar büyücü Jezibaba'nın kalbini yumuşatır. Rusalka'ya eğer sevgilisinin kanını akıtırsa lanetten kurtulabileceğini söyler. Rusalka bunu yapmayı kabul etmez. Artık gölün en derininde oturan bir ölüm perisine dönüşmeyi kabul etmiştir. Fakat Prens de yaptığı hatadan çılgına dönmüş halde ormanda dolaşmaktadır. Rusalka'nın yakında olduğunu hissedip ona geri dönmesi için yalvararak haykırır. Rusalka Prense görünür ve neden kendini aldattığını sorar. Prens, Rusalka'dan kendini af etmesini ister ve Ruslaka'yı öpmek istediğini bildirir. Rusalka bu öpücüğün lanet ve ölüm getireceğini açıklar; ama kararlı Prens'i caydıramaz. İki sevgilinin dudakları bir öpücükle birleşir ve Prens Rusalka'nın kollarında hayatına veda eder. Rusalka operasının ilk partisyon notaları şu çalgılar bulunan bir orkestra için hazırlanmıştır : 2 flüt, 1 pikolo, 2 obua, 1 İngiliz kornosu, 2 klarinet, 1 bas klarinet, 2 fagot, 4 korno, 3 trompet, 3 trombon, 1 tuba, perküsyon, harp ve yaylı çalgılar. Kayseri ili genel seçim sonuçları Kayseri İli, 1920'den beri Türkiye Büyük Millet Meclisi'nde (TBMM) temsil edilmektedir. TBMM'de 9 milletvekilliği ile temsil edilen Kayseri İli'nde tek seçim bölgesi vardır. 12 Haziran 2011 Genel Seçimleri Kayseri İli sonuçlar; Alt bitümlü kömür Alt bitümlü kömür, yarı bitümlü kömür , bitümlü şeyl ("bituminous shale") ya da bitümlü şist ("bituminous schist") olarak da adlandırılan kömür tipi kayaç. MTA tarafından yapılan tanımında, organik çözücülerde çözünmeyen ve kerojen adı verilen organik madde içeren, ince taneli ve genellikle laminalı (bantlı) bir yapıya sahip tortul kayaç (sedimanter) olarak nitelendirilir. Kömürleşme süreci içinde Linyit ve Taşkömürü (bitümlü kömür) arasında yer alır. Linyit ile birlikte bitümlü şeyl ""kahverengi kömürler"" grubunda yer alır. Linyitten daha kaliteli kabul edilen bitümlü şeyl, yakıldığın açığa çıkan enerji miktarı 17-24 MJ/kg (4.165-5.700 Kcal/kg) civarlarındadır. Linyitte ise bu miktar 17 MJ altındadır. Alt bitümlü kömürün en önemli özelliklerinden biri de sentetik petrol üretiminde kullanılabilir olmasıdır. Örnek olarak Fas'ın sahip olduğu bitümlü şeyl rezervleri 12.3 milyar tondur. Bu miktardan da sentetik petrol olarak 3.42 milyar varil petrol elde edilebilir. Bulunması 1800'lerin başına dayanan bitümlü şeyl, bu dönemde dikkatleri çeksede 1859'da ticari petrolun keşfi ile arka plana atılır. II. Dünya Savaşı ve Petrol Krizi gibi gibi petrol ticaretinin aksadı ya da petrol'un pahalandığı dönemlerde tekrar tekrar gündeme gelse de, bu dönemleri geçişiyle bitümlü şeyllere olan ilgi yine azalır. Günümüzde petrol kaynaklarının tükenme tehlikesine karşı tekrar önem kazanmaktadır. Dünyada bilinen bitümlü şeyl rezervleri 411 milyar tondur. Bu miktarında büyük bölümü ABD'de bulunmaktadır. Türkiye'nin bitümlü şeyl rezerv miktarı 1.641.381 bin tondur Fakat buradaki bitümlü şeyller içeriğinde yoğun kül barındırır ve rezervin sadece küçük bir bölümü açık işletmeye uygundur. Kırıkkale ili genel seçim sonuçları Kırıkkale İli, 1989'a kadar Ankara İli'nin ilçesi olarak kalan Kırıkkale, 1991'den beri Türkiye Büyük Millet Meclisi'nde (TBMM) temsil edilmektedir. Kırıkkale İli TBMM'ye 3 milletvekili göndermektedir. . 12 Haziran 2011 Genel Seçimleri Kırıkkale İli sonuçlar; Vest-Agder Vest-Agder (Norveççe:"Vest-Agder fylke") Norveç'in güneyinde yer alan bir eyalettir. Rogaland batı, Aust-Agder doğu ve kuzey, Skagerrak güney sınır komşusudur. Kıyı şeridi 709 km uzunluğundadır. Nüfusu 174 324 (1 Ocak 2012 ) olan eyalet, yönetim merkezi Kristiansand dahil olmak üzere on beş belediyeden oluşmaktadır. Lindesnes feneri en sık ziyaret edilen turistik yerlerindendir. Eski bir yerleşim birimi olan eyalette, özel kişiler, gruplar, işadamları ve kamu yetkilileri, tek tek ve birlikte çeşitli kültürel anıtların korunması için projeler yürütmektedir. On bir bin yıl önce kıyı şeridinin buzullarla kaplı olduğu öngörülen Vest-Agder yaklaşık sekiz bin yıldır yerleşim birimidir. Arkeolojik bulgulara göre iç bölgeleri uzun bir süre için terk edenler çeşitli yerlerden gelerek, Taş Devri'nde kıyı alanları iskan edinmişlerdir. Silah ve araçlarını oluşturma biçimleri Avrupa'da ve İngiltere'de kullanılan yöntemlerle benzerdir. Tunç Çağı'na ait kaya oymalarında tarım ve nakliyeyi simgeleyebilecek güneş ve gemi sembolleri görülmüştür. Modern zamanlara kadar tarım ve nakliye, Vest-Agder nüfusunun geçim kaynaklarının ana bileşenleri olmuştur. Tarihçilere göre, göçlerle bölge uzun bir dönem terk edilmiştir. Viking medeniyeti altındayken bölge korsan ve yağmacıların yurdu olmuştur. 1300'lü yıllarda veba salgını yaşanan bölgenin tamamen terk edildiği söylenmektedir. 1600'lü yıllarda nüfus bir önceki seviyesine kadar ulaşmıştır. 13. yüzyıldan sonra Avrupa'da ticaretin gelişmesiyle balıkçılık ve kerestecilik önem kazanmıştır. Merkez "Kristiansand" Kral 4. Christian tarafından 1641 yılında kurulmuştur. Şehir askeri üs, yönetim ve ticaret merkezi olarak kullanılmıştır. 17. yüzyılda Hollanda'ya, 18. yüzyılın ikinci yarısı ve 1900'lerin ilk on yılında (1890 - 1930) yeni bir süper güç olan Amerika'ya göçler olmuştur. 20. yüzyılın ilk yarısında Vest-Agder büyük değişim göstermiştir. Geniş bir yol ağı kurulmuştur. Demiryolu bağlantıları doğu ve batı kıyılarının her ikisi için de kurulmuştur. Son yıllarda, Vest-Agder ekonomik gelişme ve nüfus artışı bakımından ülkenin en önemli bölgelerinden biri olmuştur. "Hallvard Trætteberg " tarafından tasarlanan, 12 Aralık 1958 tarihinde resmen onaylanan arması yeşil zemin üzerinde altın sarısı üç kat dallı Meşe palamudundan oluşmaktadır. Dalları bölgenin zengin doğasını, meşe ise ormanları ve eyalette önemli bir faaliyet olan ormancılığı simgeler. Bölgede uzun süre ihraç maddesi olan meşe, daha önceden 1930 yılında yerel kereste ürünlerini etiketlemede simge olarak kullanılmıştır. Refah sembolü olan meşe ağacı ile içi boş palamutlar eyalet ve belediyelerin ortak çabalarıyla büyüme ve kalkınmaya teşvik edilen 15 belediyesini belirtmektedir. Vest-agder'de belediye başkanlarına görev teslimlerinde verilen ve özel günlerde taktıkları simgesel gümüş bir kolye verilmektedir. "Lise Schönberg" tarafından tasarlanan kolye, on beş meşe yaprağı ve palamut bir plaka üstüne çelenk gibi sıralanmıştır. Eyaletin simgesel çiçeği "Quercus robur" yani saplı meşe dir. 1989 yılında eyalet kurul tarafından belirlenmiştir. Karar Norveç Botanik Derneği ve Vest-Agder Valiliğin önerisiyle oluşturulmuştur. Eyaletin resmen belirlenmiş taşı bir çeşit renkli granit olan farsunditttir. Eyalet Konseyi 14 Eylül 1993 tarihinde oy birliğiyle Vest-Agder'in taşını farsunditt olarak seçmiştir. Karar Norveç Jeoloji Konseyi'nin önerisi üzerine alınmıştır. Günümüz Vest-Agder ve Aust-Agder bölgesi 1685 yılında "Christiansand" adıyla kurulmuştur. Norveç eyalet sisteminin geçmişi birkaç yüzyıla dayanmaktadır. 1837 yılında sınırlar "Amtstinget (amt.)" olarak adlandırılan valiliklere bölünmüştür. 1880 yılında “Lister” ve “Mandal” amt. olarak adlandırılmışlardır. Vest-Agder 1919 yılında bugünkü adını almıştır. Adını oluşturan "Vest", «batı»; "Agder" ise «iskele» anlamına gelmektedir. Bu bağlamda eyaletin adının anlamı batı limanıdır. "Agde" Akdeniz, Fransa sahil kasabası olan "Cap d'Agde" gibi başka yer adlarında da kullanılmıştır. Vest-Agder kıyısı boyunca Gulf Stream sıcak su akıntısı etkisi altındadır. Bu durum, eyaletin güneşli ve sıcak bir iklime sahip olmasını sağlamaktadır. Ayrıca bölge, güçlü Atlantik rüzgarları ve genellikle Norveç'in kuzey ve batı kıyısında yaşanan yağmurlu fırtınalara karşı korunaklıdır. Skagerrak ve Kuzey Denizi doğusu üzerinden gelen ılık rüzgarlarla bahar Vest-Agder'a erken gelmektedir. Ortalama sıcaklıklar ise en soğuk ay olan Şubat ayında –3;–5 °C, Temmuz-Ağustos temel olmak üzere yaz aylarında 15–16 °C'dir. Yıllık yağış miktarı ortalama 1000 mm.'dir. İç bölgelerde ve vadilerde maksimum 1500–2000 mm'lik yağış düşmektedir. Özellikle sonbaharda ve kıyı bölgelerde ilk baharda sis olmaktadır. Vennesla'da yirmi dört saat durmaksızın kar yağışı olduğu gözlemlenmiştir. 4 Şubat 1960 tarihinde 131.8 mm kar düşmüş, kar kalınlığı 15 ila 52 cm yükselmiştir. Aynı gün "Oddernes" e ve "Mestad" a 19 ile 96 cm kalınlığında 128.7 mm kar yağışı olmuştur. İç ve daha yüksek alanlarda, batıdan doğuya, kar yağışı artmaktadır. Vest-Agder'de 15 belediye bulunmaktadır. Kristiansand, Mandal, Lyngdal, Farsund ve Flekkefjord kent belediyesidir. Diğer onu kırsal belediyelerdir. 1964 yılına kadar kapsamlı birleşme gerçekleşene kadar eyalette 40 kadar belediye vardı. “Kristiansand” eyalet merkezi ve eyaletin en büyük belediyesidir. Vest-Agder nüfusu 1875 yılında 78.500 den, 1950 yılında 96 200'e yükselmiştir. Savaştan sonraki ilk yıldan itibaren son yüzyılda nüfus yavaş yavaş artmıştır. Bu bir bütün olarak nüfusun ülke genelinde % 0,8 yükselişi ile karşılaştırıldığında yılda ortalama % 0.3 büyüme vermektedir. Durgunluk veya istihdam düşüşü nedeniyle oluşan büyük miktardaki dış göçler nüfustaki büyümeyi engellemiştir. 1960'lara kadar Amerika'ya yüksek miktarlarda göç olmuştur. İç bölgelerde tarım, kıyı bölgelerde tersanecilik istihdamı artırarak aynı yönde nüfusu etkilemiştir. 1950-2006 dönemi boyunca yıllık ortalama %0.9 nüfus artışı ile bir bütün olarak ülkenin %0.6 oranının üstündedir. Günümüzde Kristiansand, Vennesla, Mandal, Søgne, Flekkefjord, Lyngdal ve Farsund nüfusu en yoğun yerleşim birimleridir. Sunset Boulevard Sunset Boulevard ("Sunset Bulvarı"), Los Angeles'ta bir cadde. Downtown Los Angeles'tan Hollywood, West Hollywood ile Beverly Hills'in içinden geçip Santa Monica'ya kadar gider ve aşağı yukarı 35 kilometre uzunluktadır. Hollywood ünlü kültürü ikonu olup kentin en meşhur caddelerindendir. Yolun tümü boyunca caddenin en az dört şeridi vardır ve çok tıkalıdır; planlanan "Beverly Hills Freeway" otoyolunun inşası hiç yer almadı. Eskiden fahişelerin sık çalıştığı bir bölge idi. Trent Acid Michael Verdi "(d. 12 Kasım 1980 - ö. 18 Haziran 2010)", Amerikalı profesyonel güreşçi. "Jersey All Pro Wrestling" (JAPW)'de güreşen genç bir yetenekti. Ringdeki takma adı "Trent Acid" olan güreşçi Michael Verdi 18 Haziran 2010 tarihinde evinde annesi tarafından ölü olarak bulundu. Buford, Wyoming Buford, Amerika Birleşik Devletleri, Wyoming, Albany County'de bulunan tüzel kişiliği olmayan yerleşim yeridir. Interstate 80 Karayolu üzerinde Cheyenne ve Laramie arasında bulunur. ABD'nin en küçük kasabasıdır. Bir zamanlar 2000 kişinin yaşadığı kasaba, sahibi Don Sammons tarafından açık artırma yoluyla Vietnamlı bir işadamına satılmıştır. Ete Kurttekin Ete Kurttekin (d. 29 Temmuz 1969, Ankara), Türk müzisyen. 2010 yılında Sonisphere'in açılış grubu olarak seyirciyle buluşmuştur. Sahne aldığı yerler arasında Babylon, Hayal Kahvesi ve İf Performance Hall sayılabilir. 2011 Van depremi'ne yardım amacıyla düzenlenen Van İçin Rock konserinde yer alan kırk sanatçıdan biridir. 2010 yılında Yavuz Turgul'un yazıp yönettiği, başrollerini Şener Şen ve Cem Yılmaz'ın paylaştığı Av Mevsimi'nde "Benden Adam Olmaz" isimli besteyi düzenlemiş, söylemiş ve filmde rol almıştır. 2008 yılında Milliyet sponsorluğunda gerçekleşen Cannes Young Lions kampanyasına yaptığı motivasyon şarkısıyla Kristal Elma ödülüne layık görülmüştür. 2005 yılında Össan Deneç'le birlikte Özlem Tekin'in "109876543210" albümünün yapımcılığını ve kısmi aranjörlüğünü üstlendi. 2004 yılında Rock'n Coke festivalinde yine Össan Deneç'le birlikte Özlem Tekin'in oldukça ses getiren "OZZ Projesi"'ni gerçekleştirdi. 2000 yılında İstanbul'a yerleşti. Özlem Tekin'le çalışmaya başladı. 1999 yılına kadar Ankara'da Özge Fışkın, Gürbüz Barlas, Uğur Gülbaharlı ve Burak Ersöz'le birlikte Fender Blenders'de çalmıştır. 1995-1998 yılları arasında Haluk Levent'le çalışmıştır. 1990-1994 arası zamanının en başarılı gruplarından olan Mindvortex'te yer almıştır. 1989-1995 yılları arasında Barone Steel'in üyesi olmuştur. 1985-1988 yılları arasında lise grubu Seth'in bas gitaristliğini yapmıştır. Liseden mezun olmadan kısa süre önce bestesi "Longing" İlhan İrem'in prodüktörlüğünü yaptığı "Winds of Change" isimli kompilasyonda yer almıştır. Ete Kurttekin'e canlı performanslarda gitarlarda Arda Albayraktar ve Soner Özsatır, klavyelerde Uğur Gülbaharlı, bas gitarda Uğur Öktem ve davulda Mehmet Demirdelen eşlik etmektedir. Gezenek Gezenek, geometrik yer anlamına gelir. Geometride, "gezenek", herhangi bir özelliği paylaşan noktalar kümesidir. Örneğin, bir çember, bir düzlemdeki herhangi bir noktaya eşit uzaklıkta olan noktalar gözeneği olarak tanımlanabilir. Gezenek, yanı sıra, bir noktanın bir koşulu ya da bazı koşulları sağlamak üzere takip ettiği rota olarak da tanımlanabilir. Örneğin, gene bir çember, bir noktaya eşit uzaklıklarda takip edilen noktalar gezeneği olarak tarif edilebilir. Terim, kompleks dinamikte şu şekilde belirir: Gezenekler genelde iki unsur ile ispat edilir. İlk kısım, eğri üzerindeki her noktanın gezenek şartını sağlayıp sağlamamasına bakılmasıdır. İkinci kısım, her noktanın bu şartı eğri üzerinde sağlayıp sağlamamasıdır. Örneğin, iki farklı nokta arasındaki noktalar gezeneği, iki farklı noktanın açıortayıdır önermesinin ispatlanması için, şu ikisinin gerçeklendiği gösterilmelidir: Beyler Salih Reis Salih Reis veya bilinen diğer ismiyle Salih Paşa (1488 - 1568, Cezayir), Osmanlı İmparatorluğu amiralidir. Salih Reis 1488 yılında Kaz Dağı yakınlarındaki bugün Biga ya da Edremit yakınında doğmuştur. 1555 senesinde Cezayirde bulunan Becaye şehrini kuşatmış ve ele geçirmiştir. Salih Reis 1568 yılında Cezayir'de ölmüştür. Ayrıca; bugünkü Salihli kentine adını vermiştir. Voyvodina arması Voyvodina arması Voyvodina'nın resmî armasıdır. Kaçinler Kaçinler (Jingpo), Birmanya'nın kuzeyindeki Kaçin eyaletinde yaşayan halkların en büyüğüdür. Birmanya ordusu ile Kaçin Bağımsızlık Ordusu arasında yirmi yıldır devam eden iç çatışmalar dünya gündeminde sık sık yer almaktadır. Çin ve Hindistan sınırında yer alan bu bölge halkının dini yapısı karışıktır. Birmanya hükümeti, yarısı Budist derken, bazı kaynaklar yarısının Hristiyan olduğunu iddia edebilmektedir. Önemli bir azınlık ise Animizm (Canlıcılık) inancına sahiptir. Kaçin bölgesinde yaşayan ve nüfusu 1.2 milyon olan bu kişiler Jingpo olarak da bilinmektedir. Joli OS Proje 2008 yılında Netvibes kurucusu Tariq Krim tarafından başlatıldı. Daha sonra iki geliştiriciyle(Romain Huet ve Tristan Groléat) birlikte yoluna devam etti. Ekip, birkaç netbook alıp Paris'in Montorgueil bölgesinde bir ofis kiraladıktan sonra alfa version duyuruldu.Atomico Ventures ve Mangrove Capital Partners tarafından $4.2 milyon yatırım aldı. Version 1.0 2010 da, versiyon 1.1 ise 7 Aralık 2010'da son kullanıcıya duyuruldu. Version 1.2 ise 9 Mart 2011'de resmi olarak yayınlandı. Kasım 2010'da, netbook tabanlı olan Vye Computers markalı ilk Jolibook üretildi.JoliBook özellikleri şöyle: 10.1-inch ekran, 1.5 GHz Intel Atom N550, 1GB RAM ve 250GB sabit disk. Sloganı "fast, fun, connected!" olan Jolibook satışı sadece Birleşik Krallık'ta £280 ve Shop.VyePC.com ile Amazon.co.uk siteleri üzerinden alınabilir. Netbooklar için geliştirilen Ubuntu 10.04 LTS (Lucid) tabanlı Jolicloud'un 1.1 versiyonu Aralık 2010'da duyuruldu.Ubuntu depolarını kullandığı için paket bulamama sorunu yok. Sürüm sadece netbooklar değil tüm Intel işlemcili 32Bit mimarisini kullanan cihazlar için yayınlandı. Version 1.2 9 Mart 2011'de Joli OS ismiyle duyuruldu. Yeni versiyonda; yeni boot ekranı,yerel dosya sistemi, uzaktan erişim, opsiyonel arka plan resimleri gibi kolaylık sağlayan özellikler eklendi Tarayıcı olarak Chromium 10 ve Flash 10.2 gömülü halde yayımlandı. Ayrıca Dropbox entegrasyon ve Google Docs dosyaları senkronizasyonu eklendi. Bodrum (mimarlÄ±k) Bodrum, bir yapının yol düzeyinden aşağıda kalan bölümüdür. Genellikle az kullanılan eşyayı saklamak üzere kullanılır. Nemli iklimin görülmediği yerlerdeki hemen tüm çağdaş yapılarda bulunmaktadır. Hindistan Bağımsızlık Hareketi Hindistan Bağımsızlık Hareketi Hindistan ve Güney Asya'da gerçekleşen siyasi organizasyon. Hindistan yarımadasında Britanya krallığının ve Doğu Hindistan Şirketinin egemenliğini sonlandırmak amacını güden bir hareketti. 1757'den 1947'ye kadar 190 yıl sürmüştür. İlk askeri bağımsızlık mücadelesi Bengal'de başladı. Daha sonra Hindistan'da devam etti. Hareketin ilk liderleri ülkenin insanlarına sadece temel hakların verilmesi için mücadele ettiler. Hareket, halk arasında büyük yankı uyandırdı. Hindistan Ulusal Kongresi (INC) ülkenin bağımsızlığıyla ilgili bir bildiri sundu. 20.yüzyılın başlarında liderler ülkenin kendini yönetme hakkını talep ettiler. 1920'lerden itibaren, özgürlük mücadelesinin son dönemlerinde, Kongre Mohandas Karamçand Gandi'nin sivil direniş politikasını benimsedi. Muhammed Ali Cinnah Hindistan'daki azınlıkların anayasal hakları için bazı kampanyalar düzenledi. Subhash Chandra Bose gibi efsanevi figürleri daha sonra harekette militan bir yaklaşımı benimsedi. Swami Sahajanand Saraswati'nin düşüncesi benimseyen diğer liderler Hint köylü ve emekçi kitleler için siyasi ve ekonomik özgürlük istedi. Rabindranath Tagore siyasi bilincin gelişmesi için şiiri ve edebiyatı araç olarak kullandılar. İkinci Dünya Savaşı dönemi sonunda İngiltere'nin Hindistan çıkışı hareketini ("Mahatma" Gandhi önderliğinde) ve Hindistan Ulusal Ordusu (INA)(Netaji Subhas Chandra Bose tarafından yönetilen) ve diğerleri tarafından düzenlenen kampanyalarla doruk noktasına ulaştı ve İngilizlerin çekilmesi hızlandı. Bu çalışmaların sonucu olarak 1947'de Hindistan Bağımsızlık Yasası ilân edildi. Hindistan Cumhuriyeti kurularak 26 Ocak 1950 yılında anayasa oluşturuldu. Pakistan'a 1956 yılına kadar hakimiyet sağladı. Hindistan Bağımsızlık Hareketi'nin toplumun çeşitli kesimlerini de kapsayan kitle tabanlı hareketti. Ayrıca sürekli ideolojik evrim süreci uygulandı. Hareketin yapısı temel ideolojisi anti-sömürgeci olmasına rağmen, laik, demokratik, cumhuriyetçi, özgürlükçü ve sivil-politik ile birleşen bağımsız kapitalist bir ekonomik gelişme vizyonu ile desteklenmiştir. Hareketin temel ideolojisi anti-sömürgeci olmasına rağmen, bağımsız kapitalist ekonomik kalkınma vizyonuyla laik, demokratik, cumhuriyetçi destekli bir siyasi yapıya büründü. 1988 Yaz Olimpiyatları'nda Sovyetler Birliği Sovyetler Birliği, Güney Kore'nin başkenti Seul'de düzenlenen 1988 Yaz Olimpiyatlarına 481 sporcuyla katıldı. 55'i altın olmak üzere toplamda 132 madalya kazanmayı başaran Sovyetler Birliği, oyunların madalya sıralamasında birinci sırada yer aldı. Türkiye'de bitümlü şeyl madenciliği Alt bitümlü kömür, yarı bitümlü kömür, bitümlü şeyl ya da bitümlü şist olarak da adlandırılan kömür tipi kayaçtır. Başlıca özelliklerinde biri de sentetik petrol üretmek olan bu kayaçlar 1800'lü yıllarda bulunduysada talebin yerini o dönemin daha ucuz yakıtı olan petrol'e bırakmasıyla tüm Dünyada arka plana itilmiştir. Türkiye'deki ilk çalışmalar Cumhuriyet Döneminde, MTA'nın kurulmasıyla sentetik petrol üretebilmek için başlamıştır. Türkiye'deki tespit edilen rezervler 1.641.381 bin tondur. Bu rezervlerin 555 bin yonu görünür, 1086 bin tonu mühtemel rezervler olarak belirtilir. Ayrıntılı olarak Türkiye'deki rezervler şu bölgelerdedir; Ebubekir Öztürk Ebubekir Öztürk (d. 1 Şubat 1978, İstanbul) Türk oyuncu. Aslen Kafkas göçmeni olan Öztürk'ün ailesi il olarak Ağrı'ya yerleşmiştir. Ailesi 1965 yılında Ağrı'dan İstanbul ili Eyüpsultan ilçesine göç etmiştir. Askerliğini Şırnak'ta yapan Öztürk, bir çatışmada yaralanmıştır. Şafak Sezer'in asker arkadaşı olan bir kişi sayesinde Sezer ile tanışan Öztürk, onun 1998 yılından itibaren şoförlüğünü yapmaya başlamıştır. Hafızlık ve oyuncu Şafak Sezer'in şoförlüğünü yapan Öztürk, şoförlük yaptığı esnada Sezer tarafından Kutsal Damacana filminde oynamaya ikna oldu. Daha sonra yine Sezer'in başrolünü oynadığı Kolpaçino ve devam filmi Kolpaçino Bomba filmlerinde "Ganyotçu" rolünü oynadı. 2010 yılında da, yine Şafak Sezer ile birlikte Hanımeli Sokağı isimli televizyon dizisinde Ali Kunduz karakterini canlandırdı. John Rechy John Rechy (d. 10 Mart 1934, El Paso, Teksas), Amerikalı yazar. İlk romanı, Meksika ve İskoç asıllı bir eşcinsel adam olarak biyografik arka planını yansıtır. Güney Kaliforniya Üniversitesi'ndeki "Master of Professional Writing Program"i öğretir. Rechy birçok deneme yazmıştır; bunlar hem "Beneath the Skin" hem de "Tigers Wild"da antoloji hâline getirilmiştir. "The Nation", "The New York Review of Books", "Los Angeles Times Book Review", "L.A. Weekly", "The Village Voice" ve "The New York Times Books" için makale yazmıştır. Rechy, "PEN-USA-West"in "Lifetime Achievement Award" ("Yaşam Boyu Başarı Ödülü")'ına layık görüldü. David Desrosiers David Philippe Desrosiers (d. 29 Ağustos 1980) pop punk grubu Simple Plan'in en çok bilinen bas gitaristi ve geri vokalisti. . Kısa bir süre çeşitli gruplar için davul ve bas gitar çalmıştır ; The Used, Vendetta Red, Green Day, Good Charlotte, aveMxPx."The Naked Brothers Band," episode 7, "Naked Idol, Part 2." 'nin konuk sanatçısıydı. Desrosiers Fender Precision Bass gitar çalıyor. Mersin Cup Mersin Cup toprak kort'larda oynanan, Türkiye'nin üçüncü ATP Challenger turnuvasıdır. Sürekli olması planlanan turnuvanın birincisi Mersin'de, Mersin Tenis, Yelken, Yüzme ve Su Sporları İhtisas Kulübü kortlarında, 7-8 Nisan 2012 tarihlerinde yapılan eleme maçlarını takiben 9 - 15 Nisan 2012 tarihlerinde anatablo maçlarıyla tamamlandı. Turnuvada, ana tabloda 5 Türk oyuncu olmak üzere teklerde ve çiftlerde ATP klasmanında toplam 68 sporcu mücadele etti. 2013 yılında ikincisi gerçekleştirilen turnuva, 6-7 Nisan 2013 tarihlerinde yapılan eleme maçlarının ardından 8-14 Nisan 2013 tarihlerinde yapılan anatablo maçlarıyla tamamlanacak. Aşağıdaki oyuncular teklerde wildcard (joker) ile anatablo hakkı kazanmıştır. (ATP Sırası = 02/04/2012) Aşağıdaki oyuncular elemelerden gelerek anatablo hakkı kazanmıştır. (ATP Sırası = 02/04/2012) Aşağıdaki oyuncular elemelerden gelerek "şanslı kaybeden (lucky loser)" olarak anatablo hakkı kazanmıştır. (ATP Sırası = 02/04/2012) Aşağıdaki oyuncular teklerde wildcard (joker) ile anatablo hakkı kazanmıştır. (ATP Sırası = 01/04/2013) Aşağıdaki oyuncular elemelerden gelerek anatablo hakkı kazanmıştır. (ATP Sırası = 01/04/2013) Aşağıdaki oyuncular elemelerden gelerek "şanslı kaybeden (lucky loser)" olarak anatablo hakkı kazanmıştır. (ATP Sırası = 01/04/2012) 2012 ve 2013 yıllarında verilen ödül miktarları aynıdır. Şatodaki Kadın Şatodaki Kadın, Wildfell Konağı Kiracısı veya özgün adıyla The Tenant of Wildfell Hall ("Wildfell Hall’ın Kiracısı"), İngiliz yazar Anne Brontë'nin ikinci romanı. İlk kez 1848 yılında Acton Bell mahlası ile yayımlanmıştır. Tinsel Korey Genellikle yerli filmlerinde oynayan Korey, birkaç reklamda oynamış ve ilk olarak 2006 yılında bir filmde küçük bir rolde yer almıştır. 2009 yılında "Twilight Saga: New Moon" filminde Emily Young rolüyle daha da tanınır hale gelen Korey, "Twilight Saga: Eclipse" filminde de rol almaktadır. Graça Machel Graça Machel, DBE (Graça Simbine doğumlu; 17 Ekim 1945) Mozambikli politikacı ve insani yardım gönüllüsü. Güney Afrika Devlet Eski Başkanı Nelson Mandela'nın üçüncü eşi ve Mozambik Cumhurbaşkanı Samora Machel eski dul eşidir. Graça Machel, kadın ve çocuk hakları için uluslararası bir savunucusu olan ve 1997 yılında insani çalışmalarından dolayı bir İngiliz dame unvanına terfi ettirildi. Graça Machel iki farklı ülkenin tek first lady'si olarak dünyada bu konuda bir ilk olarak bilinir. Call of Duty: World at War silahlarÄ± listesi Treyarch tarafından yapılan Activision tarafından dağıtılan Call of Duty serisinin 5. oyunu olan oyununun silah listesi. Furkan KÃ¶se Furkan Köse (28 Mayıs 1993, Samsun), kariyerini Samsunspor'da sürdürmekte olan Türk, futbolcu. Kariyerine 2003 yılında Samsun Yolsporun altyapısında başlayan Furkan, 2011-12 sezonu başında Samsunspor altyapısına transfer olmuştur. 2012 yılının ilk aylarına dek bu takımın altyapısında yer alan futbolcu Mesut Bakkal döneminde as takıma seçilerek 27 Ocak 2012 tarihinde kulübüyle profesyonel sözleşme imzalamıştır. Profesyonel kariyerinin ilk maçına 13 Mayıs 2012 tarihindeki Spor Toto Kupası karşılaşmasında MKE Ankaragücü karşısında çıkan futbolcu ilk lig maçına ise 12 Mayıs 2013 tarihinde 1. Lig mücadelesi olan Adana Demirspor karşılaşmasında çıkmıştır. Köse, profesyonel kariyerinin ilk golünü ise 29 Mart 2014 tarihindeki 1. Lig maçında Şanlıurfasporlu Sezer Badur'dan yemiştir. 2013-14 sezonunda Samsunsporun ilk iki kalecisi olan Soner Şahin ve Atilla Özmen'in sakatlıkları nedeniyle ilk kez uzun süreli olarak forma şansı bulan futbolcu ilk altı maçta gol yemeyerek başarılı bir performans göstermiştir. Bu performansı sonrasında da kulüp, sözleşmesini 3 yıl daha uzatmıştır. Samsunsporun as kalecisi hâline gelen Furkan takım kaptanlığını da üstlenmiş, 7 Ekim 2018 tarihinde ise kulüpteki 100. maçına çıkmıştır. Buna karşın 2018-19 sezonunun başında kaptanlık unvanını ve ilk yedi maçta gösterdiği düşük performansı ile de as kalecilik pozisyonunu kaybetmiştir. Sezon sonuna doğru yükselen performansı ile tekrar on bire girmeyi başarmıştır. Furkan, 8 Haziran 2019 tarihinde millî boksör Neriman Istık ile evlenmiştir. Aynı ay 21 günlük bedelli askerliğini yapmak üzere birliğine teslim olmuş ve Temmuz 2019'da terhis olmuştur. Aykut Ã‡ift Aykut Çift (d. 14 Haziran 1993, Trabzon), kariyerini Gölcükspor'da sürdürmekte olan Türk futbolcudur. Kariyerine 2005 yılında Samsunspor'un altyapısında başlayan Aykut, 2010-11 sezonunun başına dek bu takımın altyapısında yer almıştır. Hüseyin Kalpar döneminde ise a takıma seçilerek 20 Ekim 2011 tarihinde kulübüyle profesyonel sözleşme imzalamıştır. Kariyerinin ilk profesyonel resmî maçına ise Tarkan Demirhan yönetimindeki Samsunspor'da, 15 Nisan 2012 tarihinde çıkmıştır. Spor Toto Kupası maçında Orduspor karşısında mücadele eden futbolcu 90 dakika sahada kalmıştır. 2012-13 sezonu başında ise Gümüşhanespor'a bir yıllığına kiralanmıştır. Sezon ortasında bu kulüple olan sözleşmesini fesheden Aykut sezonun kalan yarısını ise İskenderunspor 1967'de kiralık olarak geçirmiştir. 2013-14 sezonu başında da Belediye Vanspor'a kiralanan futbolcu sezonun ikinci yarında da 1930 Bafraspor'a kiralık gönderilmiştir. Bu iki takımda toplam 23 maçta forma giyip 5 gol atan futbolcu 2014-15 sezonu başında Samsunspor ile idmanlara çıkmış ancak teknik direktör Erhan Altın tarafından yetersiz görülmesi üzerine sözleşmesini karşılıklı olarak feshedilmiştir. Aykut, serbest kalmasının ardından ise Gölcükspor ile anlaşmıştır. Mikrotom Mikrotom (Yunanca; "mikros" (küçük) ve "temnein" (kesmek)), alınan doku örneklerinin son derece ince bir şekilde kesilerek incelenmesine imkân tanıyan kesme aracı. Mikrotom, mikroskopta incelenecek materyallerin görünür ışık altında (ışık mikroskobu) veya elektron ışınımı altında (elektron mikroskobu) histopatolojik olarak incelenebilmesi için hazırlık aşamasında kullanılan önemli bir araçtır. İncelenecek dokuların istenilen kalınlıkta kesilebilmesi için mikrotomlarda çelik, cam veya elmas bıçaklar kullanılır. Çelik bıçaklar hayvan veya bitki dokularının ışık mikroskobunda incelenmesi aşamasında, cam bıçaklar ışık mikroskobisi için ince kesitler alma ve elektron mikroskobu için çok ince kesitler alınması için, endüstriyel tip elmas bıçaklar kemik ve diş gibi sert dokuların kesilmesinde ve cevher kalitesindeki elmas bıçaklar elektron mikroskobu için çok ince kesitlerin hazırlanmasında kullanılırlar. Mikrotomlar incelenecek dokuları bir insan saç telinden daha ince kesebilirler, 0.05 ve 100 µm aralığında kesitler alınabilir. Mikrotom ilk olarak 1865 yılında İsviçreli anatomist Wilhelm His tarafından keşfedilmiştir. Société Nationale de Radiodiffusion et de Télévision Fas Ulusal Radyo ve TV Topluluğu Société Nationale de Radiodiffusion et de Télévision (SNRT) Fas'ın ulusal kamu yayıncılığı yapan devlet televizyon ve radyosudur. Ayrıca SNRT EBU (Avrupa Yayın Birliği)'nun kurucu üyelerindendir. Üyeliği 1950 yılından beri sürmektedir. 1980 Eurovision Şarkı Yarışması'nın Fas'ta yayınlanmasını sağlamıştır. Fas, Eurovision'a ilk ve tek olarak 1980 yılında katılmıştır. SNRT'nin şu an yayın yapan 9 televizyon kanalı bulunmaktadır. Son yıllarda birçok Türk dizisini yayınlamaktadır. SNRT'nin şu an yayın yapan 5 radyosu vardır. Negotin Negotin ÅŸu anlamlara gelebilir; Ä°sa Turan İsa Turan (d. 6 Ağustos 1969, Trabzon), Türk eski genç millî futbolcu, antrenör ve teknik direktör. Hamza Hamzaoğlu'nun yanında Bursaspor'da yardımcı antrenörlük yapmaktadır. Futbol hayatına 1982 yılında Trabzonspor altyapısında başlayan Turan 1989 yılına dek bu takımın farklı altyapı kategorilerinde forma giymiştir. 1989-90 sezonunda a takıma yükselen futbolcu 1989-90 sezonu sonunda doğru MKE Ankaragücü'ne transfer olmuştur. 1992-93 sezonu başında dört sezon boyunca formasını giyeceği Samsunspor'a transfer olmuştur. 2. Lig'de şampiyon olarak 1. Lig'e yükselen takımda yer alan Turan 1996 yılında İstanbulspor'a imza atmıştır. Kariyerinin kalan bölümünü Adanaspor, Sakaryaspor ve Aydınspor çatısı altında sürdüren futbolcu 2000 yılında kariyerini sonlandırmıştır. İsa Turan iki farklı kategoride millî olmuştur. Trabzonspor'da oynadığı dönem 16 ve 18 yaş altı millî formaları giyen Turan toplam 7 maça çıkmış fakat gol bulamamıştır. Futbolculuk kariyerini sonlandırdıktan sonra antrenörlük kurslarına giden Turan, kursu bitirdikten sonra bir futbol okulu açmış ve Samsunspor'un altyapısında antrenörlüğe başlamıştır. 2005 yılında Ertuğrul Sağlam'ın yardımcısı olarak a takım antrenörlüğüne soyunan Turan, bu görevden sonra İlkadım Belediyespor'un başına geçmiştir. Daha sonra Lüleburgazspor ve Çarşambaspor'un da teknik direktörlüklerini üstlenmiş, 2012 yılında ikinci kez Lüleburgazspor'un başına geçmiştir. 2013 yılına kadar bu takımda görev yapan Turan, 2013 yılında ise takım teknik direktörü Hamza Hamzaoğlu'nun isteğiyle Akhisar Belediyespor'da altyapı koordinatörlüğüne getirilmiştir. Hamzaoğlu'nun Akhisar Belediyespor'dan ayrılması üzerine istifa eden 2014 yılının aralık ayında ise Galatasaray'da teknik direktörlüğe getirilen Hamzaoğlu'nun yardımcısı olarak bu takımda göreve başlamıştır. Tarkan Demirhan Tarkan Demirhan (d. 16 Ağustos 1968, Çarşamba), Türk antrenör ve teknik direktör. Çarşambaspor'un teknik direktörlüğünü yapmaktadır. Celal Bayar Üniversitesi Beden Eğitimi ve Spor Yüksek Okulu mezunudur. Kariyerine 1996 yılında Samsunspor'da gençlik gelişim antrenörü olarak başlayan Demirhan, 1999'da Çarşambaspor antrenörlüğüne getirilmiştir. 2000 yılında bu takımın teknik direktörlüğüne getirilmiş ve 2001 yılına dek bu görevini sürdürmüştür. 2004 ve 2010 arasındaki dönemde Samsunspor, Ünyespor ve İlkadım Beledyespor'da farklı görevler üstlenen antrenör, 17 Ocak 2010 tarihinde Samsunspor A2 teknik direktörlüğüne getirilmiştir. 30 Mayıs 2011 tarihinde ise görevinden ayrılmıştır. 12 Nisan 2012 tarihindeyse kısa süreli olarak Samsunspor'un başına geçmiştir. (Ocak 2014-?) Bölgesel Amatör Lig'de mücadele eden Çarşambaspor'un teknik direktörlüğü yapmıştır. Delfshaven Delfshaven (ya da Delft Limanı) Hollanda’nın Rotterdam kentinin güneyinde Nieuwe Maas Irmağının sağ kıyısında bulunan bir ilçedir. 1886’dan beri belediyesi bulunmaktadır. Delfshaven kasabası Delft şehrinin limanı etrafında gelişmiştir. "Haven" liman anlamına gelmektedir. Delft’in kendisi büyük bir ırmağın kenarında değildir. Bu nedenle 1389 ’da kentin yaklaşık 10 km. (6 mil) güneyinde, uzak denizlerden gelecek büyük gemilerin yanaşabileceği bir gemi barınağı inşa edildi. Rotterdam kenti ile rekabet sağlamak için gemilerden ücret/tarife tahsil etmekten kaçınıldı. Yeni yerleşim "Delft Limanı" yani "Delfshaven" olarak adlandırıldı. 1620’de Pilgrim pederleri Speedwell isimli gemi ile buradan önce İngiltere ardından Amerika ’ya giderek Plymouth Kolonisi ‘nin ilk yerleşimcilerinden oldular. O günden sonra kasabanın "Eski Kilise"si (Oude Kerk) "Pelgrimskerk" veya Pilgrim Pederleri Kilisesi olarak da bilindi. Balıkçılık, gemi yapımcılığı ve jenever içkisi imalâtı kasabanın başta gelen kazanç kaynaklarıdır. Alman Doğu Hindistan Şirketi "Delf Limanı"nda önemli derecede iskele ve ambarlar inşa etti. Şirketin kumandanlarından Piet Hein, "Delfhaven" doğumludur. "Delf Limanı" 1811 ’e kadar Delft kasabası ve belediyesine bağlı iken 1811’de ayrı bir belediye oldu. Delfshaven 1886 ’da Rotterdam ’a bağlandı. İlçede halen yaklaşık 73.000 kişi yaşamaktadır. Kasabanın küçük tarihsel merkezi bu güne kadar özenle korunmuştur. Merkezin mütevazı yerel müzeleri, bir bira fabrikası ve yiyecek-içecek yerleri bulunmaktadır. 1940 yılında Rotterdam Alman uçakları tarafından hava bombardımanına maruz kaldığı esnada "Delfshaven" bu saldırıdan hasar görmeden kurtuldu. II. Dünya Savaşı ‘nın sonraki yıllarında Rotterdam ’ın batısı müttefikler tarafından 31 Mart 1943 ’te bombalanarak yıkıldı. Gacallar Gacallar, Trakya yerlilerinden kabul edilen bir halktır. Yunanistan ve Bulgaristan dâhil Trakya'nın her yerinde yaşamaktadırlar. Çeşitli teoriler mevcuttur: Gacallar, Deliorman bölgesinin Osmanlı öncesi Türk halkı olduğuna dair iddialar vardır. Kuzey'den gelmişlerdir ve Çıtaklarla ve Gagavuzlarla ilgileri de düşünülür. Osmanlılarla tanışıp karışınca İslam'a geçmişlerdir. İkincisi ise; 93 Harbi'yle bu bölgeden Türkiye'ye göçüp de Trakya'da kalanların, burada meskün buldukları yerli ve İslam halktır. Onlara yerli anlamında Gacal diyenlerse, Deliorman göçmeni Gacal, Tatar, Pomak ve Yörük göçmenlerdir. Türk Trakyasının bu ikinci Gacalları, gerçekte Yörük ve Tatar Türkleridir. 18.yy'a kadar Traklar gibi geçmişte Trakça dilini kullanmaktaydılar. Şu an ise bölgeden bölgeye farklılık gösterebildiği gibi Trakya'da yaşayan bütün Gacalların konuştuğu dil Türkçedir. Gacallar'ın, çoğunlukla Balkanlar'da yaşadığı ve özellikle Bulgaristan (Deliorman) ve Türkiye'de çoğunlukla Trakya bölgesinde yaşadıkları belirtilmektedir. Örneğin, bir sınır ilçesi olan Kofçaz ve Edirne'nin Keramettin Köyü halkı kendilerini Gacal olarak tanımlamaktadır. Türkiye Trakyasında bulunan şehirlerimizin tümünde Gacal yaşamaktadır. Nüfuslarının toplamda 14.000 civarında olduğu tahmin edilmektedir. Rus bilgini Moşkov gibi kimi tarihçiler, Gacalların Peçeneklerin soyundan geldiklerini ileri sürerler. Şkorpil gibi bilginlerse, Asparuh Han'ın yönetiminde ilk Tuna Bulgar Devletini kuran Türklerin torunları olduklarını sanırlar. Türklerin fiziksel tipi, özellikle kentlerde, pek belli olmaz. Ancak, Gacal denilen Deliorman Türkleriyle Kırcaali'nde yasayan Türkler, başka kavimlerle pek karışmış değildir. Bülent Sevlü Bülent Sevlü (14 Aralık 1971, Hamburg), sağ ve sol kanat oyuncusu eski futbolcudur. Türkiye'de Antalyaspor, Diyarbakırspor ve Adanaspor formaları giymiştir. En parlak dönemini Antalyaspor'da geçirmiştir. Bir dönem yurtdışında da futbol oynamıştır. Antalyaspor'da 1991-1997 yılları arasında oynamıştır. En parlak dönemlerini Antalyaspor'da geçirmiştir. 7 yılda toplam 27 gol atma başarısı göstermiştir. O yıllarda birçok büyük kulübün transfer listesine girmiştir. Üstün top tekniği ve kafa vuruşlarıyla dikkatleri üzerine çekmiştir. 1993-94 sezonunda Antalyaspor ile play-off'ları kazanarak 1. Lig'e çıkma başarısı göstermiştir. Kiralık olarak kısa bir zaman Diyarbakırspor forması giymiştir. Bu takım formasıyla 2 golü vardır. Antalyaspor'dan ayrıldıktan sonra kısa bir süre Adanaspor forması giymiştir. Daha sonra sırasıyla tekrar Antalyaspor, Ankaraspor ve Kütahyaspor formaları giymiştir. 2002 yılında Antalya Demirspor takımı ile amatör futbola dönüş yaparak profesyonel futbol hayatını noktalamıştır. Antalyaspor'da gösterdiği başarı kendisini U-21 millî takıma kadar yükseltmiştir. U-21 millî takım ile 2 maça çıkmıştır. Ã–zcan Bizati Özcan Bizati (d. 31 Mayıs 1968, Denizli), Türk eski amatör futbolcu, antrenör ve teknik direktör. Sarayköy, Beypazarı Şekerspor, TMO Spor ve Keçiörenspor gibi takımlarda forma giyen Bizati henüz 21 yaşında menisküs sakatlığı nedeniyle futbolu bırakmak zorunda kalmıştır. Futbolculuk kariyerini sonlandırdıktan sonra ODTÜ Beden Eğitimi Bölümü'ne giden Bizati, UEFA'nın antrenörlük kurslarına da giderek pro-lisans almıştır. 2000-2002 sezonlarında MKE Ankaragücünde Ersun Yanal'ın yardımcılığını yapmıştır.2002-2004 sezonunda aynı görevi Gençlerbirliğinde sürdürmüştür. 2004-2006 yıllarında A miili takıkımızda Ersun Yanal'ın yardımcılığını yapmıştır. A Milli takım da çalıştığı dönemde geçici olarak A2 Milli takım sorumluluğunu da üstlenmiştir. İlk teknik direktörlük deneyimini 2007-08 sezonunda MKE Ankaragücü'nde yaşayan antrenör, ertesi sezon Pendikspor'da görev almıştır. 9 Ekim 2008'de de bu görevinden ayrılmıştır. Günümüzde ise Denizlispor' da antrenörlük yapmaktadır. 2012-2013 sezonunda Trabzonspor'da teknik direktör Şenol Güneş'in yardımcılığını yapmıştır. Kendisinden önce bu görevde Ünal Karaman bulunmakta idi. 2013-2014 ve 2014-2015 sezonlarında Denizlispor'da, 2015-2016 sezonunda Boluspor' da teknik direktörlük yapmıştır. Akçaşehir, Karaman Akçaşehir Karaman iline bağlı bir kasabadır. Halk arasında eski isimleri olan Adışar veya Akçaşar olarak da anılır. 2007 nüfus sayımına göre toplam nüfus 2403 kişidir. Kasaba 90'lı yılların başından itibaren çevre il ve ilçelere ve aynı zamanda İstanbul'a önemli miktarda göç vermektedir. İdari yönden Karaman merkez ilçesine bağlıdır. Karaman'ın kuzeydoğusunda bulunur ve il merkezine 45 km uzaklıktadır. Güneydoğusundaki Ayrancı ilçesine 20, kuzeyindeki Karapınar ilçesine 38, doğusundaki Ereğli ilçesine 53 km uzaklıkta bulunur. Söz konusu il ve ilçelere asfaltlanmış kara yolları aracılığı ile ulaşım yapılabilmektedir. Akçaşehir Karaman ovası üzerinde kuruludur. Güneyinde ve güneydoğusunda Çakır Dağları ve Toros Dağlarının diğer uzantıları, batısında eski bir volkanik dağ olan Karadağ, kuzeyinde ve doğusunda kurak ve kumul düzlükler bulunur. Çakır Dağları en yüksek noktasında 1387 metre yükseltiye sahiptir. Kasabanın denizden yüksekliği 1009 metredir. Toprakları genellikle kireçli özellik gösterir. İklimi kışları soğuk, yazları sıcak ve kurak, tipik karasal iklim özellikleri gösterir. Kış aylarında sıcaklık -15 °C’ye kadar düşerken, yaz aylarında 35 °C'ya kadar yükselir. Yağış genellikle kış aylarında kar, sonbahar ve ilkbahar aylarında yağmur olarak görülür. Yıllık yağış miktarı 300 mm civarındadır. Bitki örtüsü karasal iklim koşullarına uygun bozkır bitkileridir. Güneyindeki Çakır dağlarında menengiç çalıları ve meşe ağaçları da görülür. Eskiden orman olduğu anlaşılan bu alan kuraklık ve tahribat sonucu orman vasfını yitirmiştir. 2001 yılında başlanan çalışmalar ile Çakır Dağları'na tekrar orman vasfı kazandırılması hedeflenmektedir. Akçaşehir bölgesinde yapılan kazılara ve bulunan tarihi eserlere dayanılarak bölgenin M.Ö. 3000 yıllarından itibaren yerleşim alanı olarak kullanıldığı düşünülmektedir. Kasabanın batı girişindeki dağlarda bulunan Akçaşehir höyüğünde bulunan mezarlar ve gözyaşı şişeleri, tahıl ve şarap küpleri bölgenin çok eski devirlerden beri yerleşim alanı olduğunu göstermektedir. Kasabadaki en önemli tarihi eser Akçaşehir merkez camisidir. Kitabesi olmaması nedeni ile yapım tarihi kesin olarak bilinmese de Selçuklular zamanında inşa edildiği düşünülmektedir. Aynı zamanda caminin çeşitli yerlerinde Yunan alfabesiyle yazılmış Türkçe yazılara da rastlanmıştır. Kasabanın halkının temel geçim kaynağı tarım ve hayvancılıktır. Yörede herhangi bir akarsu bulunmaması nedeni ile, yeraltı su kaynaklarının elektrik motorları ile çıkarılması vasıtası ile sulama yapılır. Aynı zamanda Ayrancı Barajı vasıtası ile de sulama yapılabilmektedir. Kasabadaki tarım arazilerinin yaklaşık üçte birinde sulu tarım yapılmaktadır. Son yıllarda yeraltı su kaynaklarında, verimsiz ve bilinçsiz sulama nedeni ile önemli azalmalar gözlenmiştir. Yer altı sularındaki azalmalar, gelişmiş sulama altyapılarının bulunmaması, tarım alanlarının küçük ve parçalı olması, büyük ölçekte ziraat tesislerinin bulunmaması, geleneksel tarım ürünlerinin dışında üretim yapılmaması kasaba tarımındaki en önemli sorunlardır. Genellikle buğday başta olmak üzere tahıl, baklagiller, şeker pancarı ve meyve tarımı yapılır. Ayrıca kasaba çevresinde, doğal olarak yetişen ve son derece değerli bir yabani mantar türü olan dolaman mantarı bahar aylarında yöre halkı tarafından toplanmakta ve pazarlanmaktadır. Kasaba elma yetiştiriciliğine önemli bir yere sahiptir.Karaman ili içerisinde ve Türkiye genelinde en kaliteli elma yetiştirilen alanlardandır. Yaklaşık 50.000 civarında elma ağacı olduğu tahmin edilmektedir. İklim koşullarına bağlı olarak yıllık 25.000 ton civarında elma hasadı yapılır. Kasabada küçük çaplarda küçükbaş ve büyükbaş hayvan yetiştiriciliği de yapılmaktadır. Çakır Dağları ve çevresindeki meralar hayvan yetiştiriciliğine olanak sağlamış ve hayvancılık açısından hayati öneme sahiptir. Kasabada ayrıca belediye tarafından işletilen bir un fabrikası, kasaba halkı tarafından oluşturulan bir kooperatif tarafından işletilen bir soğuk hava meyve depolama tesisi faaliyet göstermektedir. Kasabanın kuzeydoğusunda önemli miktarlarda linyit kömürü rezervlerine rastlanmış fakat henüz işletmeye açılmamıştır. Dirk WÃ¼llbier Dirk Wüllbier (d. 29 Temmuz 1966, Aschersleben), Alman futbolcu, antrenör ve teknik direktör. Kariyerine 1985 yılında Hallescher'de başlayan Wüllbier 1992 yılına dek bu takımda oynamıştır. Sezon sonunda Stuttgarter Kickers'a imza atan futbolcu 2001-02 sezonunda SC Echterdingen'e imza atana dek bu takımda yer almıştır. Futbolcu, kariyerini TSV Waldenbuch'da noktalamıştır. Aktif futbol kariyerini noktaladıktan sonra 2002 yılında Stuttgarter Kickers'ın 19 yaş altı takımının yardımcı antrenörlüğüne getirilen Wüllbier, ilk teknik direktörlük deneyimini ise TSV Waldenbuch'da yaşamıştır. 2011-12 sezonunda ise Samsunspor'da kondisyonerlik görevini üstlenmiştir. Yakıt boşaltımı Yakıt boşaltımı, (Genellikle havacılıkta kullanılan İngilizce tabirleri ile: Fuel dumping veya fuel jettison) uçakların genellikle kalkıştan kısa süre sonra acil iniş yapma durumunda kalması halinde uygulanan prosedürdür. Kalkışın ardından, varış noktasına ulaşmadan önce ve uçağın ağırlığı uçağın yapısal iniş ağırlığının altına inmediği durumlarda, uçakta "yakıt boşaltım sistemi" bulunması halinde yakıt boşaltımı yapılabilir. Bu sayede inişde yangın riski ve uçağın yapısal hasar görmesi önlenir. Yakıt boşaltımı olan uçaklarda, uçağın medikal bir acil durum veya yangın gibi bir sebepten dolayı hemen kalktığı veya rota üzerindeki alternatif bir meydana inmesi gerekirse, yakıt boşaltımının zaman alacağından, maksimum iniş ağırlığının (İng. "Maximum landing weight") üzerinde iniş yapılabilir. ("Overwieght landing") Hemen hemen tüm uçak tiplerinde, neredeyse kalkış ağırlığına yakın ağırlıkta inmesi sonucu uçakta yapısal bir hasar gelmesi mümkün olmasa da, bu iniş sonrası yapılması gereken teknik inceleme ve gerektiği durumda bakım masraflarından dolayı yakıt boşaltımı prosedürü uygulanır. 2010 yılında Qantas havayollarına ait bir Airbus A380, Endonezya üzerindeyken, motordaki bir patlama sonucu ve sonrasında meydana gelen yakıt boşaltım sistemin arızası nedeniyle, maksimum iniş ağırlığının (386 ton) 50 ton fazlası ile indi. Daha sonra uçak, 135 milyon $ harcanarak 18 ay sonrasında yeniden uçuşa başladı. Yakıt boşaltımı prosedürüne başlamak için, öncelikle acil durum (Mayday) deklare etmek gerekmektedir. Hava trafik kontrolörü ile koordine ederek pilotlar ICAO veya FAA kurallarına uyacak şekilde seyrek nüfusun olduğu yerlere ve mümkünse deniz üzerinde yakıt boşaltımı yaparlar. İşlem sırasında yine ICAO ve ülke regülasyonları bağlı olarak minimum bir uçuş irtifasında uçulmalıdır. TÃ¼rkiye'deki tabiat parklarÄ± listesi Türkiye'deki tabiat parkları listesi, Türkiye'deki tabiat parklarının derlentiği listedir. 7 Mayıs 2018 kayıtlarına göre Türkiye'de 229 adet tabiat parkı mevcuttur. Pierre Joliot Pierre Joliot (d. 12 Mart 1932, Paris), Fransız biyolog. Fransa Ulusal Bilimsel Araştırma Merkezi'nde çalışmakatadır. Irene Joliot-Curie ile Frederic Joliot Curie'nin çocuğu, Helene Joliot'un kardeşi, Marie Sklodowska-Curie ve Pierre Curie'nin torunudur. Nivelle Taarruzu Nivelle Taarruzu, I. Dünya Savaşı'nın Batı Cephesi'nde Fransızlar tarafından yapılmış bir akındır. 1917 ilkbaharında gerçekleştirilen taarruz süregiden savaşı 48 saat içinde sona erdirmeyi amaçlamış, ancak 10.000'in üzerinde kayıpla sonuçlanarak bu hedefin çok gerisinde kalmıştır. Taarruzun ardından Fransız Ordusu'nda ayaklanmalar çıkmıştır. Dzi Croquettes Dzi Croquettes, 2009 Brezilya yapımı belgesel film. Dzi Croquettes, mizahi ve ironi yetenekleri kullanarak dönemin Brezilya hükümetine karşı ve onun şiddetiyle karşılaşan bir tiyatro grubu. Askeri rejim tarafından yasaklanmasına rağmen Tiyatro ve Dans dilleriyle dünya çapında gay hareketinde devrim yaratmışlardır. Brezilya 'daki diktatörlüğün şiddet yıllarında, 1970 ve 1980 lerin Brezilya popüler kültüründe önemli yer edinmişlerdir.Aidsin baş göstermeye başladığı dönemlerde onların gösterilerini izleme fırsatı yakalamış olan her birey için unutululmayacak büyük bir efsane olmuşlardır. Onları Paris'e getirerek, şöhret olmalarında büyük rol oynayan ve daha sonra onlarla yakın arkadaşlıklar kuran Mick Jagger, Jeanne Moreau, Ömer Şerif, Maurice Béjart, Josephine Baker ve Liza Minnelli gibi ünlü isimler tarafından sevilip begenilmiştir. Ayrıca filmin yönetmeninin babası Américo Issa bu grupla çalışmıştır. Menteşe Höyüğü Menteşe Höyüğü, Bursa İl merkezinin doğu-kuzeydoğusunda, Menteşe Köyü'nün yaklaşık 500 metre güneybatısında yer alan bir höyüktür. Höyük, Yenişehir Ovası'nın kuzeybatısında olup, 100 x 4 metre boyutlarındadır. Ilıpınar Höyüğü'ne 25 km. mesafededir. Yakın zamanlara kadar tepenin birkaç yüz metre mesafesinde bataklık bir alan vardı. Bu bataklık alan antik çağlarda geniş bir alana yayılmış bir göldü. Höyük'te ele geçen buluntular İznik Müzesi'nde sergilenmektedir. Höyükte Hollanda Tarih ve Arkeoloji Enstitüsü adına James Mellaart 1960 yılında, David French de 1961 yılında yüzey araştırmaları yapmışlardır. Kazılar ise Hollanda Arkeoloji Enstitüsü (Nederlands Instituut In Turkije – NIT) ve bu kuruluşa bağlı Hollanda Yakındoğu Enstitüsü (Nederlands Instituut voor het Nabije Oosten –NINO), Tarım Devrimi'nin Yakındoğu'dan Avrupa'ya yayılmasında Kuzeybatı Anadolu'nun işlevini belgelemek için uzun soluklu bir projesinin Ilıpınar Höyüğü kazıları ardından ikinci adımı olarak 1995 yılında Jacob Roodenberg başkanlığında yine Ilıpınar kazı ekibi tarafından ve İzmit Müzesi'nin katılımıyla başlatılmıştır. Yüzeyden 30 cm. derinden itibaren Roma buluntularıyla birlikte prehistorik buluntular, birbirine karışmış halde bulundu. Bu karışık duruma arazideki çok sayıdaki tarla faresinin yuva açma çabalarının neden olduğu anlaşılmaktadır. Açılan sondajda, kültür dolgusunun 5,5 metre derinlikte olduğu görülmektedir. Bununla birlikte kazılarda ana toprağa ulaşılamamıştır. Tam belirlenme olmasa da üç tabaka görülmektedir. En üstteki tabaka Ilıpınar VA tabakasına benzerliği dolayısıyla Erken Kalkolitik Çağ'a tarihlenmektedir. Onun altındaki 2. tabaka sadece yanık dolgularla temsil edilmektedir. 3. tabaka ise Geç Neolitik Çağ'a tarihlenmektedir. Mimari olarak bir avlunun ortasında bir fırın ve kare şeklinde bir ocak bulunmuştur. Yağmur suları ve atık sular için açılan kanallar vardır. Yoğun yanık alanlar ve taş yığınlar görülmektedir. Gömütlerin tümü 1. tabakada bulunmuştur. Açığa çıkarılan sekiz gömütün üçü çocuk, beşi bireylere aittir. Oval çukurlara hocker (ana rahmindeki pozisyon) durumunda gömülmüşlerdir. Bir çocuk mezarındaki boncuklar ve iki kaba yapılı çanak çömlek dışında gömüt armağanı yoktur. Bir kadın mezarında rastlanan çürümüş ahşap parçaları, ölülerin ahşap kalaslar üzerine yatırılarak gömüldüğü şeklinde yorumlanmaktadır. Boyları yaklaşık 1,55 metre olan brakisefal ırktan bu insanların çoğunda kemik ve eklem sorunları olduğu görülmektedir. Erkeklerle kadınlar arasında belirgin boy farkı yoktur. İskelet dişlerinin incelenmesinde hem tarımcı, hem de avcı-toplayıcı topluluklara özgü bulgular saptanmıştır. Höyükteki yerleşme, çanak çömlek ve gömüt gelenekleri yönünden Ilıpınar Höyüğü VA tabakası kültürüyle aynı görülmektedir. Yuvarlak ya da oval planlı, basit dal örgülü, çukur tabanlı mimari buluntular, Ulubat Gölü kıyısındaki Aktopraklık Höyük'de, İstanbul civarındaki Fikirtepe ve Temenye'de (Pendik) de görülen bir mimaridir. Hollanda Tarih ve Arkeoloji Enstitüsü'nün Neolitik Devrim'in Yakondoğu'dan Avrupa'ya yayılmasını belgelemeyi amaçlayan projesinin ikinci adımı olan höyükteki kazılardan daha önce Ilıpınar Höyük'te kazı yapılmıştı. Bu höyükteki bulgularla birleştirildiğinde Menteşe Höyük yerleşiminin MÖ 7. binyılın ikinci yarısından itibaren başladığı, ilk yerleşimin Ilıpınar Höyük'ten birkaç yüzyıl daha erkene dayandığı anlaşılmaktadır. Menteşe Höyük ana toprağının bir metre üstüne kadar çıkan en eski tabaka, kırık çakmak taşı, kemik ve boyunuz aletler, öğütme taşları, hayvan kemikleri ve çömlek parçalarından oluşan dolgunun radyokarbon tarihlemesi MÖ 6.500 – 6.400 tarihlerini vermektedir. Bu bulgu da Ilıpınar'dan birkaç yüzyıl öncesini göstermektedir. Bu tarihleme ayrıca Menteşe Höyük'ü Orta Anadolu'nun Orta Neolitik Çağ'ına yerleştirmektedir. Emine Ata Emine Ata (d. 31 Aralık 1972, Ankara), TRT Ankara Radyosu Türk Halk Müziği Ses Sanatçısı. İlk, orta ve lise tahsilini Ankara’da tamamladı. Müzik hayatına ‘HAMOY’ derneği THM Korosu’na katılarak başladı. 1986 yılında ön dinleme sınavını kazandı. 1987 yılında TRT Ankara Radyosu THM Gençlik Korosuna girdi. 1991 yılında yapılan amatör ses yarışmasında bölge ikinciliğini kazandı. 1994 yılında TRT Ankara Radyosu THM Korosuna istisnai akitli ses sanatçısı olarak katıldı. 2001 yılında seslendirdiği ‘Sen Gelmez Oldun’ isimli eserle en çok dinlenen ve en çok istek alan sanatçı seçildi. 2007 yılında TRT İzmir Radyosu’nda kadrolu ses sanatçısı olarak göreve başladı. Halen TRT Ankara Radyosu THM Müdürlüğü’n de ses sanatçısı olarak görevine devam etmektedir. TRT FM, Radyo 4 ve TRT Türkü Radyolarında çeşitli programlarında görev alıyor. İlk Halk Müziği çalışmalarına Serbülent Yasun'un şefliğini yaptığı HAMOY Derneğin de başladı. Daha sonra Ankara Radyosu THM Gençlik Korosu'nda, Mustafa Özgül, Hikmet Taşan ve Yaşar Aydaş gibi hocalardan eğitim aldı. TRT 1 Televizyonun da yayınlanan “ Türkülerle Süper Gece ” adlı THM müzik programın da uzun süre " Solist Sanatçı " olarak yer aldı. TRT AVAZ Televizyonun da yayınlanan Türkü Söylemek Lazım programın da Sunucu-Solist olarak görev alıyor. Türkiye Radyo Televizyonu tarafından yapılmış EMİNE ATA - Solo Albümler Serisi - THM Albümü bulunmaktadır. 1994 tarihinden bu yana TRT Ankara Radyosunda kadrolu ses sanatçısı olarak görev yapmakta ve konserlere katılmaktadır. Fuduntu Fuduntu, Fedora tabanlı bir linux dağıtımı olup Andrew Wyatt tarafından geliştirilmeye başlanmıştır. Fuduntu, taşınabilir bilgisayarlar ve netbooklar için tasarlanmaya devam etmektedir. Pencere yöneticisi olarak GNOME kullanılan dağıtım IA-32 ve x86-64 platformlarını destekliyor. Ancak proje oylanarak 30 Eylül 2013 tarihinde sona erecek ve proje biterek siteleri tamamen kapanacaktır. Son versiyonu 2012.4. Versiyon numaralarÄ± ve tarihleri: Tekin Dereli Tekin Dereli, Prof. Dr. (d. 30 Kasım, 1949, Ankara), Türk teorik fizikçi, uygulamalı matematikçi ve akademisyen. Halen Koç Üniversitesi Fizik Bŏlũmünde Profesör ve Bilimsel Diploma Üstü Eğitim başkanı. 30 Kasım 1949 tarihinde Ankara'da doğdu. 1967'de Ankara Fen Lisesi'nden mezun oldu. 1971'de Orta Doğu Teknik Üniversitesi Fizik Bölümünden Yüksek Şeref derecesi ile B.S. diplomasını aldı. Doktora tezini Orta Doğu Teknik Üniversitesi teorik fizik dalı üzerinde hazırladı ve 1976'de bu üniversiteden Doktora derecesini aldı. 1973-1987 döneminde Orta Doğu Teknik Üniversitesi Fen-Edebiyat Fakültesi Fizik Bölümü'nde akademisyen olarak görev yaptı. Bu üniversitede 1973-1979'da "ınstructor", 1979-1984'te "Asistan Profesör" ve 1984-1987'de "Assosiye Profesör" unvanları ile akademisyen olarak çalıştı. 1981'de Habiltasyon tezini bu üniversitede hazırlayıp verdi. 1987'de Ankara Üniversitesi Fen Fakültesi'nin Fizik Bölümü'ne "Yüksek Enerji Fiziği Profesörü" olarak atandı ve bu üniversitede 1996 yılına kadar iş gördü. 1996 yılında yine Orta Doğu Teknik Üniversitesi'ne geçip ve 1996-2001 döneminde "Uygulamalı Matematik Profesörü" görevini üzerine aldı. Bu görevde iken aynı zamanda "Bilimsel Eğitim Bölüm Başkanlığı" da yaptı. 2001'den günümüze kadar Koç Üniversitesi'nde "Fizik Profesörü" görevi yapmaktadır. Prof. Dr. Tekin Dereli Türkiye dışında da misafir akademisyen olarak teorik fizik üzerinde akademik çalışmalar ve görevler yapmıştır. ABD'de 1974-1975'te Yale Üniversitesi'nde "misafir bilim adamı", 1974-1975'te Brandeis Üniversitesi'nde "Araştırma Fellow" olarak çalışmıştır. 1977-1978 döneminde Avusturya hükümeti finansmanı ile Viyana Üniversitesi "Teorik Fizik Enstitüsü"'unde "Einstein-Memorial-Foundation Fellow" olarak çalışmalar yapmıştır. İngiltere'de Lancaster Üniversitesi'nde 1979-1991 döneminde "Bilim ve Mühendislik Araştırma Kurumu"'ndan burslu araştırmacı, (1982, 1984, 1986, 1990, 1992, 1994, 1995 ve 1997) yıllarında "Misafir NATO Araştırmacı Fellow" olarak ve 2000-2001 döneminde ise "Levershulme Misafir Profesörü" olarak araştırıcı görevlerinde bulunmuştur. 1988-1989'da ise Almanya, Karlsruhe Üniversitesi'nde "A. von Humboldt Vakfı Fellow" olarak çalışmıştır. 1986, 1987 ve 1989'da Trieste, İtalya'da bulunan "Uluslararası Teorik Fizik Merkezi (ICTP)" araştırma merkezine bağlı üye olarak yazları bu kurumda araştırma çalışmalarında bulunmuştur. Tekin Dereli çalıştığı akademik kurum yanında birçok akademik ve bilimsel toplantı ve konferanslarda aratırmaları hakkında tebliğler sunmuş ve çok sayıda Türkiye üniversitesi ve bilimsel kurumunda bilimsel konferanslar vermiştir. Ayrıca tek başına veya diğer bilimciler ile birlikte hazırladığı birçok konferans tebliğini uluslararası bilimsel konferanslara sunmak için birçok kere yurtdışına gitmiştir. Bu tebliğlerin bir kısmı ve diğer hazırladığı bilimsel makaleler uluslararası bilimsel dergilerde yayımlanmıştır. Tekin Dereli 1992'de TÜBİTAK Teşvik (Fizik) Ödülü ve 1996'da TÜBİTAK Bilim (Fizik) Ödülü ile şereflendirilmiştir. Türkiye'de bilim alanında prestijli olan Sedat Simavi Fen Bilimleri Ödülü'ne 1989'de "Euler Form Eylemleri ve Kozmolojik Sabitin Sıfır Olması" adlı çalışmalarıyla layık görülmüştür. 1989'da ise yine bilim alanında prestijli "Prof. Mustafa Parlar Ödülü" ile şereflendirilmiştir. Tekin Dereli'nin çeşitli bilimsel dergilerinde çok sayıda bilimsel makelesi yayımlamıştır. 1993-2000 döneminde TÜBİTAK Bilim ve Teknik Dergisi yazıişleri kurulunda görev yapmıştır. Tekin Dereli 1993-1996'da UNESCO Türkiye Milli Komisyonu üyeliği yapmıştır. 1993'ten beri Türkiye Bilimler Akademisi üyesidir. Evli ve iki yetişkin çocuk babası olan Tekin Dereli, İngilizce, Almanca ve Fransızca bilmektedir. Wrocław Üniversitesi Wroclaw Üniversitesi, Wrocław, Polonya'da yer alan üniversitedir. 43.000 öğrencisi vardır. Baukis ile Filemon Baukis ile Philemon, Yunan ve Roma mitolojisinde anlatılan bir öykünün kahramanlarıdır. Evli ve yaşlı, yoksul bir karı kocadırlar. Karı koca bir gün iki yolcu kılığında Phrygia (Frigya)'da dolaşan baş tanrı Zeus (Romalılarda Jupiter) ile oğlu Hermes (Romalılarda Mercury)'i küçük kulübelerinde konuk ederler. Zeus ile Hermes tanrıların yaşadığı Olympos dağından insanların erdemini sınamak için tebdili kıyafetle yeryüzüne inmişlerdir. Romalı yazar Ovidius'a göre Tyana, Azra Erhat'a göre Pergamon kentine gelen yorgun iki tanrı kentteki erdemsizliğe tanık oldukları gibi kentteki hiçbir ev sahibi tarafından konukluğa kabul edilmezler. Baba ve oğul iki tanrı kızgınlıkla kentten ayrılırken, kentin hemen dışındaki küçük bir tepenin üstündeki bir kulübenin kapısını son kez çalarlar. Baukis ve Philemon tanrıları tanımazlar ama büyük bir sevgiyle kapılarını çalan kılık değiştirmiş Zeus ile Hermes'i evlerine kabul ederler, ağırlarlar, sofra kurarlar. Karınları aç iki tanrının önüne evlerinde ne var ne yoksa koyarlar. Ancak tanrıların görünmez bereketi ile sofradaki yiyecekler, kupalardaki ekşi şarap hiç eksilmez. Baukis ile Philemon konuklarına dinlenmeleri için kendi yataklarını bile verirler. Sabah olduğu zaman, Tanrılar tanrısı Zeus ev sahiplerinin konukseverliğinden hoşnut, kim olduklarını açıklar. Baş tanrı olarak dileyecekleri her şeyi yerine getireceğini söyler. Tanrılardan çekinen yaşlı karı koca önce bir şey istemezler ama Zeus'un ısrarıyla dileklerini bildiriler: Yaşlıdırlar ve artık yaşamdan bekledikleri bir şey yoktur. Tek korkuları; birbirine çok seven bu çiftten birinin önce ölmesi diğerinin yalnız kalmasıdır. Zeus'tan ölümlerinin birlikte olmasını sağlamasını isterler. Zeus bu isteği kabul eder. Zeus ve Hermes kentten ayrılırken bu kentin erdemsiz insanlarını cezalandırırlar. Kente bir tufan gönderirler. Yağan yağmurlarla oluşan seller kenti kaplar ve örter. Baukis ile Philemon'un kulübesinin bulunduğu tepe suların üstünde kalır. Tepenin üstünde beyaz mermerden bir tapınak yükselir. Birbirine sarılmış Baukis ile Philemon, ayaklarının toprağa kök saldığını, kollarından, başlarından dallar çıktığını fark ederler. Yaşlı karı koca, gövdeleri aynı, dalları farklı bir ıhlamur ve çınar ağacına dönüşür. Zeus verdiği söz tutmuş, birlikte can vermek isteyen erdemli karı kocanın birbirlerinden ayrılmadan gövdeleri bir dalları ayrı bir ağaca dönüşmelerini sağlamıştır. Sevgisiz Yaşayamam Sevgisiz Yaşayamam, Emel Sayın'ın 1986 yılının Aralık ayında çıkardığı Türk sanat müziği albümü. Bornholm Bornholm, Danimarka'nın Baltık Denizi'nde bulunan adası. Adada bağımsızlığı savunan oldukça aktif bir siyasi hareket var. 1990'lardan bu yana özerklik talebini dile getiren Bornholm Öz Yönetim Partisi, İskoçya bağımsızlık referandumu sırasında desteğini artırmıştı. 2017 Katalonya krizi de partiye ilgiyi artırmış durumda. Marie d'Agoult Marie d'Agoult ("Kontesi") (d. 31 Aralık 1805, Frankfurt; ö. 5 Mart 1876, Paris), Alman yazar. "Daniel Stern" takma adını kullanarak yazmıştır. Romantizm içeren eserler üreten yazarın mezarı Paris'te Père Lachaise Mezarlığı'ndadır. Tılsım (film) Tılsım (İngilizce özgün adı: "Wishmaster"), Amerikalı yapımcı Robert Kurtzman'nın yönettiği, yapımcılığını Wes Craven'in üstlendiği, Tammy Lauren, Andrew Divoff ve Robert Englund'un rol aldığı, 1997 çıkışlı, gerilimli bir fantastik/korku filmi. Filmin müzikleri 13. Cuma film serisi gibi filmlerin bestecisi, ünlü müzisyen Harry Manfredini tarafından bestelenmiştir. Limited Edition etiketiyle, 1997 yılında piyasaya sunmuştur. dört yıl sonra aynı etiketle albüme faklı katkılar yaparak, tekrar satışa sunmuştur. "Orijinal Film Müziği": Digiturk Euro Digiturk ( ), Avrupa'da sayısal yayın yapan bir dijital platform. 1999 yılının Ocak ayında kurulmuş, 2000 yılının Nisan ayında hizmet vermeye başlamıştır. Eutelsat 7A uydusu üzerinde yer almaktadır. Türksat uydusunda da bazı kanallarının yayını vardır. Toplam kanal sayısı 200'ün üzerindedir. Aynı zamanda Digiturk HD , Digiturk Plus ve Digiturk IQ hizmeti ile de HD kalitesinde yayın imkânı sunmaktadır. Süper Lig ve Basketbol Süper Ligi'nin yayın haklarına sahiptir. Çok sayıda ulusal kanalı HD kalitesinde yayınlamaktadır. 15 Şubat 2013'te Digiturk IQ (Dilediğin Yerde, Dilediğin Zaman) hizmeti ile yayın izlenilebilirliği artırılmıştır. Kasım 2006'ya kadar Cryptoworks adlı şifreleme sistemini kullanmış, 2010'dan itibaren ise daha güçlü bir şifreleme sistemi olan Irdeto adlı şifreleme sistemine geçmiştir. 2011 yılının 3. çeyreğinden itibaren de Türksat ve Eutelsat uydularındaki Lig TV yayınlarında Cryptoworks şifreleme sistemini tamamen kaldırmış, modüllü üyelikleri iptal edip bu üyelere Irdeto kutu ve kart vermiştir. 1 Mart 2011 tarihinden beri yeni logosunu kullanmaktatır. 13 Temmuz 2015 tarihinde Katar merkezli medya grubu Al Jazeera bünyesindeki beIN Media Group'a satıldı. 26 Ağustos 2016 tarihinde beIN Media Group'a satışın tamamlandığı duyuruldu. Yapılan açıklamada Digiturk'e ait kanalların beIN Media Group kalitesiyle yenileneceği duyuruldu ve 13 Ocak 2017 Cuma günü yenilenen kanallarıyla ve yep yeni isimleriyle yayın hayatlarına devam etmektedir. Digiturk HD, abonelik paketinizde bulunan HDTV yayınlarını izlemenizi sağlayan ek bir servistir. 1080i formatında yayın yapılmaktadır. Bazı kanallar Dolby Digital ses kalitesiyle de izlenebilmektedir. HD uydu alıcıları Humax tarafından HDMI çıkışlı olarak üretilmektedir. Tüm cihazlar Irdeto 2 smart kart girişlidir. Humax cihazlar USB üzerinden bağlanan harddiskleri kullanarak PVR özelliklerini kullanabilmektedir. Digiturk IQ, şimdilik Humax digikutularda bulunan bir özelliktir. DVDigi adı altında tekrar izle, seç izle ve kirala izle olmak üzere 3 servis verilmektedir. Tekrar İzle servisi ile ulusal kanallarda son 1 hafta içinde oynanmış dizi ve programlar izlenebilmektedir. Seç İzle ile üyelik paketinde bulunan içerikler (film, dizi, belgesel, spor v.d) istendiği zaman izlenebilmektedir. Kirala izle hizmeti ile de yakın zamanda vizyonda bulunan filmler kiralanarak izlenebilmektedir. Digiaktif Portal üzerinden YouTube, Facebook, Twitter, beIN Sports, tvHAVA ve daha birçok uygulamaya erişilebilmektedir. Bu özelliklerin kullanılabilmesi için cihazın Ethernet arabirimi üzerinden internete bağlı olması gereklidir. Cihazda bulunan USB girişine bağlanan harddisk desteği ile yayınlar kaydedilebilir, canlı yayın durdurulabilir, geri veya ileri sarılabilir. Ayrıca harddisk'de bulunan müzik, resim gibi multimedia içeriklerini görüntüleyebilme özelliğine sahiptir. Digiturk IQ özelliğinin yakında tüm kutularda olması beklenmektedir. Seviyye Talip Seviyye Talip, Halide Edib Adıvar'ın 1910 yılında İstanbul'da yayımladığı feminist bir romandır. Yazarın ilk eserlerinden birisi olan roman, bir kadının kocasını terk ederek sevdiği erkekle yaşamasını konu alır. Roman, birinci tekil kişi tarafından (Fahir) anlatılmıştır. Batı kültürü ile yetişmiş, sıradışı, güçlü bir kadın olan "Seviyye", aşık olarak evlendiği kocası "Talip Bey" ile aralarındaki aşkın bittiğini ve Macar asıllı müzik öğretmeni "Cemal"’e aşık olduğunu keşfeder. Ortak zevkleri olan batı müziği, Seviyye ile Cemal’i birbirine daha da bağlar. Seviyye, kocası kendisini boşamayı reddedince onu terk edip Cemal ile yaşamaya başlar; evli olmadığı bir adamla yaşamanın tüm zorluklarına karşı mücadele eder. İngiltere’de felsefe okumuş Avrupaî bir aydın olan "Fahir", geleneksel bir kadın olan halasının kızı "Macide" ile evlidir. Fahir’e göre Macide, bıktırıcı bir şekilde ev işleriyle uğraşan, memleket meselelerine ilgisi olmayan, eşine yeterli derecede arkadaş olamayan bir kadındır.. Fahir, İngiltere’den döndükten sonra karısını değiştirmeye, Batılı kültüre göre şekillendirmeye çalışır. Fahir’in yenilik arzusu ve annesinin eski düzeni arasında çatışma yaşayan Macide, kocasını memnun etmek ve vatanını modern bir kadın olarak temsil etmek adına hızlı bir değişim gösterir; örneğin kendi kendine İngilizce öğrenir, piyano dersleri alır ve memleket meselelerini yakından takip etmeye başlar. Macide’deki değişimlere rağmen Fahir, Seviyye’ye aşık olur. Cemal ile nikahsız yaşadığı için toplum içinde çok zor duruma düşen Seviyye, sonunda kocası boşanmaya razı olunca sevgilisi Cemal ile evlenir. Fahir, Seviyye’ye olan aşkı yüzünden karısı Macide’yi kaybedince savaşa katılıp ölmeyi ve bir kahraman olarak anılmayı tercih eder. Ford B-MAX Ford B-MAX, Ford Motor Company'nin Ford B3 platformu üzerinde tasarlanan yeni subcompact mini MPV aracı. 2011 Cenevre Otomobil Fuarı'nda konsept otomobil olarak sergilenen araç, Barselona'daki 2012 Mobil Dünya Kongresi'nde resmi olarak tanıtıldı. Aracın üretimi Haziran 2012'de başlayacak, satışı ise Temmuz sonlarında yapılacaktır. B-MAX'in tasarımı, Ford'un "kinetic design" temasına uyumlu olarak hazırlandı. Ön ve arka kapıların içerisine entegre edilen B sütunu sayesinde 1,5 metre’ye ulaşan kapı açıklığı ile araç, yolcularına içeriden panoramik bir görüntü sağlamaktadır. Aracın tasarımında arka kapılar kayar kapı olarak tasarlanmıştır. Baş tasarımcı Stefan Lamm, B-MAX'in Euro NCAP çarpışma testlerinde beş yıldız alacak şekilde tasarlandığını açıklamıştır. B-MAX, Ford'un yeni 3 silindirli 1.0 litre SCTi EcoBoost motorlarıyla donatıldı. Araçta PowerShift altı ileri çift kavramalı otomatik şanzıman veya beş ileri manuel şanzıman, turboşarjlı direkt enjeksiyon ve start-stop sistemi bulunmaktadır. CO salımı 100g/km olan bu motor, çevreyle dost olarak tasarlandı. Araç, Ford'un Craiova, Romanya fabrikasında üretilecektir. Nurdan KaragÃ¶z Nurdan Karagöz (d. 25 Ocak 1987), -48 kilogram kategorisinde yarışan Türk halterci. Rusya'nın Kazan şehrinde düzenlenen 2011 Avrupa Halter Şampiyonası'ndaki koparma dalında gümüş madalya kazandı. Aynı yıl Fransa'nın başkenti Paris'te yapılan Dünya Şampiyonası'nda, silkme ve toplamda bronz madalyanın sahibi oldu. Son olarak Türkiye'nin Antalya şehrindeki 2012 Avrupa Şampiyonası'nda ise silkme ve toplam kategorilerinde, Polonyalı Marzena Karpińska'nın ardından ikinci sırayı elde etti. Ford C-MAX Ford C-MAX (sık kullanılan adıyla Ford Focus C-Max), Ford Motor Company tarafından 2003 yılından bu yana Saarlouis, Almanya fabrikasında ve 2011'den beri Kuzey Amerika'da üretilen kompakt MPV otomobil. İlk nesli sadece Avrupa pazarı ve kısmen Yeni Zelanda için üretilen araç, ikinci neslinden itibaren Kuzey Amerika'da da satışa sunulmuştur. Büyük MPVler S-MAX ve Galaxy'nin üretime girişiyle C-MAX, Ford'un en küçük ikinci MPV'si olmuştur. C-MAX Mk I, daha sonraları Focus Mk II ve Premacy/Mazda5 tarafından da kullanılan Ford C1 platformunu kullanan ilk araçtır. Aracın iç kod adı C214'tür. Araç beş koltuğa ve geniş bir bagaj alanına sahiptir. Aracın yükleme alanı arka koltuklar katlanarak arttırılabilmektedir. Bazı modellerde çapraz kayan arka yan koltuklar bulunmaktadır. Araçta Focus'la aynı bağımsız arka süspansiyon kullanılmaktadır. Aracın sıralı dört silindir motorları Focus ile aynıdır. 1.6 L Duratec C-MAX'in baz motorudur. 1.6 L Ti-VCT Duratec motoru da kullanılmaktadır. 1.8/2.0 L Duratec HE serisi araçta kullanılan diğer benzinli motorlardır. 1.6/2.0 L Duratorq Ford/PSA motorları aracın dizel motor seçenekleridir. *Overboost Aralık 2006'da yapılan Bologna Otomobil Fuarı'nda C-MAX'ın makyajlı versiyonu "Ford C-MAX" adıyla tanıtıldı ve 2007 baharında satışa sunuldu. Aracın makyaj öncesi versiyonu (2003-2007) Ford Focus C-MAX olarak adlandırılmaktaydı. İsim değişikliği, Ford'un 2006 yılında satışa sunulan Ford S-MAX ile başlattığı "Max" serisine uyum sağlamak için yapılmıştı. Makyaj, aracı Ford'un 'Kinetic Design' tasarım çizgisiyle uyumlu hale getirdi. Bu tasarım çizgisi, eşkenar yamuk biçimli ön ızgara, büyük lastik yuvaları ve açılı ön farlardan oluşuyordu. Üçüncü nesil Focus ile aynı dönemde, ikinci nesil C-MAX (C344) geliştirildi. Ford'un yeni global C1 platformu üzerine geliştirilen araç, 2009 Cenevre Otomobil Fuarı'nda gösterilen Iosis Max konseptiyle önemli benzerlikler taşımaktaydı. Ford, yeni C-MAX'e ek olarak daha uzun bir aks aralığına sahip, yedi koltuklu minivan olan Ford Grand C-MAX modelini geliştirdi. Yeni C-MAX 2009 Frankfurt Otomobil Fuarı'nda tanıtıldı. İlk Avrupa modelleri 2010 sonunda 5 ve 7 koltuklu versiyonlar olarak satışa sunuldu. Rusya pazarında sadece 7 koltuklu model satıldı. 2011 Kuzey Amerika Uluslararası Otomobil Fuarı'nda Ford, 7 koltuklu yeni C-MAX'in Kuzey Amerika tanıtımını yaptı, ancak bu model satışa sunulmadan önce iptal edildi. Yeni Mk2 platformu, sınıfında Tork Vektör Kontrolü (TVC) desteği sunan ilk model oldu. Yeniden tasarlanan C-MAX'te düz katlanan üçüncü koltuk sırası, elektrik motoru destekli arka bagaj kapağı, arka park kamerası, park desteği ve panoramik sunroof yer aldı. HD Radio, Sirius XM, Sync, çift bölgeli klima sistemi ve navigasyon sistemi farklı donanım seviyelerinde standart veya opsiyonel olarak satışa sunuldu. Aracın aerodinamiği geliştirilerek, sürtünme katsayısı ("c") 5 koltuklu modelde 0,30'a, grand C-MAX'te ise 0,32'ye düşürüldü. Önceki C-MAX gibi ikinci nesil de Focus ile aynı sıralı dört silindir benzinli ve dizel motor seçenekleriyle satışa sunuldu. 1.6 L Duratec Ti-VCT 85 PS, 105 PS ve 125 PS'lik üç farklı versiyonla üretildi. 1.6 L EcoBoost motoru 150 ve 182 PS'lik iki farklı versiyonda üretildi. 1.6/2.0 L Duratorq Ford/PSA yapımı dizel motorlar yenilendi, Ford'un 1.8 L Endura motoru üretimden kaldırıldı. *Overboost Motorlarla birlikte Ford IB5 (1.6 Duratec Ti-VCT), B6 (1.6 EcoBoost/1.6 Duratorq), Durashift MMT6 (2.0 Duratorq) manuel ve Ford Powershift çift debriyajlı şanzıman (2.0 Duratorq) satışa sunuldu. Ford, 2011 Kuzey Amerika Uluslararası Otomobil Fuarı'nda Ford C-Max Energi şarj edilebilir hibrit ("plug-in hybrid") ve C-Max Hybrid modellerini tanıttı. Araçların 2012'de Kuzey Amerika'da, 2013'te ise Avrupa'da satışa sunulması planlandı. C-MAX Energi modelinin 800 km'den (500 mil) fazla menzili olması beklenmekte. Konvansiyonel C-MAX gibi C-MAX Energi ve Hybrid modellerini sadece beş koltuklu olarak tasarlandı. Bu araçların, Ford Escape Hybrid ve Ford tarafından 2011'de kapatılan Mercury markasının Mariner Hybrid modellerinin yerine geçmesi planlanıyor. Kuzey Amerika için üretilecek C-MAX Energi ve C-MAX Hybrid modelleri, 2012 Focus ve Ford Focus Electric modelleriyle aynı fabrikada, Ford'un Michigan, ABD'deki Wayne fabrikasında üretilecek. Tüm Avrupa versiyonlarının ise Valencia, İspanya fabrikasında üretilmesi planlanıyor. Ford, C-MAX modellerini ABD ve Kanada'da 2012'nin ikinci yarısında, 2013 model yılıyla satışa sunacak. Ford, C-MAX Hybrid modelinin Toyota Prius'tan daha iyi yakıt tüketimi, C-MAX Energi modelinin ise sadece elektrikli modda elektrikli Toyota Prius Plug-in Hybrid modelinden daha iyi mil başına galon eşdeğeri (MPG-e) enerji verimliliği sağlayacağını açıkladı. C-MAX Energi, 2012 Washington Otomobil Fuarı'nda Green Car Journal tarafından 2012 Green Car Vision Award ile ödüllendirildi. C-MAX üretimi, Ford'un Valensiya, İspanya fabrikasında gerçekleştiriliyor. Elektrik hibrit ve şarj edilebilir hibrit versiyonlar ise üretim maliyetlerini düşürmek için Wayne, Michigan, ABD'de üretilecek. Eurogeul Eurogeul (ya da Euro-Maas) Kuzey Denizi'nde Rotterdam Limanı bağlantısı sağlamak üzere kazı çalışması ile oluşturulmuş bir kanaldır. 57 km. uzunluk ve 23 m. derinliğe sahiptir. Rotterdam Limanı ’na deniz erişimini sağlamaktadır. "Eurogeul Kanalı" ’nın son 14 kilometresi "Maasgeul" olarak adlandırılmıştır. 20 metreden fazla dip mesafesine (draft) sahip gemiler sadece "Eurogeul Kanalı"’ndan giriş yapabilirler. Diğer gemiler "Maasgeul" Kanalı'na doğrudan katılarak giriş yapabilirler. Güzergâhlar kesin olan koşullar ile düzenlenmiştir. Kanal sürekliliğinin sağlanması için kanal hattı tabanı taranarak her yıl 5 ile 7 ton arasında kumun tahliyesi yapılmaktadır. 2008'de ikinci bir kanal kazılarak "Eurogeul Kanalı" genişletilmiştir. Kanaldan limana katılım her gün için yaklaşık 1 gemi ortalamasına denk düşmektedir. Abigail ve Brittany Hensel Abigail "Abby" Loraine Hensel ve Brittany "Britty" Lee Hensel (d. 7 Mart 1990), disefalik yapışık ikizler. İkizlerin kafaları ayrı olmasına rağmen vücutları tektir. Dış görünüm itibarıyla simetrik tek bir vücuda sahip görünen ikizlerin göğüs kafesleri tek ve gövdeleri tek bir pelvise bağlıdır. Bununla birlikte kalp, akciğerler gibi hayati organlar ve omurga, omurilik, mide gibi organlar ise çifttir. İkizler kendi tarafındaki vücut yarılarını kontrol etmektedirler. Sağdaki kol ve bacak ile soldaki kol ve bacak ikizler tarafından ayrı ayrı kontrol edilmektedir. Buna rağmen koordineli bir şekilde hareket edebilmektedirler. Abigail ve Brittany Hensel, Carver County, Minnesota'da, bir hemşire olan Patty ve bir marangoz ve bahçıvan olan Mike Hensel çiftinin kızları olarak doğdular. İkizlerin Dakota isminde bir erkek kardeşleri ve Morgan isminde bir de kız kardeşleri vardır. İkizlerin doğumundan sonra doktorların ayırma işleminin ciddi ölüm riski taşıdığını söylemeleri üzerine, ebeveynleri ayırma seçeneğini reddettiler. Kızların büyümeye başlaması ile yürüme ve diğer meziyetleri yapabildiğini gören ebeveynleri daha sonra ayrılmamaları yönünde verdikleri kararı desteklediler. Abigail ve Brittany, vücutlarının üst kısmında ayrı ayrı organlara sahipken göbek seviyesinin altında ise ortak organlara sahiptirler. Bunun bir istisnasını omurilik oluşturur. 1980 Yaz Olimpiyatları'nda Sovyetler Birliği Sovyetler Birliği, Moskova'da düzenlenen ev sahipliği yaptığı 1980 Yaz Olimpiyatlarına 339 erkek, 149 kadın 488 sporcuyla katıldı. 69'u altın olmak üzere toplamda 195 madalya kazanmayı başaran Sovyetler Birliği, oyunların madalya sıralamasında birinci sırada yer aldı. Karmin Karmin (ya da Karmen), karminik asit veya alüminyum tuzundan elde edilen parlak kırmızı renk pigmenti. Bu pigment Dactylopius coccus ailesindeki bazı böceklerden ve Ermeni cochinealı ya da Polonya cochinealı gibi belirli Porphyrophora türlerinden üretilir. Bu madde, kozmetikte allık, ruj vb. sanayisinde kullanılır. Birçok kuruluş, karmin sıvısını doğal gıda boyası olarak görmektedir. Gerçekten de böyledir ve bir yan etkisi bulunmamaktadır. Duyarlı kişilerde alerji etkisi yaptığı söylenir. Ayrıca karmin sıvısı ilaç ve gıda sanayisinde kullanılır. Et, sos, meyve preperatları, reçel ve marmelatlar, koruyucular, jelatinli tatlılar, pasta ve fırın ürünleri, dondurmalar, şekerlemeler ve süt ürünlerinde de doğal renklendirici olarak kullanılır. Tesla vanasÄ± Tesla vanası veya "Tesla valfı" sıvıların kısmen veya tamamen sadece tek yönde akışına izin veren, herhangi hareketli parçadan oluşmayan statik bir vanadır. Bu statik özelliği sayesinde diğer tüm vanalardan ayrılır. Nikola Tesla tarafından 1916 yılında icat edilmiştir (fakat 1920 yılında patentlenmiştir). Sıvının akışına izin verip vermemesi vananın içindeki girinti ve çıkıntıların kendine has dizaynı sayesindedir. Pratikte ise icadından beri Tesla vanası fazla kullanım alanı bulamamış ve fazla geliştirilmemiştir. Coanda etkisini kullanan karıştırıcılar da benzer bir prensibi