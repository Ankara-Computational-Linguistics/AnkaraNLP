imkânsızdı. Ancak Weaver ark tarafa tek başına gitmişti. Hançerini cebine koyup arabadan indi. Karşıya geçti, evin arkasına giden ara sokaklardan birine daldı, ama Amerikalıyı göremedi. Evlere bakıp ilerlerken sokağın dibindeki bir garajın kapılarının açıldığını gördü. Garajdan farları sönük siyah bir Citroen çıktı. Direksiyonda Weaver, yanında bir kadın, arka koltukta da sivil görünümlü biri oturuyordu. Araba sola dönüp hızlandı. Hasan bir an şaşkınlıkla onları izledi, daha sonra Packard'a doğru koştu. Arabasına doğru giderken sokakta fren sesleri arasında durmaya çalışan askerî kamyonu ve cipleri gördü. Dikkati çekmek istemiyordu, o nedenle yavaşladı. Her taraftan asker çıkıyordu, Kordon'un, bir bölümü trafiğe kapatıldı. Weaver'in daha önce kapısını çaldığı evin önünde askerler mevzilendi. Packard'a yürüyerek varmak iki dakikasını aldı ama artık çok geç kaldığını biliyordu. Weaver'in izlenemeyecek kadar uzaklaşmış olduğu kesindi. Hızla hareket etmek riskine giremezdi, arka sokaklarda Citroen'i bulma ihtimaliyse hemen hemen yok gibiydi. Arabaya binerken küfretti. Önündeki sokak askerlerce kapatılmıştı. Bir subay, bir manga kadar askeri arka sokaklara götürüyordu. Deliler, hiçbir şeyin farkında değillerdi. İki Alman'ın kaçtığı, kaçarken de Weaver'dan rehine olarak yararlanmak istedikleri gün gibi açıktı. Hasan arabada oturdu, olanları düşünmeye çalıştı. Almanlar Reşit'e gitmeyi deneyebilirdi. Reşit onların belki de tek şansıydı. Aklına gelen ilginç fikre sırıttı, motoru çalıştırdı. Kıyıya gitmek için küçük yollardan birini kullansa, oraya belki de ötekilerden önce varacaktı. Eğer haklı çıkar, Almanlar da Reşit'e varırlarsa, belki de Amerikalıyla olan hesabını görebilecekti. 20.15 Weaver dolambaçlı arka sokaklarda ilerledi. Haider, Artık farları yakabilirsin dedi. Farlar karartma nedeniyle maviye boyanmıştı, o nedenle Weaver ışık yaktığında arabanın önü aydınlanmadı bile. Haider öne eğildi, sağa, sola baktı. Denize doğru git. Ben aksini söylemedikçe hızlanma. - Neler olduğunu bana anlatsan. - Daha sonra. Sen şimdi sadece arabayı kullanmaya bak. Weaver sola döndü, bir süre sonra Kordon kavşağına vardı. Yolun öbür tarafında, Akdeniz ay ışığı altında parlıyordu. Birden asker dolu bir kamyon kıyıdan ilerledi, onu cipler izledi. Haider bağırdı Bekle, ayağını gazdan çek. Araçlar Madam Pirou'nun evinin önünde durdu, askerler aşağı inip mevzi aldı. - anlaşılan tam zamanında çıkmışız. Haider tekrar çevresine bakındı. Tamam, yol açık, ileriden sağa dön. Weaver'in tereddüt ettiğini görünce, tabancayla dürttü. - Beni işittin, Harry. Dediğimi yap. Weaver sağa döndü, Kordon'a çıktı. Nereye gideceğim. - Şehirden çıkana kadar doğuya git. Şimdilik bu kadarını bilmen yeter. Konuşmadan kıyı boyunca ilerlediler arabadaki gerginlik çekilir gibi değildi. Weaver yana, Rachel'e baktı, Rachel de ona. Haider araya girdi. Gözlerini yoldan ayırma. - İskenderiye'den sağ çıkamayacaksın. Teslim ol Jack, tek çıkar yol bu. - Bir kozum daha var, unutma. - Neymiş o. - Sen. Bizi bu beladan sen kurtaracaksın. İleride, yolun üzerine yerleştirilmiş bir barikat gördüler. Barikatın yanında, ellerinde makineli tüfeklerle bekleyen askerî polis ve Mısırlılar vardı. Hemen kenarda bir askerî kamyon durmuş, telsiz operatörü arkada kulaklıklarını takmıştı. Haider endişeliydi. İlk sınavın bu. Yaklaştığımızda, kim olduğunu söyle ve kimliğini göster. Onlara kontrol noktalarını denetlediğini söyle. Soru soran olursa, seninle beraber olduğumuzu, işinin acele olduğunu anlat. Becerebilecek misin. - Ya beceremezsem. - O zaman silahlar patlayacak ve hepimizin başı derde girecek. Ancak senin de bunu isteyeceğini sanmıyorum. Weaver, Rachel'e bir göz attı. Korkuyor gibiydi ve koluna dokundu. Lütfen, Harry. Onu dinle. Birkaç saniye sonra kontrol noktasına vardıklarında, Weaver arabayı durdurdu. Bir çavuş arabaya yaklaştı ve elindeki feneri yakarak yüzlerine baktı. Weaver camı indirdi, çavuş selam verdi. - Özür dilerim, efendim, arabanızı ve belgelerinizi kontrol etmem gerek. Yolculara baktı, sizin de, Madam. Weaver kimliğini uzattı. Askerî istihbarattan Yarbay Weaver. Operasyonu denetliyorum. Bana anlatmak istediğin bir şey var mı. Çavuş, Weaver'in belgelerini fener ışığında inceledi, iade etti, esas duruşa geçip selam durdu. - Özür dilerim, efendim. Söyleyecek bir şey yok. - Her arabayı ve yayayı durduruyorsunuz, değil mi. - Evet, efendim, emirdeki gibi, bütün askeri ve sivil araç ve kişileri. Weaver parmağıyla Haider ve Rachel'i işaret etti. Bu kişiler benimle birlikte, belgelerini incelemeye gerek yok. İşimiz acele de. Çavuş yolculara baktı. Bir iki saniye kadar tereddüt etti, tam ağzını açacakken, Weaver'in sesini duydu. Bariyeri kaldır, Çavuş. Daha denetleyeceğim bir sürü kontrol noktası var, zamanımız da kısıtlı. - Özür dilerim, efendim, ama bütün herkesin kimliklerini kontrol etme emri aldım. - Tabiî aldın. O emirleri veren bendim. Şimdi söylediğimi yap- Evet, efendim baş üstüne, efendim. Çavuş selam verdi, adamlarına dönüp bariyeri kaldırttı. Weaver ilerledi. Dikiz aynasından baktığında çavuşun çenesini kaşıyarak Citroen'in arkasından bakakaldığını, daha sonra kamyona, telsize doğru koştuğunu gördü. Haider nefesini bıraktı. Bravo, Harry. Dua edelim, bu şansımız devam etsin. - Şimdi ne olacak. diye sordu Weaver. - İlk sapaktan Reşit'e. 20.10 Deniz kıyısı asker doluydu, Sanson cipten indi, elinde Steniyle duran onbaşıya yaklaştı. Sanson. İstihbarat. Ne oluyor. - Biraz önce geldik, efendim. Kapıyı çaldık ama bir cevap alamadık. Sanson binaya baktı. Pencereler karanlıktı, içeride sanki kimseler yoktu. Burası olduğundan emin misin. - Evet, efendim. - Yarbay Weaver nerede. - Arka tarafa dolandı. - Ne zaman. - Aşağı yukarı on beş dakika önce. Sanson subaya seslendi, kimliğini gösterdi. Komutayı devralıyorum. Evin arkasına on kişi gönder, arka sokakların kesilmesini istiyorum. - Sanırım Yüzbaşı Myers, yanında birkaç kişiyle birlikte Yarbay Weaver'i aramak için arka tarafa gitti. - Yanlarında telsiz var mıydı. - Hayır, efendim. - Öyleyse peşlerinden adam gönder ve olup bitenleri öğren. Evin önündeki ve arkasındaki sokağın iki ucunun da kesilmesini sağla. Sokaklara giren ya da çıkan olmayacak. Sonra da Yarbay Weaver'i bul. - Baş üstüne, efendim. Subay arkasını dönüp uzaklaşmadan, evin kapısı üzerindeki ışık yandı. Onbaşı Sanson'a döndü. Bir şeyler oluyor, galiba. - Adamların mevzi alsın. Emir vermedikçe kimse ateş etmeyecek. Onbaşı emirleri tekrarladı, askerler mevzilere koştu. Sanson tabancasını eline aldı, arkasında iki askerle evin önündeki basamaklara koştu. Askerler kapının iki yanına çöktü. Bir saniye kadar sonra kilit sesleri duyuldu. - Sen misin Weaver. diye seslendi Sanson. Orada mısın. Kapı yavaşça açıldı, yaşlıca bir kadın göründü. Suratındaki allık ve dudak boyaları birbirine karışmıştı. Üzerine çevrilen namluları görünce korkudan çenesi sarktı. Bağırdı Aman Tanrım. Lütfen, lütfen ateş etmeyin. Sanson kükredi. O Allah'ın belası ellerini havaya, görebileceğim bir yere kaldır ve sakın hareket etme. Kadının arkasında bir erkek sesi duyuldu. Ateş etmeyin, Tanrı aşkına. Myers, yanında iki piyade eriyle göründü. Sanson kaşlarını çatarak tabancasını indirdi, daha sonra patladı. Burada ne yapıyorsunuz. Weaver nerede. - Arka kapıdan girdik, efendim. Yarbay Weaver galiba kayboldu. 20.15 Sanson çılgın gibi garaja girdi, çifte kapıdan sokağa çıktı. Arka sokak asker doluydu, yolu kapamışlardı. Garaja geri döndü. Yarbay Weaver'in buraya geldiğinden kesinlikle emin misin. Gabrielle Pirou onayladı. O çiftin anahtarlarımı aldığını duyunca, arkalarından fırladı. Sanson suratı öfkeden karmakarışık, garaj kapısına bir tekme vurdu. Arabanın plakası ne. Kadının söylediği plakayı yazdı, yanında duran askere döndü. ‘Telsize koş, bütün kontrol noktalarını ve bütün devriyeleri uyar. Plaka numarasını bildir ve içinde üç yolcu olan bir Citroen'in arandığını söyle. Ne pahasına olursa olsun, o araba durdurulmalı. Myers nefes nefese garaja girdi, selam verdi. Söylediğiniz gibi karşıdaki kahvede oturanları sorguladım, efendim. - Eee, hadi konuş, be adam. - Kahveci Madam Pirou'nun arabasını beş dakika önce gördüğünü söylüyor. İçinde üç kişi görmüş, ikisi erkek, biri kadın. Direksiyonda üniformalı bir subay varmış. Tarifinden Yarbay Weaver olduğu anlaşılıyor. Ellinci bölüm 21.00 Eski bir balıkçı limanı olan Reşit, İskenderiye'nin otuz kilometre kadar doğusundadır. Nil Deltası‘nın bataklıkları üzerine kurulmuş, XV. yüzyılda Türkleri eline geçmiş, Napolyon tarafından bombalanmıştır. Liman ve nehir ağzı, firavunlar döneminden beri stratejik önemini korumaktadır Nil, Akdeniz'le Resifte birleşir, Luksor ve Kahire'den denize kadar ulaşan geniş bir yol oluşturur. Weaver arabayı kentin sokaklarına soktuğunda her yer zifirî karanlıktı. Bir sonraki yoldan güneye sap dedi, Haider. Dev limanı çevreleyen parke taşlı yollarda sarsılırken, arabanın içini tuzlu su ve çürümüş balık kokusu doldurdu. Açıkta paslı Müttefik firkateynleri demir atmış dururken tüm kent terk edilmiş benziyordu. - Napolyon'un bütün Mısır'ı almak için buraya geldiğine inanmak imkânsız, dedi Haider. - Tarih dersi vermeyi bırak, Jack. Sen ne yapmak istiyorsun. - Bana soru sorma, Harry, ben de sana yalan söylemeyeyim. Haider ay ışığının aydınlattığı Nil Deltası‘nı, palmiye ağaçlarıyla dolu kıyıyı gösterdi. İleride bir yol göreceksin. Şekerkamışı tarlalarının kenarından, kıyı boyunca giden bir yol. O yol üzerinde eski bir iskeleye giden ıssız bir patika var. Gideceğin yer orası. 21.05 Hasan ufak yollardan birine sapmış, kıyıya gelene kadar siyah Citroen'e rastlamamıştı. Almanların Reşit'e gelmek istediklerin düşünmekle yanlış yapmış olabileceğini düşündü. Belki de yolda durdurulmuşlardı. Tekneden kurtulması gerekiyordu. İki yanı palmiye ağaçlarıyla kaplı otlu patikada ilerleyip arabaya durdurdu. Reşit kentinin güneyinde, bataklıkların içindeydi. Sol tarafında bir kayıkhane vardı. Daha önce köyün balıkçılar tarafından kullanılan bina, sanki yıllardır el değmemişe benziyordu. İskeleye bağlanmış, kıçında motor bulunan küçük tekneyi gördü. Packard'dan indi, cep fenerini çıkardı, üç kere yakıp söndürdü. Karanlıklar içinde yakılan bir fener gördü, kaptan şapkalı ufak tefe ve tıraşsız bir adam kayıkhanenin gölgesinden çıktı. Elinde bir gemici lambası tutuyordu. Hasan'ı tanıyınca kaşlarını çattı. Sen burada göreceğimi sanmazdım. Neler oluyor, kuzen. Yük var mı. - Planda bir değişiklik oldu, hemen hareket etmen gerek. Adam rahatlamış gibiydi, ama o anda ikisi de bir motor sesi duydu. Hasan döndü, patikada ilerleyen bir arabanın farlarını gördü. Araba yaklaştığında farlar üç kez yanıp söndü. Hasan siyah Citroen'i gördüğünde heyecanlandı. Feneriyle işaret verdi, kuzenine dönüp sırıttı. - Yük geldi anlaşılan. Tekneyi hazırla. - Arkadaşlarına söyle, acele etsinler. Kıyı devriyelerine rastlamak istemiyorlarsa bütün geceyi burada geçirmenin anlamı yok. Adam sigarasını attı, elinde lambası iskeleye gitti ve tekneye bindi. O palamarları çözerken, Hasan Citroen'in yaklaştığını gördü. Weaver hâlâ direksiyondaydı. Kendi kendine sırıttı. Hesaplaşma vakti geldi, Amerikalı. Hepsi indi. Haider onları karşılamaya gelen Arap'ın yüzünü inceledi. Adam kızgın bir sesle - Dört kişi olacağınız söylenmişti, dedi. Öteki ikisi nerede. - Allah bilir. Başımız derde girdi de bizi geciktiren de bu oldu. Kafasıyla Weaver'i gösterdi. Bu adamı esir aldık, Amerikalı bir istihbarat subayı. Onu yanımızda getirmek zorunda kaldık. - Başınıza gelenleri biliyorum. Amerikalıyla daha önce de tanışmıştık. Hasan hançerini çıkardı, Weaver'in gırtlağına dayadı. Beni hatırladın mı, Weaver. Haider adamın gözlerindeki nefreti gördü. Weaver birkaç saniye anlamamış gibi baktı, daha sonra gözlerinden karşısındakini tanıdığı anlaşıldı. Pis bir manzaradan kurtulmak imkânsız demek. Haider kaşlarını çattı. Birbirinizi tanıdığınız anlaşılıyor. Zahmet edip beni de aydınlatır mısınız. - Daha sonra, dedi Hasan öfkeyle. Tekne bekliyor. Hemen hareket etmezseniz, kıyı devriyelerine rastlayabilirsiniz. - Sen gelmiyor musun. - Ben Kahire'ye arabayla döneceğim. Haider, Rachel'e döndü. Sen iskeleye git. - Harry'yle bir iki şey konuşmak istiyorum. - Duydun, vaktimiz yok. Her an ziyarete uğrayabiliriz. Motorcu bekliyor. Haydi, git. Rachel dudaklarını ısırıp Weaver'a baktı, sonra arkasını dönüp uzaklaştı. Haider, Hasan'a döndü. ‘Teknedeki feneri getir. Ellerini bağlamak için de ip bul. - Seve seve. Hasan sırıtarak uzaklaştı. Weaver sordu Beni öldürecek misin. - Saçmalama Harry. Biz dostuz. - Bu işe neden karıştığını hâlâ söylemedin. Rachel'in de. Onun öldüğünü sanıyordum. - Bunları anlatacak vaktimiz yok. Talihin varsa, sabah seni bulurlar. Biz de o zamana kadar uzaklaşmış oluruz. Hasan elinde fener ve bir kangal iple döndü. O, lambayı tutarken Haider, Weaver'in kollarını arkasına kıvırıp bağlamaya başladı. Şimdi onu kayıkhaneye götür. Hasan sırıttı. Orada da öldürürüm. - Kimseyi öldürmüyorsun, dedi Haider öfkeyle. Sadece sıkıca bağla, ağzını da kapa. Yardım istemeye ya da kaçmaya fırsat bulamasın. İşini bitirdikten sonra Citroen'i nehre itersin. Hasan'ın suratı şaşkındı. Ama o düşman, yüzümüzü de gördü. - Amayı falan bırak ve dediklerimi yap. Ona zarar gelmesini istemiyorum. Elini salladı ve iskeleye yöneldi. Elveda, Harry, kendine iyi bak. Hasan, Weaver'i kayıkhaneye sürükledi. Ahşap binanın tabanı topraktı, tavandan eskimiş ağlar sarkıyordu ve etraf çürümüş balık kokuyordu. Arap lambayı bir kancaya astı ve Weaver'i bir köşeye itti. Seni geçen sefer öldürmeliydim, Amerikalı. O zaman yanlış yaptım. Weaver dışarıda çalışan motoru duydu, başına gelecekleri biliyordu. Hasan ipi bir kenara fırlattı, hançerini çıkardı. Ama üzülme, o işi şimdi bitireceğim. Yavaş yavaş. Acılar içinde. Suratı nefret dolu, yaklaştı. Önce kalbini çıkaracağım. Hasan hançeri salladı, Weaver geriye çekildi. Allah'ın dediği olur, Amerikalı. Onun emirlerine uy, ölümün daha kolay olur. Weaver ümitsizce bir tekme savurdu, Arap güldü. Güzel. Demek öfkelendin. Şimdi ölümün daha fazla acı verecek. Hançerini tekrar salladı, Weaver yine geri çekildi. Arap ölümcül darbe için hazırlandı. Weaver tekme salladı, Hasan ayağın yakaladı, büktü, Weaver yere düştü. Tuzağa düşmüştü kaçabilecek bir yeri yoktu. - İşte şimdi ölüyorsun. Hasan hançeri kaldırdı. Hafif bir çıtırtı ve bir ses duyuldu. O kürdanı bırak. Aferin sana. Haider girişte durmuş, gözleri öfkeden çakmak çakmak bakıyordu. Hasan kaşlarını çattı. Daha önce o beni öldürmek istemişti. Şimdi sıra bende. Dönüp Weaver'in işini bitirmeye yeltendi. Bıçak havaya kalktı, ama daha aşağı inmeden bir patlama duyuldu ve kurşun Hasan'ın kulağından bir parça kopardı. Hançer yere düştü, Arap acıyla kıvrandı. - Kulaklarını daha sık yıkamalısın, dedi Haider. Seni daha önce uyarmıştım. Onu bağlamanı söylemiştim öldürmeni değil. Şimdi fikrimi değiştirip pis vücudunu ortadan kaldırmadan dışarı çık ve Citroen'le ilgilen. Hasan kulağını tutarken yüzünde şaşkınlık ve nefret görülüyordu. Çılgın herif. Ne yaptığını bilmiyorsun. Haider sabırsızlıkla tabancasını kaldırdı. Sana dışarı dedim. Çabuk ol, bütün gece seni bekleyemem. Hasan nefretle Weaver'a baktı, hınçla yere tükürdü. İnşallah, tekrar karşılaşacağız, Amerikalı. Haider'in yüzüne bakarak dışarı çıktı. Haider tabancasını cebine koydu, paketini çıkardı, bir sigara çekip yaktı. Bu günlerde iyi bir yardımcı bulmak öyle zor ki. Weaver ayaklanmaya çalıştı. Olduğun yerde kal, Harry. Haider ipi aldı ve onu tahta direklerden birine sıkıca bağladı. - Roosevelt ve Churchill'i öldürmeye geldin, değil mi. Haider şaşkınlıkla durdu, kaşlarını kaldırdı. Bunu da nereden çıkardın. - Doğru, değil mi. - Her zaman zeki biriydin Harry, ama bu kez beni bile şaşırttın. Belki de bu karara mantığınla vardın ama, bunu söylemenin nedeni ne. - Bu çılgınca bir fikir, Jack intihar gibi bir şey. Şimdi vaktin varken teslim ol ve… - Ve kurşuna dizilmeyi kabul et. Haider düğümü sıkıladı, bir adım geriledi, başını salladı. Rachel'in de, benim de seçme hakkımız yok. Hele o, bütün bunlardan haberdar bile değil. Neler yapabileceğim biliyorum, bunların arasında teslim olmak yok. Üstelik artık kellemi kurtaramayacak kadar battım. - İki subayı öldürdüğün için mi. Haider başını salladı, dudakları tiksintiyle kıvrılmıştı. Seni temin ederim, o benim işim değil. Weaver'in kafası hâlâ karmakarışıktı. Hâlâ hiçbir şey anlamıyorum. Neden sen ve Rachel. Nasıl oluyor da yaşıyor. Haider parmağını dudaklarına götürdü. Açıklayacak zamanım yok. Bir daha rastlaşmayacağımızı umuyorum, hiç olmazsa savaş süresince. Kısa süreli de olsa birbirimize düşman olduğumuzu bilmek beni çok rahatsız ediyor, dostluğumuzdan geriye kalanı da yok etmek istemem. O nedenle bana bir iyilik yap ve bu işe karışma. - İşte bunu yapamam. Haider sigarasını ezerken düşünceliydi. Eğer her şey kötü giderse, mezarıma çiçek getir. Babamın sevdiği o beyaz zambaklardan da olur. Eğer gerekirse, ben de senin için aynı şeyi yaparım. Ama şimdilik işe iyi tarafından bakalım ve her ikimizin de basına bir kötülük gelmemesi için dua edelim. Suratı acılıydı. Lütfen bu işe karışma, Harry. Bu iş ikimiz için de çok büyük. - Sana söyledim, yapamam. - Öyle olsun. Haider ceketini çıkardı, gömleğini parçalayıp Weaver'in ağzına tampon yapmaya hazırlandı. Jack, Allah aşkına, beni dinle… Haider, Weaver'in ağzını bağladıktan sonra ceketini yeniden giydi. Gemici lambasını aldı ve kapıya doğru yürüdü. Şartlar ne olursa olsun, seni gördüğüme sevindim. Gerçekten sevindim. Burada kalıp, konuşmaya devam etmeyi çok isterdim ama beni bekleyen bir motor ve tamamlamam gereken bir görev var. Elveda, Harry. Weaver ağzındaki kumaşı atmaya çalıştı, lamba uzaklaştı, kapı gürültüyle kapandı, kayıkhane karanlığa gömüldü. Tunus'tan kalktıktan sonra telsiz bağlantısı kesilmiş, çöl üzerinde süren on saatlik uçuş, yolcuları ve mürettebatı yorgunluktan bitkin hale getirmişti. Pistte uçağı bekleyenler arasında asker dolu onlarca kamyon ve zırhlı araç, gizli servis ajanları, motosikletli askerî polisler ve yüksek rütbeli komutanların resmî arabaları da vardı. Uçak durduğunda alandaki kalabalık canlandı, iki resmî araba uçak merdivenlerinin dibine yanaştı. Arabalardan inen subayların endişeleri gözlerinden okunuyordu aralarında Amerika'nın Ortadoğu Kuvvetleri Komutanı Tümgeneral Royce, kurmay başkanı ve Amerika Büyükelçisi Alexander C. Kirk de vardı. Uçağın kapısı açıldığında ilk inenler gizli servis ajanları oldu takım elbiseli, şapkalı ve Thompson makineli tüfekli bu ciddî görünüşlü adamlar uçağın çevresini sararken sanki buraların kurallarını kendileri belirler gibi hareket ediyorlardı. Takma adı Kutsal İnek olan C54, üreticisi tarafında özel olarak elden geçirilmiş, diğer değişikliklerin yanı sıra gövdeye özel bir hidrolik kap da eklenmişti. Kısa bir süre sonra kap açıldı ve uçaktan indirilen elektrikli asansörün içinde, tekerlekli sandalyesine oturmuş Başka Franklin Delano Roosevelt'in o tanıdık yüzü göründü. Gizli servis ajanlarınca asansörden indirildikten sonra da yardımcıları, üniformalı askerî görevliler, uçağın merdivenlerinde göründüler hepsi de bitkin görünüyorlardı. Öne ilk çıkan Büyükelçi Kirk oldu, elini uzattı. Sizi yeniden görmek büyük mutluluk, Başkan. Kahire'ye hoş geldiniz. Roosevelt, Kirk'ün elini hararetle sıktı, bitkinliğine karşın gülümsemeyi başardı. Merhaba, Alex, hepinizi beklettim galiba. Yine de geç gelmek, hiç gelmemekten iyidir. Kirk ve arkadaşlarının omuzlarından ağır bir yük kalkmıştı. Başkanın uçuş rotası gizli tutulduğundan, uçağın pilotu telsiz temasını kesmek zorunda kalmıştı. Uçuş sırasında iki avcı filosu başkanın uçağıyla daha önceden kararlaştırılmış yerlerde buluşmak üzere havalanmış, ancak uçağı bulamayarak üslerine geri dönmek zorunda kalmıştı. Kahire'deki Amerikalı yetkililer o dakikadan beri uçağın düşürüldüğü korkusuyla yaşamaktaydı. Subaylardan biri atıldı. Bizi oldukça meraklandırdınız, efendim. Neredeyse keşif uçaklarını gönderiyorduk. Roosevelt gülümsedi. Bütün kabahat pilotum Binbaşı Bryan'da. Yolumuza bilerek ya da tesadüfen çıkabilecek bütün düşman uçaklarını atlatmanın en iyi yolunun mümkün olduğunca güneyden gitmek olduğuna karar veren o. Kendini karşılamaya gelenlerin ellerini teker teker sıkarken hepsine adlarıyla hitap etti, sonunda büyükelçiye döndü. Sen nasılsın, Alex. - Teşekkür ederim, efendim. Bu arada Başbakan Churchill'in iyi dileklerini ileteyim. Sizi saat on birde Mena'da ilk özel toplantıya bekliyor. Bu arada ikinizin de kurmaylarınızla görüşmeye zamanınız olacak. - Dün geldi, değil mi. - Evet, efendim. Büyükelçi sözünü bitirmeye fırsat bulamadan arabalar harekete geçti, başkanın tekerlekli sandalyesi siyah bir Packard'a doğru itilirken gizli servis ajanları başkanla diğerleri arasında etten bir duvar ördü. Havaalanını dolduran sayısız askeri, askerî aracı, Bofors uçaksavarları görmemek mümkün değildi, bütün bu hazırlıklar başkanın da gözünden kaçmadı, gülümseyerek, Bu sabah güvenlik önlemleri bayağı ciddî dedi. Kirk gizli servis ajanlarının başkam Packard'ın arka koltuğuna yerleştirmelerini beklerken mendiliyle alnını sildi. - Sizinle görüşmek istediğim çok önemli bir konu var, efendim. Arabanıza binmemin bir sakıncası var mı. - Ben de benimle gelmeni isteyecektim. Ne var, bir sorun mu çıktı. - Öyle de denebilir, efendim. Pencereye yaklaşmış, güvenlik önlemlerinin uzağında, alanda olup bitenleri güçlü bir dürbünle gözlüyordu. Başkanın korteji alandan ayrılınca dürbünü bıraktı, masasındaki telefona uzandı. Maison Fleuve 08.15 Haider uykusundan su sesi ve yüzünü yakan güneş nedeniyle uyandı. Motorcu tekneyi bir villanın özel iskelesine doğru çevirmişti. Omzuna yaslanmış, uyumakta olan Rachel'i uyandırdı Geldik. Villanın nehir kıyısındaki duvarı ağaçlarla kaplanmıştı. İskeleden yukarı doğru çıkan basamaklar çakıl taşlı bir avluya varıyordu. Binanın uzun süredir bakım görmediği, çatlak duvarların arsız sarmaşıklarla kaplı olmasından anlaşılıyordu. Biraz ötede Kahire'nin gölgesi, daha batıda da Gize Piramitlerî‘nin tamdık silueti görülmekteydi. Bir gece önceki Arap, iskelede onları beklerken, tekrar görüşmekten mutlu olmadığını belli ediyordu. Haider güldü. Bu benim beklediğim sıcak karşılama değil. Rachel villaya baktı. Neredeyiz. - anlaşılan Kahire'nin iki üç kilometre güneyinde bir yerde. Geri döndüğüne sevindin mi. - Bu şartlar altında, pek emin değilim. - Eğer Harry için endişeleniyorsan, boşuna üzülme. Bulunana kadar tehlikede olmayacak. - Ben daha çok sonradan olacaklardan korkuyorum. Yüzü karardı. Bizi durdurmak için elinden geleni yapacaktır. Bunu sen de biliyorsun sanırım. - Ben de öyle düşünüyorum. Savaş olsun, olmasın, onu öldüremezdim ya. Yine de içimden bir ses bu yaptığımdan hayatım boyunca pişmanlık duyacağımı söylüyor. Arap tekneyi bağlamak için motorcuya yardım etti, Haider'e sıkıntıyla baktı, başıyla villayı gösterdi. Haider iskeleye çıkıp Rachel'e yardım etti. Hadi gel. Bizimle tanışmak isteyen biri var. Verandaya vardıklarında, balkon kapısı açıldı ve sert görünüşlü bir adam çıktı. Elleri keten ceketinin ceplerinde, alnındaki saçları dökük, yüzü endişeliydi. Demek sonunda gelebildiniz. Siz Binbaşı Haider olmalısınız. Elini uzattı. Harvey Deacon, ya da Berlin'deki dostlarımızın taktığı adla, Beşeba. Nehir yolculuğundan çok rahatsız olmadığınızı umuyorum. - Hayır, sadece motorcu sahil muhafazadan kurtulmak için tekneyi iki saat süresince sazlıkların arasına sakladı. - Şansınız yokmuş, ama bu günlerde neyin tehlikeli olduğu pek anlaşılmıyor. Deacon, Rachel'e döndüğünde yüzündeki endişe kaybolmuş, yerini geniş bir tebessüm almıştı. Kızın elini nezaketle öptü. Berlin bir kadının geleceğini bildirmişti ama, bu kadar güzel olduğunuzu söylememişti. Memnun oldum. Eliyle villayı gösterdi. Belki de içeri girip biraz rahatlamak isterdiniz. Benim de binbaşıyla görüşmek zorunda olduğum özel konular var. Rachel villaya girdi. Deacon tekrar Haider'e döndüğünde, yüzü yine endişeliydi. Uçağınızın düşmesi büyük bir felaket. Bakalım işin gerisini nasıl getireceğiz. - Nereden duydunuz. Deacon içini çekti. Uzun bir hikâye, zamanımız olduğunda anlatırım. Bu arada dün Berlin'e bir mesaj gönderdim. Havaalanındaki adamınız da onlara haber vermiş. Dostumuz Schellenberg Kahire'ye sağ salim varmış olduğunuzu henüz bilmiyor, bu akşam raporumu verdiğimde öğrenecek. Geri dönmeden önce Hasan'a baktı. Dün akşam aranızda ufak bir anlaşmazlık çıkmış galiba. - Emirlerime uymak istemedi. Hasan öfkeyle araya girdi. O Amerikalıyı öldürmen gerekirdi. Bundan sonra başımıza dert olacak. Aksini düşünüyorsan, çılgının tekisin demektir. Haider onu yukarıdan aşağı süzdü. Bu görevde emirleri kimin verdiğini öğrenmen gerek. Deacon sözünü kesti. Beyler. Parmağıyla Hasan'ı gösterdi. İçeri girip kadınla ilgilen, sonra da sana söylediklerimi yap. Hasan yanlarından uzaklaştıktan sonra Haider bir sigara yaktı. Arkadaşınızın bir adı var mı. Deacon göğüs cebinden bir puro çıkardı, yaktı, kibriti nehre fırlattı. - Hasan. O Amerikalı istihbarat subayını, Weaver'i tanıdığınızı söylüyor. - Savaşın çok öncesinden. Haider kısaca hikâyeyi anlatırken Deacon'ın kaşları çatıldı.. - Anlıyorum. Pek de sevindirici bir rastlantı değil. Ama Hasan'ı anlamanız gerek. Saldırgan ve inatçıdır, kendisine yapılmış bir hakareti asla unutmaz. Buna karşılık ağırlığınca altın eder. Onunla iyi geçinmeye çalışın. Şimdiye kadar çok işimize yaradı. - Bundan böyle emirlerime uyması gerektiğini bilmeli. Bu nedenle de sizden bana itaat etmesini söylemenizi istiyorum. Zaten başımız yeterince dertte, bir de itaatsizlikle uğraşamam. Deacon buz gibi bir sesle cevap verdi. İstediğiniz kadar itaatsizlikten söz edin Binbaşı, yine de Hasan'ın haklı olduğunu düşünüyorum elinizde fırsat varken Weaver'i öldürmeliydiniz. Onu hayatta bırakmak çok aptalca olmuş. Başımıza sadece dert açacaktır. Haider suçlamaya aldırmadı. Bilmeniz gereken çok daha önemli bir şey var. Amacımız biliyordu. Deacon şaşırdı. Ama… nasıl. Haider omuzlarını silkti. Belki tahmin etti, belki de dayandığı bilgiler vardır. Sizin varlığınızdan haberi olmadığı kesin, yoksa çoktan askerî istihbarat tarafından ziyaret edilmiş olurdunuz. - Yine de durum toz pembe görünmüyor, öyle değil mi. - Ben de öyle düşünüyorum. Aslında dağıtılan kâğıtlar pek parlak sayılmaz, yine de oyunu sonuna kadar oynamak zorundayız. Bundan sonra da işin asıl zor bölümü başlıyor. - Görevi tamamlamak niyetindesiniz, anlaşılan. Haider onayladı. Başımıza bütün bu gelenler sizi de çok tehlikeli bir duruma düşürdü. Deacon kaderine razı olmuş gibiydi. Risk uzun süre önce bilerek kabul ettiğim bir şeydi, Binbaşı. Haider iskeleye doğru baktı. Motorcu güvenebileceğimiz biri mi. - Kesinlikle. Haider'in yüzünde birdenbire yorgunluğun izleri belirdi. Uçak düştüğünden beri çok güç anlar geçirdik. İkimizin de yıkanmaya ihtiyacı var. Düzgün bir yemeği de reddetmezdim. - Hepsini ayarlayabilirim. Nakliye araçlarıyla ilgili olarak bir problemle karşılaştım, ama bunu daha sonra da konuşabiliriz. Bitmemiş puroyu bir fiskeyle nehre doğru fırlattı. Bana hâlâ kızın adını söylemediniz. - Rachel Stern. - Hasan öteki iki arkadaşınıza ne olduğunu bilmediğinizi söylüyor. - Tek bildiğim, çöl yoluyla gelmeye çalıştıkları. - Dediğim gibi, bu akşam gelişinizi Berlin'e bildireceğim. Dün gönderdiğim mesajda bazı iyi haberler vardı. Anladığım kadarıyla, güzel bir sürprizle karşılaşabilirsiniz. Deacon verandadan bahçeye doğru yürüyen Hasan'a baktı. Arkasından, temiz, sivil elbiseler içinde Kleist ve Doring geliyordu. Kleist'ın yüzünde geniş bir tebessüm vardı. anlaşılan yeniden işe başlıyoruz, Binbaşı. Elli ikinci bölüm Mena House, 22 Kasım, 11.30 Otelin giriş katında geniş güvenlik altındaki geniş ve muhteşem oda, ince Arap oymacılığıyla süslenmiş, duvarları soluk mavi renge boyanmıştı ama o anda sigara dumanından ve üniformalardan göz gözü görmüyordu. Aslında otelin yemek salonu olarak hazırlanmış olan bu odada şimdi yüksek rütbeli Müttefikler subayları toplanmış, aralarında görüşüyorlardı. Churchill geleli epey olmuştu. Elinden düşmeyen purosu, beyaz keten takım elbisesiyle kalabalığa karışmaktan mutluluk duyuyor gibiydi. Churchill, tekerlekli sandalyesiyle getirilen Roosevelt'i karşıladığında iki büyük adamın el sıkışmasını görenler onları alkışlamaya başladılar. En yüksek rütbeli komutanlarla kısa bir gevezelikten sonra, törenin akışından sorumlu emir subayı yüksek sesle konuklara seslendi. Baylar, sizin de tahmin edeceğiniz gibi başbakan ve başkan özel bir görüşme yapmak istiyorlar. Hemen yandaki salonda içecek servisi hazırlandı. Lütfen beni takip edin. Bir iki dakika sonra salon boşaltılmış, kapılar kapanmış, Roosevelt'in yanından ayrılmayan gizli servis ajanlarıyla Churchill'in gölgesi olan Scotland Yard görevlileri kapının dışında yerlerini almışlardı. Tekerlekli sandalyesinde oturan Roosevelt'in yüzü uzun ve yorucu yolculuğun izlerini taşıyordu. Sadece tavanda dönen vantilatörlerin bozduğu uzun bir sessizlik oldu, daha sonra Churchill söze girdi. anlaşılan oldukça yoğun bir programımız var, Franklin. Eskisi gibi Overlord Operasyonu'nu desteklediğine inanıyorum. - Evet, eskisi gibi. Churchill gülümsedi. ‘Tabiî strateji konusunda görüş ayrılıklarımız yine olacak, önümüzdeki günlerde bizim düşüncelerimizi bol bol işitme fırsatı bulacaksın. - Eminim. - Ancak bir konuda anlaşmamız lazım. Benim güzel bir davetten ne kadar çok hoşlandığımı bilirsin ne yapayım, bu da benim zayıf noktam. Herr Hitler'i yendiğimiz gün, hayal edebileceğin en büyük partiyi düzenleyeceğim masrafların canı cehenneme. Roosevelt cevap verirken zorlukla gülümsedi. Böyle bir partiyi ben de isterdim. Yüzü ciddileşti, sanki yüksek sesle düşünüyormuş gibi konuştu. Etraftaki Alman sürüsünü duydun, değil mi. - Bizim istihbaratçılardan duydum. Bu haberler korumalarımı çok endişelendirdi. Beni insandan bir duvar içine hapsetmek niyetindeler. Sen de aynı durumdasın herhalde. Churchill'in sesi öfkeliydi. Ama eğer bu akşam Kahire'de İngiliz Büyükelçiliği'nde katılacağım özel partiye gitmeyeceğimi düşünüyorlarsa, çok yanılıyorlar. Günlerdir bu davete hevesleniyorum. - Bütün bunlara ne diyorsun, Winston. Churchill'in gözleri alaycıydı. Berlin bizi gerçekten de öldürtmek istiyorsa durumu kritik demektir. Hitler'in böyle bir kumara razı olması, ne kadar ümitsiz olduğunu gösterir. Öte yandan, zorunlu iniş yapan o adamların izlenip yakalanacaklarına inanıyorum. Şu anda karşılaştıkları güçlükleri düşünürsek, onları daha şimdiden ölü kabul etmemiz gerekir. Kendi adıma konuşuyorum, öldürülen ilk İngiliz başbakanı olarak tarihe geçmek niyetinde değilim. Kapı hafifçe vuruldu, Rossevelt Girin diye bağırdı. Başkan'ın üst rütbeli yaverlerinden biri, orta yaşlı ve geniş bir üniforma giymiş bir albay içeri girip kapıyı kapadı. Rahatsız edilmek istemediğinizi biliyorum, efendim. General Clayton hem sizinle hem de Sayın Başbakanla görüşmek için geldi. Yanında da Büyükelçi Kirk var. Öyle sanıyorum ki, büyükelçinin size sözünü ettiği Alman casuslarıyla ilgili konuşmak istiyorlar. - Şeytanı an, taşı eline al. Gelsinler. Maison Fleuve, 09.00 Mutfak masasının üzerinde yemek hazırlanmış, yanına pide ve taze sıkılmış portakal suyu konmuştu. Yemeklerini yedikten sonra Haider, Rachel'e odasına çıkıp dinlenmesini önerdi. Dışarıya, Deacon ve ötekilerin bir masanın etrafında onu bekledikleri verandaya çıktı. - Bütün çölü yakalanmadan nasıl geçip buraya vardığınızı bana anlatacak mısınız. diye sordu kendine bir iskemle çekerken. - Kolay olmadı, dedi asık yüzlü Kleist. Öğleden sonra tepemizden bir keşif uçağının geçtiğini duyunca, bir vahada saklanmaya karar verdik. Güneş batınca da her şeyi göze alıp gece karanlığında yola devam ettik. Sonra kamyon Birkaş adlı bir köye yedi sekiz kilometre kala bozuldu. Köye kadar yaya gitmeyi düşündük ama bir kontrol noktasında iki Mısırlı polis tarafından durdurulduk. Gırtlaklarını kestik, cesetlerini gömdük ve arabalarını aldık. Kahire varoşlarına varınca arabayı bırakıp trene atladık ve güç bela dün geceki randevuya yetiştik. Haider'in yüzü acıyla buruştu, Deacon'a döndü. Yine ölüm. Aman Tanrım, bu savaş gün geçtikçe daha da kötüleşiyor. Deacon omuzlarını silkmekle yetindi. Savaşta cesetlerden kurtulmak kolay değil, Binbaşı. - Yolculardan ikisinin sağ salim vardığını duyunca Berlin ne cevap verdi. - Sadece mesajı aldıklarını bildirdiler. Telsiz görüşmesi yaparken mümkün olduğu kadar kısa kesmeye çalışırım. Uzun görüşme İngiliz telsizcilerine yerimi bulma imkânı verebilir, bunu önlemek için hep dikkatli davranırım. Ama bu akşam bir cevap vereceklerinde eminim. Şimdi dilerseniz işe dönelim. Geçirdiğiniz kaza, zaten az olan başatı ihtimalimizi bence tamamen yok etti. Bu sorunlarla daha sonra ilgileniriz. Önce elimdeki bilgileri vereyim. Roosevelt bu sabah saat dokuz buçuğu biraz geçe Batı Kahire Havaalanı‘na indi. Kaynaklarını Mena House'ta başkan dairesine yerleştirildiğini bildiriyor. Churchill'se dün geldi, o da aynı otelde kalıyor. — Kaynağınız güvenilir biri mi. — Çok iyi ilişkilere sahip Mısırlı bir hava subayı. Şu ana kadar verdiği bilgilerde hiç falso olmadı. — Ya güvenlik. Deacon sıkıntıyla dudaklarını büzdü. Beklenildiği gibi, çok sıkı. Olanlardan sonra daha da sıklaşırsa, şaşırmamak gerekir. — Schellenberg biz buraya gelene kadar daha ayrıntılı bilgi toplayacağınızı söylemişti. — Elimden geleni yaptım. Deacon ceketinin iç cebinden katlanmış bir tomar kâğıt çıkardı. Raporumu okuyunca göreceksiniz, otel sıkı koruma altında. Özel geçiş izni olmadan otele yaklaşmak bile imkânsız. Çok riskli olacağından fotoğraf çekmeye cesaret edemedim, ama mümkün olduğu kadar yaklaştım ve gördüğüm her şeyi çizdim. Tankları, damlardaki uçaksavar bataryalarını, düzensiz aralıklarla gezen devriyeleri, her şeyi. Haider el yazısıyla hazırlanmış kâğıtları dikkatle inceledikten sonra başını kaldırdı. Pek iç açıcı değil. Daha ayrıntılı bilgiye ihtiyacımız var. — Maalesef, mümkün değil. Haider kâğıtları incelemeleri için Kleist ve Doring'e uzattı. Kamyonlarla ilgili ne sorun var. Deacon derin bir nefes aldı. Pek hoşunuza gitmeyecek. Salter'la konuşmasını anlattı. Adam şiddetiyle ünlü bir gangster. Ama maalesef onunla iş yapmayı kabul etmek dışında bir seçeneğim yok. Haider pek iyi anlamamıştı. ‘Tam olarak ne yapmak istediğimizi sanıyor. - Deli herif bir soygun yapacağımızı düşünüyor, sessiz kalmasının karşılığını istiyor. Yoksa hem cipi, hem de kamyonları unutmamız gerekecek, polislerin ziyareti de cabası. Haider ayağa kalktı, iyice kızmıştı. Şalter denen bu herife ne zaman cevap vermek gerekiyor. - Yarın gece. Yoksa, başımız derde girecek. Haider içini çekti. Gerçek amacımızı bilmediğinden emin misiniz. - Salter'ın benim Alman ajanı olduğumdan şüphe bile ettiğini sanmam. anlaşılan Şabramant Havaalanı Kahire'ye değerli antikalar taşımak için kullanılıyor. Salter yakında böyle bir taşıma yapılacağını sanıyor, bizim de taşınan antikaları soyacağımızı düşünüyor. - Burada, villada olduğumuzu biliyor mu. Deacon başını kuvvetle salladı. Kesinlikle bilmiyor. Son olanlardan beri izlenip izlenmediğimi sürekli olarak kontrol ediyorum ve peşimde kimse görmedim. Benim anladığım kadarıyla Salter küçük teklifini kabul etmekten başka çaremiz olmadığına inanıyor, o nedenle de beni izleme zahmetine girmek istemiyor. Yine içini çekti. Epey tatsız bir durum, değil mi. Bir öneriniz var mı. Benim aklıma hiçbir şey gelmiyor. Haider umutsuzca başını salladı. Şu anda benim de düşünecek halim yok. Ama o kamyonları almalıyız. Her şey o kamyonlara bağlı. Arkasını dönüp villayı incelemeye koyuldu. Demek inimiz burası. - Yeterince rahat ve güvenli bulacağınızdan eminim. Haider, Kleist ve Doring'e döndü. Çevreyi iyice inceleyin. Etrafı yakından tanıyın, bana düzgün bir harita hazırlayın. Gerektiğinde kullanabileceğimiz kaçış yollarını görmek istiyorum. Binanın ön ve arka cephelerinde gözetleme yeri olarak kullanılabilecek iki oda seçin. Daha sonra bir nöbet listesi hazırlayacağız. Salter denen o herif dahil, kimsenin bizi rahatsız etmesini istemiyorum. - Emredersiniz, Binbaşım. Kleist ve Doring uzaklaşınca, Haider bir sigara yaktı. Villa kentten epey uzak. Bu da beni biraz rahatsız ediyor. - Planı değiştirmek gerekti. Kentte kullanmayı düşündüğüm güvenli ev arkadaşınız Weaver ve onun İngiliz Genel Karargâhı‘ndaki dostu Sanson tarafından basıldı. Haider şaşkınlık içindeydi. Peki, Berlin'i bundan niçin haberdar etmediniz. - Kim demiş. Deacon olanları anlattı. Size söylemediler mi. Haider başını öfkeyle salladı. anlaşılan işin başından beri dert içinde yüzüyoruz. Deacon kaşlarını çattı. Size haber vermemiş olmaları anlaşılır gibi değil. Hâlâ kızgın olan Haider şüpheyle bir kaşını kaldırdı. Schellenberg'in tek düşüncesi, planın n olursa olsun gerçekleştirilmesi. İnsanların hayatı on pek ilgilendirmiyor. Güvenli evi basıldığını öğrenirsem bu operasyona katılmayı kabul etmeyeceğimi adı gibi biliyordu. Bir a düşündü. Müttefikler istihbaratı planımızdan bu baskı sonucunda haberdar olmuş olamaz mı. - Pek sanmam. Ellerinde ne olabilir ki. - Belki de haklısınız. Yine de evi nasıl öğrendiklerini düşünüyorum. Bu arada, o Sanson dediğiniz adamla tanıştım. Haider olanları anlattıkça Deacon kaşlarını kaldırıyordu. Kaçabilmiş olmanıza şaşırdım doğrusu. Arkadaşınız Weaver hakkında fazla bir şey bilmiyorum ama Sanson hafife alınacak biri değil. Kararlı ve bir yılan kadar tehlikeli biri olarak bilinir. Haider ayağa kalktı, villayı gösterdi. Ben şu anda burayı düşünüyorum. Verandanın açık kapısından hasır koltuklu geniş oturma odasına girdi. Yerde açık renkli Arap seccadeleri, beyaza boyanmış duvarlarda ise iki tane Sudan ölüm maskı vardı. Masklar parlak abanozdan yapılmıştı ve korkutucu görünüyorlardı. Deacon açıkladı. Villanın adı Maison Fleuve. İlk başlarda metresleriyle rahat rahat buluşmak isteyen bir Fransız generali tarafından yaptırılmış. Telefon yok, ama çevredeki bütün villalar haftasonu evi olarak kullanılır. Diğer evlerden uzaktır, kimse bizi rahatsız etmez. Anayol buradan iki kilometre uzakta gelmekte olanları rahatça görürüz- ve doğrudan Kahire'ye bağlı. Mena House ve Gize buraya sadece sekiz kilometre. Tabiî tekne her zaman emrimizde olacak. Buradan kente giderken durdurulma ve belgelerinizin kontrol edilme tehlikesi yok nehir devriyeleri bu kadar güneye inmezler. Haider duvardaki ölüm masklarını ilgiyle inceliyordu. Oyma işçiliği gerçekten de birinci sınıf. En az iki yüz yıllık, yoksa yanılıyor muyum. Deacon onayladı, gülümseyerek masklardan birini duvardan aldı, tahtanın üzerinde birikmiş tozu dirseğiyle sildi. General bunları Nil seferlerinden birinden getirmiş. Bunların yanında birkaç tane de zenci cariye. - Peki, ya villanın şimdiki sahibi kim. - Karşınızda. Deacon maskı duvardaki yerine astı. Kaçış yolu demiştiniz, değil mi. Bodrum merdivenlerini inerken Deacon gaz lambasını tutuyordu. Işık taş duvarlarda yansırken Haider havanın ne kadar serin olduğunu düşündü sağ tarafta örümcek ağları kaplı şarap şişelerini gördü. Mahzenin sonuna, menteşeleri paslanmış bir kapıya yürüdüler. Deacon kapıyı itti ve içeri güneşin parlak ışıkları doldu. Dışarıda, yüksek sazlıklar arasında kaybolmuş küçük, taş bir iskele vardı. İskelenin ucunda, Nil'in sakin sularında bağlanmış küçük bir kayık, kayığın kıçında da brandayla örtülü bir motor görünüyordu. Haider ağaçların arasına saklanmış uzun telsiz antenine, basamakların dibine yerleştirilmiş tahta sandığa kadar giden siyah kabloya baktı. İlginç. Deacon onayladı, sandığı açıp radyo vericisini ve yanındaki Luger tabancayı gösterdi, sandığı tekrar kapadı. Burası başlangıçta şarap mahzeni olarak yapılmış. Fransızların şarap saklamak konusunda ne kadar titiz olduklarını bilirsiniz. Ama pratik biri olan general duvarın bir bölümünü yıkıp metresleri için bir kaçış yolu hazırlamış. anlaşılan kadınların kocaları sık sık buraya gelirmiş. Deacon gülümsedi, menteşeleri, dönerken gıcırdayan kapıyı kapadı. Gerekli olur mu bilinmez ama… dedi. Pek ihtiyaç duymayacağımızı umalım. Burasını diğerlerine de gösterip göstermemek size bağlı. Size söylemek istediğim bir şey daha var. Yukarıda evin ana giriş kapısının arkasında sağlam, demir bir kol var. Evdeyken onu hep takılı bırakın. Tehlikeli bir durum olur, biri kapıyı zorlayıp girmek isterse, size buraya inip kaçacak kadar zaman bırakır. - Titiz bir adamsınız, Deacon. - O yüzden hayattayım. - Schellenberg, havaalanında işler karışırsa, başka bir kaçış yolu hazırladığınızı söyledi. Deacon onayladı. Mısırlı bir dostum hava kuvvetlerinde albay olarak görevli. Bana Şabramant Havaalanı hakkındaki bilgilerin çoğunu da o verdi. Eğer gerek duyarsak, kendi birliğinden bir uçağı ödünç alacak, bizleri de Sakkara'nın birkaç kilometre ötesinde, çöldeki bir pistte bulacak. Sözünü ettiği pist uçuşa kapalı alanın dışında olduğu için, düşürülme ihtimali yok. - O pisti biliyorum, arkeolojik kazılarda gerekli malzemeyi getirmekte kullanılırdı. - Galiba. Dostum albay, daha önceden belirlediğimiz işareti alır almaz havalanacak ve havada dolaşarak bizi bekleyecek. Saldırının ne zaman başlayacağına karar verilir ve Skorzeny'nin adamlarının yolda olduklarını duyar duymaz, ona haber vereceğim. Her şeyin plana uygun olarak gelişeceğini düşünüyorum tabiî. Eğer gitmez, ya da operasyon iptal edilirse, albay bizi buradan kaçırmaya, Girit'teki en yakın Alman üssüne indirmeye çalışacak. Bunun ayrıntılarını daha sonra konuşuruz. - Bu albay dostunuz, niyetimizin ne olduğunu bilmiyor tabiî, değil mi. - Tabiî bilmiyor. Ama o Almanlara yardım etmek için elinden geleni yapan ateşli bir sempatizan. Villanın içine döndüklerinde Deacon lambayı üfledi. - İki şey, dedi Haider. Bir, kızın yanında operasyondan bahsetmeyelim. Planlarımız ve niyetimiz hakkında en ufak bir bilgisi yok. - Biliyorum, Berlin her şeyi açıkladı. - İkincisi, bugün öğleden sonraya kadar size ihtiyacını duyacağımız malzemenin bir listesini vereceğim özellikle el aletleri ve kazı malzemesi, bir çift güçlü dürbün ve Salter'dan aldığın Amerikan üniformalarından ikisi. Deacon, Haider'in suratındaki gerginliği gördü, adam kurulu bir yay gibiydi. Bunların ne işe yarayacağını söylenmesinde bir sakınca var mı. - İlk başta niyetim Amerikan subayı kimliğiyle otel arazisine girmeye çalışmak ya da bir giriş izni çalmaktı. Böylelikle gerekli keşif çalışmasını yapmayı düşünüyordum. Ama Müttefikler niyetimizi öğrendiklerinden beri, böyle bir yola başvuramam. Zaten kimliğimi de biliyorlar. Elimizde kal kala tek bir yol var Keops Piramidi yakınlarında bir tünel var İkinci Krallık zamanından kalma bir mezardan çıkan, kısmen doğal bir mağara olan iki yüz metrelik bir tünel. Gittiği yer de otel. Deacon kaşlarını çattı. Bunu nasıl öğrendiniz. - Tünel birkaç yıl önce Frâulein Stern'in çok ünlü bir arkeolog olan babası tarafından bulunmuş. Schellenberg tünelin otele bağlı olduğunu düşünüyor. - İlginç. Deacon şaşırmıştı, çenesini kaşıdı. Demek Berlin bu nedenle Gize'de hâlâ kazı yapıldığını teyit etmemi istedi. Ben de merak etmiştim. - Önemli olan tarafı, belki de görülmeden otel arazisine girebilecek olmamız. Bunun için tünel girişinin açılması ve yönünün kontrol edilmesi gerek. Oralarda kimlerin kazı yaptıklarını öğrenebildiniz mi. - Çoğunlukla Kahire Üniversitesi'nden gelen öğrenci grupları. - Kaybedecek zamanımız yok, gerekli araştırmayı bugün akşamüstü yapmak zorundayız. Siz, ben ve Kleist. Hava kararınca öğrenciler çalışmalarına ara vereceklerdir. Çevrede nöbetçi var mı. Deacon onayladı. Bazen yakındaki karakoldan gelen polisler nöbet tutuyor, bazen de Eski Eserler Bakanlığı‘ndan sivil korumalar. Haider cüzdanını çıkardı, Amerikan Üniversitesi'nden Paul Mallory olduğunu belirten belgeleri Deacon'a uzattı. Bildiğiniz iyi bir kalpazan var mı. Hızlı çalışan ve güvendiğiniz birisi. Deacon başını salladı. Kahire para karşılığında istediğinizi yapacak kalpazanlarla dolu. Neden sordunuz. - Sanson İskenderiye'de benim ve Frâulein Stern'in kimliklerini gördü. Kimliklerimizin bütün asker ve polislere dağıtıldığından şüphem yok. Becerikli bir kalpazan fazla güçlük çekmeden belgelerdeki isimleri değiştirebilir. Size bir iki isim versem, bunu hemen halledebilir misiniz. Deacon omuzlarını silkti. Çok önemli bir şey değil, onun için hemen hallolur bence. Aklınızdan ne geçiyor, açıklayacak mısınız. Bakarsınız öğrencileri adına Gize'deki kazıları inceleyen bir üniversite profesörü olurum. Böylece polisi aldatabilirim. Hem işler yolunda gitmese ve nöbetçiler numaramı yutmasalar da dünyanın bu bölgesindeki yetkililerin rüşvetle iş görmeye alışkın olduklarını biliyorum. Zavallılar o kadar az para alıyorlar ki, bizi rahatsız etmemeleri için onlara biraz para versek, bütün işimiz hallolur. Deacon dikkatle Haider'in belgelerini inceledi. Bu belgeler çok iyi hazırlanmış. Kızı da yanımızda götürmeyecek miyiz. Haider başını salladı. Onu gereksiz yere tehlikeye atmanın gereği yok. Öğrenmem gereken her şeyi bana anlatacaktır. Yine de villayı aceleyle terk etmek zorunda kalabileceğimizi düşünürsek, onun da belgelerinin değiştirilmesi gerekiyor. Gitmeden önce size veririm. Deacon gözlerini yukarı doğru çevirdi. İkiniz arasında bir şey var sanki, yoksa yanılıyor muyum. Haider soruyu duymazdan geldi. Üç kişi yeterli olur. Üstelik başka şeylerle ilgilenmek, Salter'ın ültimatomu hakkında bir çare bulmama yardımcı olabilir. Bu sorun aklımı kurcalıyor. - Peki tüneli bulursak, tünel de istediğiniz yere çıkıyorsa ne olacak. - Ben ve Kleist otelin içine girip Roosevelt ve Churchill'in tam olarak nerede kaldıklarını bulmaya çalışacağız. Üniformaları ondan istedim. Deacon kararsızdı. İyi ama, geçiş izniniz olmayacak. Otelin içinde de güvenlik kontrolü yaptıklarından eminim. Weaver ve arkadaşları sizi yakalamaya yemin etmiştir. Bütün bunlar yapacaklarınızın çok daha tehlikeli bir hal almasına neden olacak. - Bunları sonra düşünürüm. Üstelik elimizde tünel dışında başka çare yok. Yoksa bir öneriniz mi var. - Beni gafil avladınız, Binbaşı. - Arabaya ihtiyacımız olacak. Ve kontrol noktalarına yakalanmadan Gize'ye varmamızı sağlayacak bir yola. Deacon başını kaşıdı. Evin hemen yakınında Nazlattı‘sSaman köyüne giden bozuk bir çöl yolu var. Ama Packard zaten ağır, böyle bir yolda süspansiyonu bize oyun oynayabilir. Bir an düşündü. - Daha iyi bir fikrim var. Hepimizin bir arada görünmesi herhalde pek iyi fikir değil. Eminim arkadaşınız Weaver tarifinizi buradan Luksor'a kadar bütün karakollara bildirmiştir. Hasan'ın motosikleti var. Kleist ve ben arabayı alır, normal yoldan gideriz. Siz de motosikletle gelirsiniz, köyün çıkışında, sfenksin yanında buluşuruz. Haider sigarasını söndürdü, sıkıntıyla gülümsedi. Mükemmel. Dediğiniz gibi yaparız. Harry Weaver konusunu da kafanıza takmayın. Beni bulamayacak. Elli üçüncü bölüm Kahire, 22 Kasım, 12.30 - Senin kadar salağını görmedim. Clayton yumruğunu asaya vurdu. Onların kaçmasına nasıl izin verirsin. Weaver gözleri uykusuzluktan şiş, vücudu ağrılar içinde, General Clayton'un bürosunda oturuyordu. Bütün gece gözünü kırpmamıştı. Sekiz saat boyunca iplerini gevşetmeye uğraşmış, sonunda ağzındaki tıkacı atabilmişti. Sabah saat yedide iki balıkçı sesini duymuş, kayıkhaneye girmiş ve onu bulmuştu. Reşit polis karakolundan Genel Karargâh'a telefon etmiş, kısa süre sonra gelen Sanson, Haider ve Rachel'in açmasına göz yumduğu için çok kızmıştı. Sanson onu doğru uçağa bindirip Kahire ye getirmiş ve hemen Clayton'un bürosuna götürmüştü. - Pek seçeneğim yoktu, efendim diye cevap verdi. Sanson yanında oturuyordu. Hem o hem de general hâlâ öfkeliydi. Çok saçma dedi general şaşkınlık içinde, Ordunun yarısı peşlerinde, bütün yollar tutulmuş, yine de kaçmayı başarıyorlar. Sana gelince, Weaver, iki düşman ajanına kanıp kaçmalarına yardım etmek beceriksizlikten başka bir şey değil. Bu konuda ne söyleyeceksin. Weaver üzgün bir sesle cevap verdi, Onların peşinden tek başına gitmek yanlıştı. Clayton patladı. ‘Tabiî ki yanlıştı. Bence kişisel duygularını işine karıştırdın. Bu durumda yaptıkların affedilmez, sen ihanetle bile suçlanabilirsin. General öfkeyle ayağa kalktı. Bu ikisi hakkında bütün bildiklerini anlatsan iyi olur. General, Weaver'in anlattıklarını ayakta dinledi, daha sonra Sanson'a döndü. Ya bindikleri tekne, bir haber var mı. Sanson Kahire'ye kadar bütün teknelerin durdurulup arandığını anlattı. Nehir devriyeleri hiçbir şey bulamadı. anlaşılan geç kaldık. Tekne sabaha kadar Nil kıyısındaki birçok yere ulaşmış olabilir. Clayton tekrar Weaver'a döndü. Arap'ın kullandığı arabanın plakasını alabildin mi. Weaver bütün ayrıntıları daha önce Sanson'a anlatmıştı. Karanlıkta plakayı göremedim. Tek bildiğim, arabanın Amerikan olması. Weaver arabanın modeli ve plakası olmadan verdiği bilginin yetersiz olduğunu biliyordu. Kahire askeri ya da sivil, Amerikan arabası doluydu. - Pek işe yaramaz. Clayton yüzünü buruşturdu, masasından Sanson'un raporunu aldı tekrar masaya bıraktı. Emin olabileceğimiz bir iki şey var. Birincisi, karşımızda ikiden fazla düşman ajanı bulunduğu ikincisi de şu anda büyük ihtimalle şehirde bir yerde gizlendikleri. Weaver, Sanson'un Calyton'a verdiği rapordan bir önceki gece iki Mısırlı polisin, Kahire'nin otuz kilometre kadar kuzeyinde, Birkaş adlı bir köyün yakınında kaybolduğunu öğrenmişti. Cesetleri bu sabah gömüldükleri yerden çıkarılmış, gırtlaklarının kesik olduğu görülmüştü. Bir gece önce saat ondaysa polislerin arabası Kahire dışında bir tren istasyonu önünde bulunmuştu. Polis tarafından sorgulanan Birkaş yakınlarında yaşayan bir Bedevi ailesi, iki adamın bir kamyonla köye doğru ilerlediğini gördüklerini belirtmişti. Kamyon köyün bir iki kilometre dışında bulundu İtalyan ordu plakalı bir Fiat. - Adamlar uzaktan geçmiş, Bedeviler yüzlerini görememiş demişti Sanson Clayton'a. Haider ve kadının İskenderiye'de olduklarını biliyoruz, onlar olamaz. O nedenle karşımızda en az dört Alman ajanı var. General hâlâ öfkeliydi, pencereye yaklaştı. Ya Fiat. O Allah'ın belası arabanın bir sahip olmalı. - Şimdilik bildiğimiz, arabanın el konan askeri araçlar listesinde bulunmadığı diye cevap verdi Sanson. Son yirmi ört saat içinde kaybolan bütün askeri araçların listesini işedim. Ama Fiat'ın üzerinde hâlâ İtalyan ordu plakası var ani çalıntı değilse, sahibini bulmamız imkânsız. - Niye imkânsız. - General, bu ülkede dolaşan askeri malzemeyle yeni bir savaş yaptırabilir. Almanlar tarafından çalınmadan ya da ödünç alınmadan önce kamyona birisinin el koymuş olduğunu sanıyoruz. O yüzden kamyonun sahibinin gelip arabanın çalındığını bildirmesini beklemek yanlış olur. General kendini koltuğuna attı. Bütün her şey karmakarışık. Başkan bu sabah geldi, Başbakan Churchill dünden beri burada. Şehirde serbest dolaşan dört Alman ajanının ulunması hiç de rahatlatıcı bir durum değil. Sanson söze karıştı. Eğer bir öneride bulunmama izin erilirse, başkan ve başbakandan Almanlar yakalanan kadar toplantılarını ertelemelerini isteriz. General başını salladı, yumruğunu masaya vurdu. Bunu düşünme bile. Böyle bir toplantının hazırlanmasının ne demek olduğunu biliyor musun. Toplantılar, düzenlemeler e tartışmalarla geçen binlerce saat. Dünyanın her köşesinden getirilen önemli kişiler ve komutanlar üstelik de savaş zamanında. Bütün bunları yeniden düzenlemek aylar alır, bizimse hiç zamanımız yok. - Saygısızlık etmek istemem efendim, ama bu da olağanüstü bir durum. - Büyükelçi konuyu başkana ve başbakana açtı. Her ikisi de programlarını değiştirmeyi kesinlikle reddetti. Ne tip adamlar olduklarını biliyor olmalısınız. Bir avuç Nazi ajanı tarafından korkutulacak insanlar değiller. Başkanın ünlü bir deyimi vardır Korkudan başka korkulacak şey yoktur der. Böyle bir felsefesi olan birini korkutmak mümkün değil. Mr. Churchill'in de aynı çelikten yaptırdığını biliyorum, onu da korkutmak kolay değil. Güvenliklerini sağlamakla görevli birimler durumdan haberdar edildi ve özel önlemler alacaklarını bildirildi. Yine de bu herifleri yakalamak sizin göreviniz. Kapı vuruldu ve içeriye generalin emir subayı girdi. Sizi Mena House'a götürecek araba hazır, efendim. - Geliyorum. Kapı kapandığında Clayton'un yüzü ciddîydi. Sizden mazeret değil, sonuç istiyorum. Tek ihtiyacımız olan biraz şans, şansımız olması için de şehrin içinde ve çevresindeki her Allah'ın belası otel, bar, restoran, randevuevi aranmalı, herkesin belgesi incelenmeli. Şüpheli görünen herkesi içeri tıkın. Belgelerinin ne kadar düzgün olduğu ya da ne kadar önemli insanlar oldukları beni ilgilendirmez. Eğer şüpheleniyorsanız, orospu çocuklarını tutuklayın ve deliğe tıkın. Aynı şey listelerimizdeki Nazi sempatizanlarının evleri için de geçerli. Birisi Arap'a ve Almanlara yataklık ediyor olmalı. O herifler buralarda bir yerde. General ayağa kalktı, kasketini aldı, ciddî bir yüzle Weaver'a baktı. İstediğin kadar adam al ama o Alman piçlerini derhal bul. Onları ölü istiyorum. Arabayla şehirde ilerlerken, Weaver bitkin olduğunu hissetti, çevresinde akan trafikle ilgilenmedi. Her şeyi yeni baştan düşünmeye çalıştı, yine de bir şey arılamıyordu. Rachel ölmüştü, şimdi ise hayattaydı. Artık ne onu, ne de Jack Haider'i kurtarması söz konusu değildi. Sanson söz başladı. Kahire'deki asker sivil bütün Amerikan arabalarının listesini çıkarttırıyorum, çalınanlar da dahil. Bakalım neler varmış, göreceğiz. Her tarafa alarm vererek Mallory ve Tauber kimliğini kullanan kişilerin derhal tutuklanmasını emrettim, silahlı ve tehlikeli olduklarını da bildirdim. Ancak aynı kimlikleri kullanmayacak kadar zeki olduklarını düşünüyorum. Sana gelince, birkaç saat uyusan iyi olur. Eğer herhangi bir gelişme olursa, sana haber veririm. - Ben iyiyim. Sanson kızdı. Bunu sana iyilik yapmak için söylemiyorum, Weaver. Önümüzde yoğun saatler var, o yüzden fırsat varken dinlenmeye bak. Bilmen gereken bir şey daha var. Adamlarımdan birini Port Said'e, eski liman raporlarını kontrol etmeye gönderdim. İzmir'in battığı doğru, zaten gemi makine arızalarıyla tanınırmış ama dönemin gazetelerinin pek üzerinde durmadıkları başka bir şey var. Ne. - Maltalı bir balıkçı teknesi İzmir'in batışından bir gün sonra içinde dört Türk denizcisi bulunan bir tahliye sandalı görmüş. Gazetelerin bahsetmediğiyse balıkçı teknesinin Fit kaptanının aynı sularda dolaşan bir Alman firkateynini de görmüş olması. - Ne demek istiyorsun. - Alman firkateyninin orada bulunması çok büyük bir tesadüf. Geminin manifestosuna göre Sternler İzmir'deki tek yolcuydu. Gemi Türk gemisi, Türklerin de Alman dostu oldukları biliniyor. Belki de firkateyn gemiyle buluşup yolcularını alacaktı ama makine dairesinde yangın çıktı. - Firkateyn onları neden alsın ki. - Sternler İstanbul'a gitmeyi hiç düşünmedi, onlar Almanya'ya dönüyorlardı. Biri ya da hepsi, Naziler hesabına çalışan casustu. - Boş ver, Sanson, dedi Weaver öfkeyle, Alman gemileri baştan beri Akdeniz'deydi. Firkateyn belki de gerçekten rastlantı sonucu orada bulunuyordu. Rachel ve ailesi casus olamaz. Delili bu. Genel Karargâha vardıklarında Sanson arabayı durdurdu. ‘Teğmen Kane seni villana götürecek, benim yapacağım işler var. Akşam saat altıda burada buluşalım. Bütün bunları anlamana yardımcı olabilecek birisiyle tanışmanı istiyorum. Kim. - Daha sonra öğrenirsin. Sana şu kadarını söyleyebilirim, büyük bir sürprize hazır ol, Weaver. Gerçekten hazır ol. Zamalek'e vardıklarında Helen Kane, Weaver'in elinden anahtarı aldı ve villanın kapışım açtı. - Feci görünüyorsun. Sana küveti doldurayım. Daha sonra dinlenirsin. Yukarıya, Weaver'in odasına çıktılar. Helen küveti doldurmaya başladı, temiz havlu buldu. Weaver soyunduktan sonra kaynar suya girdi. Helen elinde iki kadeh viskiyle geldi, bardaklardan birini Weaver'a uzattı. İhtiyacın olabileceğini düşündüm. Yanında bir kızın bulunmasının bir sakıncası var mı. Ayrılalı daha kırk sekiz saat olmamıştı ama sanki haftalardır birbirlerini görmüyorlardı. Aralarında ikisinin de farkına vardığı bir gerginlik vardı. Bence sakıncası yok. Helen isteksizce gülümsedi, banyo kapısına dayandı, kadehinden bir yudum aldı. Aklın başka yerde sanki. Bana anlatmak ister misin. Weaver'in kafası karmakarışıktı. Anlatmam gerekir mi. - Hayır, ama yüzündeki ifadeden birine anlatman gerektiği görülüyor. Sıcak suda arkasına yaslandı, bitkindi, Helen'e her şeyi anlattı. Sözlerini bitirince Helen'in hiç tepki göstermediğinin farkına vardı. Pek şaşırmışa benzemiyorsun. - Sana bir şey itiraf edeyim. Sanson İskenderiye'den telefon etti ve olanları General Clayton'a rapor etmemi istedi. - Anlıyorum. Bardağını yere koydu. Ama yine de anlamıyorum. Arkadaşın Haider'in bu işe karışmış olabileceğini kabul ediyorum, ama Rachel Stern'in değil, hele senin anlattıklarından sonra. Bütün bunlar çok anlamsız. Ölmüştü, şimdi yaşıyor. Sanson'a göre, o bir Nazi ajanı. - Olamaz, Helen, öyle bir aileyle olamaz. Haider bile bana onun bütün bu olanlardan habersiz olduğunu söyledi. Tamam, Alman firkateyni onu almış olabilir. Ondan sonra bence hapiste ya da hep duyduğumuz o kamplara göndermişlerdir. Banyosunu bitirdi, Helen havluyu uzattı, kurulanması için dışarı çıktı. Giyinip banyodan çıktığında, Hele kanepede oturuyordu. Ciddî görünüyordu. Sana bir şey sorabilir miyim, Harry. Ne. - Onu hâlâ seviyor musun. - Bunu soracağını nasıl da bildim. - Soruma cevap vermedin. Tereddüt etti. Bilmiyorum. Helen üzüntülüydü. Bu onu hâlâ seviyorsun anlamına gelir. Weaver da üzgündü. Belki de onu hep sevdim. Helen dudağını ısırdı, bardağını masaya bıraktı. Anlıyorum. Ayağa kalktı, ağlayacak gibiydi. - Ben gideyim de dinlen. Elini yanağına koydu. Özür dilerim, Helen. Ama gerçeği bilmeyi sen istedin. Yavaşça yanağındaki elini itti. Üzülme. Ben sadece kendim için dertleniyorum, hepsi bu. Gergin bir tebessümle gitmeye davrandı, durdu, yüzündeki saçları kenara itti. Hayat hiç de kolay değil, haksız mıyım, Harry. Sesi ağlamaklıydı. Görüşürüz. Weaver merdivenden inen ayak seslerini duydu, güçlü bir suçluluk duygusuna kapıldı, yine de Helen'i durdurmaya kalkışmadı. Elli dördüncü bölüm Berlin, 22 Kasım, 12.30 Berlin'in ünlü Adlon Oteli, Canaris'in bürosuna arabayla beş dakikalık uzaklıktaydı. Şoförlü resmî Mercedes'ten indiğinde hava soğuk ve kapalıydı. Otelin lobisini hızla geçti, paltosunu vestiyere bıraktı. Galeriye çıkan merdivenlerin yanından geçerken yükseğe asılmış avizenin bir zamanlar ne kadar muhteşem olduğunu düşünmeden edemedi. Hem avize, hem de asılı olduğu tavan son bombardımanların ağır izlerini taşıyordu. Canaris yemek salonuna girdiğinde öğle yemeği yiyecek olanların henüz gelmediğini, masalarda tek tük ciddî yüzlü işadamlarının ya da üniformalı subayın oturduğunu gördü. Kapının hemen girişinde bekleyen şef garson, Canaris'i derhal tanıdı, salonun en arkasında, bir perdeyle ayrılmış özel yemek bölümüne götürdü, kırmızı kadife perdeyi açtı. Schellenberg çoktan gelmiş, önünde bir şişe brandy ve dolu bir bardak, elindeki çatalı lahana, patates ve sosisten yapılmış yemeğe daldırıyordu. - Ah, Wilhelm. Nihayet gelebildin. Gördüğün gibi, seni beklemeden başlamak zorunda kaldım. Sosisler nefis, tavsiye ederim. - Biraz geciktim, ama önemli değil. Aç değilim. - Ama bir brandy içersin, değil mi. Schellenberg sırıttı. Maalesef Polonya malı, Fransız konyağı stoklarımız bitmiş, bununla diş minelerini kaybetme tehlikesi var. - Zamanında bundan çok daha büyük tehlikeler yaşadım. Canaris şef garsonun gitmesini bekledi, daha sonra oturdu. Bahsettiğin acil ve önemli haberler ne. Schellenberg, Canaris'in kadehini ağzına kadar doldurdu. ‘Tabiî sana telefonda anlatamazdım. - Öğleyse şimdi anlat, Allah kahretsin. Dün bana Haider ve diğerlerinin uçaktan sağ çıktıkların söylediğinden beri hiçbir haber almadım. Dünden beri pek uyumadım, beni daha fazla merakta bırakma. Schellenberg, bir çatal dolusu lahanayı ağzına attı, kadehinde kalan brandy'le yuttu, bardağı masaya hızla bıraktı. - Hani bir iyi, bir de kötü haberim var derler ya, işte ondan. - Öyleyse devam et, dedi Canaris merakla. Bardağına dokunmamıştı. - Bu sabah erken Deacon'dan bir mesaj aldık. Adamlarımızdan Kleist ve Doring Kahire'ye kadar sağ salim varıp onunla buluşmayı başarmışlar. Bu da beni az da olsa sevindirdi. Führer ve Himmler'den bahsetmiyorum bile. Canaris iskemlesinin kenarındaydı. Ya Haider ve kız. - Onlardan henüz bir haber yok. anlaşılan uçağın düşmesinden sonra iki gruba ayrılmışlar ve Kahire'ye ayrı ayrı yollardan ulaşmaya çalışmışlar. Kleist Doring'le birlikteymiş, Haider de Stern'le. Bundan başka bir bilgim yok. - Anlıyorum. Canaris arkasına dayandı, derin bir nefes aldı, üzerinden ağır bir yük kalkmıştı. İş pek iyi durumda değil, öyleyse. Schellenberg kadehini ağzına kadar doldurdu, büyükçe bir yudum aldı. Bu durumda, haber olmaması iyi haber demektir. - Yine de keyfin yerinde, sevinmiş gibisin, neden. Schellenberg geniş geniş güldü. Bizim takımdan ikisini Kahire'ye varmış olması bana az da olsa ümit veriyor. Üstelik Haider'e daha fazla güvenmelisin, Wilhelm. O ne de olsa en iyi adamlarından biri ve Kleist ya da diğerinden çok daha becerikli. Eğer öteki ikisi başardıysa, Haider'in Kahire'ye varmaması için hiçbir neden olmamalı. Schellenberg'in sesinde asabi bir heyecan duyuluyordu. Aslında başaracağını ve operasyonu tamamlayacağını biliyorum. Bunu taa içimden hissediyorum. Kendini İngiliz ya da Amerikan, düşman subayı olarak tanıtan birinin bu işten başarıyla çıkacağından hiç şüphem yok. - Haider'in yeteneklerini iyi biliyorum. Canaris masanın üzerindeki brandy şişesine baktı. Seni iyimser yapanın brandy olmadığından eminsin, değil mi. Schellenberg'in dudakları gerildi. Komik olmaya çalışma, Wilhelm. - Biraz gerçekçi ol. Haider'in hayatta olduğunu, Kahire'ye kadar ulaşıp Deacon'la temas kurduğunu kabul etsek bile Müttefikler onun peşine düşmüşlerdir bile. Uçağın düşmesinden sonra başka bir yol kalmamıştı. Sfenks Operasyonu'nun başarı şansı önemli ölçüde azalmış olmalı. - Ama bu Jack çok zeki birisi ve bütün şartlar ona karşı olduğu zamanlarda bile bir tilki kadar kurnaz. Schellenberg hâlâ güven doluydu. Önündeki engeller ne olursa olsun, amacına ulaşmak için elinden geleni yapacağından eminim Roosevelt ve Churchill'in kaldıkları yeri bulmak, Şabramant Havaalanı‘nı güvenlik altına almak, Skorzeny ve paraşütçülerini indikleri noktada karşılayıp saldırı yerine götürmek, görevlerini yapabilmeleri için Müttefikler güvenlik önlemlerini atlatmak. Bütün bunlar son derecede zor işler, biliyorum, ama senden farklı olarak Haider'in ondan beklenenleri başarabilecek birisi olduğundan eminim. Deacon'dan yakında Haider'in Kahire'ye sağ salim varmasıyla ilgili bir haber almak beni hiç şaşırtmayacak. Canaris içini çekti, bardağındaki içkiyi bir dikişte bitirdi, Sfenks Operasyonu'nun başarıya ulaşma ihtimalinin yarattığı endişeyi göstermemeye çalıştı. Peki, şimdi ne bekliyorsun. Deacon'un telsiz mesajını mı. Schellenberg onayladı. Evet. Bu da bu akşam, gece yarısı ya da hemen sonra olacaktır. O zaman durumu bütün açıklığıyla anlarız. Bakarsın Deacon acele haberlerini daha önce iletme ister ne var ki telsiz yayınları günün aydınlık olduğu saatlerde pek anlaşılır olmuyor. Atmosferle ilgili bir şeymiş. Buna rağmen Roma ve Atina'ya Kahire'den aldıkları herhangi bir işareti derhal Berlin'e iletme talimatı verdik. Üsteli Führer de elimize geçen her bilginin derhal ona da iletilmesini emretti. Operasyonun son durumunu merak ediyor ve saatler geçtikçe savaşı kazanmanın bu operasyona bağlı olduğuna daha çok inanıyor. - Bilmem gereken başka bir şey var mı. Schellenberg yine geniş geniş güldü. Bir tek şey. Haider'e güvenimin bir delili olarak, Skorzeny ve adamlarını alarma geçirdim bile. Haber alır almaz Kahire'ye uçmaya hazır bekliyorlar. Kahire, 16.30 Haider, Deacon'un getirdiği üniformaları ve sahte belgeleri incelerken kapı vuruldu ve içeri Rachel girdi. Temiz bir bluz ve hâkî pantolon giymişti, Haider sordu. Dinlendikten sonra kendini nasıl hissediyorsun. - Daha iyi. Sen uyumadın mı. - İki saat kadar. Oda küçüktü ve tahta olan yerlerde halı yoktu. Eşya olarak madenî bir yatak, balkon kapısının hemen yanında bir iskemle, köşede bir tuvalet masası ve lavabo vardı. Güneş batmak üzereydi, açık panjurlardan içeri cırcır böceklerinin sesi ve çiçek kokusu giriyordu. Nil manzarası nefisti, batan güneşin portakal rengi ışıkları nehrin sularında yansıyordu. Rachel küçük balkona çıktı. Almanya'ya döndükten sonra buraları hiç özledin mi. Haider yanına geldi. Hayatımın en mutlu günlerini Sakkara'da geçirdim. O zamanlar bütün hayatımı burada geçireceğimi, harabelerde kazılar yapacağımı, emekliye ayrıldıktan sonra da Nil kıyısında bir villada yaşayacağımı düşünürdüm. Gülümsedi, derin bir nefes aldı. ‘Tanrım, Kahire'nin sıcak havasını tekrar solumak ne güzel. - Harry'nin başına bir şey gelmeyeceğinden emin misin. - Arkadaşları onu bulmuştur bile. Bundan eminim. - Tekneye binmeden önce onunla son bir kez konuşmama izin vermeliydin. - Neye yarardı, Rachel. Kaldı ki, hiç zamanımız yoktu. Rachel içini çekince, Haider sordu. N var. Ne oldu. - içimden bir ses, işlerin bundan sonra daha da kötüleşeceğini söylüyor. Bana Harry'ye bu işe karışmamasını söylediğinde reddettiğini anlattın. İkinizi karşı karşıya görmek korkunç bir şey. Üstlerinin ondan kararlı olmasını ve bizi yakalamasını istediklerinden kuşkum yok. Eminim o da senin gibi bir ikilem içinde. - Bu konuyu daha fazla deşmek istemiyorum. Haider'in sesi umutsuzluk doluydu. Onun peşimizde olduğunu düşünmek yeterince can sıkıcı. İkimizden birinin bir gün karar vermek zorunda kalacağından, dostluk ve görev arasında bir seçim yapmaya zorlanacağından korkuyorum. Rachel konuyu değiştirmek istiyormuş gibi yatağın üzerindeki Amerikan albay üniformasını gösterdi. Bu ne işe yarayacak. Shepheard'da maskeli balo mu var. - İyi ki aklıma getirdin. Haider odaya girdi, üniformayı çantasına koydu. Ev sahibi ve Kleist'la birlikte yapılacak işlerimiz var. Herhalde geç dönerim, beni bekleme. Rachel da odaya girmişti. Ya ötekiler. - Doring ve dostumuz Hasan sırayla nöbet tutacaklar. Rachel dudaklarını ısırdı, korkusu yüzünden okunuyordu. Onlardan biriyle yalnız kalma fikrinden hiç hoşlanmıyorum. Bu beni rahatsız ediyor. - Tamamen güvendesin. Kapını kilitle, ama içlerinden biri seni rahatsız ederse cebinden Falconi'nin tabancasını çıkardı, uzattı. Bunu kullanmaktan çekinme. Gerisini ben hallederim. Rachel silah iterken ürperdi. ‘Tabancalardan hoşlanmıyorum. Hiçbir zaman hoşlanmadım. - Fark etmez. Belki lazım olur. Tabancayı yatağın üzerine attı. Seninle konuşmak istediğim bir şey var. Baban hakkında. Rachel'in yüzü karardı. Ne demek istiyorsun. - Schellenberg bana Gize'deki buluşundan söz etti. İtiraf etmeliyim ki Sakkara'da bazı sabahlar profesörü bütün gece ayakta kalmış gibi bitkin gördükçe ne işler çevirdiğini merak etmiyor değildim. Mısır yetkililerini durumdan haberdar etmemenin yasadışı olmasının yanı sıra, çok da tehlikeli olduğunu düşünüyorum. Rachel kızardı, sonra kararlılıkla cevap verdi. Babamın işini gizli tutmasının haklı nedenleri vardı. - Söyle. - Savaş yaklaşıyordu. Mısırlılar Alman yanlısıydı. Ülke Almanya'nın eline geçerse, babam bulduğu değerli eserlerin Nazilerin ellerine düşmesinden korkuyordu. - Bulduğu tam olarak ne. - iki yüz metre uzunluğunda bir tünel. Büyük bölümü doğal bir yeraltı mağarası. Daha önce bilinmeyen bir İkinci Krallık mezarına doğru gidiyor. Babam tünelin başlangıç noktasının piramitlerde çalışan taşçıların ve duvarcıların kampı olduğuna inanıyor. Geçit ya onlar ya da Keops Piramidi'ne girip değerli eşyayı çalmak isteyen mezar hırsızları tarafından genişletilmiş olmalı. anlaşılan hesaplarını yanlış yapmışlar, Keops Piramidi yerine bir asil mezarına varmışlar. Haider kaşlarını çattı. Firavunlar döneminde o bölge sıkı korunuyor olmalı. Galiba o nedenle kazmaya o kadar uzaktan başlamışlar. Rachel onayladı. Geçitte gömülü mücevher ve eşya bulduk, bence bunlar nöbetçiler tarafından yakalanıp öldürülmeden önce hırsızlar tarafından gömülmüş. Tünel tekrar kapatılmadan cesetler orada bırakılmış, o dönemlerde bu sıkça rastlanılan bir ceza, herhalde diğer hırsızları uyarmak için iskeletler ya da geriye kalanlar hâlâ oradaydı. - Babanın Gize'de ne aradığını hâlâ anlamıyorum. Onun çalışma yeri Sakkara'ydı. - Braun adında bir Alman profesör tünelin varlığından şüphelenmiş ve ailemin Mısır'dan ayrılmasından birkaç ay önce gizli araştırmalar yapmış. Braun babamın eski dostlarındandı ve sırrını babama açmış. Kazılara başlayamadan Almanya'ya çağrıldı ve askere alındı. Babam Braun'un işine devam edebilmek için yetkililerden gerekli izinleri almayı başardı, ama sana anlattığım nedenlerden ötürü, kimseye bir şey söylemedi. - Schellenberg tünelin Mena House'a doğru ilerlediğini iddia ediyor. Baban taşçıların kampının orada bulunduğuna mı inanıyordu. - Evet. Neden sordun. - Sana nedenini tam olarak açıklayamam ama tüneli bir gidip görmem gerek. Tam yerini hatırlıyor musun. - Evet, evet, tabiî. - Tünele tekrar girmek çok mu zor olur. - Pek olmaz. Babam girişi ördürmüş ve saklamıştı, kimse orada bir tünel olduğunu düşünemez bile. - İyi öyleyse. Ben gitmeden bütün ayrıntıları anlatırsın. - Yapman gereken şey, tehlikeli mi. - Pek değil, ama emin olmak imkânsız. Ufak bir keşif çalışması, bakalım tünelin girişini bulabilecek miyim. - Beni de götür, Jack, dedi birdenbire. Haider başını salladı. Her şeyden önce, ordu ve polis bizim peşimizde. Senin yakalanmanı göze alamam. - Ben başımın çaresine bakarım. - Bunu daha önce gördüm. - Üstelik senin uğur muskan olduğuma da inanmaya başladım. Belli belirsiz gülümsedi, eğilip Haider'i öptü. Haider'in içinde de bazı şeyler uyandı, öpmesine cevap verdi, kızı kendine çekti, kollarına alırken bluzun altından diri göğüslerini hissetti. Gülümsedi. Bu da ne demek şimdi. - Bir nedeni mi olmalı. - Hayır, ama bir nedeni var sanıyorum. - Beni de götür, lütfen. Seninle burada kalmaktan daha güvende olurum. Tünelin girişini bulmana da yardım ederim. - Sanırım güzel bir kadına hayır demek imkânsız. Ebu Sammar, 16.00 Aynı öğleden sonra Ahmed Farnad samanlıkta çalışırken teri yüzünden akıyordu. Yerdeki kapağı kaldırmış, Luger tabancayı, telsiz ve akümülatörü çıkarmıştı. İki kamyon dolusu İngiliz askeri köyü basmış , her evi arıyordu. Şansını daha fazla zorlamanın anlamı yoktu. Yapılacak en iyi şey telsizi çölde bir yere gömmek, tabancadan da kurtulmak olacaktı. Mafuz eşeği ve arabayı hazırlamıştı, Ahmed telsizi arabaya koydu, yanına da akümülatörü. Hepsinin üstünü paçavralar ve hurda demirlerle örttü. Ne yapman gerektiğini biliyorsun, Mafuz. Dikkatli ol, oğlum. Haydi, şimdi git. oğlan eşeği avluya çıkarırken Ahmed katısının koşarak gelmekte olduğunu, yolunun üzerindeki tavukların kaçıştığını gördü. Ahmed. Askerler geliyor. Ahmed'in kanı buz kesti. Karısının peşinde bir İngiliz subayı ve sekiz kadar asker vardı. Onların da arkasından Vafa, o ihtiyar cadı, iki askerin koluna yaslanmış geliyordu. Subayın elinde tabancası vardı, hep birlikte samanlığa girdiler. Vafa işaret parmağım uzattı. İşte, işte sözünü ettiğim herif. - Hain orospu. Ahmed yere tükürdü. Birdenbire Lugerin hâlâ elinde olduğunu fark etti. Tabancayı atma fırsatı bulamadan askerlerden biri bağırdı. Pezevengin elinde silah var. Bir tüfek patladı, Ahmed koltuk altında dayanılmaz bir acı duydu, dizlerinin üzerine çöktü. Karısı ve oğlu çığlıklar atıyordu, askerler Ahmed'e yaklaşmalarına izin vermedi. Doktoru getirin. diye bağırdı subay. Onu canlı istiyorum. Askerler fırlayıp yarasına bakarken Ahmed hâlâ kendindeydi. Subayın arabadaki hurdaları ve paçavraları attığım, telsiz vericisini bulduğunu gördü. Ahmed Farnad, seni, düşman ajanlarına yardım ve yataklık suçundan tutukluyorum. Elli beşinci bölüm Roma, 22 Kasım, 16.30 Yüzbaşı Willi Neumann mutsuzdu. Kısa boylu, geniş omuzlu ve güçlü yapılı bu adamın yüzü yaşadığı yirmi altı yıldan çok fazlasını gösteriyordu. Hamburglu bir liman işçisinin oğluydu, ama babasından önceki üç kuşağın geleneklerine uymamış, denizin çağrısını dinlemeyip on yedi yaşında Luftwaffe'ye katılmıştı. Ardında Junkers nakliye uçaklarıyla Rusya'da geçirdiği, her türlü hava koşulu ve Sovyet avcı pilotlarıyla başa çıktığı üç dolu yıl vardı. Düşman uçakları onu yere çakmak için ne kadar uğraşırlarsa uğraşsınlar, Neumann her seferinde şanslı çıkmış, bütün bu uçuşlardan sonra sol bacağında birkaç dikişlik bir şarapnel yarasından başka sıkıntı çekmemişti. O gün öğleden sonra Practica di Mare Havaalanı‘nda dururken, talihin onu terk etmek üzerine olduğunu düşündü. Düşman ülkesi üzerinde uçmak ve düşman toprağına inmek zorunda olmak zaten yeterince tehlikeliydi ama son dakikalarda ortaya çıkan sorun hepsinden de daha ciddîydi. Uçuş ekibinin kendisi dahil dört Luftwaffe subayı komutanı olarak, Skorzeny ve adamlarını Mısır'a götürecek olan Dakotaların mürettebatından sorumluydu. Daha önce Skorzeny'yle çalışmış, karakışın ortasında onu ve adamlarını Sovyet hatlarının gerisine indirmişti. Mussolini'nin kurtarılmasından sonra Almanların altın çocuğu olarak görülse de, albayın bir çılgın olduğuna yemin edebilirdi. Neumann albayın adamlarına Amerikan üniformaları giydirerek Kahire'de ne yapmak istediği konusunda bilgisi yoktu onun katıldığı brifingler sadece uçuş konusuna yönelikti, gerisi onu zaten ilgilendirmezdi. Ama hava ve mürettebatın güvenliği onu ilgilendiren konuların başında geliyordu. Skorzeny'yle birlikte uçak hangarının önünde durduklarında, elinde son hava raporları vardı. Bir kilometre kadar ötedeki denizden serin bir rüzgâr esiyor, güneş çevreyi ısıtmasına karşın yavaş yavaş ufka yaklaşıyordu. Hangarın içinde, hem kendi pilotları, hem de Skorzeny'nin paraşütçüleri rahatsız bir bekleme içindeydi. Sürekli harekete alışmış insanlar için en kötü ceza, hareketsiz beklemektir. Galiba bir sorun var, Albay. Skorzeny kısa boylu Neumann'ın karşısında bir dev gibiydi. Anlat. - Raporlara göre önümüzdeki yirmi dört saat İtalyan kıyılarının bu bölümü üzerinde yoğun sis riski giderek artıyor. Eğer tahminler doğruysa, bu çok kötü, hatta korkunç. Görüş mesafemiz olmayacak. Bildiğiniz gibi görüş mesafesi kalkış ve inişi etkiler. - İniş beni ilgilendirmiyor, dedi Skorzeny kabaca. Sadece kalkış, Neumann. Sis çok yoğun da olsa kalkabilirsin, değil mi. Neumann omuzlarını silkti. Mürettebatın hepsi sıfır görüşle de kalkabilir, sorun burada değil. Üstelik hepsi de Dakota'yı yakından tanıyorlar, Luftwaffe'nin Berlin'deki özel operasyonlar biriminde eğitimden geçtiler. Üstelik pilotlardan ikisi savaştan önce ticarî hava şirketlerinde çalışırken Dakota'yla uçmuş. Ama eğer bu havaalanı yoğun sis altında kalırsa uçaklardan herhangi biri motor sorunu ya da önemli bir teknik arıza çıkardığında, hem kalkış anında, hem de kalkıştan sonra büyük sıkıntı yaşarız. - Ama havaalanına geri dönmek zorunda kalsak, kontrol kulesi bize telsizle yol gösteremez mi. -