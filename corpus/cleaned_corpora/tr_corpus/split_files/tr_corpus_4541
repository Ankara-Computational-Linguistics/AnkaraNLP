edilen, tarih öncesi Saba Krallığı'nın (İbranice "Sh'va" veya "Seba" שבא, Arapça "Saba" veya "Sebe" سبأ, Habeşçe ሳባ) hükümdarıdır. Modern arkeoloji bu krallığın mevcudiyeti konusunda şüphecidir. Kitabı Mukaddes'te kraliçenin isminden bahsedilmez. Habeş kültüründe "bu şekilde değil, böyle değil" gibi anlamlara gelen Makeda ismiyle anılır. İslam kültüründe Belkıs olarak bilinir. Ayrıca bazı kaynaklarda Lilith, Nikaule veya Nicaula (Nikola) olarak da geçer. Saba Kraliçesi (Melikesi), İsrail Kralı Solomon'un (Süleyman Peygamber) bilgeliğini duydu ve onu sorularıyla test etmek amacıyla beraberinde baharat, altın ve değerli taşlardan müteşekkil birçok hediye ile yola çıktı (1. Krallar 10:1-13 ve 2. Tarihler 9:1-12 ). Kraliçe, Süleyman'ın bilgeliği ve serveti karşısında hayrete düştü ve Süleyman'ın tanrısına dua etti. Süleyman kraliçeye hediyelerle karşılık verdi ve "ne isterse alabileceğini" söyledi. Kraliçe zaten çok zengindi ve Süleyman'a hediye olarak 4,5 ton altın getirmişti (1. Krallar 10:10). Süleyman'ın Özdeyişleri'nde Saba Kraliçesi ile Süleyman arasındaki ilişkiye dair bazı göndermeler vardır ve bunlar zaman zaman ikilinin birbirlerine âşık oldukları şeklinde yorumlanır. Yahudi tarihçi Josephus "Antiquities"de Saba Kraliçesi'nin öğrenmeye olan tutkusundan bahseder. Onu "Nikaule" olarak adlandırır. Muhtemelen bu ismi Herodot'un Nitocris'ine benzeterek oluşturmuştur. Sonraki dönemlerde yazılan Targumlarda yer alan Yahudi efsanelerinde Belkıs daha öyküsel (mitolojik) bir anlatımla ifade edilmiştir. Saba Kraliçesi'nin testlerinden oluşan manilerin derlenmesi için büyük çaba sarfedilmiştir. Saba Kraliçesi bazı öykülerde Lilith olarak adlandırılmıştır. Afrikalı ve Afrika kökenli Amerikalı öğretim görevlileri, uzun süredir Saba Kraliçesi'nin "siyahî" kimliğinden soyutlanmaya çalışılmasından rahatsızlık duymaktadırlar. Saba Kraliçesi'nin Kitabı Mukaddes'te bahsi geçen iki siyahî kraliçeden biri olduğu düşünülmektedir. Diğer siyahî kraliçe Kandake'dir. Josephus, Saba Kraliçesi'nden "Mısır ve Habeşistan Kraliçesi" olarak bahseder. İlk papazlardan Origenes ve Jerome onu, "Siyah Afrika milletlerinin kraliçesi" olarak tanımlamışlardır. Strabo'ya göre Habeşistanlılar M.Ö. 2. yüzyılda, doğu Afrika sahillerinde ve Arap sahil şeridinde de yaşamışlardır. Ayrıca Homer şöyle demiştir: ""Mısır'a komşu olan Etiyopyalılar (Habeşistanlılar) ikiye ayrılır; bir kısmı Asya'da yaşar, diğerleri Libya'da (Afrika) yaşar. Aslında birbirlerinden hiçbir farkları yoktur"". Birçok müslüman tarihçi eski çağlarda Arabistan'ın Habeşistan'ı da kontrol ettiğini ileri sürmüşlerdir. Aslında Etiyopya Arabistan'ın güney ucunu (bugünkü Yemen) kontrol altında bulundurmuştur. Mısır'ın güneyinde veya Afrika veya Arabistan sahil şeritlerinde yaşayan siyahi halkın tamamına Etiyopyalı denir. Saba Melikesi'nden Kur'an'da Neml SÃ»resi 22 - 44. ayetlerde bahsedilir. Kur'an'da melikenin ismi geçmez ama Arap kaynaklarında "Belkıs" olarak adlandırılır. Kur'an'daki öyküsü Eski Ahit'e benzer niteliktedir. Hüdhüd kuşu, hayvanlarla konuşabilen Süleyman Peygamber'e Saba adlı bir ülkeye gittiğini ve oradaki halkın güneşe taptıklarını söyler. Süleyman melikeye kendisine itaat etmeye davet eden bir mektup gönderir. Melike adamlarına danışır. Onlar ""Biz güçlü kuvvetli kimseleriz, zorlu savaş erbabıyız; buyruk ise senindir, artık ne buyuracağını sen düşün"" derler. Melike, elçileriyle Süleyman'a hediyeler gönderir. Süleyman hediyeleri önemsemez ve Allah'ın kendisine çok daha iyilerini bahşettiğini söyler. Cinlerden biri gidip melikenin tahtını getirebileceğini belirtir. Süleyman'ın bilgili adamlarından biri de ""Gözünü açıp kapamadan ben onu sana getiririm"" der. Bu zatın, Süleyman'ın veziri Âsaf bin Berhiyâ veya Hızır olduğu rivayet edilir. Kimin getirdiği belirtilmez. Melike gelince önceden getirilmiş olan tahtı bazı değişikliklere uğratılır ve kendisine gösterilir. Senin tahtın böylemi? sorusuna Melike "tıpkı aynısı" diye cevap verir.(Neml 41-42) Daha sonra Süleyman'ın camdan köşküne girince zemini su sanarak eteklerini toplar. Süleyman onun su değil billur olduğunu belirtir. Rivayete göre Süleyman Peygamber bilgisine çok güvenen melikeyi şaşırtmak için camdan zeminin altından su akıtmış ve içine balıklar koymuştur. Melike ""Rabbim! Ben gerçekten kendime yazık etmişim. Süleyman'la beraber âlemlerin Rabbi olan Allah'a teslim oldum"" der ve İbrahim geleneğinden gelen tek tanrılılığı kabul eder. Saba melikesi Belkıs Himyeri kraliçesi Belkis Bint Hedhad bint Şürahbil ile karıştırılmış ve bu karışıklık Kur’an yorumlarına girmiştir. Miladi 330-345 yılları arasında hüküm sürmüş olan bu kraliçe ile ondan 13-14 yüzyıl önce yaşayan İsrail Kralı Süleyman arasında bir ilgi olamaz. Bazı efsanelerde Belkıs'ın kocasının Yasir Yan'am olduğu, Belkıs'ın güneşin kız kardeşi olduğu ve babasının annesini kurtaran El Hadhad isminde bir cin olduğu söylenir. Belkıs’ın annesinin bir cin olduğu, cinlerle evlenmenin caiz olup olmadığı gibi konular birçok tefsir ve fıkıh kitabının konusu olmuştur. Bazı Arap akademisyenleri Saba Melikesi'nin eski Arap kaynaklarında anlatıldığı üzere Yemen'de değil, kuzeybatı Arabistan'da olduğunu düşünmektedirler. Kuzeybatı Arabistan'da, güneyli Arap krallıklarının kurduğu ticaret kolonilerinin olduğunu belirtmektedirler. Bazı modern arkeolojik kalıntılar bu kolonilerin varlığını doğrular niteliktedir ancak Saba Melikesi Belkıs'ın oradaki varlığı ispatlanamamıştır. Habeşistan'daki kraliyet ailesi, soylarını doğrudan Süleyman'a ve Saba Melikesi Makeda'ya dayandırmaktadırlar. Makeda isminin kökeni kesin olmamakla birlikte başlıca iki görüş ileri sürülmektedir. Bunlardan birincisi Yeni Ahit'te bahsi geçen "Candace" isimli Habeş kraliçesinin isminin zaman içerisinde bozularak bu şekle dönüştüğüdür. Diğer bir iddia, bu ismin kökeninin Makedonya'lı Büyük İskender olduğu yönündedir. Habeş efsanesi "Kebra Negast"ın ('the Glory of Kings'), Makeda ve onun soyundan gelenleri anlattığı ileri sürülür. Kral Süleyman'ın Makeda'yı baştan çıkarttığı, ondan bir oğlu olduğu ve bu çocuğun ilk Habeş Kralı I. Menelik olduğu söylenir. Süleyman'ın Habeşistan Kraliçesi tarafından ziyaret edildiği iddiası, M.Ö. 1. yüzyıl Yahudi tarihçilerinden Flavius Josephus tarafından da desteklenir. Uzun yıllar boyunca modern Habeşistan halkının, İbranice konuşan güney Arabistanlıların, İbranice konuşmayan yerel Habeşistanlı halkla karışması sonucu ortaya çıktığı kabul edilmiştir. Gerçekte tarih öncesi Aksum Krallığı (Habeşistan Krallığı), 7. yüzyılda İslam'ın yükselişine kadar Yemen dâhil güney Arabistan'ı kontrol etmiştir ve Tigrinya dili, Habeşistan dili gibi bu bölgede konuşulan dillerin hepsi İbranice kökenlidir. Habeşistan ve civar bölgelerinde tarih öncesi Arap toplumlarına dair kalıntılar bulunmakla beraber henüz Saba Melikesi öyküsünü doğrular hiçbir kanıta rastlanmamıştır. Ayrıca Saba'lı göçmenlerin modern Habeş Krallığı'nın oluşumunda rol aldığına dair bir kanıta da ulaşılmamıştır. Habeşistan'daki Saba etkileri modern yazarlar tarafından daha da fazla sorgulanmıştır. Bu etkinin sanılandan çok daha az olduğu, yüzyıl veya birkaç on yıl içerisinde kaybolduğu, muhtemelen Aksum eyaletleri veya D`mt medeniyeti ile askerî veya ticarî bir ortaklıktan öteye gitmediği iddia edilmiştir. Saba (Şeba) Kraliçesi, Matta İncil'inde "Güneyin Kraliçesi" olarak geçer (12:42). Luka İncil'inde İsa, kendisini reddeden çağdaşlarını, Saba Kraliçesi'nin ve Ninova'lıların (Musul yakınlarındaki bir Asur kenti) yargılayacağını belirtir. Eski Ahit'teki Saba Melikesi öyküsünün tarihi ve metaforik boyutu, Hristiyan tefsirlerinde özellikle vurgulanmıştır. Saba Melikesinin hikâyesi, bir Hristiyan metaforu ve analojisi olarak kullanılır. Kraliçenin Süleyman'ı ziyareti, Kilise'nin İsa ile birleşmesi ile kıyaslanır ve metaforik bir ifadeyle Süleyman'ın 'Mesih' olduğu, Saba Melikesi'nin ise 'İsa'nın iradesine boyun eğen Yahudi halkı' olduğu belirtilir. Saba Kraliçesi'nin saflığı ve temizliği; 'Meryem'in habercisi' ve 'Mecusilerin bebek İsa'ya getirdiği hediyeler ise (altın, buhur ve mür); Kraliçe'nin Süleyman'a götürdüğü üç hediyenin (altın, baharat ve değerli taşlar) birer yansıması' olarak tasvir edilir. Orta Çağ sanatında Saba Melikesi'nin ziyareti, 13. yüzyıl Amiens Katedrali'nin girişindeki "Tanrı'nın Anasının Kapısı"nda resmedilmiştir. Bu eser, Mecusilerin hediyelerine gönderme yapılan kapsamlı bir tasvirdir. Strazburg, Rochester ve Canterbury gibi 12. yüzyıl katedrallerinde de kapı ve pencere süslemelerinde Saba Melike'sinden esinlenerek yapılmış elementler göze çarpmaktadır. Boccaccio'nun "De Mulieribus Claris" (Ünlü Kadınlar Üzerine) adlı eseri Josephus'un izinden giderek Saba Melikesi'nden Nicaula ismiyle bahseder. Christine de Pizan'ın "The Book of the City of Ladies" (Hanımefendiler Şehri'nin Kitabı) bu geleneği devam ettirir. Piero della Francesca'nın 1466 yılında yaptığı Arezzo'daki "Gerçek Çarmıh Efsanesi"ne dair duvar resimleri , Saba Melikesi'nin Süleyman'ı ziyareti konusunu işleyen iki panel içermektedir. Gerçek Çarmıh Efsanesi, Saba Melikesi'nin hayran kaldığı Süleyman'ın sarayının kirişleri ile İsa'nin gerildiği çarmıh arasında bir bağlantı kurmaktadır. Hieronymus Bosch'un 1510 yılında yaptığı "Mecusilerin Büyük Aşkının Üçlü Tablosu", rönesans sanatçılarının Saba Melikesi'nin ziyareti ile Mecusilerin ziyaretini karşılaştırdıkları metaforik yaklaşımın devamı niteliğindedir. Bosch, Saba Melikesi'nin ziyaretini, Mecusilerden birinin yakalığına işlemiştir. Saba Melikesi ile Süleyman'ın görüşmesinin nedeninin din, aşk, hayranlık vs. değil, ticaret olduğuna dair bir teori ileri sürülmüştür. Zira İncil'de Süleyman'ın Ezion-Geber'de bir deniz ticaret filosu oluşturduğu söylenir. Bu teoriye göre Süleyman önceleri kendisine aracılık eden güney Arabistan'daki Saba Krallığı'nı baypas ederek Doğu Afrika'ya rutin seferler düzenlemeye niyetlenmiştir. Büyük Britanya'da "Eğer (bu böyle ise), ben de Saba Kraliçesi'yim" şeklinde halk arasında yaygın bir deyiş vardır. Bahsi geçen ifadeye inanılmadığını belirtir. Yine Birleşik Krallık'ta abartılı giyinmiş ya da kendini beğenmiş birisiyle dalga geçmek amacıyla söylenen "Kim olduğunu sanıyor, Saba Kraliçesi mi?" şeklinde bir halk deyişi vardır. Ruth Brown Ruth Brown (asıl adı Ruth Weston) 30 Ocak 1928 Portsmouth, Virjinya'da doğdu; 17 Kasım 2006 Las Vegas'ta öldü, Amerikalı Rhythm and Blues şarkıcıydı. Fantastik Dörtlü Fantastik Dörtlü (Özgün adı: The Fantastic Four, kısaca: FF) , Marvel Comics tarafından yayımlanan bir hayalî karakterler topluluğudur. Yaratıcıları Stan Lee ve Jack Kirby'dir. İlk Fantastik Dörtlü çizgi romanı 1961 yılının kasım ayında yayımlanmıştır. Türkiye'de ise 1 Nisan 1988 yılında Alfa yayınları tarafından orijinal 190'ıncı sayıdan itibaren Fantastik Dörtlü adıyla yayınlanmaya başlanmıştır. Reed Richards Amerika Birleşik Devletleri'nde yaşayan bir bilim insanıdır. Uzayla ilgili birçok araştırma yapan Reed Richards'ın en büyük yardımcıları karısı Susan Richards ve onun erkek kardeşi Johnny Storm ve arkadaşı Ben Grimm'dir. Uzaya gönderilecek uzay gemisi üzerinde çalışan Reed Richards ve Sue Richards, Johnny Storm ve Ben Grimm normal uçuş gününden bir gün önce gizlice uzay gemisini uçuşa hazırlayıp uçururlar. Uzay gemisi normal bir şekilde kalkar. Uzayda yol alırken birdenbire kozmik radyasyon ışınlarına maruz kalırlar. Bu ışınlar hepsinin üzerinde değişikliklere yol açar. Hepsi kozmik radyasyon ışınlarından dolayı bayılırlar. Geminin yardımcı pilotu uzay gemisini normal bir şekilde dünyaya indirir.Kozmik ışınlar yüzünden Reed Richards'ın her yeri uzamaya başlar. Sue Richards ise görünmez kadın olur. Johnny Storm ise Alev Adam'a dönüşür. Ben Grimm ise Taş Adam'a dönüşür. Fantastik Dörtlü bir takımdır. Her zaman birlikte hareket ederler ve olayların üstesinden gelirler. Zaman zaman Dişi Hulk ve Medusa da onlara katılır. Wolfsburg Wolfsburg Almanya'nın Aşağı Saksonya eyaletinin altıncı büyük şehri ve kent merkezidir. Aller Nehri boyuncu kurulmuş şehir Braunschweig'in ("Brunswick") kuzeydoğusundadır. Wolfsburg Gifhorn ve Helmstedt bölgeleri ile komşudur ve Almanya'nın başkenti Berlin 230 kilometre batısındadır. Wolfsburg dünyaca ünlü otomobil firması Volkswagen AG'nın genel merkezinin olmasıyla ünldür ve bu fabrikanın kurulması ile 20 yüzyılın başında kurulan birkaç Alman şehrinden biridir. Kurulduğu 1 Temmuz 1938 tarihinden 25 Mayıs 1945'e kadar Volkswagen "KdF-Wagen" (VW Beetle) modeli üreten işçilerin evi olan şehir "Stadt des KdF-Wagens bei Fallersleben" olarak anılmaktaydı. 1972 yılında ilk kez şehir nüfusu 100.000'i geçti. Wolfsburg tarihi önemi olan Aller Nehri'nın güney kıyısı boyunca Mittellandkanal'da kurulmuş bir şehirdir. Yıllık yağış oranı yaklaşık olarak olan şehir Almanya'nın en az yağış alan şehirlerindendir. Deutscher Wetterdienst'e ait (Alman Meteoroloji Servisi) tüm gözlem istasyonlarının sadece %7'si daha düşük yağış verisi kaydetmiştir. En kurak ay Ekim'dir ve en çok yağış Haziran'da kaydetilmiştir. Wolfsburg'un şu kentlerle resmi "kardeş şehir" bağlantısı vardır: Wolfsburg'un şu kentlerle "assosiye şehir" bağlantısı vardır: Stan Lee Stan Lee (28 Aralık 1922, New York - 12 Kasım 2018, Los Angeles), Amerikalı çizgi roman yazarı. Spider Man, Fantastik Dörtlü, X-Men, Daredevil, Hulk ve Iron Man gibi birçok süper kahraman karakterlerini yaratmıştır. Stanley Martin Lieber 1922'de New York'ta doğdu. Ailesi maddi sorunlar çekiyordu. Okulu bıraktıktan sonra çizgi roman yayımlama şirketi Timely'de çalışmaya başladı. İlk hikâyesi 1942 yılında Kaptan Amerika hakkındaydı. Stan Martin, S.T. Anley gibi farklı isimler altında yazılar yazdı fakat Stan Lee'yi seçti. Timely, ismini Marvel Comics olarak değiştirdi. Stan Lee yeni karakterler yaratmaya devam etti. Fantastik Dörtlü'yü 1961 yılında yarattı ve bunu Hulk takip etti. Bir yıl sonra ise Örümcek Adam'ı yayımladı. Daredevil ise 1964'te ortaya çıktı. Tüm bu karakterler Stan Lee'yi çok başarılı kıldı. Stan Lee'nin 2010 yılında sunduğu "Stan Lee'nin Süper İnsanları" adlı televizyon dizisi kendisinin "süper insan" olduğunu iddia eden insanları tanıtmıştır. Ömer Çatkıç Ömer Çatkıç (d. 15 Ekim 1974, Eskişehir), kaleci mevkiinde görev alan eski Türk futbolcu, futbol yorumcusu. Futbola Eskişehirspor'un altyapısında başlayan Ömer Çatkıç, 1992-1993 sezonunda as takıma geçerek profesyonel kariyerine başladı. 6 sezon Eskişehirspor'da oynadıktan sonra1997-1998 sezonunun devre arasında Gaziantepspor'a transfer olarak Süper Lig'de forma giymeye başladı. Ondan sonra Bursaspor ve Gençlerbirliği takımlarında da oynadı. Türkiye millî futbol takımının dünya üçüncüsü olduğu 2002 FIFA Dünya Kupası'nın kadrosunda yer aldı. Millî takım sonrası Gaziantepspor'da oynamaya devam etti. 2008 yazında Antalyaspor ile sözleşme imzalamıştır. 2012 yılına kadar Antalyaspor takımında forma giyen Çatkıç, Antalyaspor'un kötü gidişatı ve takımın Hakan Arıkan'ı transfer etmesinin üzerine kadro dışı bırakılmıştır. Adı bir süre Karşıyaka ile anılsada Orkun Usak'ın Denizlispor ile anlaşamaması üzerine Denizlispor lie anlaşmıştır fakat ‎28 yıldır Süper Lig kulüplerinde ve (A) millî takım bünyesinde futbol hayatını sürdüren kaleci Ömer Çatkıç 15 Ağustos 2012 tarihinde futbolu bıraktığını açıklamıştır. Kasım 2012 tarihinde Karabükspor'da kaleci antrenörlüğüne başlamıştır. Stanley Baldwin Stanley Baldwin, (d. 3 Ağustos 1867 Worcestershire, İngiltere - ö. 14 Aralık 1947) Britanyalı siyasetçi, üç kez Birleşik Krallık başbakanı. Muhafazakâr Parti üyesiydi. 1923'te, sonra 1924'ten 1929'a kadar ve 1935'ten 1937'ye kadar olmak üzere üç kez başbakanlık yaptı. VIII. Edward'ın tahtı kardeşi VI. George'a bırakmasıyla sonuçlanan kraliyet kriziyle uğraşmak zorunda kaldı. Edremit KÃ¶rfezi Edremit Körfezi, Anadolu'nun Ege Denizindeki en kuzey körfezi ve aynı zamanda körfez kıyısını oluşturan Kaz Dağı ve Madra Dağları arasında kalan bölgeye verilen isim. Papalina avcılığı ve zeytinyağı üretimiyle bilinir. Kıyı şeridi yazlık tipi konutlarla çevrilmiştir. Adını, bölgenin en büyük yerleşim yeri olan Edremit'ten alır. Körfez, Biga Yarımadasında yer alan Kazdağı, Midilli Adası ve Madra Dağları arasındadır. Ege Denizine batıda "Müsellim Boğazı" ve güneyde "Dikili Boğazı(veya Midilli Boğazı)" ile bağlıdır. Karada sınırları Baba Burnu ile başlar, güneyde Ayvalık, Sarımsaklı ile biter. Bölge Balıkesir ve Çanakkale illeri arasındadır. Küçükkuyu-Altınoluk arasındaki, Mıhlı çayı iki il arasındaki sınırdır. Çanakkalede Ayvacık, Balıkesir'de ise Edremit, Burhaniye, Gömeç, Ayvalık ve iç kısımdaki Havran ilçeleri körfez bölgesini oluşturur. Çanakkale ve Balıkesir illerinin merkezleri Marmara Bölgesinde iken, Edremit Körfezi tamamen Ege Bölgesinin, Kıyı Ege Bölümünde yer alır. Körfezin Çanakkale kıyıları, coğrafî bölge ayırımlarında Ege Bölgesine sınırını oluşturur. Kuzeydeki Kaz Dağları tarafında rakım artıkça Marmara Bölgesine girilir. Merkezi deniz kıyısındaki ya da zamanla deniz kıyısına kaymış, önemli yerleşim yerleri Edremit Körfezi, antik olarak Troas, Misya ve Aiolis bölgelerinin kesişimindedir. Bölgedeki en eski kalıntıda Havran ilçesinde İnboğazı Mağarasındadır, yaklaşık MÖ 50.000 yılına tarihlendiriliyor. Thebai ve Lyrnessos körfezin en eski, ve önemli şehirleridir. Bu yüzden bölge için Thebai ovası adı da kullanılır. Bu iki şehir, İlyada da çok sık karşımıza çıkar. Şehirler, Troya savaşına giden Akhalar tarafından yağmalanır. Hektor'un eşi Thebai kralı Eeiton'un kızıdır. Aşilin uğruna savaşı bıraktığı kızda bölgedeki bir Apollon rahibinin kızıdır. Bölge daha sonra önce Midilliden gelen Aioller tarafından kolonileştirilir. Sonra sırasıyla Lydialılar, Persler, İskender İmparatorluğu, Bergama Krallığı ve Romaya bağlanır. Roma ve Bizans zamanında özellikle Adramytteion kenti öne çıkar. Burada bir piskoposluk merkezi bile kurulur. Bizanstan sonra da Selçuklu, Karesi Beyliği ve Osmanlılar bölgeye egemen olur. Kurtuluş Savaşında körfezin kuzeyi boğazlar bölgesine ait tarafsız kısımda yer alırken güneyi Yunanlara vadedilmiş. Bölgenin ekonomisi zeytincilik ve turizme dayanır. Türkiye'deki zeytin ağaçlarının yaklaşık %10 bu bölgededir. Bu ağaçlardan üretilen 260.000 ton zeytinin %15-20 sofralık olarak, kalanında zeytin yağına dönüştürülerek kullanılır. Bu 45.000 ton zeytin yağı demektir, yani Türkiye'nin zeytinyağ üretiminin %28'ine denk gelir. Altın bölgedeki önemli madenlerin başında gelir. Havran da altın madenciliği, Roma ve daha eski dönemlere kadar uzanır. İsmide altından gelir. Modern altın madenciliği bu ilçenin Büyükdere ve Küçükdere köylerinde kapılmıştır. 2010 yılında son verilen madencilik faaliyetleri sonrasında bölge rehabilite edilmiştir. Günümüzdeki altın arama çalışmaları Kaz Dağın'da sürmektedir. Ayrıca Ayvalık'ın güneyindeki Tuzla'da tuz çıkarma işlemleri yapılmaktadır. Bölgenin rezerv açısından önemli bir madeni de demirdir. Edremit-Eymir bölgesinde bulunur. Bunun dışında, Ayvacık'taki uranyum, Edremit'teki gümüş rezervleri bölgenin diğer madenleri olarak sıralanabilir. Bölgenin türistik yerleri; Hasanboğuldu mesire yeri, Sutüven Çağlayanı Şahindere kanyonu, Kazdağı Millî Parkı, Kazdağı Zirvesi, Assos antik kenti, Antandros antik kenti, Şeytan Sofrası, Mıhlı Çayı Şelalesi, Tahtakuşlar Etnografya Müzesi, Babakale köyü-Osmanlı Kalesi, Adatepe köyü-Zeus Sunağı ve Alibey (Cunda) adası sayılabilir. Turizm açısından bölgede daha çok yerli turist bulunur. Ama son zamanlarda Midilli ve Ayvalık arasındaki düzenli feribot seferleri ile başta Ayvalık olmak üzere bölgede Yunan turist de görülebilir. Marksist Bakış İlk sayısı Aralık 2004'te çıkan Marksist Bakış dergisi, işçi sınıfı ve gençlik mücadelelerine Marksist bir önderlik yaratmak ve bu doğrultuda devrimci kadroları bir araya getirip örgütlemek için, ideolojik-politik perspektifler sunmak çabasındadır. Grubun çıkış yeri Ankara olmakla birlikte süreç içerisinde faaliyet alanı İstanbul, Trabzon, Amasya, Samsun, Antalya gibi illere genişlemiştir. Marksist Bakış çevresinde örgütlenen devrimcilerin amacı, sovyetik ayaklanma yoluyla sosyalist dünya devrimini yapmaktır. Genel olarak Marksist-Leninist çizginin, özel olarak da Troçki'nin sürekli devrim tezinin gereği olarak Marksist Bakış sosyalist dünya devrimini (dünya proleter devrimi) savunmaktadır. 2009 Nisan ayında ilan edilen "Sürekli Devrim Hareketi" ile "dergi çevresi" konumunu aşmıştır. Marksist Bakış'ın yanında; İşçinin Yolu(15 günlük gazete) ve Marksist Liseliler(dergi) yayınları ile mücadele alanını ve kitlesini genişletmiştir. SDH genel olarak Marksist - Leninist - Troçkist olmakla birlikte uluslararası Troçkist akımlarla bağı bulunmaktadır. Babil (film) Babil (İngilizce özgün adıyla "Babel"), Meksikalı yönetmen Alejandro González Iñárritu tarafından yönetilen 2006 filmi. Senaryo yazarı, 'Paramparça Aşklar Köpekler (2000), ve '21 Gram (2003), filmlerin de, yine yönetmen Iñárritu ile birlikte çalışan senarist, Guillermo Arriaga. Başlıca rolleri,Brad Pitt, Cate Blanchett, Gael Garcia Bernal, Adriana Barraza, Kôji Yakusho paylaşır. Üç ayrı kıtada, dört farklı konuyu birbirine bağlayan filmin ana teması, iletişimsizlik. ABD, Meksika ortak yapımı filmin türü dram. Altın küre, 2006 Cannes film festivali ve Palm Springs Uluslararası film festivalinde birçok ödüller alan film, 79. Akademi Ödüllerinde de yedi dalda adaydır Altın küre ödüllü "(21 Gram / en iyi yönetmen)" yönetmen Iñárritu, film çekildikten sonra adını, konusuna uygun olarak; Kitab-ı Mukaddes'in, "(İncil)" ilk bölümü Tekvin'de ki yaradılış efsanesinden "(Babil efsanesi)" "(Genesis)" esinlenerek koyduğunu açıklamıştır. Efsaneye göre: Kendisini, her yönden gelişmiş ve ilerlemiş gören insanoğlu, göğün en yükseklerine ulaşma, Tanrı'yı görme, Cennete varma arzusu ile birleşerek, 'babil kulesi, olarak adlandırılan. göğe doğru yükselen bir yapı inşa etmeye başlarlar. Bu kibirlerinden dolayı öfkelenen Tanrı, bu insanları cezalandırmak için, aynı dili konuşabilme özelliklerini yok eder ve her birine ayrı bir lisan verir. Artık birbirleriyle iletişim sağlayamayan insanlar kule yapımını bırakmak zorunda kalırlar. Anlaşamamazlık zamanla sevgisizlik ve huzursuzluğu da bereberinde getirince dünyanın dört bir tarafına dağılırlar. Iñárritu'ya göre: -(Gerçekte sınırlamalar insanın, kendi iç dünyasında yaşadığı düşüncelerdir. Mutluluğumuzu oluşturan şeyler toplumsal yapıya göre değişkenlik gösterirken, çaresizlik içinde ise hepimiz din, dil, ırk farketmeksizin aynı duyguları yaşıyoruz. Babil, bizi ayıran değil, bizi birleştiren duygular üzerine bir film oldu.) Film de, yaşadığı toplum tarafından, diğer toplum bireyleri hakkkında empoze edilen düşünceler, kültürel iletişimsizliğin yanında, aynı dili konuşup, aynı evrensel yapıya sahip insanların, birbirlerini anlayamama sorununu da işlenmektedir.Farklı bir kültürden gelerek ,farklı ülkelerde çalışan Meksikalı yönetmen, Alejandro González Iñárritu, konusunun geçtiği dört ülkenin dilinin kullanıldığı Babil'i, çocuklarına adayarak filme verdiği önemi göstermektedir. Fas'ın, çöllük arazide kurulu bir köyünde, keçi sürüsü çobanlığı yapan iki kardeş, Ahmed "(Said Tarchani)" ve Yusuf "(Ebubekir el Ceyd)", babalarının yeni aldığı tüfeği denemek için birkaç atış yaparlar. Atış konusunda daha deneyimli olan küçük kardeş Yusuf, satıcının dediği gibi, tüfeğin menzilinin 3 km. olup olmadığını kontrol etmek için yüksek bir tepeye çıkar. Tepenin aşağısındaki yoldan geçen yolcu otobüsüne nişan alıp ateş etmek gibi, hatalı bir seçim yapar. İsabet ettiremediğini düşünerek abisiyle birlikte evlerine geri dönerler. Fakat bu çocuklar, yaptıkları yanlış seçimle, ardında bıraktıkları dramın farkında değildirler. Zira, mermi otobüsün camından içeri girerek, kocası Richard "(Brad Pitt)" ile seyahat için ABD'den gelen Susan'nın "(Cate Blanchett)", boynuna isabet etmiştir. Otobüste bulunan herkes bir anda paniğe kapılır. Richard çaresizlik içinde etrafındakilerden yardım ister. Fakat, sadece yayın organlarında Amerikalıları işgalci, barbar olarak tanıyan yolcular çifte yardım etmek istemez. Richard'ın ısrarı üzerine ambulans gelene kadar bir saat otobüsün beklemesini kabul ederler.Richard, acil yardımın yapılacağı yerlerden uzak oldukları için Susan'ı alarak en yakındaki köye götürür. Hataları yüzünden bir çocuklarını kaybetmiş çift, kötüye giden evliliklerini kurtarma için yolculuğa çıkmışlardır. Nereden geldiği belli olmayan bir kurşunun Amerikalı çiftlerden Susan'ı yaralaması haberi üzerine, Fas'ın ABD konsolosluğu devreye girerek tüm dünyada terör saldırısı alarmı verilir. ABD, vatandaşlarının terörist saldırıya uğradığını düşünmektedir.Susan ve Richard, yolculuğa çıkarken çocukları Debbie "(Elle Fanning)" ve Mike'ı "(Nathan Gamble)" ABD'deki evlerinde daimi bakıcıları, Meksikalı Amelia'ye "(Adriana Barraza)" bırakmışlardır. Richard evi arayıp başlarından geçen olayı bildirir. Fakat Amelia'nin, Meksika'da oğlunun düğünü vardır ve gitmek zorundadır. Çocuklara bakacak kimseyi bulamayınca, onları da yanına alarak sınır ötesindeki Meksika'ya gider. Meksika'nın tehlikeli olduğu düşüncesi ile büyüyen çocuklar tedirgindirler. Düğün bittikten sora, ABD'ye geri dönüşte Amelia'nın yanında yeğeni Santiago'da "(Gael García Bernal)" vardır. Sınırdan geçişte ABD polisi sorun çıkarır. Asi bir ruha sahip genç Santiago, polisten kaçmaya çalışınca durumu daha da zora sokar.Dünyanın diğer ucu Japonya'da, Yasojiro'nun "(Koji Yakusho)" yakın zamanda karısı ölmüş, tüm sevgisine rağmen sağır ve dilsiz kızı Chieko "(Rinko Kikuchi)" ile bir türlü iletişim sağlayamamanın sıkıntılarını çekmektedir. Annesinin intihar etmesinden de derin bir şekilde etkilenen Chieko, insanlarla iletişim sağlamak için bedensel bir çözüm arayışı içerisine girmiştir. Bunun yanı sıra Japon polisi, faklı ülkelere giderek av yapmayı seven iş adamı Yasojiro'yu, üzerine kayıtlı bir tüfekle suç işlendiği gerekçesiyle aramaktadır. Fas / Morocco Meksika Japonya Farklı mekânlarda farklı konulara değinen filmin kurgusu, zaman ve mekân arasında mekikler dokuyarak bağlantılar yapar. Iñárritu ve Arriaga ikilisi, kaos, çaresizlik, yoksulluk, önyargılar ve iletişimsizlik temasının içinde, hiç konuşmadan yaralı bir insana yardım eden Faslı yaşlı kadın figürü ile iletişime niyetin yüce değerini de ortaya koyar. Egemen güçlerin benimsetmeye çalıştığının aksine; Terör diye nitelendirilen aslında, bir çocuğun hatalı bir seçimi oluşu, iç içe geçmiş önyargılar ile filmin çekildiği bölgelerin kültürel yapısını dürüst bir şekilde yansıtan yönetmen Alejandro González Iñárritu, eleştirmenler tarafından övgüye değer bulunmuştur. Başarılı oyuncular Brad Pitt ve Cate Blanchett'in yanında, Meksikalı dadıyı oynayan Adriana Barraza, sağır, dilsiz Chieko'yu oynayan Rinko Kikuchi, performanslarıyla kendilerinden söz ettirmiştir. Bazı sahnelerinde abartının hakim olduğunu da yapılan eleştiriler arasında görmek mümkün. 2006 Cannes Film Festivalinde, en iyi yönetmen, Altın küre de ise en iyi film seçilen Babil başarılı bir yapım olarak gösterilmektedir. Yönetmen Iñárritu ve senarist Arriaga, yaptığı bir ortak açıklamada, artık aynı projede yer almayacaklarını söylemişlerdir. Aralarında bir sürtüşme yaşandığını ileri sürenler olsa da, bir anlaşmazlığın olduğu henüz tarafların doğruladığı bir bilgi değildir. Birlikte çalıştıkları bu üçüncü film babil, beğenilen finali ile sinema klasikleri arasına girecek gibi görünmektedir. Ödülleri 79. Akademi Ödülleri 64. Altın Küre Ödülleri 2006 Cannes Film Festivali Palm Springs Uluslararası Film Festivali Aday olduğu ödüller 79. Akademi Ödülleri Not 64. Altın Küre Ödülleri 2006 Cannes Film Festivali Babil (anlam ayrımı) Babil, Mezopotamya'da kurulmuş eski bir uygarlık. Babil ya da bazı Batı dillerindeki karşılığı olan "Babylon" sözcüğü ile şunlardan birisi kast edilmiş olabilir: Mustafa Kemal Atatürk'ün ödülleri listesi Bu maddede, Mustafa Kemal Atatürk'ün Osmanlı İmparatorluğu ve Türkiye döneminde aldığı ödüllerin bir listesi yer almaktadır. Atatürk'ün madalya ve nişanları ile manevi evlatlarından Afet İnan, Rukiye Erkin, Sabiha Gökçen'in armağan ettikleri Atatürk'e ait eşyalar, Anıtkabir'deki Atatürk ve Kurtuluş Savaşı Müzesinde sergilenmektedir. TÃ¼rkiye amfibyumlar listesi Türkiye'de yaşayan amfibiler: Türkiye faunasına ait 34 iki yaşamlı (Amphibia) hayvan türü bulunmaktadır. Türkiye'deki bu türlerin yarısı semender yarısı da kurbağa grubundandır. İki yaşamlılar sınıfından hayvanlar sürüngenler (Türkiye sürüngenler listesi) sınıfından hayvanlarla birlikte biyoloji içinde herpetoloji adı verilen alt bölümde incelenir. Bayram Göçmen tarafından 2011 yılında kurulan ve Natural Europe Project'e üye olan TürkHerptil (AdaMerOs Herptil Türkiye ; Türkiye Kurbağa ve Sürüngenleri Gözlemciliği ve Fotoğrafçılığı Topluluğu) Türkiye'nin herpetolojik türleri üzerine fotoğraf ağırlıklı bilgi sunan yapılanmadır. Kuyruklu iki yaşamlılar takımından amfibiler semender adıyla bilinirler. Dünyada esas olarak Kuzey Yarımkürede yayılış gösterirler. Boyları genelde 8–20 cm arasındadır. Erginlerinde hem kuyruk, hem de birbirine az çok eşit ön ve arka bacaklar bulunur. Üyelerin bağlandığı kemerler vardır, ancak büyük oranda kıkırdaktan yapılmışlardır. Dış görünüşleri kertenkeleye benzer. Fakat derilerinin çıplak oluşuyla kolay ayırt edilirler. Türkiye'de kuyruklu iki yaşamlıların tek familyada toplanan 17 türü bulunur. Kuyruksuz iki yaşamlılar takımından amfibiler kurbağa adıyla bilinirler. Bütün dünyada görülen kozmopolit gruptur. Vücut genişce yapılı olup, baş ile gövde arasında, boyun kısmı bulunmaz. Omurgada omur sayısı azdır. Omurganın sonunda çok sayıda omurun birleşmesi ile şekillenmiş uzunca yapılı bir urostil kemiği bulunur. Kaburgalar indirgenmiş yahut hiç yoktur. Ön bacaklar kısa, arka bacaklar nispeten daha uzundur. Bu yüzden sıçrarlar. Suya bağımlı olanlarda parmak aralarında yüzme zarı bulunur. Bazı türlerin erkeklerinde ses keseleri bulunur. Türkiye'de kuyruksuz iki yaşamlıların 6 familyada toplanan 17 türü bulunur. Bazen Discoglossidae familyası içinde ele alınır. Elbruz Dağı Elbruz Dağı ( — Buzul dağ; — Konik şekilde dağ; Çerkesçe: Oşhamaho/Oşhamaf — Kutlu [Uğurlu] Dağ; ), 5.642 m yükseklikle (batı zirvesi; doğu zirvesi: 5.621 m) Kafkaslar'ın ve Rusya'nın en yüksek dağı. Elbruz, şu sıralar faal olmayan, yoğun olarak buzullarla kaplı, çift zirveli bir stratovolkandır. İki zirve arasındaki mesafe 1.500 metre olup, zirve noktası güney krater kenarında bulunur. 70'ten fazla buzul, Elbruz'dan aşağıya, vadiye akar. Toplam 145 km² buzla örtülüdür. Araplar Orta Çağ'da, "Djebel-al-alsina جبل ال السنة" "Dillerin Dağı" diye adlandırırlardı. Elbruz, "Ruhların Kralı", "Tanrıların Tahtı", "Mutluların Yeri " ve "Kutsal Yükseklik" diye de adlandırılır. Eğer Kafkaslar Avrupa'nın sınırı olarak kabul edilirse, Elbruz Avrupa'nın en yüksek dağıdır. Elbruz, Rusya Federasyonu Güney Federal Okrugu içindeki Kuzey Kafkasya ekonomik bölgesinde, Kabardey-Balkarya'da, Gürcistan sınırının 11 km kuzeyinde, Tiflis'in yaklaşık 270 km kuzey batısında yer alır. Avrupa'ya mı yoksa Asya'ya mı dahil edilmesi gerektiği tartışmalıdır. Kimileri Kafkaslar'ın ve dolayısıyla Elbrus'un dahili Avrasya sınırını oluşturduğu teorisini öne sürerken, Kafkasların kuzeyi Kuma-Manych Depresyonu'nu() sınır olarak tanımlayan bir görüş de vardır. Kıtalar sadece tek bir karasal alan oluşturduğundan, fiziksel ve coğrafi olarak bakıldığında sadece tek bir Avrasya mevcut olabilir. Bu yüzden, sınırın nerede olduğu meselesi tam olarak açıklığa kavuşamaz. Tarihi bağlamda sınır sıkça yer değiştirmiştir ve bir sınırın tarihi dayanakları olan yönlendiricisi de mevcut değildir. Elbruz'un Avrupa veya Asya içinde konuşlandırılması, Avrupa'nın en yüksek dağı meselesiyle de bağlantılıdır. Buna göre bu unvana sahip dağ artık Mont Blanc olmayacaktır. Günümüzde, Strahlenberg'in (1676 - 1747) tespit ettiği Asya sınırı yaygın kabul görmektedir. Strahlenberg, aldığı jeodezi göreviyle, daha önce kabul edilen Avrupa sınırını Don Nehri'nden Ural Dağları'na çekmiştir. En güney doğudaki sınır olarak Kafkasların kuzeyindeki Kuma-Manych Depresyonu'nu() seçer. Bu anlayışa göre Elbruz Asyalıdır. Elbruz Holosen devrinde 14x17 km boyutlarında bir kaldera içinde oluşmuş, andesit-dazit stratovolkandır. Son patlaması, yaklaşık 2000 yıl önce (MS 50 ± 50 yıl) olmuş, bir çeşit volkanik kayaç türü olan ignimbritler, patlamaların kül yığınları ve lav akıntıları 250 km² lik bir alana yayılmıştır. Doğu zirvesinde 250 m çapında yanardağ krateri kalmıştır. Bugün Elbruz, zirve yakınındaki solfatar (gaz faaliyeti) ve sıcak su kaynağı ile volkanik faaliyetlerin çok zayıf işaretlerini gösterir. Masif buz takkesinin hızla erimesi ve yeniden bir faaliyet artışında oluşan lahardan (yanardağ yamacından akan çamurlu akıntı), Elbruz ve çevresi için potansiyel tehlike oluşturmaktadır. Doğu zirvesine ilk çıkış, 22 Temmuz 1829'da Karaçaylı "Killar (Hiysa) Haçirov" tarafından, Elbruz'un eteğindeki Rus general Emanuel'in kampından zirveye tırmanışla başarılmıştır. Kamp, Elbruz çevresini araştırmak için yapılan bilimsel keşif gezisinin (ekspedisyon) konaklama noktasıydı. Bu keşif gezisine akademisyenler "Kupfer", "Meyer" ve Fransız "Ménétries" dahildi. Carl Anton Meyer, Elbruz ve çevresinin ilk yükseklik verilerini elde eder. 5.642 m yükseklikteki batı zirvesine ilk tırmanış ise, 28 Temmuz 1874'te İngiliz Frederick Gardiner, Florence Crauford Grove, Horace Walker ve ekspedisyonun İsviçreli lideri Peter Knubel tarafından başarılır. Diğer başarılı tırmanışlar: 1. ve 2. dağ tümeninin 10.000 kişilik Alman dağ komandoları ("Gebirgsjäger"), 14 Ağustos 1942'de 4.000 metre yükseklikteki "Khotiutau" geçidini aşarak, sürprize uğrayıp savaşmadan geri çekilen "Elbruz Kulübesi" personelini gafil avlarlar. Aralarında Josef Martin Bauer'in de bulunduğu Alman dağ komandolarının 21 alpinisti 21 Ağustos 1942'de buradan yola çıkarak zor hava şartları altında batı zirvesine tırmanır ve buraya Reich'ın savaş bayrağını çekerler. Bu olay NS-propagandasınca, alpinistlerin usta işi başarısı olarak kutlanır. Elbruz Kulübesinin fethi hakkında Sovyetlerde, kulübenin başarılı bir şekilde bombalandığı yönünde yorumların da yer aldığı efsaneler oluşur. Ancak isabet alan sadece, kulübenin alt taraflarında bulunan yakıt deposudur. 27 Eylül 1942'de Elbruz'da, Alman ve Sovyet dağ komandoları arasında yüksek irtifada bir dağ muharebesi meydana gelir. Elbruz Kulübesi, Ocak 1943'ün başına kadar Alman işgali altında kalır. Bundan kısa süre sonra batı zirvesinde yeniden Sovyet bayrağı dalgalanır. 11 bilim insanı, 1929'da 4.160 m yükseklikte "Prijut 11" (Barınma 11) adını verdikleri küçük bir kulübe kurarlar. 1932'de aynı yerde, 40 kişi alabilen daha büyük bir kulübe inşa edilir. 1939'da 4.200 metrenin biraz daha üst kısmında, Rus seyahat acentesı Intourist, döviz sağlamak için Elbruz'un zirvesine gidecek olan ve özellikle batıdan gelen turistleri barındırmak üzere alüminyum giydirmeli daha da büyük bir kulübe kurar. Bu kulübe kısa zamanda yüksek dağ kışlasına dönüşür ve birbiri ardına Rus ve Alman birliklerine üs noktası olarak hizmet eder. 16 Ağustos 1998'de ocaktan çıkan yangınla kulübe tamamen yanar. 2001 yazında yeni "Diesel Hut" (Diesel Kulübesi) "Prijut 11" harabesinin birkaç metre altında açılır. 1933 yılında iki zirve arasındaki belende kurulan acil durum barınağı, birkaç yıl sonra çöker. Bu kulübenin kalıntıları günümüze kadar gelmiştir. Bundan başka, kısa telesiyejin sonunda, teleferiğin ikinci sektörünün üst kısmında, eski fıçılardan bir kulübe kümesi ("Barrel Huts") vardır. Bunlar bugün, birçok zirve tutkunu tarafından aklimatizasyon (iklime alışma, ortama alışma, iklimuyum) amacıyla ve tırmanış için destek noktası olarak kullanılır. Elbruz Teleferiği, Elbruz'un eteklerinde, 2.300 metredeki vadi istasyonu Polana Asau'dan, iki sektörde 3.550 metre yükseklikteki bir kayak bölgesine götürür. 1968 yılında kurulan Elbruz Teleferiği'nin toplam uzunluğu 3.620 metredir. Bunun, "Polana Asau" ve "Staryj Krugosor" arasındaki ilk sektörü 1.860 metre uzunluğa sahipken, "Staryj Krugosor" ile "Mir" arasındaki ikinci sektör 1.760 metre uzunluğundadır. Üçüncü bir sektör planlanmış olup, ikinci sektörün dağ istasyonunda inşası şimdiden öngörülmüştü. Ancak bu planların gerçekleşmesi şüphesiz kestirilemez. Tama Drums Tama Drums, rock ve metal türü müziklerde kullanılabilecek davulları üreten markadır. Starclassic, Rockstar gibi modelleri ile göz doldurmasının yanı sıra, dünyanın en iyi twin pedallarından biri olduğu düşünülen "Iron Cobra"'yı da üretmiştir. TAMA, bateriler üretmenin yanında kelepçeleri gibi bir raf sistemi standları, pedallar sunar. Neşeli Ahbaplar (film) Neşeli Ahbaplar (Rusça: Весёлые ребята), 1934 tarihli Sovyetler Birliği yapımı müzikal komedi filmi. Grigori Aleksandrov’un yönettiği ve döneminde Sovyet sinemasının en tanınan oyuncusu Lübov Orlova’nın başrolünde olduğu film; ilk Sovyet müzikal komedi filmidir. İngilizce'ye Jolly Fellows adı ile çevrilmiştir. Senaryosu Viladimir Mass Aleksandrov ve Nikolay Erdman tarafından yazılmıştır. Filmin en belirgin özelliği Sovyetler Birliği’nde klasikleşen birçok şarkı içermesi idi. Bu şarkılardan en bilineni "Kak mnogo devushek horoshih" (Ne çok güzel kız var) uluslararası bir üne kavuşmuştu. Vasili Lebedev Kumaç tarafından yazılan bu şarkı İsaak Dunayevski tarafından bestelenmişti. Orlova ve rol arkadaşı caz sanatçısı ve komedi oyuncusu Leonid Utyosov ‘un kariyerleri bu filmden sonra büyük sıçrama yapmıştır. Yelena (Mariya Strelkova), şarkıcı olmak isteyen ancak pek de yetenekli olmayan bir kızdır. Kostya Potekhin (Leonid Utyosov) ona yardım etmektedir. Bir parti sırasında Kostya pan flütünü çalar ve tüm hayvanlar flütün etkisi ile partiye katılır. Bu komik olaylar sırasında Yelena’nın hizmetçisi olan Anyuta (Lübov Orlova) Kostya’ya âşık olur ve bir anda şöhreti yakalar. Kuşsarayı, Baskil Kuşsarayı (bucak merkezi),eski adıyla Bekirhüseyin, Elazığ ilinin Baskil ilçesine bağlı bir köydür. Kuşsarayı, Fırat Nehri üzerindeki en büyük demiryolu köprüsünün Elazığ tarafındadır ve Elazığ'ın Baskil ilçesine bağlıdır. 1990'lara kadar, tek ulaşım imkânı trenken şu an Malatya-Elazığ karayolunda Kömürhan Köprüsü'nü geçtikten hemen sonra sola girilerek ulaşılan bir karayolu da vardır. Yazılı kaynaklarda Kuşsarayı'nın eski adları olarak; İzolu ve Bekirhüseyin geçmektedir. Yöre halkı tarafından Bekirhüseyin adının Bekirsenan olarak da kullanıldığı bilinmektedir. Yöre ile ilgili Osmanlı Devlet Arşivlerinde yer alan Osmanlı Tahrir Defterleri, tapu kayıtları, vakfiyenameler daha incelenmemiş olduğu için Kuşsarayı'nın daha eski isimleri varsa da hakkında yazılı bilgi yoktur. Urartu Kralı Sarduri II nin buradaki izoli anıtıyla tarihte önemli bir merkez olduğuna işarettir. izol aşiretinin eskiden beri merkezlerinden biridir. Elazığ iline 61 km, Baskil ilçesine 23 km uzaklıktadır. Diş ipi Diş ipi, ağız ve diş sağlığı araçlarındandır. Diş fırçasının ulaşamadığı diş ara yüzleri ve sabit protezlerin (köprü diye ifade edilen diş kaplamalarının) gövde kısımlarının dişetine bakan kısımlarının temizlenmesini sağlayan bir araçtır. Dişeti çizgisinin altındaki ve dişler arasındaki yerlerdeki plak yiyecek artıkları diş ipiyle çıkarılabilir. Plak birikimi, diş çürüğüne ve dişeti hastalığına, yol açabileceğinden, dişlerin diş ipiyle düzenli olarak temizlenmesi gerekir. Fırça , macun ile yapılan ve olması gerektiği gibi 2-3 dakika süren bir fırçalamada bile dişlerinizin aralarındaki yüzeyleri tam olarak temizleyemez. Çoğu zaman çürüklerin başlangıç noktası da bu ulaşılması zor, kapalı alanlardır. Sağlıklı bir temizleme için mutlaka fırçalamadan sonra (en az günde 1 kere) diş ipi kullanması gerekir. Kategori Kategori ya da ulam, felsefi anlamda genel olarak "öznitelik" ya da bir nesneye yüklenen nitelik olarak anlaşılır. Kategoriler, bir konunun anlam ve sınırlarını, içerik ve biçiminin çerçevesini belirler. Kategoriler, koşulu kendilerinde mevcut olan genel niteliklerdir; bu anlamda ve dolayısıyla koşulsuzdurlar. Kategorik denildiğinde belirtilen anlam, bu bağlamda, koşulsuzluktur. Bu genel anlamın ötesinde felsefe tarihi boyunca kategori kavramı içerik olarak kullanıldığı felsefi dizgeye (sistem) göre anlam kazanan bir içeriğe sahiptir. Bir anlamda kategori kavramının oluşturcusu Aristoteles'tir. Aristoteles on çeşit kategori belirlemiş ve bir konu hakkında bu on kategoriye göre bir şey söylenebileceğini belirtmiştir. Töz, nicelik, nitelik, yer, zaman, durum, sahiplik, etki, edilgi, bağıntı Aristotales'in ortaya koyduğu kategorilerdir. Böylece kategori, felsefede anlamlı bir şey söyleyebilmenin "koşullarını" belirleyen kavram olarak görünmektedir. Kant'ın buna paralel ancak farklı içerikte bir kategori tanımı vardır. Kant, tecrübelerimizin önsel (a priori) koşulu olan mutlak zihinsel kavramları adlandırmak üzere kategori kavramını kullanır. Kant'a göre, zihnin duyumlardan gelen verileri toplayıp değerlendirmesi ve birleştirip sonuçlara varması için on iki ayrı kategori mevcuttur. Bu on iki kategori temelde dört ana kategoriye bağlıdır. Bunlar: "Nitelik", "nicelik", "bağıntı" ve "modalite"'dir. Kant ile Aristotales'in kategori anlayışlarındaki farklılık, Kant'ta kategoriler yalnızca düşüncenin özellikleri olmasına karşın, Aristoteles'te kategoriler hem düşüncenin hem de varlığın özelliklerini gösterirler. Çağırgan, Tavas Çağırgan, Denizli'nin Tavas ilçesine bağlı bir mahalle. Camiye Ã§evrilen kiliseler listesi Aşağıda camiye dönüştürülmüş kiliselerin bir bölümü bulunmaktadır. BÃ¼lent Demirlek Bülent Demirlek (9 Eylül 1975, Uşak), eski Türk futbol hakemi. 1993-2009 yılları arasında İzmir bölgesinden hakemlik yaptı. Süper Lig'deki kariyeri 1999-2000 sezonu 27. haftasındaki Gençlerbirliği-Adanaspor maçıyla başladı. 9 Şubat 2008'de son görevlendirildiği Kayserispor ile Beşiktaş arasında oynanan Süper Lig maçından sonra herhangi bir Süper Lig karşılaşmasında görevlendirilmezken son görevlendirildiği maç, 16 Şubat 2008'de 1. Lig'de oynanan Boluspor-Diyarbakırspor oldu. Bülent Demirlek, Temmuz 2008'de 2008 UEFA Intertoto Kupası'nda görevlendirildi. Kendisine Süper Lig'de maç verilmediği UEFA tarafından öğrenilince, tebliğ geri alındı. 2009 yılında Merkez Hakem Kurulu tarafından düzenlenen 49. Uluslararası Hakem Semineri'ne bir diğer Süper Lig hakemi olan Vedat Yüksel'le birlikte davet edilmedikleri halde katılıp, üst klasman hakemleri olmalarına rağmen kendilerine müsabaka verilmediği ve bu nedenle kendilerine haksızlık yapıldığı gerekçesiyle kürsüye yürüyerek basın mensuplarına şikayetlerini dile getirmelerinden sonra MHK tarafından Profesyonel Futbol Disiplin Kurulu'ya sevkedilerek "Federasyonun saygınlığının zedelenmesi ve futbolun değerini düşürmek olarak" gerekçesiyle 60'ar gün hak mahrumiyeti cezasına çarptırıldılar. Ayrıca Üst Klasman Hakemliği'nden İl Hakemliği kategorisine düşürüldüler. Demirlek, bu durumdan sonra hakemliği bıraktığını açıkladı. Ä°nsan-bilgisayar etkileÅŸimi İnsan bilgisayar etkileşimi, insanların bilgisayarlar ile etkileşimini inceler. Disiplinlerarası bir alandır. Bilgisayar bilimlerinin yanında, daha pek çok alan ile ilintilidir. İnsanın ve bilgisayarın etkileşimi, arayüzler aracılığı ile gerçekleşir. Bu arayüzler, yazılımın bir işlevi olabileceği gibi, çeşitli donanım bileşenleri (çevresel bileşenler) ile de etkileşim sağlanabilir. Kavram tarihsel sırası ile, İME (İnsan - Makine Etkileşimi, "Man - Machine Interaction"), BİE (Bilgisayar - İnsan Etkileşimi, "Computer - Human Interaction") ve İBE (İnsan - Bilgisayar Etkileşimi, "Human - Computer Interaction") biçiminde gelişmiş ve isimlendirilmiştir. Gazete dağıtımı İlk gazeteler çıktığında abone usulüyle dağıtılıyordu. 1900'lerden 1960'lara kadar gazeteler düzenli bir dağıtım ve satış ağına sahip değildi. Her gazetenin kendi dağıtımı ve satışı vardı. Satıcılar, müvezzi denilen koltukaltına gazeteleri sıkıştırıp omzuna asan gezici satıcılardı. 1959'da Hürriyet, Milliyet, Dünya, Yeni Sabah, Cumhuriyet gazeteleri birleşerek GAMEDA'yı kurdular. GAMEDA'nın önceleri yaygın bayi sistemi yoktu, müvezzilerle çalışıyordu. 70'lerde yurt çapında örgütlendi. Bu şirket gazete dağıtım ve pazarlamasını ulusal çapta yaygınlaştırırken, satıcılar da değişti. Şirketin her bölgede anabayileri açıldı. Bu anabayilere bağlı son satıcı noktalarına kadar gazeteler ulaştırılarak, bir dağıtım tekeli oluşturuldu. 1963'te Hürriyet, Hür Dağıtım şirketiyle ortaya çıktı. Gazeteler de Anadolu'da bürolar, baskı merkezleri kurdular. 1991'de GAMEDA iflas etti. 1992 yılında Milliyet, Türkiye, Cumhuriyet birleşerek YAYSAT'ı kurdular. 1993'te Sabah ve Hürriyet birleşerek BBD'yi (Birleşik Basın Dağıtım) kurdular. Ayrı bir şirket olarak 1996'da BİRYAY'ı da faaliyete geçirdiler. 1997'de Dost Dağıtım kuruldu. 1997'de çıkan Star gazetesi kendi dağıtımını yaptı, kendi satış noktalarını kurdu. 2002'de DPP (Doğan Dağıtım) ile MDP (Merkez Dağıtım) iki büyük dağıtım şirketi olarak ortaya çıktı. Bir gazetenin ilaveleri akşamdan basılıp anabayiye gönderilir. Taşıma, şirketin kamyonlarıyla olmaktadır. Promosyonlar ise bir hafta, bir ay gibi bir süre önceden basılır, gönderilir. Gazetelerin haber akışı durmaksızın devam ederken, ertesi günün gazetesi sabaha karşı normalde 03.00'de baskıya girer. Eğer önemli haber varsa, acil gelişmeler varsa 07.00-08.00'e kadar sarkar, ama bu olağanüstü birkaç olayda yapılır veya genel seçim sonuçlarının beklenmesi yahut rakip gazeteleri (bazen dağıtımını) atlatmak üzere yapılır. Ama normal olarak 03.00 civarında baskı tamamlanır, şirket kamyonları paketlerini teslim alarak bölgelerine ulaştırır. Her bölgede anabayiler vardır. Anabayiler genellikle aile şirketidir. Bunlar akşamdan kendi bayilerine gazetelerin eklerini dağıtıp, sabaha karşı 3 veya 4'te dükkânlarını açarlar. Dağıtım kamyonunu karşılayarak paketleri teslim alırlar, eksik veya fazlayı tespit edip bildirirler. Her bayide bilgisayarlı iletişim ve hesap düzeni kurulmuştur. Tıpkı son satıcıda olduğu gibi, anabayi dağıtım kamyonunu karşılamazsa, kamyoncu paketleri yola atıp gidebilir. Bir gazetenin ömrü bir gündür, dağıtıcı için birkaç saattir. Anabayi, eğer iki büyük dağıtımın bayisiyse, iki-üç kamyon karşılar, işçiler 50'lik 100'lük paketleri teslim aldıktan sonra, sayım yapar ve paketler açılarak, her satıcı bayinin kutusuna akşamdan hazırlanmış satış kotalarına göre dağıtır. Sonra bunlar paketlenir ve anabayinin arabasıyla veya taşeron arabalarla bölgedeki satıcılara teslim edilir. Son satıcının da en geç 05:00'de dükkânını açmış olması gerekir, yoksa paketler yola atılır. Son satıcının bu saatte gelmesi şarttır çünkü dünkü iadeleri teslim edecektir, ve bir küçük paketi kaçırsa bütün kazancı gittiği gibi, belki zarar edecektir. Gazeteler son satıcı tarafından da açılır, sayılır, tezgâha yerleştirilir ve okura sunulur. Anabayilerin işinin ilk kısmından sonra, sabah dağıtımında bir yandan topladıkları iade paketlerinin açılıp, sayılıp hesaplara geçirilmesi işi vardır. İadeler ve oranları hemen dağıtım şirketine bildirilir. Dağıtım şirketi her anabayiden, anabayi de her son satıcıdan bir teminat, bir depozito keser. Hesaplar günlük ve haftalıktır. Sıcak para açısından artık tahsilatın geciktirilmediği dağıtım ve satışta Türkiye'de bu sektörde haftalık faturalama sistemiyle1995'te aylık satış cirosu 2 trilyondu. Dağıtım şirketi gazetelerde %20-40 arasında pay alırken, başbayiler %8-15 arasında pay alır. Son satıcılar ise %5.İşte gazete dağıtımı böyledir Evkafteke, Akhisar Evkafteke, Manisa ilinin Akhisar ilçesine bağlı bir mahalledir. Eski adı Çalık Bey obasıdır. Manisa il merkezine 80 km, Akhisar ilçesine 28 km uzaklıktadır. Ä°stanbul'daki kiliseler listesi İstanbul'daki kiliselerin listesi. İstanbul'daki kiliseler, çoğunlukla Katolik, Ortodoks, Anglikan veya Protestan kilisesidir. Kilise isimlerinin başında kullanılan Mar (Mor) ve Mart (Mort) sıfatları Aziz anlamına gelir Bu kiliselerin hepsi ibadete açık değildir. Birçoğu "(özellikle Rum Ortodoks Kiliseleri)" ya müze, ya başka amaçlarla kullanılmakta ya da harap durumdadır. Cem Eroğul Cem Eroğul (d. 1944, İzmir), Türk hukukçu 1944 yılında İzmir'de doğdu. İlk ve orta dereceli öğrenimini bu şehirde tamamladıktan sonra 1960 yılında İstanbul, Saint Joseph Lisesi'nden mezun oldu. 1964 yılında Ankara Üniversitesi Siyasal Bilgiler Fakültesi'ni bitirdi. Yüksek lisansını 1965 yılında "Diplôme d’Etudes supérieures (DES)", "Faculté de Droit et de Science économique (Paris"), doktorasını ise 1969 yılında Siyasal Bilgiler Fakültesi'nde tamamladı. 1966 yılında Ankara Üniversitesi Siyasal Bilgiler Fakültesi'nde Anayasa Hukuku asistanı olarak iş yaşamına başlayan Eroğul, 1973 yılında aynı fakültede "Anayasa Hukuku doçenti" oldu. 1982 yılında yine aynı bölümde "profesör" unvanını aldı. 1983 yılında "Ankara Sıkıyönetim Komutanlığı"'nın emriyle üniversiteden uzaklaştırıldı. 1990 yılında alınan Danıştay'ın içtihadı birleştirme kararı uyarınca A.Ü. Siyasal Bilgiler Fakültesi’ndeki Anayasa Hukuku profesörlüğüne geri döndü. Bu ara dönemde "Ankara Fransız Kültür Merkezi"’nde Fransızca öğretmenliği ve "Ankara Fransız Charles de Gaulle Lisesi"’nde Türkçe öğretmenliği yaptı. Carl von Ossietzky Carl von Ossietzky (3 Ekim 1889, Hamburg - 4 Mayıs 1938, Berlin), Alman yayıncı, yazar ve pasifist. 1935 Nobel Barış Ödülü sahibi. 1908'de 19 yaşındayken, Alman Barış Derneği'ne üye olur. Çeşitli dergilere savaş ve militarizm karşıtı yazılar yazar. 1914'te askeri mahkemelerin yetki sahasını sorgulayan bir yazısından ötürü, "orduya hakaret" suçlamasıyla para cezasına çarptırılır. Askere alınır, 1916-1918 arasında Garp Cephesindedir. Döndükten sonra savaşın sürdürülmesine ve yüceltilmesine karşı yazılar yazar. Kasım 1918'deki kısa süren devrimde Hamburg İşçi ve Asker Şûrâsı'nda çalışır. Aynı yıl Berlin'e taşınıp Alman Barış Derneği'nin Genel Sekreteri olur. Weimar Cumhuriyeti döneminde Ossietzky'nin temel davası, bu yeni devletin demokratik-anayasal bir yurttaşlık bilinciyle temellendirilmesidir. Hümanist ve sol-liberal tutumuyla, komünistlere mesafeli, gelişen ırkçı-milliyetçi harekete ise taban tabana zıttır. Özellikle Almanya'nın yeniden silahlanma girişimlerine ve halkın kaybedilen I. Dünya Savaşı'nın öcünü almak üzere ajite edilmesine, kararlılıkla karşı çıkar. ""Savaş - Bir Daha Asla!"" kampanyasının öncülerindendir. Anti-militarist yazılarından ötürü defalarca yargılanır, cezalar alır. Bir dizi sol-liberal eğilimli derginin yöneticiliğini yapar. 1927'de yayın yönetmenliğini üstlendiği, yazar Kurt Tucholsky'nin de katkıda bulunduğu "Weltbühne" (Dünya Sahnesi), o dönemin Almanya'sının en saygın dergilerinden biridir. Bu arada 1931'de, Alman ordusunun uluslararası anlaşmalara aykırı olarak gizlice yürüttüğü silahlanma politikasını açığa çıkartan yazısından ötürü, "casusluk" ve "askeri sırları açıklama" suçlamalarıyla 18 ay hapse mahkûm olur. 1932 sonunda genel aftan yararlanarak tahliye edilir. 1933 başında Nazilerin iktidara gelmesiyle yurt dışına kaçmayı düşünürken, gizli polis (Gestapo) tarafından tutuklanır. İşkence görür. Nisan ayında toplama kampına gönderilir. Toplama kampının ağır koşullarında 1936'da verem olur. Berlin'deki bir hastaneye sevkedilir, polis gözetimi altında tedavisine başlanır. Tam o sırada, 23 Kasım 1936'da Oslo'da, Carl von Ossietzky'nin, 1935 Nobel Barış Ödülüne layık görüldüğü açıklanır. Bu ödül zaten önceki yıl için öngörülmüş fakat Almanya hükümetinin baskısı nedeniyle verilememiştir. Nazilerin Propaganda Bakanı Joseph Goebbels'in günlüklerinde şöyle yazar: 25 Kasım 1936: "Dün: Allak bullak bir gün. Ossietzky Nobel Barış Ödülünü aldı. Küstah bir provokasyon! Harika bir plan kuruyorum aslında: Onun bizden yana olduğunu reklam etmek. Ama olmaz, zira çok önceden vatana ihanetten ceza almıştı. Mutlaka bir şeyler yapmalıyız. Führer kafa yoruyor bunun üzerine fakat bir türlü bir neticeye varamıyor." (Ralf Georg Reuth'un yayına hazırladığı 5 ciltlik 'Tagebücher'in 1935-1939 dönemini kapsayan 3. cildinden aktarılmıştır. Piper Verlag, Münih 2003). Nazi subaylarından Hermann Göring, Nobelli mahpusla bizzat görüşerek ödülü reddetmesi için telkinde bulunur. Ossietzky'nin cevabı şöyledir: "Uzun süre düşündükten sonra, bana layık görülen Nobel Barış Ödülünü kabul etmeye karar verdim. Gizli Devlet Polisi temsilcileri tarafından bana bildirilen, bunu yapmakla kendimi Alman millî cemaatinden dışlamış olacağım yönündeki görüşe iştirak edemiyorum. Nobel Barış Ödülü iç siyasi mücadelelerle ilgili değil, halkların, milletlerin birbirini anlamasıyla ilgilidir." Ossietzky'nin ödül beratını ve para armağanını almasına izin verilir ama törene katılmaktan alıkonur. Oslo'daki tören, gıyabında yapılır. Goebbels'in, 27 Kasım 1936 tarihinde Hitler'le yaptıkları değerlendirmeye dair notu: "Ossietzky vakası hâlâ gündemde. Führer bir Millî Ödül koymayı ve Nobel'i tamamen reddetmeyi planlıyor. Çünkü bu yapılan bilinçli, küstahça bir provokasyon. (...) Ossietzky vakasında da karar: Ossietzky alabilir, gelecekte bütün Almanlara Nobel ödülü almak yasak olacak. Führer, sanat ve bilim alanında her yıl bunu hak eden Almanlara verilmesi için 100 biner bin Mark'tan toplam 300 bin mark'lık bir ödül tesis edecek." Nitekim, 30 Ocak 1937'de Hitler "Sanat ve Bilim Millî Ödülü" başlıklı bir tamim yayımlar. Goebbels'in 31 Ocak 1937 tarihli notunda şöyle denir: "Sanat ve bilim dalında her yıl 300 bin mark tutarında Millî Ödül. Tatbikata dair direktifleri alıyorum. Nobel Ödülü Almanlara yasaklanıyor. Peşinden millete güçlü bir beyanat. Hepimiz derinden heyecanlanıyoruz. Kimse gözyaşlarından utanmıyor." Böylece, Almanlara Nobel yasağı getirilmiştir. "Alternatif" Millî Ödüllerin ilki, Nasyonal Sosyalist Parti'nin 1937 Kongresinde, dünyaca ünlü cerrah Sauerbach, mimar Troost ve Nazilerin ırkçı ideologlarından Alfred Rosenberg'e verilir. Ossietzky, verem tedavisi esnasında da sona ermeyen polis gözetimi ve kötü muamele altında, 4 Mayıs 1938'de ölür. Carl von Ossietzky'nin adına konmuş insan hakları madalyası, 1963'ten beri saygın bir uluslararası ödüldür. 1983'te Hamburg Devlet Kütüphanesi'nin adı Carl von Ossietzky Kütüphanesi olarak değiştirildi. 1991'de Oldenburg Üniversitesi'ne, Carl von Ossietzky Üniversitesi adı verildi. Berlin'de mütevazı ama etkileyici bir anıt mezarı bulunuyor. Bugün Almanya'da hemen her şehirde, Carl von Ossietzky'nin adını taşıyan bir ilkokul veya lise görülebilir. Ä°stanbul'daki sinagoglar listesi İstanbul'daki sinagoglar, ilk olarak Bizans döneminde şehre gelen Musevilerin dinî gereksinimleri için kurdukları ibadethanelerdir. Kayıtlarda, İstanbul'da ilk sinagoğun MS 318 yılında, bakırcılıkla uğraşan Musevilerin yoğun olarak yaşadığı "Halkopratia" semtinde inşa edildiği geçmektedir. Bu sinagog, II. Theodosius döneminde kiliseye çevrilse de, şehrin çeşitli noktalarında sinagoglar her dönemde varlığını sürdürmüştür. İstanbul'un 1453 yılında Türkler tarafından ele geçirilmesinin ardından da, Museviler İstanbul'daki varlıklarını sürdürmüşlerdir. Osmanlı İmparatorluğu'nun 1492 yılında İspanya'dan sürgün edilen Musevilere sığınma hakkı vermesiyle, Osmanlı topraklarındaki Musevi nüfusu büyük oranda artmıştır. Türkiye'de cumhuriyet ilan edildikten sonra, ülkenin dört bir yanındaki pek çok Musevi, İstanbul'a yerleşmiştir. Günümüzde Türkiye'de 20 bin dolaylarında Musevi olduğu sanılmaktadır. Bunların 18 bin kadarı İstanbul'da yaşamaktadır. İstanbul'daki Musevilerin büyük çoğunluğu İspanya kökenli Sefaradlar olup, 500 kadar da Aşkenaz bulunmaktadır. Türk Musevilerinin yasal temsilciliğini Türkiye Hahambaşılığı üstlenmiştir. Hahambaşılığın merkezi İstanbul'da bulunmaktadır. Hahambaşılığın otoritesini tanımayan ve özerk bir cemaat oluşturan Karayların sayısı ise 80 dolaylarındadır. Tüm Türkiye'de olduğu gibi, İstanbul'da da sinagoglar vakıf statüsündedir. İstanbul'da Musevi cemaatinin ibadetlerini gerçekleştirebilmesi için sürekli hizmet veren 20 sinagog vardır. Bunlardan 3'ü, yalnızca yaz aylarında açılmaktadır. İstanbul'un en eski sinagogları, 15. yüzyıldan beri ara verilmeksizin kullanılan Ahrida ve Yanbol sinagoglarıdır. İstanbul'da Musevi cemaatinin kullanımına ayrılan 9 gömü alanı vardır. Bunlar, Kuzguncuk, Hasköy, Ortaköy, Ulus, Şişli, Bağlarbaşı Acıbadem ve Kilyos'ta bulunmaktadır. 1991 yılında cemaate tahsis edilen Kilyos'taki mezarlık alanı, cemaatin en yeni gömü alanıdır. İstanbul'daki sinagoglar mimari açıdan büyük farklılıklar göstermektedir. Sinagogların mimari özellikleri, inşa edildikleri dönemin beğeni ve akımlarına göre değişiklik gösterebilmektedir. Göçmen sinagoglarında, göç edilen bölgenin mimari özelliklerinden esintiler görülür. Uzun yıllar boyunca depremler ve yangınlar nedeniyle sık sık zarar gören sinagoglar, kimi zaman aslına sadık kalınarak; çoğu zaman da büyük değişikliklere gidilerek onarılmış ya da yeniden yapılmıştır. Sinagoglar, düzgün dikdörtgen ya da dört köşe olurlar. Pek çoğu ahşap ve yığmataş kullanılarak yapılmıştır. Hemen hemen hepsinin çatıları tümüyle ahşaptır. Hemen hiçbirinde kubbe ögesi yoktur. Genel olarak Musevilerin yoğun yaşadığı semtlerde kurulurlar. Sinagogların dış duvarları süsten ve gösterişten uzaktır. Genelde bir avlu ya da bahçe içinde bulunurlar. Avluda ibadet öncesi el yıkamak için yapılmış bir çeşme bulunur. Avlu, yüksek duvarlarla dışarıdan soyutlanır. Avlunun dışarıya açılan girişinde Davut yıldızı motifi ve sinagoğun İbranice adının işlendiği yazıta sık rastlanır. İstanbul ile ilgili en kapsamlı kaynaklardan olan Dünden Bugüne İstanbul Ansiklopedisi'nin sinagoglarla ilgili bölümünde İstanbul'un sinagogları, adlandırılma biçimleri bakımından 5 ana başlık altında işlenmiştir. Bu grupların birincisini, bulundukları semt ya da mekâna göre adlandırılan sinagoglar oluşturulmaktadır. İstanbul sinagoglarının çoğunluğu bu grupta bulunmaktadır. Örneğin Bakırköy, Caddebostan ve Yeniköy sinagogları bulundukları semtin adını, Zülfaris Sinagogu bulunduğu sokağın adını ("Bugünkü Perçemli Sokağı, eski Zülfaris Sokağı"), Çorapçı Han Sinagogu ise bulunduğu yapının adını almıştır. İkinci gruptaki sinagoglar, adlarını kurucularının ya da cemaatinin kökenlerinden almaktadır. Bu sinagogların büyük bölümü Bizans döneminden kalmıştır ya da 1492 göçünden sonra kurulmuştur. Makedonya, Ohri göçmenlerinin kurduğu Ahrida Sinagogu; Bulgaristan, Yanbolu göçmenlerinin kurduğu Yanbol Sinagogu, günümüzde terk edilen Selaniko (Selanik) ve Verya (Veria) sinagogları bu grup altında değerlendirilebilir. İstanbul sinagoglarının adlandırılmasında üçüncü grubu, adlarını kurucularının ya da cemaatlerinin mesleklerinden alan sinagoglar oluşturmaktadır. Bu tür adlandırmalara İstanbul sinagoglarında çok ender rastlanmaktadır. Galata'daki Terziler Sinagogu ve uzun süre önce terk edilen Hasköy'deki "Kumaş Tacirleri Sinagogu" bu grup sinagoglarına örnektir. Dördüncü grupta adını, kendilerini kuran ya da yapımında emeği geçen ailelerden alan sinagoglar vardır. Bu tür sinagogların sayısı da oldukça azdır. Büyükada'daki Hesed Le Avraam Sinagogu bu gruba dâhil edilebilir. Bu ad, sinagoğun yapılması için arsasını bağışlayan Avram Arslan Efendi'ye atfen sinagoga verilmiştir. Beşinci grupta ise felsefi, efsanevi, mesaj veren adlar taşıyan sinagoglar bulunmaktadır. Ortaköy'deki Etz Ahayim Sinagogu ("Hayatağacı Sinagogu"), Haydarpaşa'daki Hemdat İsrael Sinagogu ("İsrailoğlu'nun Şefkati"), Galata'daki Neve Şalom Sinagogu ("Barış Vahası") bu grupta yer alır. İstanbul'da Musevi cemaatine tahsis edilmiş 9 mezarlık alanı vardır. Bunlardan Kuzguncuk, Hasköy ve Ortaköy mezarlıklarının geçmişi, 16. ve 17. yüzyıllara kadar dayanmaktadır. Beyoğlu ilçesinde yer alan Hasköy Mezarlığı, İstanbul'da Musevilere ait en büyük mezarlık alanıdır. Ulus'ta, Sefarad ve Aşkenaz cemaatine ait olmak üzere iki ayrı mezarlık vardır. Şişli ile Mecidiyeköy arasındaki gayrimüslim mezarlığında Ermeni ve Rum cemaatiyle birlikte, İtalyan Musevi cemaatine de bir bölüm ayrılmıştır. Musevi bölümü mezarlığın batısında yer almaktadır. Bunların yanı sıra, Anadolu Yakası'nda Bağlarbaşı ve Acıbadem semtlerinde de birer Musevi mezarlığı vardır. İstanbul'daki Musevi mezarlıkları genellikle bir sinagoğun çevresinde kuruludur. Ancak günümüzde bu gelenek büyük ölçüde kaybolmuş ve mezarlık çevrelerindeki sinagoglardan bazıları yıkılmıştır. İstanbul'daki Musevi mezarlıkları zaman zaman deprem, şiddetli yağışlar ve bakımsızlık gibi nedenlerle tahrip olmuştur. Tehlikeye açık hâle gelen mezarlıklar kimi zaman ideolojik saldırılara maruz kalmıştır. Kimi mezarlıklar, içinden ya da çevresinden yol geçirilmesi nedeniyle istimlâke uğramıştır. Çok eski mezarlıklar ise şehirleşme alanları açmak amacıyla taşınmış ya da yok edilmiştir. Günümüzde Musevi cemaatine ayrılan en yeni mezarlık alanı Sarıyer'in Kilyos köyünde bulunmaktadır. 1991 yılında cemaate verilen mezarlık alanında düzenleme ve parselasyon çalışmaları bitirilmesiyle, gömü işlemlerine 2010 yılının başında başlanmıştır. Ortaköy, Hasköy, Bağlarbaşı, Ulus Sefarad, Ulus Aşkenaz ve Kilyos mezarlıklarının yönetimi ve bakım işleri Neve Şalom Sinagogu Vakfı tarafından düzenlenmektedir. Marat Safin Marat Mübinoviç Safin (d. 27 Ocak 1980), Tatar kökenli Rus tenisçi. 2000 yılında Amerika Açık ve 2005 yılında Avustralya Açık tenis turnuvalarını kazanmıştır. Ayrıca Avustralya Açık'ta 2002'de ve 2004'te final oynamıştır. 2002'de Thomas Johansson'a 6-3, 4-6, 4-6, 6-7 ile kaybetmiş 2004'te ise dönemin 1 numarası efsane tenisçi Roger Federer'e 6-7, 4-6, 2-6 ile kaybetmiştir. Kariyerinin ilk major finali olan 2000 Amerika Açık finalini tarihin en çok Grand Slam kazanan 2.oyuncusu olan Pete Sampras'a karşı 6-4, 6-3, 6-3 ile kazanmıştır. 2005 Avustralya Açık'ı ise yarı finalde klasikleşen bir maç sonucu Roger Federer'i yendikten sonra finalde Avustralya'lı Lleyton Hewitt'i 1-6, 6-3, 6-4, 6-4 ile geçerek şampiyonluğa ulaşmıştır. Marat Safin'in Wimbledon'da ki en büyük başarısı karyerinin sonran bir önceki yılı olan 2008'de geldi ve oyuncu yarı finale yükseldi. Roland Garros turnuvasında da 2002 yılında yarı final oynadı. Safin 2009 yılında Paris Masters'ta son turnuvasını oynadı. Turnuvanın 2. turunda Juan Martin Del Potro'ya yaklaşık 2 saat süren bir maç sonucu 4-6, 7-5, 4-6 ile kaybederek kariyerini noktaladı. Maç sonrası Juan Martin Del Potro'nun yanı sıra 2014 Eylül ayı itibarıyla dünya 1 numarası olan Novak Đoković, Gilles Simon, Tommy Robredo, Frederico Gil, Ivo Karlović, Albert Costa gibi pek çok oyuncunun katılımıyla bir seremoni düzenlenmiştir. Safin kariyeri boyunca ekipman olarak Babolat kullandı. Ayrıca bir dönem bayan tenisinde 1 numaraya yükselen Dinara Safina'nın ağabeyidir. Marina Abramović Marina Abramović (Sırp Kiril: Марина Абрамовић, 30 Kasım 1946, Belgrad), Sırp performans sanatçısıdır. Marina Abramović, 1960'larda ortaya çıkan vücut sanatı akımının ("body art") önemli bir temsilcisidir. Abramović performanslarıyla fiziksel ve zihinsel potansiyelin sınırlarını zorlayan ve araştıran bir sanatçıdır. Bir vücut sanatçısı olarak, kendini parçalara ayırmış, kırbaçlamış, buz kütleleri üzerinde vücudunu dondurmuş, psikoaktif ürünler ve hafıza kaybına uğramasına yol açan kas kontrol ürünleri almıştır. Performanslarının birinde alev alan bir perdenin altında boğularak ölme tehlikesi atlatmıştır. Bu eserler, deneyimlerin ve sınırların yeni bir tanımını (vücudunu kontrol edebilme, sanat ve bunun uzantısı olarak toplumu belirleyen kodları) kimliklendirme serileridir. O halde onun sanatsal projesinin temelinde insanları özgürleştirmek adına hırslı ve derin bir niyet beslediğini görebiliriz. Abramović'in Belgrad’a sürüldükten sonraki ilk eserlerinde, aldığı katı eğitim ve Yugoslavya’nın savaş sonrası dönemi baskıcı kültürüne karşı asi tutumunu görmek mümkündü. Her çalışmasında olduğu gibi, eserleri bir bakıma kendi özgürlüğü adına tasarlanmış temizlenme ritüelleriydi. 1975’te sanatçı özel hayatını ve hareketli sanat hayatını paylaşacağı Ulay (Frank Uwe Laysiepen) ile tanıştı. Birlikte oldukları yirmi sene boyunca beraber yaşadılar ve çalıştılar. Eserler ürettiler ve seyahat ettiler. Eserlerinde güç ve bağımlılık ilişkilerini izleyici ile üçlü bir iletişim kurarak incelediler. 1977’de ürettikleri bir işte, dudakları birbirlerine yapışıkken, boğazlarının yan tarafına yara bandıyla yapıştırılmış mikrofonlar Abramović ve Ulay’ın sırayla birbirlerinin ciğerlerindeki havayı içlerine çekişlerini kaydediyordu. Bu eylem iki taraf da susuz karbondan başka bir şey çekemeyinceye, bu da nefes darlığına varıncaya kadar sürdü. 1980’de gerçekleştirilen bir başka işte ise, Abramović’in göğsüne yöneltilmiş yaya gerili okun gerilimini taşıyan sadece vücutlarıydı. Mikrofonlar kalp atışlarının hızla yükselişini kaydediyordu. 1981-1987 yılları arasında, Abramović ve Ulay Nightsea Crossing adını verdikleri bir aksiyon serisini tüm dünyada gerçekleştirdi. Müzelerde canlı birer tabloymuşçasına kendilerini yerleştirdiler. Beraber yaptıkları son çalışma -"Büyük Duvar Gezintisi" (1988)- her birinin Çin Seddi üzerinde 2000 km. yürümesini gerektirdi. Her biri bir uçtan yürümeye başlayarak ortada buluştular. Equilibrium noktası Denge noktası, serbest piyasadaki "fiyat-miktar" grafiğinde arz-talep eğrilerinin kesiştiği noktaya denir. Bu noktadanın gösterdiği fiyat ve miktar piyasanın denge fiyatı ve denge miktarı olarak kabul edilir. Alfred Marshall'ın teorisinin sonucudur. Ontolojik kanıt Ontolojik kanıt, ontolojik argüman ya da ontolojik veri; tanrının var olmasını, yetkin ve kusursuz olması ile açıklamaya çalışan teist savdır. Ortaçağda tanrının varlığı kanıtlamaya yönelik tartışmalarda ve temellendirmelerde önemli bir mantıksal dizge olarak rol oynamıştır. Ontolojik kanıtın önemli bir biçimini kavram realizminde bulmak mümkündür. Anselmus'un felsefesinde bu yönde bir girişim görülür. Tümeller tartışmasında Platoncu kavramsal realizm ekseninde önemli bir taraf olmuştur. Ontolojik ya da varlıkbilimsel kanıt, diğer kozmolojik, teleolojik ve ahlaki kanıtlar gibi, tanrının varlığını belirli bir mantıksallıkla öne sürmeye ve geçerli kılmaya çalışır. Buna göre, tanrı en yetkin varlıktır. Var olmamak en yetkin olmayla çelişir, dolayısıyla tanrı var olmak zorundadır. Bu argüman ilk olarak İbn-i Sina tarafından kullanılmıştır. Daha sonra Descartes da tanrının varlığının ispatı için bu argümanı kullanmıştır. Daha sonra Kant bu konuda "Var olmak bir özellik değildir" diyerek bu argümanın zayıf noktasını göstermiştir. Türkiye kıkırdaklı balıklar listesi Türkiye'nin kıkırdaklı balık türleri: Türkiye faunası'na ait kıkırdaklıbalık (Chondrichthyes) türleri. Enver Gökçe Enver Gökçe (d. 1920, Kemaliye, Erzincan - ö. 19 Kasım 1981, Ankara), Türk şair, yazar ve çevirmen. 1920 yılında Erzincan'ın Kemaliye (Eğin) ilçesine bağlı, Çit köyünde doğdu. 1929 yılında ailesiyle Ankara'ya göç ettiler. Burada özel ilkokulda okumaya başladı. Daha sonra Cebeci Ortaokulu' na girdi (1935). Ankara Gazi Lisesi'nin ardından Ankara Üniversitesi Dil ve Tarih Coğrafya Fakültesi, Türk Dili ve Edebiyatı bölümünden mezun oldu (1947). Türk dilinin tüm kolları, Türkmence, Kırgızca, Karaimce, Göktürk ve Oğuz lehçeleri, İstanbul ağzı vd. üzerinde çalıştı, Divan Edebiyatı'nı uzmanlık derecesinde öğrendi/hakim oldu. Pek çok halk öyküsünü, masalını, bu arada da, Dede Korkut Masalları'nı derleyerek bugünün Türkiye Türkçesine kazandırdı. Sosyalist düşünceye yakınlaşmaya başladı. Türkiye Gençler Derneği'nin (Ankara, 1946) kurucu üyeleri arasında yer aldı. Mezuniyet sonrası, öğretmen olarak atanması siyasî polisin engeline takıldığından, iş bulduğu Yurtlar Müdürlüğü'nün İstanbul öğrenci yurtlarında çalışmaya başladı. 1951 Türkiye Komünist Partisi Tevkifatı'nda tutuklandı ve mahkemede en yüksek cezayı alanlar arasında yer aldı. Tutukluluğu sırasında ve mahkûmiyet sonrası tutulduğu İstanbul Sirkeci'deki Siyasî Şube, Sansaryan Hanı'nın tabutluklarında iki yıl süresince çok ağır işkence gördü. Fiziksel ve psikolojik sağlığını önemli ölçüde yok eden, pek çok şiirinin ve ünlü destanı, Yusuf İle Balaban'ın kaybolmasına neden olan tutukluluk, hapislik ve sürgünlerin sonunda (1959) bu kez de işsizlik ve yoksulluk yakasına yapıştı. İstanbul ve Ankara'da yaşadığı acı deneyimler onun çok zor koşullar altında yaşamak zorunda kalacağı köyüne gitmesine neden oldu. Ağırlaşan hastalığı nedeniyle tekrar Ankara'ya dönmek zorunda kaldı. Kısa bir süre Bulgaristan'da tedavi gördü (1977). Son yıllarını Ankara'daki bir huzurevinde tamamladı. Enver Gökçe, 19 Kasım 1981'de yeğeninin Ankara'daki evinde öldü. Enver Gökçe, öğrencilik yıllarında, Nurullah Ataç, Ahmed Hamdi Tanpınar, Ahmet Kutsi Tecer'in de katılımları olan, dönemin ünlü Halkevleri yayını, Ülkü Dergisi'nde görev aldı; ilk şiirleri (Ağıt, Bir Alıp Satıcı Gönül - 1943) ve yazısı (Çit Köyü - 1943) da burada yayımlandı. Ant dergisinde yayımlanan "Köylülerime" şiiri büyük yankı uyandırdı. Ant, Yağmur ve Toprak dergilerinin yayımında çalıştı. Daha sonra da şiirleri, 1940'lı yıllarda, Ant, Söz, Gün, Yağmur ve Toprak, Meydan, 1960'lı yıllarda şairin “yeniden keşfi”nin ardından, Türk Solu, Ant, nihayet 1970'lerde, Doğrultu, Yansıma, Yarına Doğru, Toplumcu Gerçekçiliğe Çağrı, Halkevi, Yapıt, Yaba, Yeni Adımlar, Türkiye Yazıları, Sanat Emeği gibi dergilerde yayımlandı.Toplumcu gerçekçi şiir akımının mensubudur. Mezuniyet tezi (1947) olan Eğin Türküleri, türünün ilk örnekleri arasındadır. Dünya şairi Şili Komünist Partisi militanı Pablo Neruda'nın şiirlerinden seçmeler ilk kez, Enver Gökçe tarafından Türkçeye çevrilmiş ve 1959 yılında Türkiye'de yayımlanmıştır. Bazı şiirleri Zülfü Livaneli, Timur Selçuk, Sadık Gürbüz, Kerem Güney ve Ahmet Kaya tarafından bestelendi. 1977 yılında, Devrimci Sanatçılar Derneği tarafından banda kaydedilen, "Kendi Sesinden Yaşamı" ve "Kendi Sesinden, Seçtiği Şiirleri ve Pablo Neruda Çevirileri", sürekli güncellenen bir Enver Gökçe bibliyografyasının, Enver Gökçe üzerine yazılanları ve kendi ürünlerini içeren bir kitaplığın bulunduğu, belgelerin, Enver Gökçe'nin fotoğraflarının ve Enver Gökçe'nin kendi çektiği bazı fotoğrafların izlenebildiği, www.envergokce.org web sitesinde dinlenebilmektedir. Enver Gökçe'nin bazı kişisel eşyaları köyünde, köylüleri tarafından anısına kurulan müzede sergilenmektedir. Yazıları (bilinenler): Çit Köyü (Ülkü Dergisi, 1943), Sanat ve Sanatçı Üzerine (Yeryüzü Dergisi, 1951), Aşık Veysel'e Dair (1960?/Bkz.: www.envergokce.org>Düzyazıları). Masal derlemeleri (bilinenler): Usta Nazar (DTCF, 1946), Şehzade ve Üç Turunçlar (DTCF, 1946?)- Bu masallar Dost yayınları tarafından 1960'lı yıllarda yayımlanan masallar dizisinde imzasız olarak yer aldı. Şairin ölümünden sonra İlhan Başgöz'ün uyarısıyla, Yaba yayınları tarafından 1984 (Şehzade ve Üç Turunçlar) ve 1985 (Usta Nazar) yıllarında çıkartılmakta olan iki aylık, Yaba Öykü kitapçıklarında bu kez şairin imzasıyla yer aldı. Yaba Yayınları daha sonra (2015), Enver Gökçe'nin elde olan tüm masallarını dört kitapçık halinde (Öksüzoğlan, Altın Top, Cimri ile Cömert, Nalıncı Padişah) yayımladı. KitaplarÄ±: Kemâlettin Kamu (biyografi)-"Mustafa Gökçe" adıyla-(1958), Ömer Bedrettin Uşaklı (biyografi)-"Mustafa Gökçe" adıyla-(1958) Dost Dost Ä°lle Kavga (1973), Panzerler Üstümüze Kalkar (1977), Yaşamı Bütün Şiirleri (1981), Eğin Türküleri (yazımı: 1947, kitap halinde ilk yayÄ±nÄ±: 1982). Ã‡evirileri (bilinenler): Antil Masalları (1958), Hint MasallarÄ± (1958), Çin Masalları (1958), Mısır Masalları -"Mustafa Gökçe" adıyla- (1959), Çağımızın Büyük Şairlerinden Pablo Neruda’nın Şiirlerinden Seçmeler -"Mustafa Gökçe" adıyla- (1961), Dede Korkut Masalları -"Aydın Tataroğlu" takma adıyla- (1968), Pugaçef Ayaklanması/A. Gesinoviç (1969), Ã‡ocuk/Vera Panova (1972), Pablo Neruda SeÃ§meler (1975), Ömer Hayyam Rubailer (Dost Dost İlle Kavga'nın 1975'teki 2. baskısına ve 1977'deki 3. baskısına ek), Kelile ve Dimne/Beydaba (-"Aydın Tataroğlu" takma adıyla- ilk basım 1969; Enver Gökçe adıyla basımı, 2003). Kayıp çalışmaları (bilinenler): Yusuf ile Balaban Destanı (şiir/destan), Dünya Masal ve Efsaneleri (çeviri). Ve tutuklamalarda, gözaltılarda, aramalarda kaybolan, yok edilen sayısı bilinmeyen şiirler, yazılar, çeviriler. Enver Gökçe'nin tüm çeviri ve telif eserleri Evrensel Basım Yayın tarafından yayınlanmıştır. YaÅŸ Yaş (), Romanya'nın kuzeydoğu bölgesinde yer alan tarihteki Boğdan (Moldova) devletinin başkenti olmuş bir kenttir. Osmanlı Devleti'nin 1792 yılında Rusya'ya yaptığı Yaş Antlaşması burada imzalanmıştır. Yaş (anlam ayrımı) Shaman King , Hiroyuki Takei'nin manga ve anime serisidir. Manga, Japonya'da 32 ciltle sonlandı. Anime, 64 bölüm ve 3 özel bölüm içermektedir. Manga, Japonya'da Şueişa'nın Haftalık Shonen Jump dergisinde yayınlandı ve anime uyarlaması da Seiji Mizuşima tarafından TV Tokyo, Nihon Ad Systems ve Xebec işbirliği ile hazırlandı, TV Tokyo'da yayınladı. Shounen bir manga olan Şaman Kral Kuzey Amerika'da VIZ Media'nın Haftalık Shonen Jump'ında yayınlanmaya başlandı fakat Eylül 2007'de durdurularak iki ayda bir, bir cilt çıkarılmasına karar verildi. Şaman Kral'ın animesi Türkiye'de Jetix adlı televizyon kanalında yayınlandı. Bir şaman, bu dünyayı ve ruh dünyasını birbirine bağlayan kişidir. "Şaman Kral"'da şamanlar amaçlarına ulaşmak için ruhlarla ve hayaletlerle takım oluştururlar. Bir şamanın en büyük hayali, dünyanın koruyucusu olacak ve Büyük Ruh (her ruhun sonunda döneceği ruh) ile iletişim kurabilecek olan Şaman Kral unvanını alabilmektir. Çeşitli büyüsel ve dinsel terimler hikâye boyunca geçmektedir fakat konu ilerledikçe açıklanabilir bir yere bağlanmaktadır. Seri, 285 manga bölümü sürdü ve "Funbari no Uta" adlı kısa bir "ekstra hikâye" ile sonlandı. Dizinin birçok hayranı "Mankin" kısaltmasını kullanmaktadır. Ayrıca "Shaman King" kart oyunu da Japonya ve Kuzey Amerika'da bulunmaktadır. Şaman Kral, 2000 yılında geçmektedir. Bir şaman olan Yoh Asakura'nın, 500 yılda bir düzenlenen " Shaman Kral Turnuvası*"na katılmasını, ve bu turnuvadan önce ve sonra olan olayları konu alır. Animede arkadaşlık ilişkileri, dostların önemi, iyilik, pozitif düşünce gibi konular oldukça etkileyici bir biçimde anlatılmıştır. Yoh, hikâye boyunca yeni arkadaşlar edinir, şaman dövüşleri yapar ve hayalini gerçekleştirmeye çalışır, "Sakin ve huzurlu bir hayat sürmek.". Bu hayalini de şaman kral olarak gerçekleştirmeye çalışır. Fakat geçmişten bir tehdit, Yoh'un hedefini değiştirecektir, "Ayrıca belirtilen son isimler İngilizce ve Türkçe animede kullanılanlardır." Hikâyenin ana karakteridir. Uysal, sakin ve kaygısız biridir bu da onun, tehlikeli durumlarda açık fikirli ve rahat olmasını sağlar. "Gelecekte ne olacağını kimse bilemez. Kontrol edemeyeceğin bir şey için endişelenmenin bir anlamı yoktur, öyleyse neden canımızı sıkalım?" Kişiliğinde de kendini gösteren kendisinin bu ünlü sözü, onun hayat felsefesidir. Yoh'un tek amacı rahat bir hayat yaşamaktır ve Şaman Kral olduğu zaman bu gayesini gerçekleştireceğine inanmaktadır. Nişanlısı Anna'ya göre, Yoh'un bu özgür fikirleri ve sakin doğası, "kutunun dışını" da düşünmesini sağlar ve bu da onu mükemmel bir Şaman Kral adayı yapar. Koruyucu hayaleti, Amidamaru isimli güçlü bir samuraydır. Hao (Zeke) Asakura'nın ruhu, ikinci reenkarnasyonunda ikiye bölününce Yoh yaşam bulmuştur. Yoh, Ryo ve Faust ile birlikte Funbari Onsen Takımı'nın bir parçasıdır (Türkçe ve İngilizce animede Asakura Takımı). Yoh, geçmiş yaşamında (Hao Asakura) son derece güçlü bir şamandır. Hao'nun ruhunun bir parçası Yoh olarak reenkarne olurken diğer yarısı da şimdiki Hao'dur. Yoh'un hem atası hem de ikizi olan Hao, Yoh'a görünüş olarak çok benzer fakat insanlığı yok etmek istemektedir. İlk yaşamında, Asakura klanının en büyük şamanı idi. Fakat, nihai şaman olabilmek için beş element üzerinde ustalaştıktan sonra şaman olmayan herkesin -çünkü "doğayla bağlantıları olmayan sıradan insanlar" ancak doğayı öldürüyorlardı- öldürülmesi gerektiğine inanmaya başladı. Yeryüzünden insanları kaldırmak istedi fakat klanının kişileri tarafından öldürüldü. Bununla beraber, beş elementte uzmanlaştığı için Hao, ölümü yendi ve beş yüzyıl sonra Silva'nın kabilesinin bir üyesi olarak reenkarne oldu. Bölge Kabilesi'nin Ateş Ruhu'nu çaldı ve Şaman Kral olmaya teşebbüs etti ancak kendi soyundan gelen ve eski ruhu olan tarafından tekrar öldürüldü. Şimdi, beş yüzyıl sonra, Hao ikinci reenkarnasyonundadır. Bununla beraber, bu sefer reenkarne olduğunda ruhu bir şekilde bölünerek ikizleri oluşturmuştur ve bir parçası Yoh haline gelmiştir, bu yüzden her ikisi de gerçek Asakura Hao'nun reenkarnasyonlarıdır. Hao, kimisi onunla aynı görüşü paylaştığı için kimisi de kişisel kazançları için ona sadık olan bir grup şamanı kontrol etmektedir. Takipçileri onu Hao-sama diye çağırmaktadır. Turnuva'daki Hao, Opacho ve Luchist'ten oluşan üç kişilik grubunun adı "Hoshigumi" 'dir. Bir rivayete göre dünya büyük bir kötülüğe sürüklenmektedir. Bu kötülüğü üstesinden sadece dünyadaki en iyi şaman gelebilir. Bu nedenle her 500 yılda bir düzenlenir ve turnuvayı kazanan şamana çok büyük bir güç verilecektir. Rizobiyum Rizobiyum (Rhizobium), nitrojeni bağlayan gram negatif toprak bakterisi türü. Rizobiyum parasponia ve baklagillerin kökleri ile ensimbiyotik ilişkiye girer. Bakteriler bitki köklerinde kök nodülleri şeklinde kolonize olurlar.Bu nodüllerde havadaki nitrojen amonyaka dönüştürülür ve bu amonyak bitkiye glutamin ve üreidler gibi organik bileşikler sağlar. Bitki ise bakteriye fotesentezden elde ettiği organik bileşikleri sağlar. Bu mutalistik yararlı ilişki bütün rizobiyum türleri için geçerlidir. Beijerinck, Hollanda'da, 1888'de baklagillerin nodüllerinden bir mikroorganizma izole eden ve yetiştiren ilk kez kişidir.Bu mikroorganizma "Bacillus radicicola", şeklinde isimlendirilmiştir.Bu mikroorganizma şu an Rizobiyum cinsinin altında sınıflandırılmaktadır. = Dış bağlantılar == Âşık Veysel Âşık Veysel gerçek adıyla Veysel Şatıroğlu (25 Ekim 1894, Sivas - 21 Mart 1973 Sivas), Türk halk ozanı. Afşar boyunun Şatırlı obasına mensuptur. Âşık Veysel Şatıroğlu, 1894 yılında Sivas'ın Şarkışla ilçesine bağlı Sivrialan köyünde dünyaya geldi. Annesi Gülizar, babası "Karaca" lakaplı Ahmet adında bir çiftçiydi. Veysel'in iki kız kardeşi, yörede yaygınlaşan çiçek hastalığına yakalanarak yaşamlarını yitirdi. Ardından Veysel de yedi yaşında aynı hastalıktan dolayı iki gözünü de kaybetti. Kendi anlatımına göre: Babasının, Âşık Veysel'e oyalanması için aldığı bağlamayla önce başka ozanların türkülerini çalmaya başladı. 1930 yılında Sivas Maarif Müdürü olarak görev yapan Ahmet Kutsi Tecer ile Kutsi Bey tarafından düzenlenen bir şairler gecesinde tanıştı. Kutsi Bey tarafından verilen destek ile birçok ili dolaşmaya başladı. Âşık geleneğinin son büyük temsilcilerinden olan Âşık Veysel, bir dönem yurdu dolaşarak Köy Enstitüleri'nde saz hocalığı yaptı. 1965 yılında özel kanunla maaş bağlandı. 1970'li yıllarda Selda Bağcan, Gülden Karaböcek, Hümeyra, Fikret Kızılok ve Esin Afşar gibi bazı müzisyenler Âşık Veysel'in deyişlerini düzenleyerek yaygınlaşmasını sağladı. Şarkışla'da her yıl adına şenlikler yapılır. Eserlerinde Türkçesi yalındır. Dili ustalıkla kullanır. Yaşama sevinciyle hüzün, iyimserlikle umutsuzluk şiirlerinde iç içeydi. Doğa, toplumsal olaylar, din ve siyasete ince eleştiriler yönelttiği şiirleri de