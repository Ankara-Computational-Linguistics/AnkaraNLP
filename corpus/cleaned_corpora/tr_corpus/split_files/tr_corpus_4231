XX. Dönem Samsun Milletvekilliği yapmıştır. Evli ve üç çocuk babasıdır. Resistencia Resistencia, Arjantin'in kuzeydoğusunda, Chaco eyaletinin merkezi olan şehirdir. Ali Eser Ali Eser (d. 1939 Vezirköprü, Samsun), Türk siyasetçi. İstanbul Teknik Üniversitesi Makina Fakültesi mezunudur. Aynı Üniversitede Master yapmıştır. Deniz Kuvvetleri Komutanlığı Gölcük Tersanesi Yeni Gemi İnşaatı Başmühendisliği, Denizcilik Bankası Deniz Nakliyatı TAŞ Kontrol Mühendisliği (Polonya Gdansk Shipyard), Marmara Transport AŞ Tersane İşletme Şefliği, Tersane Müdürlüğü, Genel Müdürlüğü ve Murahhas Azalığı, Gemi İnşa Sanayicileri Birliği Genel Sekreterliği, Türk Loydu Vakfı Yönetim Kurulu Üyeliği,Murahhas Azalığı(Halen Yüksek Danışma Kurulu Üyesi), Haydarpaşa Lisesi Eğitim Vakfı Yön.Kur. Başkanlığı, TBMM XVIII. ve XIX. Dönem Samsun Milletvekilliği yapmıştır. Evli ve iki çocuk babasıdır. Adem Yıldız Adem Yıldız (d. 1954 Bafra, Samsun), Türk siyasetçi. İmam Hatip Okulu mezunudur. Sanayicilik ve Otobüs İşletmeciliği, Türkiye Büyük Millet Meclisi XIX. ve XX. Dönem Samsun Milletvekilliği yapmıştır . Osman Koray Ertaş Osman Koray Ertaş (d. 1974, İskenderun) Türk büyükelçi. Ankara Üniversitesi Siyasal Bilgiler Fakültesi Uluslararası İlişkiler Bölümü'nden 1996 yılında mezun olmuştur. 1997 yılında University of Sussex'te "Avrupa Çalışmaları" alanında yüksek lisans yapmıştır. Halen George Mason Üniversitesi Çatışma Analizi ve Çözümleri alanında Bulgaristan Müslüman Türk azınlığı konusunda doktora eğitimine devam etmektedir. 1997 yılında Dışişleri Bakanlığı'na girmiş ve çeşitli görevlerde bulunmuştur. Abdullah Gül'ün dışişleri bakanlığı döneminde 2005-2007 yıllarında özel kalem müdür yardımcısı olmuş, 2007-2008 yıllarında ise bu sefer Abdullah Gül'ün cumhurbaşkanı olmasıyla cumhurbaşkanlığı özel kalem müdür yardımcılığını üstlenmiştir. 2008-2011 yılları arasında Vaşington Büyükelçiliği'nde müsteşar olmuştur. 2011 yılında Dışişleri Bakanlığı enformasyon genel müdür yardımcılığına atanmış, 2012 yılında Dış Politika Danışma Kurulu üyeliğine getirilmiş ve 2011-2014 yılları arasında Büyükelçi unvanıyla Cumhurbaşkanı Özel Kalem Müdürü olarak görev yapmıştır. 1 Ekim 2014 - 31 Aralık 2018 tarihlerinde Türkiye Cumhuriyeti Bükreş Büyükelçiliği görevini yürütmüştür. 2019 yılı itibarıyla Dışişleri Bakanı Mevlüt Çavuşoğlu'nun özel müşaviridir. Ayrıca Dış Politika Danışma Kurulu üyesi olarak da atanmıştır. Evli ve üç çocuk babasıdır. Musa Uzunkaya Musa Uzunkaya (d. 1952 Samsun), Türk siyasetçi. Erzurum Atatürk Üniversitesi İslami İlimler Fakültesi İslam Hukuku Bölümü mezunudur. Samsun Müftü Muavinliği, Espiye, Havza, Akçakoca, Akçaabat Müftülükleri, Hollanda’da Din Görevliliği, Adalet ve Kalkınma Partisi Kurucu Üyeliği, TBMM XX., XXI. ve XXII. Dönem Samsun Milletvekilliği yapmıştır. Evli ve dört çocuk babasıdır. Cemal YÄ±lmaz Demir Cemal Yılmaz Demir (d. 12 Ağustos 1960 Vakfıkebir, Trabzon), Türk siyasetçi. Ondokuz Mayıs Üniversitesi İlahiyat Fakültesi mezunudur. Halkla İlişkiler ve İşletme Eğitimi almıştır. Özel Öğretim Kurumları Kuruculuğu, İşletmeciliği, İnşaat Müteahhitliği ve Serbest Ticaret yapmaktadır. Refah ve Fazilet partisi Samsun il başkanlığı ve 1999 yerel seçimlerinde Fazilet Partisi Samsun Büyükşehir belediye başkan adayı olmuştur. Ak Parti teşkilat başkan yardımcılığı, MKYK üyeliği (2003-2012) TBMM XXII., XXIII.ve XXIV. Dönem Samsun Milletvekilliği yapmıştır. Evli ve dört çocuk babasıdır. Son olarak Ak parti siyasi ve hukuki işler başkan yardımcılığı görevini yürütmektedir. Jazze Pha Phalon Alexander, sahne adı ile Jazze Pha ( ), Amerikalı müzik yapımcısı, söz yazarı ve rapçi. Memphis, Tennessee doğumlu olan Jazze Pha, soul müzik grubu Bar-Kays'in basçısı James Alexander'ın oğludur. Sho'nuff Records plak şirketinin kurucusu ve CEO'sudur. 1996'da rapçi Tela ile yaptığı "Sho Nuff" adlı single ile müzik piyasasına adım attı. Aaliyah, Bone Thugs-N-Harmony, 8Ball & MJG, Nappy Roots, MC Breed, Girlicious, Lil Wayne, Lisa "Left-Eye" Lopes, Ludacris, Nate Dogg, Nelly, Young Buck, Ras Kass, T.I., Too Short, Trick Daddy ve UGK gibi çok sayıda sanatçı ve grupla çalıştı. Ciara'ya müzik yaşamının başında destek oldu ve sanatçının "Goodies" ve "" albümlerinin prodüktörlüğünü üstlendi. Ahmet Yeni Ahmet Yeni (d. 10 Ağustos 1955 Samsun), Türk siyasetçi. Marmara Üniversitesi İlahiyat Fakültesi mezunudur. Albaraka Türk Katılım Bankası Mali ve İdari İşler Şefi, Bursa Şubesi Müdürlüğü, Fon Kullandırma Müdür Yardımcılığı, Mali ve İdari İşler Müdür Vekilliği, Risk Takip Müdürlüğü ve Şubeler Müdürlüğü, Yazarlık, TBMM XXII., XXIII. ve XXIV. Dönem Samsun Milletvekilliği yapmıştır. Evli ve dört çocuk babasıdır. Kemal Kabataş Kemal Kabataş (1947 Kavak, Samsun), Türk siyasetçi. Ankara Üniversitesi Siyasal Bilgiler Fakültesi mezunudur. Maliye Müfettişliği, Hazine Dış Ticaret Müsteşarlığı Ekonomik Araştırmalar Genel Müdürlüğü, Kamu Finansmanı Genel Müdürlüğü, Müsteşar Yardımcılığı, Müsteşar Vekilliği, Maliye Bakanlığı Müsteşarlığı, T.C. Ziraat Bankası Yönetim Kurulu Üyeliği, Tarım Kredi Kooperatifleri Merkez Birliği Yönetim Kurulu Üyeliği, Küçük ve Orta Ölçekli İşletmeleri Geliştirme ve Destekleme İdaresi Başkanlığı İcra Kurulu Üyeliği, TBMM XXI. Dönem Samsun Milletvekilliği yapmıştır. Evli ve iki çocuk babasıdır. Okan Üniversitesi Mütevelli Heyet üyesidir. Chimamanda Ngozi Adichie Chimamanda Ngozi Adichie (; d. 15 Eylül 1977), Nijeryalı yazar. Trijntje Oosterhuis Judith Katrijntje "Trijntje" Oosterhuis (; 5 Şubat 1973 - Amsterdam, Hollanda) Hollandalı pop şarkıcı. Judith Katrijntje Oosterhuis 5 Şubat 1973 tarihinde Hollanda'nın başkenti Amsterdam'da doğmuştur. Trijntje Oosterhuis çocukluk yaşlarında Teoloji akımıyla ilgilenmeye başlamış Katolik Din adamı Hollandalı Teoloji uzmanı Huub Oosterhuis'tan eğitim görmüştür. Amsterdam Promenade Orkestra'sında Violinst Jozefien Melief'ten eğitim almıştır. 1990 yılında Judith erkek kardeşi Tjeerd Oosterhuis ile birlikte Total Touch adında grubu kurmuştur. 1991 yılında Grote Prijs van Nederland adlı Amatör müzik yarışmasına katılmışlardır. 1994 yılında Candy Dulfer ile Tur'a çıkma fırsatı yakalamıştır. ve yine Candy Dulfer'in albümünde birlikte şarkı seslendirmişlerdir. bu şarkı altı haftada listelerde kalmıştır. aynı zamanda ikili iki yıl boyunca Dünya tur'una katılmıştır. Total Touch grubu her ne kadar ilk albümlerini 1995 yılında çıkartmak isteselerde albümlerini 1996 yılında yayımlamışlardır. İlk singleları "Touch Me There" yayımlanan yılın yaz'ında hit şarkı olmuştur. Şarkı ilk ay'da 100,000 kopya satmıştır. şarkı Hollanda listelerinde sadece 14. sıraya kadar çıkabilmiştir. İkinci albümleri "This Way" Hollanda'da başarılı olsa da Uluslararası alanda pek başarı gösterememiştir. 1999 yılında Trijntje Oosterhuis canlı albümünde Stevie Wonder'ın coverlarına yer vermiştir. 2001 yılında Grup üyeleri kendi solo kariyerlerine devam etmek için ayrılmışlardır. 2004 Eylül'de Trijntje'nin ilk çocuğu Jonas doğmuştur. 31 Temmuz 2006 tarihinde ise ikinci oğlu Marijn Benjamin van den Eeden doğmuştur. İkinci Caz albümü "The Look Of Love (Burt Bacharach Songbook)" 'ı Burt Bacharach yönetmiştir. Burt albümdeki iki track'ta piyano çalmıştır. albüm 20 Kasım 2006 tarihinde yayımlanmıştır. Albüm platinyum ödülü almış ve 70,000 kopya satmıştır. Aralık 2006'da Metropole Orchestra ile birlikte tur'a çıkmış, Burt Bacharach'ın yılbaşı şarkılarını seslendirmiştir. Trijntje Oosterhuis, Avusturya'nın başkenti Viyana'da yapılan 2015 Eurovision Şarkı Yarışması'nda Hollanda'yı "Walk Along" adlı şarkıyla temsil etmiştir. Osman Çakır Åžu anlamlara gelebilir: Osman Çakır (1952 doğumlu siyasetçi) Osman Çakır (d. 1952, Sürmene, Trabzon), Türk siyasetçi. Orta Doğu Teknik Üniversitesi Kimya Bölümü mezunudur. Hacettepe Üniversitesi Sağlık Bilimleri Fakültesi'nde Yüksek Lisans, Hacettepe Üniversitesi Fiziko Kimya Dalında Doktora yapmıştır. Ondokuz Mayıs Üniversitesi Öğretim Üyeliği, Enstitü Müdür Yardımcılığı, Döner Sermaye İşletme Müdürlüğü, Satınalma Müdürlüğü, İhale Komisyonu Başkanlığı, Fakülte Kurulu Üyeliği, Yönetim Kurulu Üyeliği, Ondokuz Mayıs Üniversitesi Rektörlüğü, Üniversitelerarası Kurul Başkanlığı, Haber ve Ortadoğu Gazeteleri Köşe Yazarlığı, TBMM XXIII. Dönem Samsun Milletvekilliği, Türkiye - Avrupa Birliği Karma Parlamento Komisyonu Üyeliği ve Eş-Başkan Yardımcılığı yapmıştır. Evli ve iki çocuk babasıdır. Mihail Panaretos Mihail Panaretos (; 1320 - 1390 civarı), Bizanslı tarihçi. Trabzon İmparatoru I. Aleksios Komnenos ve onun yerine gelen imparatorlar döneminde yaşananları konu alan kroniğin yazarıdır. 1204 ile 1426 yılları arasını anlatan kroniğin 1390 yılından sonraki kısmı anonim isim veya isimler tarafından yazılmıştır. Osman Çakır (1964 doğumlu siyasetçi) Osman Çakır (d. 1 Ağustos 1964 Akçakoca, Düzce), Türk siyasetçi. Atatürk Üniversitesi İlahiyat Fakültesi mezunudur. Uşak Eşme İmam-Hatip Lisesi, Merzifon Lisesi, Akçakoca Kız Meslek ve İmam-Hatip Liselerinde öğretmenlik ve yöneticilik, Akçakoca Lisesi Müdürlüğü, Düzce Sosyal Hizmetler İl Müdürlüğünde İl Müdürlüğü. TBMM XXIV. Dönem Düzce milletvekilidir. Evli ve üç çocuk babasıdır.. Georgi Ostrogorski Georgi Aleksandroviç Ostrogorski (; 19 Ocak 1902, Sankt-Peterburg - 24 Ekim 1976, Belgrad), Rus asıllı Sırp Bizantolog. 19 Ocak 1902 tarihinde Sankt-Peterburg'da, Aleksandra Konstantinovna ve Aleksandr Yakovlieviç Ostrogorski'nin çocuğu olarak dünyaya geldi. Üniversite eğitimi için gittiği Almanya'da, 1921-1924 yılları arasında Heidelberg Üniversitesi'nde felsefe ve sosyoloji eğitimi gördü. Mezun olduktan sonra gittiği Paris'te iki yıl boyunca Bizantoloji eğitimi aldı. 1927 yılında hazırladığı doktora teziyle Heidelberg Üniversitesi'nde doktorasını tamamladı. 1928'de Breslau Üniversitesi'nde Bizantoloji dalında doçent oldu. 1933'te Belgrad Üniversitesi Felsefe Fakültesi Bizantoloji Bölümünde çalışmaya başladı. Burada iken 1940'ta magnum opusu olarak kabul edilen "Bizans Devleti Tarihi"ni yayınladı. 2 Mart 1946'da muhabir üye olduğu Sırp Bilim ve Sanat Akademisine 18 Mart 1948'de tam üye olurken; ilerleyen yıllarda Yugoslav Bilim ve Sanat Akademisi, Amerika Orta Çağ Akademisi, Académie des inscriptions et belles-lettres ve Avusturya Bilimler Akademisi üyesi oldu. Oxford Üniversitesi, Sorbonne Üniversitesi, Strasbourg Üniversitesi'nin de içinde bulunduğu bazı üniversitelerden fahri doktora unvanı aldı. 24 Ekim 1976 tarihinde Belgrad'da vefat eden Ostrogorski, bu tarihe kadar Belgrad'daki görevini sürdürdü. Lise Darly Lise Darly (d. 27 Aralık 1981, Nice), Fransız şarkıcıdır. Darly, 2005 Eurovision Şarkı Yarışması'nda Monako'yu "Tout de moi" adlı şarkıyla temsil etmiştir. Kahverengi orman toprakları Kahverengi orman toprakları, ılıman iklim bölgelerinde kışın yaprağını döken geniş yapraklı ormanlar altında gelişir. İklim, bitki örtüsü ve yerli kaya etkisi altında oluşmuştur. Orman altında oluştuğu için organik madde (humus) açısından zengindir, genellikle rengi koyudur. Kahverengi orman toprakları; Karadeniz dağlarında, Marmara'da Yıldız dağlarında, İçbatı Anadolu bölümünde, Güneydoğu toros dağlarında görülür. Eğimli yerlerde birikme katı olan B katmanı her zaman bulunmaz, sadece A ve C katmanları vardır. Karadeniz'e bakan kuzey yamaçlarda yağış fazlalığı sebebiyle toprak yıkanır, kireç topraktan uzaklaşır. Toprak asit karakterlidir. Bu dağların yükseklerinde podzolleşme başladığından toprağın rengi daha açıktır ve bitki artıkları toprağa tam olarak karışmamıştır. Karadeniz'e bakan dağların güney yamaçlarında yağış azlığına bağlı toprağın B katmanında kireç birikmesi görülür. Kuru ormanların altında alkali karakterli "Kireçli Orman toprakları" oluşur. Kahverengi orman toprakları eğimli yerlerde gelişen genç topraklardır. Toprağın yıkanmadan dolayı ph değerinin düşük nötr özellikte olması bitkilerin besin maddelerini almasını kolaylaştırır. Su tutma kapasitesi yüksek olan topraklarda, yağıştan dolayı toprak suyu da boldur. Bu topraklar üzerinde Karadenize bakan yamaçlarda güçlü ormanlar gelişir. Shady XV Shady XV ("Shady Fifteen" okunur), Amerikan plak şirketi Shady Records sanatçılarının ortaklaşa hazırladıkları toplama albümdür. 24 Kasım 2014'te Shady Records ve Interscope Records etiketiyle yayınlandı. Shady'nin 15. yılı şerefine çıkan albüm, şirketten çıkan (Eminem'in solo projeleri hariç) 15. albüm oldu. Albüm iki diskten oluşmaktadır. İlk diskte Shady Records sanatçıları Slaughterhouse, Yelawolf, D12 ve Bad Meets Evil tarafından seslendirilen yeni parçalar yer alırken, ikinci diskte eski ve yeni tüm Shady Records sanatçılarının yer aldığı hit parçalar yer almaktadır. 3 Haziran 2014'te, Eminem'in menajeri Paul Rosenberg Twitter hesabından "Shady XV" şeklinde tweet attı. Ağustos ayında Eminem, Rihanna ile çıktığı The Monster turnesinin Detroit, Michigan durağında Shady XV baskılı tişört giydi. Eminem yeni albüm haberini 25 Ağustos 2014'te tweet atarak doğruladı. Tweet ile birlikte 20 saniyelik bir tanıtım videosu yayınlandı. Albüm kapağı 13 Ekim'de ve şarkı listesi 29 Ekim'de açıklandı. Albüm kapağındaki maske Cuzallo Ink tarafından tasarlandı. 10 Kasım tarihinde "CXVPHER" adlı rap videosu albüm promosyonu için yayınlandı. 18 Kasım'da yayınlanan bir videoda Eminem, "Lose Yourself" şarkısının hiç yayınlanmayan orijinal demo versiyonu hakkında bilgiler verdi. Eminem bu demoyu hatırlamadığını ifade etti. Albümün ilk single'ı, nakaratını Sia'nın seslendirdiği ve prodüktörlüğünü Emile Haynie'nin üstlendiği "Guts Over Fear", ilk kez Denzel Washington'ın "The Equalizer" filminin 16 Haziran 2014'te yayınlanan fragmanında duyuldu. Film için hazırlanan reklam filmi 24 Ağustos 2014'te MTV Video Müzik Ödülleri yayını sırasında gösterildi ve şarkının, "Shady XV" albümünün ilk single'ı olduğu duyuruldu. Şarkı bir gün sonra iTunes Store üzerinden satışa çıktı. Albümün ikinci single'ı, Slaughterhouse tarafından seslendirilen ve prodüktörlüğünü DJ Premier'in üstlendiği "Y'all Ready Know", 4 Kasım 2014'te piyasaya çıktı. Aynı gün şarkı için çekilen video klip yayınlandı. Eminem'e Royce da 5'9", Big Sean, Danny Brown, Dej Loaf ve Trick Trick'in eşlik ettiği ve altyapısı Statik Selektah'ya ait olan "Detroit Vs. Everybody", 10 Kasım'da Shade 45'da tanıtıldı. Şarkı bir gün sonra iTunes'da satışa çıktı. Disk 1 (Disc X) Disk 2 (Disc V) 1968 FA Cup Finali 1968 FA Cup Finali, 18 Mayıs 1968 tarihinde 1967-68 FA Cup şampiyonunu belirlemek için Wembley Stadyumu'nda, West Bromwich Albion ile Everton takımları arasında oynanan FA Cup finalidir. West Bromwich Albion, uzatma bölümlerinin sonunda rakibini 1-0 mağlup ederek kupada şampiyonluğa ulaştı. Elde ettiği şampiyonlukla birlikte bir sonraki sezon düzenlenen 1968-69 UEFA Kupa Galipleri Kupası'nda mücadele etme hakkı kazandı. First Division'da mücadele eden iki takımdan Everton 1967-68 lig sezonunu beşinci ve West Bromwich Albion sekizinci bitirdi. İkisi arasında yapılan iki lig maçında da Everton kazanırken; Goodison Park'taki maç 2-1, The Hawthorns'taki maç 6-2 bitti. Takımlar daha önce FA Cup'ta dört kez karşılaştı. Everton, biri 1906-07 yarı finali olmak üzere üç maçı kazanırken; Albion'un tek galibiyeti 1930-31 yarı finalinde geldi. Seydişehir Eti Alüminyumspor Seydişehir Eti Alüminyumspor, Konya'nın Seydişehir ilçesinde Etibank Alüminyum İşletmesi tarafından kurulan futbol kulübü. 1 sezon 2. Lig'de (Şu anki 1. Lig) , 14 sezon da 3. Lig'de oynayan Seydişehir Eti Alüminyumspor, en son 2000-2001 sezonunda 3. Lig'de boy göstermiş ve Amatör Lig'e düşmüştür. Hale Amatör Ligde mücadele etmektedir. 1965'te Seydişehir'de Etibank'ın Alüminyum İşletmesi kurmasından bir müddet sonra Etibank Seydişehir Alüminyumspor adıyla kurulan kulüp, 1980'li yıllarda profesyonel liglere katılmak için terfi maçları oynayıp elendi. Dönemin Turgut Özal Hükümeti'nin çıkardığı bir kanunla 3. Lig kurulup terfi maçlarında elenen fakat spor tesisi olan kulüplerin bu lige alınabileceğine dair kanun sayesinde tarihinde ilk kez profesyonel liglerde mücadele etmeye başladı. 1984-1985 sezonunu 3. Lig 6. Grup'ta lider tamamlayarak tarihinde ilk kez 2. Lig'e yükseldi. Ancak 1985-1986 sezonunda 2. Lig B Grubu'nu sonuncu sırada tamamlayarak 3. Lig'e düştü. 1996-1997 sezonunda ise 3. Lig 5. Grup'ta 16. sırada yer alarak amatör kümeye düştü. Kulüp 1997-1998 sezonunu amatör kümede geçirirken Etibank Yeniden Yapılanma Çerçevesinde 1998 yılının başında 26 Ocak 1998 tarihli Bakanlar Kurulu Kararı ile ilçedeki alüminyum işletmesi, Eti Alümimyum AŞ olarak kurumsallaştırıldı. Bunun üzerine kulübün adı Seydişehir Eti Alüminyumspor olarak değiştirildi. Amatör kümede geçirdiği iki sezonun ardından, takımın başına Levent Numanoğlu'nun geçmesiyle Konya Süper Amatör Lig'de şampiyon olup 1999-2000 sezonunda tekrar 3. Lig'de mücadele etmeye başladı. 2000-2001 sezonunda TMSF'ye devredilen Etibank'ın Bayındırbank çatısına alınmasının ardından 3. Lig 5. Grup'u 15. sırada tamamlayarak tekrar amatör kümeye düşen kulüp, bundan sonra profesyonel liglere bir daha dönememiştir. 2001-2002 sezonu sonunda Konya Süper Amatör Lig'de tekrar şampiyon olup 3. Lig'e yükselme play-off maçları oynayan kulüp, çeyrek finalde Isparta Telekomspor'a kaybetti. Eti Alümimyum AŞ'nin 2005 yılında özelleştirilmesinin ardından 2005-2006 sezonunda Konya Süper Amatör Ligi'nden Konya 1. Amatör Ligi'ne düşen kulüp, sahipsiz bırakıldığı için liglerde mücadele edememeye başladı. 1985-1986 1984-1985, 1986-1997, 1999-2001 1966-1984, 1997-1999, 2001- Åžampiyonluk (1) : 1984-1985 Akbaba Sultan Akbaba Sultan, gerçek adı Mehmed ve Ak Mehmed Efendi olan, Buhara’dan Fâtih Sultân Mehmed Hân ile Konstantıniyye şehrini fetheden Ni'mel-ceyş’den gazi, mutasavvıf şeyh ve alim. Hacı Bayrâm-ı Velî’nin müridi ve halifelerinden Akşemseddin ile birlikte Fâtih Sultân Mehmed’e danışmanlık yapmışdır. Fetih’den sonra izin alıp talebeleri ile Akbaba köyü'ne yerleşmiş, kendi adıyla anılan Akbaba'da gömülmüştür. Sonralarda türbenin yanına Can Fedâ Hâtun Câmii inşa edilmiştir. Türbesi Yuşa Peygamber’den sonra Beykoz’daki sık ziyaret edilen yerlenderdir. Claimed (The Walking Dead) Claimed (), kıyamet sonrası korku televizyon dizisi "The Walking Dead" 'in dördüncü sezonunun on birinci bölümüdür. İlk olarak Birleşik Devletler'de 'te AMC'de yayımlanmış olup, Nichole Beattie ile Seth Hoffman tarafından yazılmış ve Seith Mann tarafından yönetilmiştir. Bölümde Glenn Rhee (Steven Yeun) ve Tara Chambler (Alanna Masterson), Washington'a doğru giden üç kişiye katılırken, Rick (Andrew Lincoln) üç yağmacı ile uğraşır ve Carl (Chandler Riggs), Michonne (Danai Gurira) hakkında daha fazla şey öğrenir. Tara (Alanna Masterson), Çavuş Abraham'ın (Michael Cudlitz) askeri kamyonetinin arka kısmında oturmakta ve yolda gördüğü önemli yerlerin isimlerini eline yazmaktadır. Grup, yolu tıkayan bir grup terk edilmiş arabayı görünce durur ve bunu gören aylaklar kamyonete doğru yaklaşarak kamyonetin arkasına vurmaya başlar. Tara onları vurmaya hazırlanırken, Abraham onu durdurur ve aylakları elindeki levye aracılığı ile yüzünde büyük bir gülümseme ile öldürür. Tara, Abraham'a daha önce aylakları öldürürken gülümseyen birisini görmediğini söyler. Abraham ona kendisinin "dünyanın en şanslı insanı" olduğunu söyler. O sırada, Michonne (Danai Gurira) ve Carl (Chandler Riggs) kayvaltıda mısır gevreği yemektedir. Carl, Michonne'un evde bulduğu ve kendisine çok büyük gelen gömleği ile dalga geçmektedir. Michonne kendisinin daha önce soya sütünü çok sevdiğini söyler. Carl ise soya sütü içeceğine Judith'in mamasını yemeyi tercih edeceğini dile getirir. Kayıp kardeşini hatırlayan Carl'ın morali bozulur ve Carl, masayı terk eder. Rick (Andrew Lincoln), Carl'ı güldürmeyi başardığı için Michonne'a teşekkür eder zira kendisi Carl'ın hem babası hem de en iyi arkadaşı olamayacağına inanmaktadır. Rick'e göre Carl'ın Michonne ile olan arkadaşlığı önemlidir. Michonne, Rick'e, Carl ile birlikte malzeme aramaya gideceklerini söyler. Rick onlara katılmak ister ama Michonne, Rick'in dinlenmeye ihtiyacı olduğunu söyler. Bunun üzerine Rick, Carl'a, Colt Python tabancasını verir ve Michonne ile Carl, öğleye kadar geri döneceklerini söyler. Rick üst kattaki yatak odasına çıkar ve uykuya dalır. Girdikleri ilk evi temizledikten sonra Michonne, Carl'ın neşesini yerine getirmeye çalışır. Michonne'un Carl'a çocuklarla daha iyi geçindiğini söylemesi, Carl'ın Michonne'un geçmişi hakkında sorular sormasına yol açar. Michonne, kıyamet kopmadan önce bir oğlu olduğunu söyler ve Carl buna şaşırır. Carl konu ile ilgili sorular sormaya devam edince Michonne, ikinci evdeki malzemeleri toplarken temizledikleri her oda başına Carl'ın bir sorusunu cevaplayacağını söyler. Rick, bir grup adamın alt katta çıkardığı sesler üzerine uyanır. Adamlardan biri, grubun geri kalanından merhamet dilemektedir. Ardından Rick, yukarı doğru çıkan ayak seslerini duyar ve yatağının altına saklaır. Tony (Davi Jay), odaya girer, daha önce Rick'in yattığı yatağa uzanır ve uykuya dalar. Michonne, Carl'a güvenir ve oğlunun adının Andre Anthony olduğunu söyler. Michonne bir süre sonra içinde bulundukları evdeki çocuk odalarını görür. Odalardan birinde önce çocuğunu ardından kendilerini öldürmü bir ailenin cesetleri ile karşılaşır. Gördüklerinden rahatsız olan Michonne, odadan çıkar ve odanın kapısını kapatarak Carl'ın içeridekileri görmesini engeller. Carl, Judith ve Andre Anthony'nin cennette bir arada olduğunu söyleyerek Michonne'u rahatlatmaya çalışır. Rick yatağının altında saklanmaya devam ederken odaya Len (Marcus Hester) girer. Tony'nin yatağı "sahiplenmesini" dikkate almaması üzerine Len, Tony ile dövüşmeye başlar ve bu sırada Tony yere düşer ve Rick'i yatağın altında saklanırken görür ancak Len o sırada onu boğduğu için Tony sesini çıkaramaz ve orada hayatını kaybeder. Len ardından daha önce Tony'nin yattığı yatağa girerek uykuya dalar. Abraham'ın kamyonetinin arkasında bulunan Glenn (Steven Yeun) uyanır. Kamyonetten inmek isteyen Glenn, arka pencereyi yumruklamaya başlar ve bunun üzerine Abraham sinirli bir şekilde kamyoneti durdurur ve dışarı çıkar. Glenn, Maggie'yi aramaya devam etmekte ısrar eder ancak Abraham, Glenn'in "görev"in gidişatını engellemeye çalıştığını iddia eder ve Dr. Eugene Porter'ın (Josh McDermitt) kıyamete neyin neden olduğunu bildiğini ancak onun hükümet ile olan iletişiminin kopmuş olduğu gerekçesiyle grubun Washington DC'ye doğru yol aldığını söyler. Abraham, Glenn'in kaybını anlayışla karşıladığını ancak Washington'a ulaşmak için en küçük bir yardıma bile ihtiyacı olduğunu söyler. Glenn yeniden oradan ayrılmaya çalışır ancak Abraham'ın Maggie'nin ölmüş olduğunda ısrar etmesi üzerine Glenn onun yüzüne yumruk atar. Bunun üzerine Abraham ile Glenn dövüşmeye başlar. Tara ve Rosita (Christian Serratos) kavgayı durdurmaya çalışırken Eugene, kendilerine doğru gelen bir grup aylağın varlığını fark eder. M4A1 saldırı tüfeğinin nasıl kullanılacağını bilmediği aşikâr olan Eugene, tüfeğiyle aylakları vurmaya çalışırken kamyonette bir dizi kurşun deliğinin oluşmasına sebebiyet verir. Kurşunların bir kısmı, kamyonetin benzin deposunu deler. Eugene'in çıkardığı silah sesleri üzerine grup bu sefer bir araya gelerek aylakların icabına bakar. Bunun ardından Glenn ile Tara, Maggie'yi bulmaya gider. Kamyonet artık kullanılamaz durumda olduğundan Rosita, Glenn ile Tara'yı takip eder ve Eugene, yeni bir araç bulana kadar onlara katılmaları konusunda Abraham'ı ikna eder. Len uyurken ve Tony halen baygın bir halde yerde yatarken Rick, saklandığı yatağın altından sessizce dışarı çıkar. Rick tam odadan dışarı çıkmak üzereyken, alt kattaki grubun Michonne'un yeni yıkanmış kıyafetlerini bulması üzerine çıkardığı sesler, Len'in uyanmasına sebep olur. Adamlar, "kadına" ilk kimin sahip olacağı üzerine tartışmaya girerken, Rick çamaşır odasına saklanır. O sırada oradaki tuvaleti kullanan üçüncü bir adam ile Rick kavga etmeye başlar. Rick, adamı boğarak öldürmeyi başarır ve adamın Uzi makineli tüfeği ile ceketini alarak odanın penceresinden aşağı atlar. Rick, evin kapısının önündeki verandanın altında saklanmaktadır ve orada bulunan adamı öldürmeden hemen önce (Jeff Kober) Michonne ile Carl'ın eve doğru yürümekte olduğunu görür. Rick'in daha önce çamaşır odasında öldürdüğü adam bir aylak olarak yeniden canlanmıştır ve bunun üzerine evin içindeki diğerlerinin çıkardığı silah sesleri üzerine verandadaki adam eve doğru girer. Rick, Michonne ve Carl'a doğru koşar ve grup evden koşarak uzaklaşır. Glenn ve grubu hapishaneden kaçmak için kullandıkları okul otobüsüne doğru giderken, Rick'in grubu tren rayları üzerinde yürümektedir. Rayların üzerinde duran bir trenin üzerine asılmış "Herkes için sığınak. Herkes için bir çevre. Bize katılanlar hayatta kalır." yazan bir tabela görür ve bunun üzerine oraya doğru yürümeye devam ederler. "Claimed", denetçi yapımcı Nichole Beattie ve ortak baş yapımcı Seth Hoffman tarafından yazılmış ve Seith Mann tarafından yönetilmiştir. Bölüm, tümüyle baş oyuncular Rick Grimes (Andrew Lincoln), Carl Grimes (Chandler Riggs), Michonne (Danai Gurira) ve Glenn Rhee'e (Steven Yeun) odaklanmaktadır ve dizinin daimi yardımcı oyuncularından Tara Chambler rolündeki Alanna Masterson, Çvş. Abraham Ford rolündeki Michael Cudlitz, Dr. Eugene Porter rolündeki Josh McDermitt ve Rosita Espinosa rolündeki Christian Serratos'a da yer verir. Norman Reedus (Daryl), Lauren Cohan (Maggie) ve Melissa McBride'ın (Carol) isimleri bölümün jeneriğinde geçmiş olmasına rağmen bölümde yer almamaktadır. Emily Kinney (Beth), Chad L. Coleman (Tyreese), Sonequa Martin-Green (Sasha) ve Lawrence Gilliard, Jr. da (Bob) bölümde olmamalarına rağmen adları "diğer oyuncular" listesinde geçer. Yayımlandığı akşam 13.12 milyon kişi tarafından izlenen bölüm, 18-49 yaş aralığındaki izleyici kitlesinden 6.6 puan aldı. Bu izlenme oranları, bir önceki bölümden bir miktar daha az olmasına rağmen yine de o günün en çok izlenen programları arasında yer almıştır. Bölüm, o gün kablolu televizyonda en çok izlenen program olmuştur. IGN yazarı Roth Cornet, bölümü olumlu yorumlayarak bölüme 10 üzerinden 8.3 puan verdi. "The A.V. Club" yazarı Zack Handlen ise bölüme B+ notunu verdi. Manitas de Plata Manitas de Plata (doğum adı : Ricardo Baliardo; 7 Ağustos 1921 – 5 Kasım 2014), Fransız flamenko gitaristi ve bestecisi. Dansçı Nina Corti ile birlikte 1968'de İngiliz Kraliyet ailesi için verdikleri resitalde "En İyi Performans" ödülü kazandı. GÃ¶khan Erarslan Gökhan Erarslan, (d. 1982 İstanbul) Türk oyun yazarı ve tiyatro yönetmeni. 2005 senesinde British Council- Oyun Yaz Projesi’ne seçildi ve bir yıl süreyle work-shoplara katılarak yazarlık atölyelerinde bulundu. 2006 yılında Dokuz Eylül Üniversitesi Güzel Sanatlar Fakültesi Sahne Sanatları Bölümü Dramatik Yazarlık ve Dramaturgi Anasanat Dalı’nı kazanarak başladığı lisans eğitimini 2010 yılında bölüm birinciliği ile tamamladı. 2010 yılında Yeni Metin Yeni Tiyatro Projesi içinde yer aldı. TRT için belgesel ve çeşitli programlarda metin yazarlığı yapmasının yanı sıra seslendirme de yapmaktadır. Sonbaharı Beklerken – Sadri Alışık Tiyatrosu Yön: Naşit ÖZCAN / 2012 Aldatma Sanatına Giriş- gusto Yön: Gökhan ERARSLAN / 2013 Mucizeler Sirki Sisler Ülkesinde (Ç.O.) – Sadri Alışık Tiyatrosu Yön: Kerem ALIŞIK / 2013 Vakti Geldi- İBB Şehir Tiyatroları Yön: Naşit ÖZCAN / 2013 Paşa Paşa Tiyatro ya da Ahmet Vefik Paşa- İstanbul Devlet Tiyatrosu Yön: Mutlu GÜNEY / 2014 Market - Çolpan İlhan & Sadri Alışık Tiyatrosu Yön: Gökhan ERARSLAN / 2014 Cahide Sonku Müzikali – Tiyatro Keyfi Yön: Kemal BAŞAR / 2015 Dumanaltı Aşklar (Selahattin Duman’ın yazılarından Ferhat ERGÜN ile beraber oyunlaştırma) – Tiyatro Seyirlik Yön: Hüseyin Avni DANYAL Korku İmparatorluğu – myth Aldatma Sanatına Giriş- gusto Market- Çolpan İlhan & Sadri Alışık Tiyatrosu 2007 yılı Suat Taşer Kısa Oyun Yazma Yarışması’nda “Süper Maria” adlı oyunuyla Başarı Ödülü… 2009 yılında Anadolu Birliği Derneği Yürek Harmanı Sosyal Sorumluluk Projesi Oyun Yazma Yarışması’nda ‘Curcuna’ adlı kısa oyunuyla Mansiyon Ödülü… 2012 yılı Feraizcizade Mehmet Şakir Oyun Yazma Yarışması’nda ‘Paşa Paşa Tiyatro yahut Ahmet Vefik Paşa’ isimli oyunuyla İkincilik Ödülü… 2013-2014 tiyatro sezonunda ‘Vakti Geldi’ adlı oyunla XIV. Direklerarası Seyirci Ödülleri’nde Yılın En İyi Oyun Yazarı Ödülü… 2014–2015 tiyatro sezonunda ‘Market’ adlı oyunuyla Yeni Tiyatro Dergisi Emek ve Başarı Ödülleri’nde Aydın Arıt Yılın Oyun Yazarı Ödülü… 2014–2015 tiyatro sezonunda ‘Paşa Paşa Tiyatro yahut Ahmet Vefik Paşa’ adlı oyunuyla Ekin Yazın Dostları Tiyatro Ödülleri’nde Yılın En İyi Oyun Yazarı Ödülü… 2014–2015 tiyatro sezonunda ‘Paşa Paşa Tiyatro yahut Ahmet Vefik Paşa’ adlı oyunuyla Rotary Tiyatro Ödülleri’nde Yılın En İyi Oyun Yazarı Ödülü… Meryem Fahreddin Meryem Muhammed Fahreddin, bilinen adı : Meryem Fahreddin () (8 Ocak 1933 - 3 Kasım 2014), Mısırlı aktris. Şuayip Şehri, Harran Şuayip Şehri,Roma döneminde (M.S. 4-5. yüzyıl) kurulduğu düşünülen yerleşim yeridir. Şanlıurfa'nın Harran ilçesine bağlı bir mahalledir. Şuayb peygamber bu bölgede yaşamıştır. Bu kentteki mevcut mimari kalın­tıların Roma devrine aittir. Erken Kromozom Yoğuşması Erken kromozom yoğuşması (EKY veya PCC), mitotik hücrelerin İnterfaz hücreleri ile birleşmesi sırasında oluşan duruma verilen addır. Kromatin, DNA gibi kalıtımsal materyaller içeren bir maddedir. Normal olarak, hücre çekirdeğinin içinde gevşek bir paketçik içerisinde bulunur. Mitozun profaz evresinde, yoğunlaşmış bir kromozom formu oluşturabilmek için hücre içerisindeki kromatin yoğuşur; bu yoğuşma hücrenin düzgün bir biçimde bölünmesi için gereklidir. Beyaz mitoz hücreleri yoğuşmaya uğramış kromozomlara sahiptir, buna karşın interfaz hücrelerinde bu tür kromozomlar yoktur. Bir interfaz hücresi ile mitoz hücresi birleştiğinde erken kromozom yoğuşması sonuçlanır. Bu durum, interfaz hücreleri için erken yoğunlaşmış kromozomların üretilmesini sağlar. Erken yoğunlaşmış kromozomların görünümü, interfaz hücresinin oluştuğu aşamaya bağlıdır. Yoğuşan kromozomlar S fazında öğütülmüş bir görüntüde iken, Gfazında sıklıkla tek iplikli ve uzun bir görünüştedir. Christiane Minazzoli Christiane Minazzoli (d. 11 Temmuz 1931 ; Saint-Denis ; ö. 2 Kasım 2014), Fransız oyuncu ve komedyen. Açlık Oyunları (seri) Açlık Oyunları, Amerikalı yazar Suzanne Collins'in kaleme aldığı bir seridir. Bu seriyi oluşturan kitaplar "Açlık Oyunları", "Ateşi Yakalamak" ve "Alaycı Kuş"tur. Serideki kitaplar beyazperdeye de uyarlanmıştır. Güç uykusu Güç uykusu, öğle şekerlemesi veya İslamî terminolojiye göre kaylûle, SWS olarak bilinen yavaş dalga uykusu veya derin uyku başlamadan önce sona eren kısa uykuya verilen bilimsel addır. Türk-İslam kültüründe, özellikle 20. yüzyılın başlarına dek kaylûle olarak adlandırılmış ve dinî bir kimlik taşımıştır. Yine bu uykuya mecazi olarak "şekerleme" adı da verilmiştir. Uyku, vücut zindeliğinin yenilenmesi amacını taşır. Bu nedene bağlı olarak Cornell Üniversitesi sosyal psikologlarından James Maas tarafından "power nap" yani "güç uykusu" olarak adlandırılmıştır. Güç uykusunun temel amacı zamana karşı uyku verimliliğini artırmaktır. Özellikle birey, yeterince uyuyamadığı dönemlerde; olağan uykusunu takviye etmek için bu uykuya başvurabilir. Güç uykusu için düzenli uyku ile karşılaştırıldığında çok kısa kalan çeşitli süreler önerilir. Bu kısa uyku süreleri, uyuyan bireyi olağan bir uzun uyku döngüsüne girmekten korumak amacıyla tasarlanmıştır. Güç uykusu 1. ve 2. uyku evreleri arasında gerçekleşir. Buna rağmen uyku döngüsü tamamlanamayabilir. Bu durumda ortaya uyku sersemliği adı verilen olgu çıkar. Bu durumdaki kişi kendini hâlsiz hisseder. Hatta uykuya başladığı zaman diliminden daha uykulu bir hâldedir. Öyle inanılır ki, uzun bir uykuya bağlı olarak uyku sersemliği oluşmadığı müddetçe, 10-15 dakikalık güç uykuları uyku sonrasında vücut zindeliğini artırabilir. Bilimsel deneyler ve anekdotlara bağlı kanıtlar, güç uykularının bedensel zindeliği sağlama bakımından etkili olabilmesi için en ideal sürenin ortalama 30 dakika olduğunu ortaya koyuyor. Düzenli güç uykularının, iş yaşamını ve düşünce kabiliyetini geliştirdiği konusunda süregelen bir inanış vardır. Bunun yanı sıra iyi düzenlenmiş yaşamsal araçlar, çevre ve ilişkili faktörler hayati verimliliğin artmasına yardımcı olur. Bu yüzden bazı kimselerin çalışma süreleri düzenli bir gece uykusuna izin verse dahi, güç uykusunu tercih etmektedir. Mitsuo Hayashi, PhD and Tadao Hori, PhD yaptıkları bir çalışmada tam bir gece uykusundan sonra bile bir güç uykusunun mental performansı artırdığını iddia etmiştir. 30 dakikadan daha az süreli bir güç uykusu bedenin uyku düzeyini, başarımını ve öğrenme genliğini yapılandırır. Düsseldorf Üniversitesinde yapılan bir çalışmaya göre 6 dakikalık bir uyku bireyin anlık öğrenimlerini hatırlama oranını artırıyor. Bu iddiaya göre, uykunun başlangıçları bellek süreçlerindeki bilginin sağlamlaşmasını sağlayabilir, hatta uyku sonlandığında bile bu etki kalıcı olabilir. YÃ¼z Liraya Bir Deli Yüz Liraya Bir Deli, Aziz Nesin'in ilk kez 1961 yılında yayınladığı öykü kitabıdır. 1961 yılındaki ilk baskısından bu yana, Yüz Liraya Bir Deli öykü kitabı Nisan 2013 tarihine dek 23 ayrı baskıda, toplam 109.500 adet basıldı. Aziz Nesin'in kara mizah tarzındaki şu öyküleri kitabın içinde yer almaktadır: Take My Head (albÃ¼m) Take My Head, Londralı müzik grubu Archive'in ikinci stüdyo albümüdür. Albüm, Danny Griffiths ve Darius Keeler'in, Suzanna Wooder ile ortak bir çalışmasıdır. Bu albüm ,"Rest My Head on You" parçasından bir dakika sonra başlayan gizli bir parça içerir. 2015 Eurovision Şarkı Yarışması'nda Belçika Belçika, Avusturya'nın başkenti Viyana'da yapılan 2015 Eurovision Şarkı Yarışması'na katılımını onaylamıştır. Belçika'nın temsilcisi ulusal yayıncı Radio Télévision Belge Francophone (RTBF) tarafından düzenlenen Görevlendirme seçim sistemi yoluyla seçildi. Belçika'yı Rhythm Inside adlı şarkısıyla Loïc Nottet temsil etmiştir. Belçika 1956 yılından bu yana elli altı kez yarışmaya katılmıştır. Belçika'ya tek birinciliği Norveç'in kenti olan Bergen'de yapılan 1986 Eurovision Şarkı Yarışması'nda yarışmış olan Sandra Kim'in seslendirmiş olduğu "J'aime la vie" adlı şarkı ile getirmiştir. Belçika sıfır puanla 1962 ve 1965 yılında Fud Lecrlerc'in Ton nom şarkısı ve Lize Marke'nin Als het weer lente is adlı şarkısı ile tarihindeki en kötü sonucunu almıştır. 2014 yılında, Axel Hirsoux Eurosong yarışmasını kazandıktan sonra şarkısı "Mother" ile Belçika'yı temsil etti fakat Hirsoux finale yükselemeyerek yarıfinalde 14. sıraya yükselebildi. Belçika kanalı RTBF 2015 yılındaki yarışmaya katılımını onayladığını açıklamıştır. 3 Kasım 2014 tarihinde RTBF kanalı temsilcilerini Görevlendirme seçim sistemi yolu ile seçtiklerini seçilen yarışmacının O Ses Belçika'nın Üçüncü sezonu'nda ikinci olan Loïc Nottet'in 2015 Eurovision Şarkı Yarışması'nda Belçika'yı temsil edeceği açıklanmıştır. 10 Mart 2015 tarihinde RTBF kanalı Loïc Nottet'in şarkısı Rhythm Inside şarkısını tanıtmıştır. Bütün ülkelerin dışında Big 5 ülkeleri (Almanya, Birleşik Krallık, Fransa, İspanya ve İtalya) ve Ev sahibi ülkenin hangi yarı finalde oy kullanacağı belirlenmiş ve Yarı finalde yarışacak ülkeleri beş fanusa koyarak hangi yarı finalde yarışacağı belirlenmiştir. 26 Ocak 2015 tarihinde Viyana Belediye Binası'nda gerçekleştirilen yarı final kuraları sırasında, Belçika'nın birinci yarı finalin birinci kısmında yarışacağı belirlenmiştir. Yarışmanın yapımcıları, Belçika'nın birinci yarı finalde Hollanda'dan önce ve Ermenistan'dan sonra üçüncü sırada sahne almasına karar verdiler. Yarı finalde verdiği: Finalde verdiÄŸi: Beş kişiden oluşan Belçikalı jüriler şunlardır: 50% jüri oylaması ve 50% halk oylaması ile kombine edilmiş Belçika oyları sonuçları. 50% jüri oylaması ve 50% halk oylaması ile kombine edilmiş Belçika oyları sonuçları. You All Look the Same to Me (albüm) You All Look the Same to Me, Archive'in üçüncü stüdyo albümüdür. Albümde grup, vokaller için Craig Walker'ı kullanmaya başlamış ve electronica ve trip hop tabanlı kökenlerinden sıyrılıp daha çok Pink Floyd, Mogwai ve The Secret Machines gibi progressive ve psychedelic müzik gruplarından esinlenmeye başlamışlardır. Craig Walker, daha önce kendisi ve Keith Walker tarafından kurulan Power of Dreams grubunda yer alıyordu. Noise (albüm) Noise, Londralı trip-hop müzik grubu Archive'in dördüncü stüdyo albümüdür. Işıklar Dağı Işıklar dağı, (Ganos dağı) Tekirdağ sınırlarında, Marmara denizinin kuzey kıyıları boyunca KD-GB doğrultusunda uzanan dağ. Işıklar dağı Şarköy ilçe sınırlarında vilayete adını veren Tekir dağlarının en yüksek kısmıdır(945 m). Dağ II. jeolojik zamanda kuzey anadolu dağ kuşağı içinde yer alır. Oluşumuna Kuzey anadolu fayının da etkisi vardır. Dağ adını, Ksenofon'un Trak kralı Seuthes'e ait kıyı şehri oluğunu yazdığı, bugün Gaziköy sınırlarında yer alan antik Ganos yerleşiminden almaktadır. 945 m yüksekliğiyle ilin en yüksek alanı olan Işıklar dağı 35 km uzunluğu, 10 km genişliği ile genç bir yükselim alanıdır. Yıllık ortalama 13,7 C sıcaklık ve 540–680 mm yağışla görülür. Yıllık bağıl nem ortalaması %67-75 arasında değişir. Aralık en yağışlı, Ağustos en kurak aydır. Hakim rüzgâr yönü K ve KD yönleri olup, ortalama 2–5 m/sn hızla eser. Alçaklarda kurakçıl, yarı nemli ormanlar görülürken, yükseklikle yağış artar ve yoğun nemli ormanlar hakimdir. 400m ile 900 m arasında bitki yoğunluğu görülür. Marmara kıyılarında Akdeniz iklimi etkisiyle maki türleri hakimdir. Akarsular tarafından parçalanmış arazide kahverengi ve kireçsiz kahverengi orman toprakları yaygındır. Karadeniz'e dönük kuzey yamaçta, Marmara denizine dönük güney yamaca göre %8 daha yoğun bitki örtüsü tespit edilmiştir. Yörede serin ve az yağışlı Akdeniz iklimi hakimdir. Işıklar dağı barındırdığı tibbi, aromatik ve otsu bitkilerin yanında, ağaçların büyüklük ve özellikleriyle Botanik turizminde dikkat çekmektedir. Arazide adaçayı, kantaron, kekik, mercan köşk, ıhlamur, oğulotu (melisa) ve sumak yaygın olarak bulunur. Fazla yüksek olmasa da Marmara'nın kıyılarından yükselmeye başladığından heybetli bir dağ görüntüsü verir. Asimetrik görünümlü dağın güney yamaçları oldukça dik, kuzey yamaçları daha az eğimlidir. Ganos dağı üzerinde yer alan Uçmakdere köyünde yamaç paraşütü etkinlikleri yapılmaktadır. Ganos dağının sunduğu ekoturizm imkanlarıyla kırsal ekonominin desteklenip, göçe engel olacağı değerlendirilmektedir. Aiakos Aiakos, Yunan mitolojisinde Zeus ile Aigina'nın oğludur. Yunanların en dürüstü ve en dindarı olarak tanınır. Aegina Adası'na kral olmuştur. Burada kral iken Hera'nın gazabı sonucu halkının hepsi vebadan ölmüştür. Bunun üzerine Aiakos da babası Zeus'a yalvarmış böylece Zeus adada bol sayıda bulunan karıncaları insana dönüştürmüştür. Karıncadan olan bu adamlara Myrmidonlar(Myrmeks=Karınca) denmiştir. Aiakos'un torunu Akhilleus daha sonraları Myrmidonları kendi ordusu olarak Troya'ya götürmüştür. Aiakos çok dürüst bir insan olduğu için daha sonra Minos ile Rhadamanthys ile birlikte yer altı yargıçlarından biri olmuştur. Lights (albüm) Lights, Londralı progressive ve alternative müzik grubu Archive'in beşinci stüdyo albümüdür. Lakedaimon Lakedaimon, Yunan mitolojisinde Zeus ile Taygete'nin oğlu. Lakedemonia bölgesine adını veren kahramandır. Sparta krallarının atası sayılır. 2015 Eurovision Şarkı Yarışması'nda Arnavutluk Arnavutluk, Avusturya'nın başkenti Viyana'da yapılan 2015 Eurovision Şarkı Yarışması'na katılımını onaylamıştır. Arnavutluk'un şarkısı Arnavutluk ulusal yayın kuruluşu Radio Televizioni Shqiptar (RTSH) tarafından düzenlenen "Festivali i Këngës" adlı yarışma ile seçilmiştir. Ulusal finalin kazananı Aldo Shllaku, Viola Trebicka ve Sokol Mars'ın bestelediği "Diell" adlı şarkısıyla Elhaida Dani olmuştu fakat "Diell" şarkısının yazarları yarışmaya katılmaktan vazgeçtiklerini belirterek şarkının yarışamayacağını belirtmişlerdir. 24 Şubat 2015 tarihinde Elhaida Dani Zzap ve Chriss tarafından yazılan "I'm Alive" adlı şarkıyla yarışacağını duyurmuştur. Arnavutluk 2004 yılından bu yana Eurovision Şarkı Yarışması'na on bir kez katılmıştır. 2012 yılında Arnavutluk yarışmaya Rona Nishliu'yu gönderdi. Nishliu, "Suus" adlı şarkısıyla yarı-finalde 146 puan toplayıp 2. olarak finale kaldı. Finalde de aynı puanla 5. olarak Arnavutluk'un tüm zamanlardaki en iyi sonucunu elde etti. Arnavutluk en kötü sonucunu 2007 yılında Frederik Ndoci tarafından seslendirilen Hear My Plea şarkısı ile almıştır. Festivali i Këngës 1964 yılından bu yana her yıl düzenlenmekte ve 2004 yılından beri Arnavutluk'un Eurovision seçim yöntemi olarak kullanılmaktadır. 2014 yılında Herciana Matmuja'nın seslendirdiği "Zemërimi i një nate" isimli şarkı ile Arnavutluk'u temsil etmiştir. Fakat birinci yarı finali 22 puan ile on beşinci sırada tamamladı ve 10 Mayıs 2014 tarihinde gerçekleştirilen finalde yarışma hakkını kaybetti. Arnavut yayıncısı 53. Festivali i Këngës yarışmasının 12 Eylül 2014 tarihinde başlayacağını duyurmuştur. Festivali i Këngës 53, Arnavutluk'un 2015 Eurovision Şarkı Yarışması'nda yarışacağı şarkıyı seçmesi için düzenlenen ulusal finaldir. Arnavutluk bu yarışmayla Eurovision Şarkı Yarışması'nda yarışacak 12. şarkısını seçecekitir. Yarışma Tiran'daki Kongreler Sarayı'nda 28 Aralık 2014 tarihinde yapılacaktır. Yarışmayı Turjan Hyska, Floriana Garo ve Liberta Sipahiu sunacaktır. Yedi kişiden oluşan jüri üyeleri şunlardır: söz yazarı Agim Doci, 2012 yılında Aranvutluk'u temsil eden Rona Nishliu, şarkıcı ve besteci David Tukiçi, müzisyen Genç Dashi, şarkıcı Evi Reci, şarkıcı Alida Hisku ve gazeteci ve film yapımcısı Fatoş Baxhaku. RTSH yarışmaya katılacak kişiler için başvurma tarihinin 14 Ekim 2014 tarihinde olduğunu söylemiş ve ertesi gün sona ermiştir. Tüm besteciler ve sanatçılar Arnavutluk vatandaşı olmalıdır ve tüm şarkıların %100 Arnavutça olmalıdır. Yirmi sekiz şarkıcı yarışacağı 30 Ekim 2014 tarihinde ilan edilmiştir. Yarışmanın yarı finalleri 26 ve 27 Aralık tarihlerinde, 18 şarkının yarışacağı final ise 28 Aralık'ta yapılacaktır. Jüri üyeleri 1'den 8'e, 10 ve 12 şeklindeki puanlarını şarkılara verecektir en yüksek puanı alan katılımcı festivalin kazananı olacaktır. Jüri paneli şu kişilerden oluşur: 7 jürinin oyları sonucunda Elhaida Dani "Diell" adlı şarkısıyla 82 puan toplayarak festivalin kazananı olmuştur. Bütün ülkelerin dışında Big 5 ülkeleri (Almanya, Birleşik Krallık, Fransa, İspanya ve İtalya) ve Ev sahibi ülkenin hangi yarı finalde oy kullanacağı belirlenmiş ve Yarı finalde yarışacak ülkeleri beş fanusa koyarak hangi yarı finalde yarışacağı belirlenmiştir. 26 Ocak 2015 tarihinde Viyana Belediye Binası'nda gerçekleştirilen yarı final kuraları sırasında, Arnavutluk'un birinci yarı finalin ikinci kısmında yarışacağı belirlenmiştir. Yarışmanın yapımcıları, Arnavutluk'un birinci yarı finalde Romanya'dan önce ve Danimarka'dan sonra on dördüncü sırada sahne almasına karar verdiler. Arnavutluk'ta yarışmanın yarı finalleri ile finali TVSH kanalında kanalında Andri Xhahu'nun yorumu eşliğinde yayınlandı ve yarışma finalinde Arnavutluk'un oyları Andri Xhahu tarafından okunmuştur. Yarı finalde verdiği puanlar: Finalde verdiÄŸi puanlar: Beş kişiden oluşan Arnavut jüriler şunlardır: 50% jüri oylaması ve 50% halk oylaması ile kombine edilmiş Arnavutluk oyları sonuçları. 50% jüri oylaması ve 50% halk oylaması ile kombine edilmiş Arnavutluk oyları sonuçları. 1967 FA Cup Finali 1967 FA Cup Finali, 20 Mayıs 1967 tarihinde 1966-67 FA Cup şampiyonunu belirlemek için Wembley Stadyumu'nda, Tottenham Hotspur ile Chelsea takımları arasında oynanan FA Cup finalidir. Tottenham Hotspur, maçtan 2-1 galip ayrıldı ve FA Cup şampiyonu oldu. 1966 FA Cup Finali 1966 FA Cup Finali, 14 Mayıs 1966 tarihinde 1965-66 FA Cup şampiyonunu belirlemek için Wembley Stadyumu'nda, Everton ile Sheffield Wednesday takımları arasında oynanan FA Cup finalidir. Everton, 2-0 geriye düştüğü karşılaşmayı, 3-2 kazanarak FA Cup şampiyonluğuna ulaştı. 1965 FA Cup Finali 1965 FA Cup Finali, 14 Mayıs 1965 tarihinde 1964-65 FA Cup şampiyonunu belirlemek için Wembley Stadyumu'nda, Liverpool ile Leeds United takımları arasında oynanan FA Cup finalidir. Liverpool, rakibini 2-1 mağlup ederek şampiyonluğa ulaştı. "Ev sahibi takımlar ilk sırada yazılmıştır. Yıldızlararası Yıldızlararası (İngilizce: Interstellar), Christopher Nolan tarafından yönetilen epik bilimkurgu türündeki 2014 yapımı ABD filmi. Başrollerinde Matthew McConaughey, Anne Hathaway, Jessica Chastain ve Michael Caine yer almaktadır. Filmde bir grup astronotun bir solucandeliğinden geçerek insanların yaşayabileceği yeni bir yer arayışı konu edilmektedir. Yakın bir gelecekte, tahıl ürünlerinin ölmesine neden olan bir küf yüzünden medeniyet gerileyerek tarım toplumu seviyesine düşmüştür. Eski bir NASA pilotu olan Cooper ailesi ile birlikte bir tarla işletmektedir. Cooper'ın 10 yaşında olan kızı Murph odasında bir hayaletin kendisi ile iletişim kurduğunu düşünmektedir. Sonrasında Murph'un hayaletinin gönderdiği bilinmeyen istihbaratın yerçekimsel dalga kullanarak kodlandığını keşfederler. Tozlar üstünde kalan ikili sistemde yazılı koordinat Cooper ve kızını NASA'nın gizli bir üssündeki Profesör John Brand'e yönlendirir. Profesör Brand'in "Onlar" dediği, uzaylı bir zekânın Satürn yakınında bir solucan deliğini açtığını, bariz bir şekilde başka bir galaksiye geçerek yaşanabilir yeni bir gezegen bulmamız için bir umut verdiklerini söyler. NASA'nın “Lazarus görevleri” dev kara delik olan Gargantua yörüngesinde üç adet potansiyel yaşanabilir gezegen tanımlamıştır; Miller, Edmund ve Mann gezegenler isimlerini keşif için giden astronotlardan almıştır. Cooper'ın pilotluğunu yaptığı Endurance uzay aracı ile beraberindeki astronotların görevi bu gezegenlerdeki uzay istasyonlarından gelen veriye dayanarak hangi gezegenin yaşanabilir olduğunu araştırmaktır. Aslında her şey bir döngüden ibarettir. Astronot ekibi DiÄŸer karakterler "Yıldızlararası" pek çok eleştirmenin ilk on listesine girdi. Ǎ Ǎ (küçük harfle: ǎ) Kancali A, Awing, Bakaka, Bangolan, Kemezung, Koonzime, Kwanja, Lingala, Ngiemboon alfabelerinde A harfinin bir varyanti olarak kullanilmakta olan bir grafemdir. Pinyin ve Bulgarca dillerinin ilmî latinizasyonunda kullanilmaktadir. Ayrica, ISO 9 ve GENUNG transliterasyonlarinda faydalanilmaktadir. 1964 FA Cup Finali 1964 FA Cup Finali, 2 Mayıs 1964 tarihinde 1963-64 FA Cup şampiyonunu belirlemek için Wembley Stadyumu'nda, West Ham United ile Preston North End takımları arasında oynanan FA Cup finalidir. West Ham United, John Sissons, Geoff Hurst ve Ronnie Boyce'un attığı gollerle mücadeleden 3-2 galip ayrılarak FA Cup şampiyonu oldu. 1963 FA Cup Finali 1963 FA Cup Finali, 25 Mayıs 1963 tarihinde 1962-63 FA Cup şampiyonunu belirlemek için Wembley Stadyumu'nda, Leicester City ile Manchester United takımları arasında oynanan FA Cup finalidir. United, Denis Law ve David Herd'in (2) golleriyle, karşılaşmadan 3-1 galip ayrılarak FA Cup şampiyonu oldu. Beşparmak Dağı Beşparmak Dağı (Latmos dağları), Bafa gölünün doğusunda, Batı Menteşe Dağları sisteminde yer alan dağ. Aydın ve Muğla topraklarına yayılan dağın en yüksek yeri 1375 m ile Tekerlekdağ'dır. Arkeolojik olarak çok önemli olan dağ, Neolitik dönemden Osmanlılara kadar izler taşır. Yakın zamandaki önemli prehistorik keşiflerden olan kaya resimleri M.Ö 6.000-5.000 yıllarına tarihlenmektedir. Tespit edilen 170 resimde av ve hayvanlar yerine, çoğunlukla insan çizilmiştir. İnsanlar tek tek değil, aileyi anımsatacak şekilde çizilmiştir. Bu kaya resimleri resim dili ve konusu açısından dünya kaya resimleri arasında önemli bir yere sahiptir. Neolitik dönemde yağmur ve hava tanrısının mekanı olan dağ, Yunan mitolojisinde yerini gök tanrısı Zeus'a bırakmıştır. Bizans döneminde yöre yağmur duası merkezi olmuş, manastır yapılmıştır. Menderes masifine dahil olan alanda metamorfik kayaçlardan granit, gnays, gözlü gnays yaygındır. Gnaysın aşınmaya uğramasıyla ilginç şekiller (insan suretleri, cinler, hayvan ve canavar silüetleri) ortaya çıkmıştır. Arkeolojik ve tarihi özellikleri olan arazi feldspat madeni çıkarımı ile tehdit altındadır. Alanda Akdeniz iklimi hakimdir ve dar alanlarda görülen Fıstık çamı ile diğer maki türleri yaygındır. Beşparmak dağlarının GB yönünde yer alan Bafa gölü çevresinde endemik Sığla ağaçları yer alır. Dağlar nesli tükenen Anadolu parsının yaşam alanıdır. Çevrede tilki, ayı, çakal, kirpi, yaban domuzu, tavşan, akkuyruklu kartal, kızıl şahin ve atmaca yaşamaktadır. Dağ üzerinde yer alan "Latmos" antik kenti M.Ö 300 yıllarında kurulmuş, M.S 4. yüzyılın sonlarında terkedilmiştir. Olcay Kavuzlu Olcay Kavuzlu (d. 11 Haziran 1970 Almanya), TÃ¼rk tiyatro dizi, sinema oyuncusu. 1987 yılında girdiği Hacettepe Üniversitesi Ankara Devlet Konservatuvarı Tiyatro Bölümü Oyunculuk Anasanat Dalı'ndan 1991 yılında mezun oldu. Aynı yıl Trabzon Devlet Tiyatrosu'nda göreve başladı. Daha sonra 1996 yılında Ankara Devlet Tiyatrosu'na atandı. 1996-1998 yılları arasında Bilkent Üniversitesi MSSF Tiyatro Bölümü Oyunculuk Anasanat Dalı'nda master yaptı. Halen Ankara Devlet Tiyatrosu sanatçısıdır. Ayrıca Unutma Beni dizisinde Şerif karakterini canlandırmaktadır. Türkan Güven Türkan Güven (d. 1 Mart 1938, Kilis) Türk hakim. Yargıtay'da daire başkanlığına seçilen ilk kadın hakimdir. Ankara Kız Lisesi'ni ve 1959 yılında Ankara Üniversitesi Hukuk Fakültesi'ni bitirmiştir. Ankara hakim adayı olarak mesleğe başlamış, ardından Hilvan ve Mardin hakimliği görevlerinde bulunmuş, Mersin Ağır Ceza Mahkemesi üyesi sonrasında da Yargıtay tetkik hakimi olmuş, 21 Eylül 1982 tarihinde Yargıtay üyeliğine seçilmiştir. 22 Temmuz 1983 - 6 Temmuz 1987 tarihleri arasında Uyuşmazlık Mahkemesi Ceza Bölümü yedek üyeliği görevinde bulunmuştur. 3 Temmuz 1989 tarihinde Yargıtay Birinci Ceza Dairesi başkanlığına seçilmiş ve bu görevi emekli olduğu 1 Mart 2003 tarihine kadar sürdürmüştür. Eski DYP grup başkanvekili Turhan Güven ile evlidir. Yargıtay Birinci Ceza Dairesi Başkanı olarak Evrensel Gazetesi Muhabiri Metin Göktepe'nin polisler tarafından dövülerek öldürülmesiyle ilgili davanın temyizine baktı. Dawngate Dawngate; Microsoft Windows platformu için geliştirilmiş, yapımcılığı Waystone Games, resmi yayıncılığı ise Electronic Arts tarafından yapılan bir MOBA (TR:Çok Oyunculu Savaş Alanı) türü video oyundur. Oyun Free to play denilen ücretsiz bir oynanışa sahiptir. Oyunun adı ilk olarak Nisan-2013 tarihinde duyulmaya başladı. 24 Mayıs 2013 tarihinde oyunun resmi test dönemi başladı. 19 Mayıs 2014 tarihinde oyunun tüm oyunculara açık hale getirilmesi anlamına gelen açık beta test dönemi başladı. 4 Kasım 2014 tarihinde ise, oyunun gereken şekilde ilerleme kaydedemediğini düşünen yayıncı şirket Electronic Arts, oyunun tüm geliştirmelerine son verilerek, 90 gün sonra tamamen kapatılmasına karar verdi. Muammer Elçin Muammer Elçin (d. 1 Ekim 1933, Muğla - ö. 7 Temmuz 2001, Ankara) Türk hakim. Eski YSK Başkanı. Ankara Üniversitesi Hukuk Fakültesi'nden 1957 yılında mezun olmuştur. Muğla hakim adayı olarak mesleğe başlamış, çeşitli ilçelerde hakimlik yapmış, İzmir Asliye Hukuk Mahkemesi üyesiyken 21 Eylül 1982 tarihinde Yargıtay üyeliğine seçilmiş, 1985 yılında Yüksek Seçim Kurulu üyeliğine 1987 yılında ise başkanlığına seçilmiş ve bu görevi 1990 yılına dek sürdürmüştür. Yargıtay 6. Hukuk Dairesi üyesiyken 1 Ekim 1998 tarihinde yaş haddinden emekliye ayrılmıştır. Ankara'da kanser tedavisi görürken 68 yaşında vefat etmiş ve doğum yeri Muğla'da gömülmüştür. Açelya Topaloğlu Açelya Topaloğlu (d. 19 Kasım 1986, İzmir), Türk dizi ve film oyuncusu. Küçük yaşlarından itibaren üniversiteye kadar olan dönemde dans ile ilgilenen Açelya Topaloğlu, Tan Sağtürk Dans Okulu "Modern Dans" bölümünde dans eğitimi almıştır. Kısa bir süre Anadolu Ateşi Dans Grubunda yer almıştır. Annesinin büyük desteği ile üniversite çağına yaklaştıkça tiyatroya daha çok ağırlık vermiş, 2008-2009 yılında MSM-Actor Studio 'da müzikal eğitimi alıp 2009 yılında MSM-Konservatuvar Tiyatro Bölümü 'nü kazanıp 2013 yılında mezun olmuştur. Kenan Acar' la sevgilidir. Reyhanlıspor Reyhanlıspor, 1946'da Hatay'ın Reyhanlı ilçesinde kurulmuş bir spor kulübüdür. 1986-1987 sezonunda tarihinde ilk kez 2. Lig'de mücadele etmiş ve aynı sezonun sonunda tekrar amatör kümeye düşmüştür. Şu an Bölgesel Amatör Lig'de yer almaktadır. 3. Lig'in yeniden kurulmasıyla 1984-1985 sezonunda tarihinde ilk kez 3. Lig'de mücadele etmeye başlayan Reyhanlıspor, 1985-1986 sezonu sonunda 3. Lig 3. Grup'ta şampiyon olarak tarihinde ilk kez 2. Ligde (günümüzde 1. Lig) mücadele etmeye başladı. Ancak 2. Lig'deki ilk ve tek sezonu olan 1986-1987 sezonu sonunda ligi sonuncu sırada bitirerek 3. Lig'e düştü. 1991-1992 sezonunda ise ligi sonuncu sırada tamamlayarak amatör kümeye düştü. 2013-2014 sezonunun başından beri Bölgesel Amatör Lig'de mücadele etmektedir. Åžampiyonluk (1) : 1985-1986 1962 FA Cup Finali 1962 FA Cup Finali, 5 Mayıs 1962 tarihinde 1961-62 FA Cup şampiyonunu belirlemek için Wembley Stadyumu'nda, Tottenham Hotspur ile Burnley takımları arasında oynanan FA Cup finalidir. Tottenham Hotspur, karşılaşmadan 3-1 galip ayrılarak şampiyonluğa ulaştı. Fukoz Fukoz, kimyasal formülü CHO olan bir heksoz deoksi şekerdir. Memelilerde,böceklerde ve bitki hücre yüzeyi üzerinde N-bağlı glukanlar olarak bulunmuşlardır ve fukoidan polisakkaritdin temel alt birimidir. α(1→3) bağlı çekirdek fukozun IgE aracılı alerji için bir karbonhidrat antijen olduğu düşünülmektedir. Fukozun memelilerde görülen diğer 6 karbonlu şekerlerden ayrılan iki yapısal özelliği mevcuttur : 6. C’daki hidroksil grup eksikliği ve L-konfigürasyonu. 6-deoksi-L-galaktoza eş değerdir. Fukoz içeren glukan yapılarında, fukozillenmiş glikanlar, fukoz terminal bir modifikasyon olarak bulunabilir veya diğer şekerleri eklemek için bir ekleme noktası olarak işlev görebilir. İnsanlardaki N-bağlı glukanlarda, fukoz genellikle indirgenmiş terminal β-N-asetilglukazamine α-1,6 bağlarıyla bağlanır. Bununla beraber, indirgenmemiş terminaldeki fukoz A ve B kan grubu antijenlerinin altyapısı olan galaktoz formu H antijenlerine α-1,2 bağlarıyla bağlanır. Fukoz, α-fukozidaz olarak adlandırılan bir enzim tarafından fukoz-içerikli polimerlerden salınır. L-fukoz kozmetikte,farmasötik ürünlerde ve diyet ürünlerinde kullanılmaktadır. LaToya Sanders LaToya Antoinette Sanders (d. 11 Eylül 1986; Nürnberg, Almanya) veya Türk vatandaşlığına geçtikten sonraki ismiyle Lara Sanders, Amerikan-Türk profesyonel basketbolcudur. 1.91 boyundadır ve uzun forvet pozisyonunda oynamaktadır. Günümüzde KBSL ekiplerinden Çukurova Basketbol forması giymektedir. 2019 WNBA sezonunda Washington Mystics ile WNBA şampiyonluğu yaşamıştır. LaToya Antoinette Pringle 11 Eylül 1986 yılında ailesinin askeriyedeki görevi gereği Nürnberg'de dünyaya geldi. Sonrasında Fayetteville, Kuzey Karolina’ya yerleştiler. Reece ve Sharon Pringle’ın kızı ve Shanice’in küçük kız kardeşidir. 2010-2011 sezonundan bugüne Türkiye’de o zamanki adıyla Kayseri Kaski takımına transfer olmuş, 2012-2013 sezonunda Türk vatandaşlığına kabul edildikten sonra Lara Sanders ismini almıştır. 2014 FIBA Dünya Kadınlar Basketbol Şampiyonası için Türkiye kadın millî basketbol takımına kabul edilmiştir. 1961 FA Cup Finali 1961 FA Cup Finali, 6 Mayıs 1961 tarihinde 1960-61 FA Cup şampiyonunu belirlemek için Wembley Stadyumu'nda, Tottenham Hotspur ile Leicester City takımları arasında oynanan FA Cup finalidir. Tottenham Hotspur, karşılaşmadan 2-0 galip ayrılarak şampiyonluğa ulaştı. Istırap (film) Istırap, Nejat Saydam'ın yazıp yönettiği 1973 yapımı Türk filmi. Yapımcılığını Murat Köseoğlu'nun yaptığı filmin başrollerinde Aytaç Arman ve Necla Nazır oynamaktadır. Selef-i Salihin Selef (Arapça: سلف) veya Türkçede yaygın kullanımıyla Selef-i Salihin, İslam literatüründe kullanılan bir terimdir. Selef, Arapça'da 'önce gelmek, geçmek, geçmişte kalmak' anlamlarına gelir. İslami bir terim olarak ise; ilim ve yaşayış bakımından önder olan İslam peygamberi Muhammed'in sahâbeleri ve tâbi'îni de içine alan ilk dönem müslümanlarını ifade eder. Bazı İslam alimleri ise selef terimini daha geniş tutarak sahabeler ve tâbi'în yanında tebe-i tabi'îni ve onlara uyanları da bu terimin içine alırlar. İslam dininde selef kavramının oluşmasına ve onların üstünlüklerine delil olarak şu hadis zikredilir: İnsanların en hayırlısı benim asrım(daki ashâbım)dır. Sonra onları takib edenler(tâbi'ûn), sonra onları takib edenler(etbâu’t-tâbi'în)dir. Daha sonra birtakım topluluklar gelir ki onlardan kiminin tanıklığı, yemîninin önüne geçer, kiminin de yemîni tanıklığının önüne geçer. Mobellaspor Mobellaspor, Konya'daki Selçuk Üniversitesi'nde 1987'de kurulmuş bir spor kulübüdür. Sahibi olan Endüstri Holding'in yaşadığı mali krizden ötürü desteğini çekmesiyle 2003'te kapanmıştır. 1994-1995 sezonunda tarihinde ilk kez 3. Lig'de mücadele etmeye başlayan Selçuk Üniversitesi Spor Kulübü, 1998-1999 sezonu başında Endüstri Holding tarafından satın alınınca adını Konya SÜ Endüstrispor (kısaca KSÜ Endüstrispor) olarak değiştirdi. Aldığı sponsor desteğiyle yükselişe geçen takım, aynı sezonun sonunda, 3. Lig 5. Grup'ta ikinci olarak tarihinde ilk kez 2. Lig'e yükseldi. 2. Lig'deki ilk sezonu olan 1999-2000 sezonunda 3. Grup'u lider olarak tamamlayıp Yükselme Grubu'nda mücadele etmeye hak kazanan kulüp, play-off'lara kalamadı. 2000-2001 sezonu öncesinde holding, bünyesinde barındırdığı Mobilya Teknolojileri A.Ş.'ye kulübü bağlayıp Konya SÜ Endüstrispor adını değiştirerek Mobellaspor AŞ yaptı. O sezon gösterdiği performansla 2001-2002 sezonunda 2. Futbol Ligi B Kategorisi'nde mücadelesine devam eden kulüp, sezon sonunda 3. Lig'e düştü. 2002 yılının sonlarına doğru holdingin mali krize girmesiyle desteğini çektiği kulüp, 3. Lig'deki 2002-2003 sezonu başında ligden çekildi ve kulüp tüm maçlarında hükmen yenik sayılarak amatör kümeye düştü. Trabzonspor'un 12. başkanı Özkan Sümer, başkanlığı öncesi son teknik direktörlük deneyimini 2000-2001 sezonunda Mobellaspor'la yaşamıştır. I. AyÅŸe Hatun I. Ayşe Hâtûn , عایشه خاتون "(doğumu: 1453, Elbistan - ölümü: 1505, Trabzon)" Dulkadiroğulları Beyliği'nden Alaüddevle Bozkurt Bey'in kızı, II. Bayezid'in Dördüncü eşi ve Yavuz Sultan Selim'in mânevî / öz annesidir. En eski kaynaklardan biri olan "Cenabî Tarihi" adını "Âişe Hâtûn" olarak vermektedir. "Sicill-i Osmanî" ise isminin "Gül-Bahar Hâtûn," olduğunu yazar. Öte taraftan "Alderson" da onun adının "Âişe Hâtûn," olduğunu belirtmektedir. Yavuz Sultan Selim tahta çıkmadan önce hem öz annesi Gül-Bahar Hâtûn hem de Alaüddevle Bozkurt Bey'in kızı "Ayşe Hânım" vefât ettiğinden, "Valide Hatun" unvanı her ikisi tarafından da kullanılmamıştır. Yavuz Sultan Selim, Trabzon'da annesinin anısına 1514 yılında Hâtûniye Camii ve Gülbahar-Ayşe Hâtûn Külliyesi'ni yaptırdı. Bu caminin Trabzon'daki ilk İslâmi eser olduğu düşünülmektedir. Kuruyer Kuluçka paraziti Kuluçka paraziti ya da kuluçka asalağı organizmalar, kuşlar, balıklar ve böcekler arasında bulunan ve üremek için kendi türlerinin ya da başka türlerin yuvalarına yumurtalarını bırakarak ve yavrularını konak organizmalara besleterek büyütme stratejisi olan ve bir çeşit kleptoparazitizm sayılabilecek kuluçka parazitliğini (kuluçka asalaklığı) seçmiş olan organizmalardır. Bu sayede parazit ebeveyn yuva yapmak ve yavruları büyütmek gibi işlere vakit ayırmadan zamanlarını daha fazla besin aramak ve yavrulamak için kullanabilmektedir. Ayrıca yumurtaları birkaç yuvaya birden dağıtarak rakunlar gibi tehditler tarafından yumurtaların yok edilmesi riskini de en aza indirebilmektedirler. Bu davranış şekli konak tür için zarar verici olduğundan genellikle parazit ve konak tür arasında bir evrimsel silahlanma yarışına neden olur. Tekeşli birçok kuş türünde erkek kuşlar çift dışında yavru sahibi de olabilmekte ve böylece yavrularını büyütürken erkek kuşun ebeveyn yatırımından kaçması mümkün olabilmektedir. Bu tür aldatma dişilerin yumurtalarını başka bireylerin yuvalarına bırakmasıyla da bir aşama daha öteye geçmektedir. Aynı tür içinde kuluçka parazitliği örneğin altıngöz ("Bucephala clangula") gibi ördek türlerinde dişilerin diğer altıngöz dişilerin yuvalarına yumurtalarını bırakması ile gözlemlenir. Başka kuş türlerini konak olarak kullanan kuşlar arasında Eski Dünya guguk kuşları, inek kuşları, "Heteronetta atricapilla" türü ördek ile bazı Yeni Dünya guguk kuşları, Afrika'da da Viduidae ve Indicatoridae familyalarından kuşlar sayılabilir. Kuşlarda başka türü konak olarak kullanmakta zorunlu kuluçka parazitliği ile ilgili yedi bağımsız köken olduğu önerilmiştir. Bu tür kuluçka parazitliğinin ne zaman olduğu ve kaç kökeni olduğu konusunda hâlâ bazı tartışmalar bulunsa da yakın zamanda yapılmış olan filogenetik analizler ötücü kuşlarda iki farklı köken (Yeni Dünya inek kuşları Icteridae için bir ve Afrika ispinozları Viduidae için bir); Eski Dünya ve Yeni Dünya guguk kuşları için üç farklı köken ( Cuculinae, Phaenicophaeinae ve Neomorphinae-Crotophaginae için birer); Eski Dünya Indicatoridae familyası için bir köken; ve "Heteronetta atricapilla" türü ördek için de bir köken olduğunu göstermektedir. Kuluçka paraziti olan kuşların çoğu yalnızca bir kuş türünü ya da çok yakın akraba bir grup kuş türünü konak olarak seçmektedir. Ancak inek kuşlarının %80'i çok sayıda farklı konak tür seçebilmektedir; örneğin "Molothrus ater" türü inek kuşunun bilinen 221 konağı vardır. Genellikle yuva başına bir yumurta bırakırlar ancak inek kuşlarında farklı dişilerin aynı konak yuvayı kullandıkları gözlemlenmiştir. Bayağı guguk kuşu tür olarak ötleğenler ve bayağı dağ bülbülü gibi çok sayıda konak türe sahip olsa da dişi bireylerin her biri bir türü konak tür olarak seçmektedir. Yumurta kabuğunun rengini belirleyen genlerin yalnızca dişi soyundan geçmesi dişilere uzmanlaştıkları konak türün yumurtalarına benzer yumurta yumurtlamalarına olanak sağlamaktadır. Dişiler genellikle kendilerini yetiştiren kuş türünü konak olarak seçerler. Erkek guguk kuşları tüm dişi soylarını dölleyerek değişik dişi soyları arasında gerekli olan gen akışını sağlarlar. Dişi guguk kuşlarının konak tür seçimini nasıl yaptığı konusu hâla tam olarak belirlenememiştir ancak bu seçimi açıklayabilmek için çeşitli hipotezler ortaya atılmıştır. Bunların arasında konak tür seçiminin kalıtsal olması, yavru kuşlarda konak türün etkisi, doğum yuvasına geri dönüş ile birlikte tercih edilen yuva (yuva yeri hipotezi) veya tercih edilen habitat (habitat seçimi hipotezi) seçimi sayılabilir. Bu hipotezler arasında yuva yeri ve habitat seçimi hipotezleri deneysel analizlerle en çok desteklenen hipotezlerdir. Tek bir konak türü seçen kuluçka paraziti kuşlarda konak türün yumurtalarına benzeyen yumurta yumurtlamak hemen hemen evrensel bir adaptasyondur. Hatta farklı konak türlere sahip "Molothrus ater" türünün konaklarına göre farklı yumurta renklerini taklit ettiğine dair bazı kanıtlar da bulunmaktadır. Genellikle kuluçka paraziti kuşlar konak türlerin yuvasına yumurtladıklarında burada bulunan bir yumurtayı yok ederler. Türe göre bu yuvaya yumurta yumurtlanırken olabildiği gibi, daha önce ya da daha sonra da olabilmektedir. Bu şekilde konak türün yuvasında başka bir yumurta olduğunu farketmesi engellenerek asalak tür yumurtadan çıktığında ortaya çıkacak biyolojik rekabet de önlenmeye çalışılır. Kuluçka paraziti kuşlarının çoğunun kuluçka süresi çok kısadır ve yeni yumurtadan çıkmış yavruların büyümesi hızlıdır. Bu şekilde yuvadaki konak türün yavrularına karşı avantaj kazanan kuluçka paraziti tür onlarla çok daha kolay rekabet edebilmektedir. Bu kısa kuluçka süresinin nedeni konaklara göre yumurtanın iç kuluçka süresinin 24 saat daha uzun olmasıdır. Kuluçka paraziti olmayan bazı guguk kuşu türlerinde de iç kuluçka süresinin uzun olması bunun kuluçka parazitliği sonrası bir adaptasyon olmadığını ancak kuluçka paraziti olabilmeye yatkın bir özellik olduğunu gösterir. Konak türün yavrularının parazit türün yavrusundan oldukça küçük olduğu durumlarda genellikle açlıktan ölebilmektedirler. Bazı kuluçka paraziti türler yumurtadan çıktıktan kısa bir süre sonra diğer yavruları yuvadan dışarı iterek ya da gagalarında birkaç gün içinde düşen kancalar yardımıyla diğer yavruları öldürerek kurtulurlar. Sıklıkla sorulan bir soru neden konak türlerin parazit yavruları beslemeye devam ettiğidir. Bu parazit yavrular konak türün yavrularından boyut ve görünüş itibarı ile faklı olmasının yanı sıra konak türlerin üreme başarısını da düşürmektedir. Dolayısıyla konak türün parazit yavruya bakmaya devam etmesi ne gibi yararlar sağlamaktadır? Bu soruya cevap verebilmek için yapılan çalışmalar sonucunda "Mafya hipotezi" geliştirilmiştir. Bu hipotez kuluçka parazitlerinin davaranışlarının tetiklediği konak türün manipulasyonu üzerinde durmaktadır. Konak tür eğer parazit yumurtayı fark eder ve reddederse yuvası kuluçka paraziti tür tarafından yağmalanmakta, yuvası ve yumurtalar yok edilmekte ve konak türün yavruları öldürülmektedir. Bu tehditkar tepki dolaylı olarak saldırgan parazit davranışı lehine doğal seçilimi artırmakta ve Mafya benzeri parazit davranışı ile uyumlu konak davranışı arasında pozitif bir geribesleme sağlamaktadır. Bu mafya benzeri davranışı sergileyen iki tür kuluçka paraziti kuş olduğu speküle edilmektedir: Kuzey Amerika'da yaşayan "Molothrus ater" türü inek kuşu ile Avrupa'da yaşayan tepeli guguk kuşu ("Clamator glandarius"). Tepeli guguk kuşu çoğunlukla yumurtalarını Avrupa saksağanının ("Pica pica") yuvalarına bırakır. Tepeli guguk kuşunun sık sık yumurtalarını bıraktığı yuvaları ziyaret ettiği gözlemlenmiştir ki bu Mafya hipotezinin ön koşuludur. İspanya'da yğksek rakımlı Hoya de Guadix yaylasında Soler ve arkadaşları tarafından 1990 ile 1992 yılları arasında nisan ve temmuz ayları arasında bir deney yürütülmüştür. Guguk kuşu yumurtalarının saksağan yuvalarından alınmasının saksağanın üreme başarısına etkilerini ve saksağanların tepkilerini gözlemlemişlerdir. Tepeli guguk yumurtaları ziyaretler arasında yuvada kaldıysa saksağan tarafından kabul edilmiş, yuvadan yok olduysa reddedilmiş, yuvada ama soğuk ise terk edilmiş olarak kabul edilmiştir. Eğer ziyaretler arasında yuvada bulunan yumurtalar tamamen yok olduysa yuva yağmalanmış olarak kabul edilmiştir. Saksağanın üreme başarısı, saksağan yavrularının palazlanarak yuvadan ayrılmadan hemen önce yuvada kaç tane saksağan yavrusu kaldığıyla ölçülmüştür. Bu deneylerin sonucunda saksağanların tepeli guguk kuşlarının yumurtalarını yuvadan çıkarttıktan sonra yuvaların, yumurtaların kabul edildiği yuvalara göre çok daha büyük oranda yağmalandığı görülmüştür. Saksağan yumurtalarını modelleyen plastisin yumurtaların modellenmesiyle birlikte yuvaların tepeli guguk kuşları tarafından yağmalandığı belirlenmiştir. Yuvaların yağmalanması aynı yuvanın saksağan tarafından tekrar kullanılarak bu sefer tepeli guguk kuşu yumurtasının kabul edilebilmesi olasılığını taşıdığı için tepeli guguklara yararlı olmaktadır. Benzer bir başka deney 1996 ila 2002 yılları arasında Hoover ve arkadaşları tarafından kuluçka paraziti "M. ater" ile konak "Protonotaria citrea" türü ötleğen üzerinde yapılmıştır. Bu deneyde yuvadan "M. ater" yumurtalarının çıkarılması ve kuluçka paraziti inek kuşlarının kontrol yuvalarına erişimi manipüle edilmiştir. Parazit yumurtanın reddedildiği yuvaların %56'sının yağmalanmasına karşın, reddedilmeyen yuvaların yalnızca %6'sının yağmalandığını gözlemlemişlerdir. Konaklar tarafından yağmalandıktan sonra tekrar kurulan yuvaların da %85'inin tekrar yok edildiği görülmüştür. Yumurtaları reddeden ötleğenlerin yetiştirdiği kendi yavrularının sayısı yumurtaları kabul eden ötleğenlerin yavrularına göre %60 azalmıştır. Bu hipoteze göre dişi guguk kuşu kendi yumurta özelliklerine benzeyen yumurtaları olan ve benzer yuva yerlerine sahip bir grup konak türü seçer. Potansiyel konak türleri popülasyonu izlendikten sonra içlerinden birinin yuvası seçilir. Yuvalarda yapılan araştırma sonucunda guguk kuşu yumurtaları ile konak türlerin yumurtaları arasında önemli ölçüde benzerlikler gözlemlenmiştir. Çok düşük oranda yuvada guguk kuşu yumurtası ile konak türü yumurtaları birbirine benzememektedir. Bu yuvalarda bulunan guguk kuşu yumurtalarının benzer yuva yerine sahip başka bir konak türün yumurtalarına benzediği görülmüştür. Bu farklılık yuva yeri seçimi hipotezinin geçerliliği için bir kanıt olarak öne sürülmüştür. Bu hipoteze karşı yapılan eleştiriler hangi yuvanın seçileceğine dair nasıl bir mekanizma işlediğini göstermemesi ve böyle yuva yerlerinin tanınması için hangi işaretlerin kullanıldığını belirtmemesi üzerinedir. Yumurtalarını başka arıların yuva hücrelerine bırakan çeşitli guguk arısı tipleri vardır. Normal olarak bu arıların erişkin olmayan formlarının konak türler tarafından beslenmemesi nedeniyle kuluçka paraziti olarak değil kleptoparazit olarak adlandırılabilirler. Guguk arılarına örnek olarak "Nomada" ve "Epeoloides" cinsi arılar verilebilir. İstisnai durumlardan birisi "Psithyrus" alt cinsindeki yabanarılarıdır. Bu yabanarılarında kraliçe arı var olan bir koloninin kraliçe arısını öldürür ve konak işçi arıları kendi soyunu beslemek için kullanır. Yumurtalarını "Eumeninae", "Sphecidae" ve "Crabronidae" familyalarından eşekarılarının yuvasına bırakan "Chrysididae" familyasından eşekarıları bulunur. Ayrıca farklı familyalardan değişik eşekarısı soyları da benzer davranışlar için evrimleşmişlerdir. Gerçek bir kuluçka paraziti "Polistes sulcifer" türü eşekarısıdır. Bu eşekarısı türü kendi yuvasını kurma yeteneğini yitirmiştir ve üremek, larvalarını besletmek için konak "Polistes dominula" türü eşekarısına dayanmaktadır. Kur'an mucizeleri Kur'an mucizeleri ya da orijinal adıyla Îcâz-ül Kur’ân, İslam peygamberi Muhammed'in ümmi olduğu inancıyla birlikte, Kur'an'ın gelecekten haber verme, yazılım zamanındaki bilimsel seviyenin çok ilerisinde bilimsel temellere dayalı anlatımlar ve ifadeler içerdiği inancıyla ileriki zamanlardaki gelişmelerin bu ifadeleri doğruladığı, dolayısıyla Kur'an'ın insanüstü bir kaynaktan geldiği inanç ve iddialarına verilen isimdir. Kur'an'da eski peygamberlerle ilgili bazı anlatılar doğrudan onların mucize göstermeleri ve insanları kendilerine inanma ve itaat etmeye davet etmeleri şeklindedir. Bu açıdan doğru yola ulaştırma aracı olarak Kur'an'ın aklın yanında mucize kavramına özel bir anlam yüklendiği de düşünülebilir. Kur'an'da sihir ile mucize ayrılır ve sihir sihirbazlara, mucize ise peygamberlere bağlantılanır: ""'Musa,' dediler, 'Ya sen at, yahut ilk önce atan biz olalım?' 'Hayır, siz atın!,' dedi. Bunun üzerine, büyülerinden (hipnotik telkin ve illüzyondan) ötürü, halatları ve değnekleri ona (Musa'ya) sanki hareket ediyorlarmış gibi göründü. Musa içinde bir korku duydu. 'Korkma,' dedik, 'Sen üstün geleceksin.' "Sağ elindekini at da onların yaptıklarını yutsun; onların yaptıkları sadece büyücü düzenidir. Büyücü, nereden gelirse gelsin başarı kazanamaz" dedik."" Kur'an'da uzunca söz edilen bazı mucize anlatıları: Kesilmiş bir ineğin bacağı ile ölüye vurulması ve ölünün dirilmesi, Kızıldeniz'in Musa ve İsrailoğulları için açılması, Yunus'u balığın yutması ve canlı olarak kavmine geri döndürülmesi, Musa ile sihirbazların kapışması, Meryem'in bakire iken doğum yapması, İsa'nın bebek iken konuşması ve yetişkinliğinde ölüleri diriltmesi, İbrahim'in Nemrut tarafından ateşe atılması ve ateşin onu yakmamasıdır. Kur'an'da doğrudan Muhammed'in şahsına izafe edilen bir mucize bulunmamakta, ancak bazı ayetlerin yorumu ve hadislerden kaynaklanan mucizeler bulunmaktadır. Örneğin Ay'ın ikiye bölünmesi, İsra ve Miraç, Bedir Savaşı'nda meleklerin yardıma gönderilmesi vb. Kur'an bilimsel veriler açısından incelenmiş ve bu konu ile ilgili kitap ve yayınlar önemli bir boyuta ulaşmıştır. Kur'an'ın akıl ve bilime dayalı yorumu ise Fahrettin Razi ile başlatılır. İddia edilen bilimsel Kur'an mucizelerinin bir kısmı, kelime veya ayetlere geleneksel anlayışın dışında yeni anlamlar yüklenmesiyle ilgilidir. Örneğin Tarık Suresi'ne ismini veren "tarık" kelimesi geleneksel anlamıyla göre halk arasında Zühre, çoban yıldızı, sabah veya akşam yıldızı olarak da bilinen Venüs'tür. Bazıları ise bu kelimeye mucizevi bir anlam yüklemiş ve onun radyoteleskopların icadı ile 1960'larda keşfedilen nötron yıldızlarını (pulsar) anlattığını ileri sürmüşler ve o şekilde tercüme etmişlerdir. Kur'an'da yer alan sure ve ayetlerin sıralanmasına dayalı rakamlar, ayetleri veya ayet parçalarını oluşturan sözcüklerden Ebced hesabına göre elde edilen rakamsal değerlerle, geleceği veya ulaşılan bilimsel seviyeleri Kur'an'ın önceden haber verdiği tezi üzerinden mucize oluş iddiaları ileri sürülmektedir. Bu iddialarda kullanılan diğer parametreler Kur'an'daki kelime tekrarları, mukattaa veya besmelenin harfleri gibi harflerin tekrarları ve yan yana bir araya gelen harflerden çıkarılan yeni anlamlar ve şifre iddialarıdır. Bu değerlendirmelerin bazı çarpıtmalar içerdiği de karşı iddialar arasında yer almaktadır. Ayrıca bazı dini otoritelerin de şifreci yaklaşımlara karşı çıktıkları görülmektedir. Mustafa İslamoğlu bu tarz savlara ithafen: ""Böyle bir yönelişin amacı “Kitab’a uyma” değil, “kitabına uydurma”dır. Kur’an’ın ne söylediğini anlamak değil, Kur’an’a söylemediğini zorla söyletmektir."" demiştir. Kuran'ın orjinal metninin 19 sayısının tam katları üzerine dayalı tasarlandığını iddia eden tezdir. Bu sayının üzerine kurulmuş bir sistem olmasının dayanağı olarak Müddessir suresinin 30. ayeti gösterilir. Aynı zamanda bu tezin savunurları, 14 asırdır anlamları net anlaşılmayan başlangıç harf setlerinin de bu sistem yoluyla açıklandığı kanaatindedirler. Bu tez 1974 yılında Reşad Halife tarafından yayımlanmıştır. Bu tezin öğretilerine temel örnekler olarak: verilebilir. Tez ilk yayımlandığı yıllarda İslam dünyasından oldukça ilgi görse de 1985'te Reşad, bu sisteme uymadığı gerekçesiyle Tevbe suresinin, günümüz mushaflarının hemen hepsinde ayet olarak yazılan 128 ve 129 sıralı cümlelerinin ayet olmadığını, kitabın yazımından sonra insanlar tarafından eklendiğini iddia etti. Bu iddiası dönemin İslam dünyasında büyük tepki çekti ve Reşad'ın Hicr suresinin 9. ayetini inkar ettiği ileri sürülerek büyük oranda yalanlandı. Kur'an'ın gelecek olaylardan haber verdiği ve bunun açık bir mucize olduğu ile ilgili yazılar bulunmaktadır. Bazıları Muhammed'in ümmi oluşundan hareketle Kur'an'da anlatılan geçmiş ümmetlerin hikâyelerini de gaybdan haber verme mucizesi ile ilişkilendirmişlerdir. Bu konuda verilen en net örnek Rum Suresi'nin ilk ayetlerinde bahsedilen, Rumların yakın zamanda galip geleceği ile ilgili Kur'an ifadeleridir. Finn Lied Finn Lied (d. 12 Nisan 1916 ; ö. 10 Ekim 2014) , Norveçli liberal görüşlü politikacı. Norveç İşçi Partisi üyesi idi. Lied, Fana, Norveç'te doğdu. 10 Ekim 2014'te Oslo'da 98 yaşını geçmiş olarak öldü. Sürü davranışı Sürü davranışı benzer boyutlarda olan ve bir araya kümelenmiş hayvanların aynı yerde gezmeleri ya da kitle halinde hareket etmeleri ya da aynı yöne doğru göç etmeleri ile sergilenen toplu bir davranıştır. Daha soyut bir bakış açısından sürü davranışı kendi kendine hareket edebilen varlıkların kitle halinde birlikte hareket etmeleri ile sergiledikleri davranıştır. Matematiksel modellemecinin bakış açısından merkezî bir koordinasyon içermeden bireylerin izlediği basit kurallardan oluşan beliren davranış biçimidir. Sürü davranışı ilk olarak 1986 yılında boids adı verilen simülasyon programı ile bilgisayarda gerçekleştirilmiştir. Bu program temel bir kurallar kümesine göre hareket etmelerine izin verilen basit etmenlerin (boids) simülasyonunu gerçekleştirir. Bu model ilk olarak kuşların sürü davranışını modellemek için tasarlanmıştır ancak balık sürülerinin ve benzer sürülerin davranışlarının modellenmesi için de kullanılabilir. Yakın geçmişte bilim insanları sürü davranışını daha iyi anlayabilmek için modelleme yoluna gitmişlerdir. Sürü davranışı ile ilgili ilk araştırmalarda davranışı anlayabilmek için matematiksel modelleme ve simülasyon yöntemi izlenmiştir. Sürü davranışına benzeyen en basit matematiksel modellerde bireylerin aşağıdaki üç basit kurala uyduğu kabul edilir: Craig Reynolds tarafından 1986 yılında geliştirilen boids bilgisayar yazılımı yukarıdaki kurallara uyan sürü davranışının simülasyonudur. Daha sonra yapılan ve günümüzde geçerli birçok matematiksel model de yukarıdaki kuralları ve bunların çeşitlemelerini kullanır. Bu modellerde her hayvanın çevresinde eş merkezli 'bölge'ler belirlenir. Odak noktasındaki hayvana çok yakın olan bölgeyi temsil eden "itme bölgesi"nde hayvan komşuları ile çarpışmayı önlemek için onlardan kaçınmaya çalışacaktır. Biraz daha uzak olan "hizalanma bölgesi"nde odaktaki yönünü komşuları ile aynı yöne doğru hizalamaya çalışacaktır. En dışta bulunan ve odaktaki hayvanın algılama sınırına kadar uzanan "çekim bölgesi"nde ise komşularına doğru hareket etmeye çalışacaktır. Bu bölgelerin şekilleri hayvanların algılama yeteneklerinden