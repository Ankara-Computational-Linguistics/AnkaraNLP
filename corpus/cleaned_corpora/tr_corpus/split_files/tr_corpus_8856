kabul edildi ve bale eğitimi aldı. İngiltere'de Dunraven School ve Inner London Education Authority'ye devam etti. Campbell ilk defa ortaya 7 Şubat 1978'de Bob Marley'in müzik videosunda ortaya çıktı. 15 yaşında Italia Conti Academy öğrencisi iken, Beth Boldt tarafından keşfedildi. Ağustos 1988'de Vogue dergisine kapak oldu. Naomi dergiye kapak olan ilk siyahi kız olma özelliğini taşımaktadır. Michael Jackson'ın In The Closet isimli müzik videosu ile üne kavuştu ve 90'ların başında kariyerinin zirvesine ulaştı. Ülkelere göre araç sayısı listesi Bu madde, "1000 kişiye düşen motorlu araç sayısını gösteren ülkeler listesidir". Bazı sayılar motosikletleri de kapsar. Bu liste motorlu araç toplam sayısında en üst on sırada yer alan ülkeleri listeler. Edekon Edekon, Avrupa Hun İmparatoru Attila'nın generali ve Batı Roma İmparatorluğu'nu yıkan Odoaker'ın babasıdır. Attila'nın en güvendiği insan olan Edekon onun aksine mermer bir sarayda yaşardı. Attila'ya gerçekleştirilecek olan suikastı bildirdi ve onun güveninini kazandı. Şalon Meydan Savaşı'nda karşılaştığı Got Kralı Teodorik'i bir kılıç darbesiyle öldürdü. Wang Hao Wang Hao (d. 15 Ekim 1983, Çangçun, Çin), Çinli masa tenisi oyuncusu. 2004 Yaz Olimpiyatları'nda tek erkeklerde gümüş madalya kazanmıştır. Finalde Koreli Ryu Seung Min'a kaybetmıştır. 2007 Ekim ayından 2009 Aralık ayına kadar 26 ay boyunca dünya bir numarası olarak Wang Liqin'e ait (25 ay birincilik) rekoru kırmıştır. Aidan Higgins Aidan Higgins (3 Mart 1927 - 27 Aralık 2015), İrlandalı yazar. Celbridge, County Kildare, İrlanda'da Katolik bir ailede yetişmiş olması, deneysel romanı "Langrishe, Go Down" (1966) için malzeme sağladı. Kitap kurgu dalında James Tait Black Memorial Prize'ı kazandı ve daha sonra BBC televizyonu tarafından filme çekildi. Romanın bu uyarlaması, Britanyalı oyun yazarı Harold Pinter tarafından, Radio Telefis Eireann ile birlikte yapıldı. 1972'de yazdığı romanı "Balcony of Europe", Booker Prize'da finale kaldı. Üç ciltlik otobiyografisi "A Bestiary" ve bir kurgu toplamı olan "Flotsam and Jetsam"'ın da aralarında olduğu çeşitli eserleri Dalkey Archive Press tarafından bir araya getirildi ve yeniden basıldı. "A Bestiary" ile "Flotsam and Jetsam", yazarın bilginliğini ve Güney Afrika, Almanya ve Londra'ya yaptığı, eserlerine geniş ölçüde kozmopolitan bir duygu veren gezi ve yaşam deneyimlerini de kanıtlar. Saoi'de Aosdána seçilen Higgins, Kinsale, County Cork'ta yaşamaktadır. Ä°rlanda tarihi İrlanda tarihi bugünkü İrlanda topraklarının tarih öncesi dönemlerden günümüze kadar uzanan tarihini kapsar. İrlandalıların ataları olan Keltlerin İrlanda Adasına Demir Çağı sırasında MÖ 8. - 1. yüzyıllar arasında yerleştikleri düşünülmektedir. Günümüzde daha çok Britanya ve İrlanda ile sınırlı olan Kelt kültürüne o dönemde İber yarımadasından Anadolu'ya kadar Avrupa'nın her bölgesinde rastlanmaktaydı. Ancak Roma İmparatorluğu döneminde Roma kültürü Kelt kültürünü zayıflatmış, ancak İrlanda ve Büyük Britanya gibi Roma İmparatorluğu'nun sınırları dışında kalan ya da sınır uçlarında bulunan bölgelerde etkisini sürdürebilmiştir. Romalılar İrlanda'ya Hiberniya adını veriyorlardı. Yunan coğrafyacı Batlamyus MS 100 yıllarında yazdığı yazılarında İrlanda'nın coğrafyasından ve orada yaşayan kavimlerden söz etmiştir. Hristiyanlık İrlanda'ya 5. yüzyılda ulaştı. Romalı Palladius ve Hristiyan azizi Patrik adaya 430'lu yıllarda gelerek Hristiyanlığı yaymaya başladılar. Ayrıca Latin alfabesini adaya getirdiler. Günümüzde Patrik İrlanda'nın koruyucu azizi ("Patron Saint") olarak kabûl edilmektedir ve her yıl 17 Mart günü İrlandalılar tarafından Aziz Patrik Günü olarak kutlanır. İrlanda ilk defa 800 yılı civarında Vikinglerin akınlarına uğradı. 840 yılı civarında Vikingler İrlanda kıyılarında Dublin dahil birçok yerleşim yerleri kurdular. Vikingler hiçbir zaman adayı tamamen ellerine geçirmediler ve etkileri 11. yüzyıl civarında ortadan kalktı. 1167 yılından başlayarak İrlanda'nın Normanlar tarafından işgali'ne ve Normanların İralanda'yı istilâlarına sahne oldu. Bu dönemde İngiltere de zaten Normanlar tarafından yönetilmekteydi. İngiltere'nin Norman kökenli kralı II. Henry İrlanda'yı ele geçirerek oğlu John'a verdi. II. Henry ölünce John hem İngiltere kralı oldu, hem de İrlanda kralı olarak kaldı. 14. yüzyılda İngiltere'nin etkisi azaldı ve Kelt kültürü ve İrlandaca tekrar ön plâna çıktı. 15. yüzyılda İngiltere'de çıkan Güller Savaşı İngilizlerin İrlanda'yı gözden çıkarmalarına neden oldu. 1532 yılında İngiltere kralı VIII. Henry'nin Protestanlığı kabûl etmesi İrlanda'nın kaderini kökünden değiştirmiştir. İngilizler, Galliler ve İskoçlar birer birer Protestan olmalarına rağmen İrlandalıların çoğu Katolik kilisesine bağlı kaldılar. Bu durum günümüze kadar devam etmekte ve Kuzey İrlanda'daki mezhep kavgasının temelini oluşturmaktadır. VII. Henry 1536 tarihinden itibaren gözlerini tekrar İrlanda'ya çevirdi. İngiltere'nin sonra gelen hükümdarları olan I. Elizabeth ve I. James zamanında İrlanda tamamen İngiltere'nin hâkimiyeti altına girdi. İngiltere hükümdarları İrlanda halkını Protestan yapmak için büyük bir çaba gösterdiler. Adaya İngiliz ve İskoç Protestanlar yerleştirek koloniler kurdular. Bu Protestanlar İrlanda'nın aristokrasisini oluşturdular. Adadaki Katolik çoğunluk arasında bu Protestanlara karşı günümüze kadar süren bir hoşnutsuzluk ortamı oluştu. 1641 yılında İrlandalı Katolikler ayaklandılar. Binlerce Protestan göçmeni öldürdürerek yönetimi ele geçirdiler. Ancak 1649-1653 yılları arasında İngiliz komutan Oliver Cromwell acımasız yöntemler kullanarak tekrar İngiltere'nin İrlanda üzerindeki egemenliğini kurdu. Ayaklanmanın bastırılması sırasında İrlanda nüfusunun üçte biri öldü veya sürgüne gönderildi. Katoliklerin elindeki bütün mallar ve topraklara el konarak Protestanlara verildi. 1688 yılında İrlanda bu sefer İngiltere'deki Katolik-Protestan kavgalarına sahne oldu. İrlandalı Katolikler İngiltere'nin Katolik kralı II. James'i destekliyorlardı. İngiltere'deki Protestanlar II. James'i tahttan indirerek yerine Protestan yeğeni II. William'i geçirdiler. Bu durum İrlanda'daki Katolikler ve Protestanlar arasında bir savaşa neden oldu. 1 Temmuz 1690 tarihinde yapılan Boyne Savaşı'nı kaybeden Katolikler tekrar büyük eziyetlere mâruz kaldılar. 1707 yılında İngiltere ve İskoçya birleşerek Büyük Britanya Krallığı'nı kurdular. İrlanda bu krallığın sömürgesi haline geldi. 18. yüzyılda Büyük Britanya Krallığı gücünü arttırarak imparatorluk hâline gelirken İrlanda daha ziyade bir tarım ülkesi olarak kaldı. 1740-1741 yılları arasında İrlanda'da büyük bir açlık ve kıtlık dönemi yaşandı. 400.000 civarında İrlandalı açlıktan yaşamını yitirdi. 1798 yılında Fransız Devriminden esinlenen İrlandalılar tekrar ayaklandılar. Bu ayaklanmanın kanlı bir şekilde bastırılmasından sonra İngiltere İrlandalıları hoşnut etmek için Büyük Britanya ve İrlanda Birleşik Krallığı adı altında yeni bir düzen getirdi. Günümüze kadar gelen Birleşik Krallık adı bu kökene dayanmaktadır. Birleşik Krallık'ın kurulmasındaki bir amaç İrlandalı Katoliklerin dinî özgürlüklerinin tanınmasıydı. Ancak Britanya kralı III. George buna izin vermedi. 1823 yılında Daniel O'Connell adında bir Katolik avukat Britanya ile kurulan birliğin yürürlükten kaldırılması için uğraştı ama başarılı olamadı. 1845-1849 yılları arasında İrlanda tarihinin en kötü açlık dönemlerinden biri olan İrlanda Patates Kıtlığı'nı yaşadı. Açlık yüzünden milyonlarca İrlandalı yerlerini yurtlarını bırakarak ABD ve diğer ülkelere göç ettiler. İrlanda'nın nüfusu 8 milyondan 4,5 milyona indi. Bu dönemde İrlanda Gaelcesi'nin kullanımı azaldı ve çoğunluk İngilizce konuşmaya başladı. 1886 ve 1893 yılları arasında Britanya başbakanı William Ewart Gladstone İrlanda'nın kendi kendisini yönetmesini sağlayacak yasal değişiklikleri yapmaya çalıştı ama başarılı olamadı. Ülke Britanya'ya bağlı kalmayı savunan Birlikçiler (Unionists) ve bağımsızlığı savunan Ulusalcılar (Nationalists) olarak iki gruba ayrıldı. 1916 Nisan'ındaki Paskalya Ayaklanması'nın ardından gelen baskı döneminde, İrlandalı gönüllüler IRA ("Irish Republician Army", İrlanda Cumhuriyet Ordusu) çatısı altında örgütlenerek Britanyalılar'a karşı bir gerilla savaşına giriştiler. İngiliz başbakanı David Lloyd George biri Kuzey İrlanda, diğeri Güney İrlanda için olmak üzere iki parlamento kurarak kontrolü elinde tutmaya çalıştı. Protestan Kuzey İrlanda'da (Ulster) parlamento toplandı. Ancak Katolik Güney İrlanda, İngilizlere ödün vermeyi reddetti. Bunun üzerine İngiliz başbakanı Lloyd George İrlandalı yurtseverlerle görüşme masasında barış yaptı. Anlaşma sonucunda Güney İrlanda uygulamada "İrlanda Bağımsız Devleti" adıyla bağımsızlığını kazandı (6 Aralık 1921, İngiltere-İrlanda Anlaşması). Kuzey İrlanda ise Birleşik Krallık'a bağlı kaldı. Fakat IRA'nın aşırı kanadı, Eamon de Valera'nın öncülüğünde, İrlanda'nın bir bölümünü bağımsız, bir bölümünü de yeniden İngiltere'ye bağlı kılan anlaşmayı kabul etmedi. Bunu, bu anlaşmayı destekleyenlerin ve anlaşmaya karşı olanların savaştıkları bir iç savaş izledi. Sonunda IRA, İrlanda'nın bölünmesine razı oldu. 1925'te gerçekleşen Bağımsız İrlanda ile Kuzey İrlanda arasındaki sınır belirleme görüşmelerinden sonuç çıkmadı. De Valera'nın "Fianna Fáil" partisi, 1927'de başbakan William Cosgrave'in hükûmetine katıldı. 1932'de De Valera başbakan oldu ve Birleşik Krallık karşıtı bir takım ekonomik önlemler aldı. II. Dünya Savaşı'nda İrlanda tarafsız kaldı. 1948'de De Valera seçimleri kaybetti ve 1949'da İrlanda Cumhuriyeti ilan edildi. 1951'de De Valera yeniden başbakan,1959'da ise cumhurbaşkanı oldu. 1972'de bir referandum ile Roma Katolik Kilisesi'nin devlet üzerindeki etkisi ortadan kaldırıldı. 1973'te protestan Erskine Childers cumhurbaşkanı oldu. Onu Cearbhall Ó Dálaigh (1974-1976), Patrick Hillary (1976-1990), Mary Robinson (1990-1997) izledi. Glutensiz ve kazeinsiz diyet Glutensiz ve kazeinsiz diyet emilim bozukluğu olan çölyak hastalarında ve bu bozukluktan kaynaklı otistlerde açığa çıkan algılama bozukluklarının tedavisinde kullanılır. Aynı zamanda şizofreni hastalarına önerilir. Gluten; buğday, arpa, yulaf ve çavdar gibi tahıllarda bulunan bir proteindir. Otizmde bu proteinlerin sindirimi için gerekli enzimlerin eksikliği söz konusu iken, çölyak hastalığında emilimi engelleyen iltihaplar oluşur. Otistlerde gluten sindirimi sonrasında gliadorfin ve kasomorfin isimli peptidler ince bağırsaklardan kana karışarak beyne ulaşır. Süt ve süt ürünlerindeki kazein de aynı etkiye sahiptir. Bu sayede bir opioid ilaç olan morfin in etkisine benzer algılamada bozukluklar oluşur. Buğday, arpa, yulaf, çavdar, irmik, malt ve bunların nişastaları, hidrolize sebze, bitki proteinleri ve bunlardan yapılmış sirkeler, soya soyu, değişik aroma ve kıvam arttırıcılar ve bütün bunlardan yapılmış ürünler. Mısır, pirinç, patates, darı, amaranth, nohut, ayçiçeği, keten, susam, haşhaş ve kara buğday Süt ve süt ürünleri (Yoğurt, tereyağı) Pirinç sütü, Hindistan cevizi sütü, patates sütü, zeytinyağı, balık yağı ve Hindistan cevizi yağı. Lewis satranç figürleri Lewis satranç figürleri (İngilizce : "Lewis Chessmen") toplam 78 satranç figüründen oluşan bir karışımdır. Hebrides ada gruplarından sonra en büyüğü olan İskoç Hebridler'deki Lewis adasında(•) keşfedilmiştir. Norveç'te üretildiği tahmin ediliyor ve ortaçağın oyun taşları olarak geçerliliğini koruyor. Ayrıca Roma süsleme sanatının muhteşem bir kanıtıdır. Bu satranç figürleri tahminen Norveç'te benzer figürlerin bulunduğu 12. yüzyılın ikinci yarısına dayanıyor.. Bu zaman diliminde Satranç Arap Bölgeleri'nden Sicilya ve İspanya üzerinden de Avrupa'ya yayıldı. Akdeniz'de Araplar ile hareketli bir ticaret yapan Vikingler satrancı önceleri İskandinavya'ya getirdiler. Böyle de İskandinav kökenli ancak daha çok arap figürlerine benzeyen 10. yüzyıldan dağınık satranç figürleri ortaya çıktı.. Lewis Satranç Figürleri'nde ise önceleri koşucu olarak bilinen Fil Piskopos olarak tasvir edildi.(Esaslı durumu file binen bir süvariydi) Bu sayede bu figürler Batı-Avrupa tipi fügürler olarak kabul edilmektedir.. Lewis satranç figürleri, Romalı tarzda deniz ayısının diş kemiklerinden imal edilmiştir. Bugüne kadar ikisi tamamlanmış olan dört takıma ait toplam 78 figürden oluşmaktadır. Toplam olarak 8 şah (erkek tarzı), 8 şah(kadın tarzı), 16 piskopos(Fil/Koşucu), 15 at, 12 kale ve 19 piyon bulundu. Mezar taşına benzeyen piyonların haricinde tüm figürler insani özelliklere sahiptir. Şah (kadın ve erkek) tahta oturmuş, süvari atın üzerindedir. Elbiseler ve silahlar detaylı bir şekilde işlenmiştir. Örneğin piskoposlar bir piskopos değneği ve İncil ile donatılmıştır. Kalelerden bir kaçı kalkanı arkasında vahşi bakış ile dişlerini biribirine bastıran vahşi bir savaşçı olarak tasarlanmıştır. Fakat birçok figür daha çok kederli veya şaşkın yüz ifadelerine sahiptir. En büyük oyun taşı 10,2 cm'ye kadar olan yüksekliğiyle piskoposlardır(filler). Bundan dolayı bir satranç tahtasının çapı 82 cm ye sahip olmalıdır. Figürlerin bazıları aslı itibarı ile kırmızıya boyandığından, satranç tahtasının beyaz ve kırmızı alanlara paylaştırılmış olması gerekir. Beyaz ve siyaha boyananlarda şahsi ve karşı tarafın figürleri pek ayırt edilememektedir. Keşif tarihi açıklık kazanmamıştır. Çeşitli efsaneler ve rivayetler vardır. Figürlerin Isle of Lewis adasına gelişi ile ilgili hakikatlerde meçhuldur. Tahmin edilen, 12. ve 13. yüzyıllarda Isle of Lewis adasında Norveçli bir satıcı tarafından saklanıldığıdır. Lewis Satranç Figürleri, ilk defa 11 Nisan 1831'de Society of Antiquaries of Scotland (İskoçya Antikatoplayıcıları Vakfı) tarafından bir toplantıda sergilenmiştir. Günümüzde keşfine dair tam bir tarih yoktur. Fakat figürler Uig (Lewis adasında bir yerleşim merkezi) deki körfezin kumsalında gömülü olan bir kamaranın içinde bulunmuş olduğu tahmin edilmektedir. Satranç figürleri ile 14 yazısız levha ve tokalar bulunmuştur. Satranç figürlerinin koleksiyonu ilk gösterimden sonra dağılmıştır. 10 figür boyacı Charles Kirkpatrick Sharpe tarafından satın alındı. 67 figür ise bugün halen daha sergilendiği Britanya Müzesi tarafından 84 britanya lirası karşılığında satın alınmıştır. Sharpe daha sonraları bir figür daha bulmuş ve elindeki 11 satranç figürünü koleksiyoncu Lord Londesborough'a satmıştır. 1888'de Society of Antiquaries of Scotland tarafından satın alınmış ve onlar Edinburgh'taki Kraliyet Müzesi'ne devredilmiştir. Arkeolojik açıdan bakıldığında, Lewis Satranç Figürleri İskoçya'nın kuzey yerleşim merkezlerinin kanıtı olarak bakılabilir. Her şeyden önce Britanya Müzesi'nin bu koleksiyonu figürlerin popülaritesine önderlik ediyor. Orta Çağ'ın en meşhur oyun figürleri olarak geçerliliğini korumakla beraber satranç oyuncuları için çeşitli taklitleri elde edilebilir. Harry Potter ve Felsefe Taşı adlı filmde figürlerden kırmızı şah (kadın tarzı olan) Lewis koleksiyonundan uyarlanmıştır. 2002 yılındaki televizyon filmi Geliebte Diebin'de ise bir adet Lewis Figürü, satranç oyununda önemli bir role sahiptir. 0-7141-0857-2. (ing.) Olasılık yoğunluk fonksiyonu Olasılık kuramı ve istatistik bilim dallarında bir rassal değişken "X" için olasılık yoğunluk fonksiyonu bir reel sayılı sürekli fonksiyonu olup "f" ile ifade edilir ve şu özellikleri olması gereklidir: "X"in a ve b değerleri arasındaki olasılık, yani formula_4 şu ifade kullanılarak hesaplanır: Yani olasılık değeri "f(x)" integralini formula_6 f(x) fonksiyonunu X=a ve X=b değerleri arasında entegrasyonu ile elde edilir. Örneğin: "X" rassal değişkeninin [4.3,7.8] aralığında olasılık şöyle bulunur: Bu maddenin başlangıcında verilmiş olasılık yoğunluk fonksiyonu tanımın bir sürekli dağılım ile ilişkili değişkenin ["a"; "b"] aralığı ile ilişkili çift-değerli ayrık dağişkenler seti kullanılarak yapılmıştır. Diğer bazı aralıklı rassal değişkenleri temsili, Dirac delta fonksiyonu aracılığı ile olasılığın yoğunluğun bulunması suretiyle de yapılabilir. Örneğin, bir çift-değerli her biri ½ olasılığı olan -1 ve 1 değerli bir rassal değişken ele alınsın. Bu değişkenle ilişkili olasılık yoğunluğu şöyle verilir: Daha genel olarak, eğer bir ayrık değişken reel sayılar arasından 'n' tane değişik değer alınsın; o halde bunlarla ilişkili olasılık yoğunluk fonksiyonu şudur: Burada formula_10 değişken ait değerler olur ve formula_11 bu değerlerle ilişkili olasılıklardır. Bu ifade bir ayrık değişken için istatistiksel özellikleri (örneğin ortalama, varyans, çarpıklık, basıklık) sürekli dağılım için geliştirilmiş formülleri kullanarak hesaba başlayarak sonuçların bulunmasını sağlar. Bir olasılık dağılımı için yoğunluk fonksiyonu ancak ve ancak yığmalı dağılım fonksiyonu "F"("x") mutlak süreklilik gösteriyorsa mümkündür. Bu halde "F" için nerede ise her yerde türev bulunabilir ve "F" için alınan birinci türev olasılık ile yoğunluk şöyle bulunur: Eğer bir olasılık dağılım için yoğunluk bulunması mümkün ise rassal değişken için her bir nokta değer ("a") için olasılık 0 olacaktır. Her olasılık dağılımı için bir yoğunluk fonksiyonu bulunamaz. Başta ayrık rassal değişkenler için olasılık yoğunluk fonksiyonu yoktur. Hiçbir noktaya pozitif olasılık vermeyen, yani hiç aralık parçası olmayan Kantor dağılımı için de yoğunluk fonksiyonu bulunmaz. Bir yığmalı dağılım fonksiyonunun türevi ile olasılık yoğunluk fonksiyonu arasındaki ilişkinin karmaşık matematik biçimlerden biraz aranımış açıklaması istatistiksel fizik dalında geliştirilmiştir ve bu genellikle olasılık yoğunluk fonksiyonu tanımı olarak kullanılabilir. Bu tanım şöyle yapılır: "dt" sonsuz derece küçük bir sayı olarak alınsın. formula_13in ("t", "t" + "dt") aralığında bulunacağı formula_14 ifadesine eşittir; yani Sürekli "X" rassal değişkeni için "n"inci momenti E("X") gösterilip şu ifade ile verilir: Beklenen değer o zaman birinci moment olup şöyle verilir: Varyans ise şöyle verilir: Bu ifade açılırsa olur. Sürekli rassal değişkenler olan formula_20 için, bu değişkenlerinin tümünü kapsayan rassal vektör için bir olasılık yoğunluk fonksiyonu tanımlamak mümkündür. Buna ortak olasılık yoğunluk fonksiyonu adı verilir. "n" değişkenli bu yoğunluk fonksiyonu matematik notasyon biçimleriyle şöyle tanımlanır. formula_20 değişkenlerin değerleriyle tanımlanan "n"-boyutlu uzayda bulunan herhangi bir "D" sahası alınsın; bu değişken setinin "D" sahası içine düşen bir realizasyonun bulunacağının olasılığı şöyle verilir: "i"=1, 2, …,"n" için tek bir değişken formula_23 ile ilişkili olasılık yoğunluk fonksiyonu formula_24 olarak ifade edilsin. Bu olasılık yoğunluğu formula_20 rassal değişkenlerle ilişkili olasılık yoğunluklarından "n" - 1 tane diğer değişkenlerle entegrasyonu suretiyle elde edilir: Sürekli rassal değişken olan formula_20 birbirlerinden bağımsız olmaları için koşuluna tam olarak uymaları gerekir. Eğer "n" elamanlı bir rassal değişken vektörünün ortak olasılık dağılımı tek bir değişken için "n" değişik fonksiyona faktörize edilebilirse; yani ise, o halde, "n" değişkenin hepsi birbirlerinden bağımsızlık gösteriyor demektir. Bu halde her bir fonksiyon için marjinal olasılık yoğunluk fonksiyonu şöyle verilir: Çoklu boyutlu olasılık yoğunluk fonksiyonlarının verilen tanımını biraz daha açığa kavuşturmak için basit bir örneğin alınsın; bu iki bilinmeyenli bir rassal vektör olsun. Koordinatları formula_31 olan iki boyutlu rassal vektör, formula_32 olarak isimlendirilsin. Pozitif "x" ve pozitif "y" kuadrantları içinde formula_32 için olasılık elde etmek şöyle olur. Arman Ä°nci Arman İnci (d. 1991, Berlin, Almanya), Türk kökenli Alman oyuncu. 2000 yılında Cannes Film Festivali'nde en iyi çocuk oyuncu seçilmesiyle Alman kamuoyunda tanınan Arman İnci, yönetmen "Kemal İnci"'nin torunudur. Arman'ın annesi Almanya'nın Berlin kentinden yayın yapan Türk-Alman yerel televizyon kanalı TD1'de moderatörlük yaptığı için Arman ilk olarak 6 yaşında küçük bir rol ile televizyon ekranlarına çıktı. 2000 yılında "Kendal" karakterini canlandırdığı Alman yapım "Eine Hand voll Gras" (Bir El Dolusu Çimen) ile Alman kamuoyunun dikkatini çekti. 2002 yılında Amerikalı romancı Barbara Wood'un kitabından uyarlanan film "Spiel des Schicksaals" (Kader Oyunu)'nda oynadığı Juan karakteriyle yıldızı parladı. Ardından 2003 yılında iki bölüm halinde çekilen "Das Hühnerparadies" (Horoz Cenneti) filminde canlandırdığı Murat karakteri ile oyunculuk kariyeri devam etti. Daha sonra aynı yıl "Das Monster im Nebel" (Sisteki Canavar) filminin ardından peşpeşe 5 film daha çekti. 2000 Cannes Film Festivali (En İyi Çocuk Oyuncu) Barbara Wood Barbara Wood (d. 1947, Liverpool, İngiltere), İngiliz kökenli Amerikalı yazar. 1954 yılında iki çocuğuyla birlikte Amerika'nın Kaliforniya eyaletine göç eden bir İngiliz ailesini küçük çocuğudur. Los Angeles kentinde liseyi bitirdi. Daha sonra Santa Barbara'da bulunan Kaliforniya Üniversitesi'ne kaydını yaptırdı. 1 yıl sonra okulu yırada bırakarak çalışmaya başladı. 10 yıl kadar çeşitli kuruluşlarda sekreter, bir klinikte hasta bakıcı olarak çalıştı. 1976 yılında ilk romanını yazdı. Hounds and Jackals (Köpekler ve Çakallar) adını verdiği romanın basımı yayıncı tarafından reddedildi. Yayıncı, Barbara'ya yeni yetenekler arayan bir yazarı önerdi. Bu yazar Harvey Klinger idi. 1980 yılına kadar Harvey Klinger ve Barbara Woood birlikte çalıştılar. 1980 yılında Barbara, ana meslek olarak yazarlığı seçti. Bir süre kitaplarını Kathryn Harvey adı altında yazdı. Dünyanın birçok ülkesinde Best Seller (En iyi Satan) kitapları, yaklaşık 30 ayrı dile çevrildi. 2002 Corine International Book Award (Almanya) Çakıl taşı Çakıl taşı ya da çakıl deniz kıyılarında ve derelerde suyun aşındırması sonucu sivrilikleri kaybolmuş, yuvarlak biçimindeki ufak bir taş türüdür. Bahçe yollarında ve beton işlerde kullanılır. Çakıllar akarsuların boylarında, deniz ve göl kıyılarında birikmiş irili ufaklı taş parçacıklarıdır. Çakıl irilik derecesine göre 2–70 mm çapı olarak göz önüne alınır. Çapı 2 mm 'den büyük olan taş parçalarına çakıl denir. Çakılların büyüklerine moloz, küçüklerine ise fiski adı verilir. Genellikle akarsu boylarındaki çakıllar yuvarlak olur. Nedeni ise sürekli olarak akarsu boyunca yuvarlanmalarıdır. Deniz kenarlarındaki çakıllar ise yassı olurlar. Bunun nedeni dalgalar tarafından aşındırılmasıdır. Çakıl ve kumların basınçla ve doğal çimentolaşma ile birleşmesi ve zamanla sertleşmesi sonucu Konglomera oluşur. Özelikle akarsu yatağında dikey yönde çakıl taşlarının boyutunun değişimi, geçmiş zamanlardaki iklim hakkında bilgi verir. İri taşların olduğu katman yağışın ve akarsuyun debisinin fazla olduğu zaman dilimini temsil eder. İnce çakıl ve kum boyutlu malzeme yağış ve debinin azaldığı zamanları ifade eder. Çakıl taşları iki yerde bulunur çeşitli okyanuslar ve denizlerin plajlarında ve eski denizlerin toprağı kapladığı iç kısımlarda. Sonra denizler çekildiğinde karalar kayalarla çevrili hale gelir. Göller de ve göletlerde de bulunabilirler. Çakıllar nehirde de oluşabilir. Plaj çakılları ve nehir çakılları hem açık hemde kapalı alanlar da çeşitli amaçlar için kullanılır. Renk ve boyuta göre sıralanabilirler ve ayrıca garaj yollarını havuzların çevresinde bitki kaplarının çevresi ve için de verandalar da ve güverteler de kullanılır. Marsta çakıllı konglomera kaya levhaları bulundu. Bu bilim adamları tarafından eski bir dere yatağında oluşmuş olarak yorumlandı. Nasa'nın Mars gezegeni merakı tarafından keşfedilen çakıllar, kum parçacıklarının boyutundan golf toplarının boyutuna kadar değişmektedir. Analizler çakıl taşlarının yürüme hızından akan ve ayak bileğinden kalçaya kadar uzanan bir dere tarafından biriktiğini göstermiştir. Fernanda Venturini Fernanda Porto Venturini (d. 24 Ekim 1970-Araraquara) Brezilyalı voleybolcu. Brezilya voleybolunun yetiştirdiği en önemli pasörlerden biridir. Voleybola 11 yaşında başladı. İlk kulübü Ribeirão Preto’ydu. Başlangıçta smaçör olarak oynuyordu. 17 yaşındayken ulusal takımla 1988 Seul Olimpiyat Oyunları’na gitti. Olimpiyatlardan sonra antrenörü Inaldo Manta, onu çok başarılı olacağı pasörlük pozisyonunda oynatmaya başladı. Uzun süre Brezilya ulusal takımının pasörlüğünü yaptı. 1998 yılında bazı anlaşmazlıklar nedeniyle ulusal takımı bıraktı. 2003 yılında José Roberto Guimarães’in isteğiyle yeniden ulusal takıma döndü. Fernanda Venturini Brezilya ulusal takımıyla 1988 Seul, 1992 Barselona, 1996 Atlanta ve 2004 Atina olmak üzere tam dört olimpiyata katıldı. Ancak sadece 1996 Atlanta Olimpiyat Oyunları’nda bir bronz madalya kazanabildi. Venturini dünya şampiyonluğu sevinci de yaşayamadı. Ancak 1993, 1994, 1996 ve 2004 World Grand Prix’lerinde Brezilya ile şampiyonluğa ulaştı. Ayrıca 1993, 1994 ve 2004 yıllarındaki World Grand Prix’lerde “en iyi pasör” seçildi. Voleybol hayatı Brezilya kulüplerinde geçti. Brezilya liginde tam on iki şampiyonluk yaşadı. 30 Nisan 2006 tarihinde voleybolu bıraktı. Ancak 2007 yılının ocak ayında Brezilya ulusal takımı yardımcı antrenörü Paulo do Rego’nun isteğiyle İspanyol kulübü Grupo 2002’ye transfer oldu. Bu takımda sezon sonuna kadar oynadı ve Paulo do Rego’nun antrenörlüğünü yaptığı Grupo 2002’yi lig ve Avrupa Top Teams Kupası şampiyonluğuna taşıdı. Fernanda 1999 yılından beri voleybol antrenörü Bernardo Rezende ile evlidir ve Julia adında bir kızları vardır. Ana Beatriz das Chagas Ana Beatriz Francisco das Chagas (d. 18 Ekim 1971- Rio de Janeiro) Brezilyalı voleybolcu. Daha çok Bia olarak tanınır. İlk kulübü 1989 yılında oynamaya başladığı AABB Tijuca’ydı. İlk kez 1997 yılında ulusal formayı giydi. Brezilya ulusal takımıyla 2004 World Grand Prix'de şampiyonluk yaşadı. Uzun yıllar Brezilya liginde mücadele etti. 2006 yılında Fenerbahçe’ye transfer oldu. Daha sonraki sezon İspanya Süper Ligi (SFV) takımlarından Ícaro Palma’da bir süre oynadı. 2008 yılında yine ülkesine dönerek Superliga takımlarından Mackenzie Cia do Terno’ya transfer oldu. Rıdvan İsmail Paşa Rıdvan İsmail Paşa (12 Ağustos 1856 — 23 Mart 1906), Osmanlı devlet adamı. 1890 ve 1906 yılları arasında İstanbul şehremini olarak görev yapmıştır. İstanbul'un en uzun süre görev yapan belediye başkanlarından biri olan Rıdvan İsmail, 1906'da kendisine yapılan bir suikast sonucunda hayatını kaybetti. Rıdvan İsmail'in babası aslen Tatar olan ve Sivas'ta doğan Mehmet Nüzhet Efendi (1828-1887) idi. Mehmet Nüzhet Efendi "Cerîde-i Havâdis" ve "Takvîm-i Vekâyi" gazetelerinde yazarlık, Matbuat Müdürlüğü görevlerinde bulundu. Rıdvan İsmail 12 Ağustos 1856'da İstanbul'da doğdu. Beyazıt Rüştiyesi'nde ve babasının da görev yapıtğı Mahrec-i Aklâm Mektebi'nde okudu. Burada Farsça, Arapça ve Fransızca öğrendikten sonra 1868'de "Bab-ı Alî Tercüme Odası"’nda devlet hizmetine başladı. 1869'da Bosna Vilayeti mektupçu muavinliğine, 1872'de ise Trablusgarp Vilayeti valisi Cezayirli Ali Rıza Paşa'nın katibi olarak Trablusgarp'a gitti. Ertesi yıl İstanbul'a döndü ve görevinden istifa ederek Şubat 1875’te Mihalıç, Nisan 1876’da da İnegöl Kaymakamlığına tayin edildi. 1877'de I. Meclis-i Mebusan'da başkatiplik yaptı. Ağustos 1879'da Trabzon Vilayeti, 1880'de Selanik Vilayeti müddeiumumiliğine tayin edildi. Şubat 1885'te Mâbeyn-i Hümâyun başkâtipliği, Nisan 1888’de ise dahiliye müsteşarlığı gibi görevleri de üstlendi. Rıdvan İsmail Paşa, 4 Ekim 1890 tarihinde 34 yaşındayken II. Abdülhamid tarafından İstanbul'a şehremini tayin edildi. Rıdvan İsmail Paşa, 1906 yılının başlarında Bedirhan aşiretinin kurucusu Bedirhan Bey'in torunu ve II. Abdülhamid'in Mâbeyn mütercimi ve Şûrâ-yı Devlet azası Abdürrezzak Bey ile Nişantaşı'ndaki bir yol yapımı nedeniyle husumet yaşadı. Rıdvan İsmail Paşa'nın aslen Tokatlı olan "Ahmet Ağa" isimli yardımcısının Nişantaşı'nda bir konağı bulunuyordu. Abdürrezzak Bey de Nişantaşı'nda bir konak yapıp konağına kadar yol yapılmasını istedi fakat cevap alamadı. "Ahmet Ağa"’nın konağının önüne ise kaldırım yapılmaya başlanınca Abdürrezzak Bey adamlarını göndererek "Ahmet Ağa"’yı alıkoydu ve darp etti. Durumu haber alan şehremini, yol amelelerini "Ahmet Ağa"’yı kurtarmak için göndermiş ve iki grup arasında çatışma yaşandı. Olayı haber alan Sultan Abdülhamid iki tarafın da barışmasını ve meselenin kapatılmasını istedi. 23 Mart 1906 cuma günü Yıldız Hamidiye Camii'ndeki padişahın Cuma selamlığına katılan Rıdvan İsmail Paşa, namazın ardından oğlu Reşat ile birlikte Göztepe'deki konağına gitmek üzere Anadolu Yakası'na geçti. Trenle geldiği Göztepe İstasyonu'nda kendisini bekleyen araca geçmek üzereyken Abdürrezzak Bey'in adamları tarafından suikaste uğradı. Şehremini yaklaşık 10 dakika sonra 49 yaşındayken hayatını kaybetti. Suikasti gerçekleştirenler Bedirhan Bey'in oğlu, Abdürrezzak Bey'in amcası ve ayrıca Selimiye Kışlası'nın kumandanı olan Ali Şâmil Paşa'ya teslim oldular. Fakat bir gece sonra Abdürrezzak Bey tarafından serbest bırakıldılar. Şehremini Rıdvan İsmail Paşa'nın öldürülmesine çok kızan Sultan II. Abdülhamid Bedirhan ailesinin cezalandırılmasını istedi. 6 Nisan 1906 tarihli Meclis-i Vükelâ kararının ardında aile ile birlikte birçok Kürt Trablusgarp ve Şam'a sürgüne gönderildi. Ali Şâmil Paşa iki yıl sonra Trablusgarp'ta sürgünde ölürken, birkaç yıl sonra affedilen Abdürrezzak Bey ise bazı iddialara göre 1918 yılında İttihat ve Terakki tarafından Musul’da öldürüldü. Rıdvan İsmail Paşa'nın cenazesi sade bir devlet töreni ile Küçük Mecidiye Camii’nde kılınan namazın ardından, caminin hemen yakınındaki Yahya Efendi Tekkesi'nde mezarlığa defnedildi. Rıdvan İsmail Paşa'nın bir erkek, üç kız olmak üzere dört çocuğu vardı. Oğlu Reşat Rıdvan Bey, tiyatro ve sinema ile ilgilenmiştir. II. Meşrutiyet döneminde "Millî Osmanlı Tiyatrosu" adıyla bir tiyatro topluluğu kurmuştur. Darülbedayi kurulduğunda ilk yönetici kadrosunda da yer alan Reşat Rıdvan Bey, Türk sinemasının ilk uzun metrajlı filmi olan "Himmet Ağa'nın İzdivacı"’nın yönetmenliğini de yapmıştır. Kızlarından Fatma Hanım, Cumhuriyet'in ilk yıllarında çeşitli ülkelerde büyükelçilik ve Demokrat Parti'den 9. Dönem İzmir milletvekilliği yapan Hasan Vasfi Menteş ile evlenmiştir. Diğer kızı Hatice Hanım ilk olarak Recaizade Mahmud Ekrem'in oğlu olan Ercüment Ekrem Talû ile, daha sonra ise milletvekili Atıf Esenbel ile evlilik yapmıştır. En büyük kızı Nuriye Hanım ise 1926'daki İzmir Suikastı'nın ardından asılarak idam edilen İsmail Canbulat ile evlilik yapmıştır. Bugün Göztepe semtinde köşkünün bulunduğu yerde Erenköy Kız Lisesi mevcut olup Göztepe Tren İstasyonu karşısından Erenköy Kız Lisesi'ne uzanan sokak "Rıdvan Paşa Sokağı" olarak adlandırılmıştır. Mührüsüleyman Mührüsüleyman ("Polygonatum"), çiçekli bitkilerin Ruscaceae familyasına dahil olan ve yaklaşık elli türü olan bir bitki cinsidir. Daha önce zambakgiller familyasına dahil edilerek sınıflandırılmaktaydı. Mührüsüleyman türlerinin bazıları şifalı bitkiler arasında sayılmakta, özellikle "P. sibiricum" türü geleneksel Çin tıbbında bitki çayı olarak kullanılmaktadır. Bazı mührüsüleyman sürgünleri kuşkonmaz gibi pişirildikten sonra yenebilir, özel bir işlemden geçirildikten sonra yenebilen kökleri de nişasta kaynağıdır.. Mührüsüleyman genellikle kökleri olmak üzere menopozdan kırık kemiklere kadar çeşitli durumlarda kullanılır. Deri üzerine uygulandığında köklerin kesik ve çürüklerin, deri tahrişleri ve iltihaplarının iyileşmesini hızlandırdığı söylenmektedir. Akne, deri lekesi ve her türlü deri kusurlarında yüzü yıkamak için kullanılır. Bitki çayı olarak kullanıldığına menopoz, hazımsızlık, diyabet, kırık kemikler, uykusuzluk, böbrek ağrıları ve hatta kısırlık gibi durumlara iyi geldiği söylenmektedir. Diyabet için kullanıldığı ilk defa 1930'da Langecker tarafından gözlemlenmiştir. Deneylerden sonra muhtemelen glükokinin içeriği sayesinde, besinsel hiperglisemi ile mücadele etmekte etkili olduğu sonucuna varmıştır. Ä°hsan Deniz İhsan Deniz, Türk şair. 1960 yılında Bursa, İnegöl'de doğdu. İstanbul Üniversitesi Edebiyat Fakültesi Felsefe bölümünü 1985 yılında bitirdi. Şiir yayımlamaya Yönelişler dergisinde başladı. 80'li yıllardan günümüze, çeşitli sanat/edebiyat dergilerinde şiir ve yazılarıyla yer aldı. Bürde dergisinin kuruluşuna katıldı (1991). 1995-1999 yılları arasında İpek Dili şiir seçkisini (15 sayı) çıkardı ve yönetti. Yeni Şafak gazetesi kültür sayfasında haftalık yazılar yazdı (1996-2007). Bursa Araştırma Kütüphanesi'nde yöneticilik yapıyor. TRT 2'de haftada bir yayınlanan Sesler Kalır programının danışmanlığını sürdürüyor. Lizzy Borden Lizzy Borden, Amerikalı müzik grubu. Lizzy Borden 1983 yılında ABD Los Angeles'ta kurulmuş heavy metal grubudur. Lizzy Borden aynı zamanda grubun ön vokalinin ismidir. Borden’ın müzikal tarzı Alice Cooper ve Kiss gibi grupların oluşturduğu shock rock ile bağdaştırılır.Grup adını 19. yüzyıl sonlarına doğru işlenen bir cinayetin katil zanlısı olmakla suçlanan fakat sonradan temize çıkarılan ünlü kadın Lizzie Borden’ın adından almaktadır. Her ne kadar Lizzy Borden Los Angeles’ın 1980’lerdeki glam metal sahnesinin bir parçası olarak görülse de aslında grubun müzikal tarzı daha çok Black Sabbath, Iron Maiden, Kiss, Alice Cooper ve Judas Priest gibi grupları andırmaktadır. Grubun özellikle ilk kayıtlarındaki şarkı sözleri temaları da yine bu türün tipik özelliklerini taşımaktadır. The Decline of Western Civilization II isimli, 1980’lerdeki Los Angeles’ın heavy metal sahnesinden bahsedilen filmde Lizzy Borden’a önemli bir yer ayrılmıştır. Lizzy Borden gitaristi Joe Holmes, Davil Lee Roth ve Ozzy Osbourne gruplarında çalmış, İsveçli bas gitarist Marten Andersson ise Lynch Mob ve Legacy grupları ile turneye çıkmış ve albüm yayımlamıştır. Grup 1980'lerin sonuna doğru birkaç kez yaşanan kadro değişikliklerinin ardından kayda değer bir başarı elde etti ve dikkat topladı. 2004 yılında ise gruptan Lizzy, bas gitarist Marten Andersson ve davulcu Joey Scott ile birlikte, orijinal metal soundundan tamamen farklı bir sounda sahip yan projeleri "Starwood" üzerinde çalışmaya başladılar. Yeni modern haliyle Lizzy Borden 2004 yılında Metalblade Records etiketiyle "If It Ain’t Broke, Break It!" adlı ilk albümünü yayımladı. Sonrasında birçok konser veren grup yeni bir CD üzerinde de çalıştıklarını açıkladı. 17 Mayıs 2004 tarihinde grubun eski gitaristi Alex Nelson, kafasına aldığı bir darbe sonucu öldürüldü. Alex, grubuna ve yarattıkları müziğe karşı duyduğu aşırı sevgi ile bilinirdi. 2006 yılında grup Ira Black isminde yeni bir gitaristi kadrolarına kattıklarını anons ederek yeniden birleştiklerini açıkladı. 1 Kasım 2007’de "Appointment With Death" ismindeki yeni albüm dünya genelinde piyasaya sürüldü. Bu albümde konuk sanatçı olarak George Lynch (Dokken/Lynch Mob), Dave Meniketti (Y&T), Corey Beaulieu (Trivium) gibi isimler yer aldı. 2008 başlarında grup Sweden Rock Festival (İsveç) ve Bang Your Head Festival (Almanya) gibi festivallerde yer alacağını açıkladı. Uri Geller Uri Geller (; d. 20 Aralık 1946, Tel Aviv), psişik güçleri olduğunu iddia eden İsrailli şovmen. İsrail'de Avusturya-Macaristan soyundan, Yahudi bir ailenin çocuğu olarak dünyaya gelen Uri Geller, ismini bir otobüs kazasında ölen kuzeninden almıştır. Emekli çavuş Itzhaak Geller ve Manzy Freud'un çocuğudur. Geller, annesinin tarafından Sigmund Freud ile akraba olduğunu iddia etmektedir ancak bunun kanıtı bulunamamıştır. Türkiye'de özel bir kanalda "Fenomen" isimli bir illüzyon programında jürilik yapmıştır. Yaptığı gösterilerde kullandığı hileler James Randi tarafından açıklanmıştır. Mihri Müşfik Hanım Mihri Müşfik Hanım, Mihri Rasim, (d. 26 Şubat 1886, İstanbul - ö. 1954, New York), Türk ressam Türkiye’de çağdaş resim çalışmalarını ilk başlatan kadın ressamdır. Özellikle portreleriyle tanındı. Tanınmış kişilerin portrelerini yaptı; portresini yaptığı kişiler arasında Mustafa Kemal Atatürk ve Papa XV. Benedictus de vardır. Kız öğrencilerin devam ettiği bir Güzel Sanatlar Akademisi olan İnas (Kız) Sanayi Nefise Mektebi'nin ilk kadın yöneticisi oldu; pek çok kadın ressamın yetişmesine emeği geçti. Resme olan tutkusu nedeniyle aristokrat yaşamını terk etti, bohem ve yoksul bir yaşam sürdü. Ressam Hale Asaf'ın teyzesidir. 1886 yılında İstanbul'da, Abhaz-Gürcü olan "Anchabadze" ailesine, Kadıköy'ün Bahariye semtindeki Dr. Rasimpaşa Konağı'nda dünyaya geldi. Babası, Askeri Tıbbiye'de ders veren ve "Tıbbiye Nazırı" veya "Tıbbiye Reisi" olarak da bilinen Dr. Çerkez Ahmet Rasim Paşa'dır. Avrupaî bir eğitim gördü. Edebiyat, musikî ve resim ile ilgilendi. Resme olan ilgisi diğerlerine göre ağır basıyordu. Yaptığı bir resmi Sultan II. Abdülhamit'e takdim edince saray ressamı Zonaro’nın öğrencisi oldu; kendisinden Beşiktaş’taki atölyesinde resim dersleri aldı. Böylece Türkiye’de çağdaş resim çalışmalarını başlatan ilk kadın ressam unvanını aldı. On yedi yaşındayken bir müzik dinletisinde tanıştığı İtalyan kökenli bir müzik şefinin peşinden Roma'ya kaçtı. Sahte pasaportla gittiği İtalya'da tanıdıklarının yanında bir süre kaldıktan sonra sanat dünyasının merkezi sayılan Paris’e geçti. 52 Montparnasse Bulvarı'ndaki adreste kiraladığı yeri, hem ev; hem de atölye olarak kullandı. Portre ve gravür ağırlıklı resimler yaparak ve evinin bir odasından aldığı kira ile geçimini sağladı. Kiracılarından birisi, Bursalı Selami Paşa’nın Sorbonne’da Siyasi Bilimler öğrenimi yapmakta olan Müşfik Selami Bey idi. Müşfik Selami Bey (İnegöllü) ile evlenen Mihri Hanım böylece sanat dünyasında bilinen ""Mihri Müşfik Hanım"" adını aldı. İtalya ve Fransa’da çeşitli sanat okullarda ve atölyelerde öğrenim gören Mihri Müşfik Hanım, dışavurumcu bir anlayışla özgün portreler yaptı. Çağdaş resim akımlarını yakından takip etti. Portrelerinde kübizmin ve ekspresyonizmin etkisi görüldü. En önemli eseri sayılan "Naile Hanım" portresini bu dönemde, 1908 - 09 yıllarını içeren uzunca bir süreçte meydana getirdi. Eser, İttihat ve Terakki Cemiyeti kurucularından, eski Viyana Sefiri, İstanbul şehreminlerinden (belediye başkanı) Ali Rıza Bey’in annesi, Naile Hanım’ı betimlemektedir. Mihri Hanım, Fransa ile borç anlaşması yapmak üzere Paris'te bulunan dönemin Osmanlı Devleti Maliye Nazırı Cavit Bey ile bir davette tanıştı. Cavit Bey'in Maarif Nazırı'na bir telgraf göndererek Mihri Hanım’dan kızlar için açılacak güzel sanatlar okulunun kurulmasında yararlanılmasını önerince, Mihri Müşfik Hanım 1913 yılında İstanbul Darülmuallimat (Kız Öğretmen Okulu) resim öğretmenliğine atandı. Bu okul, Müslüman halkın kızlarının devam ettiği en yüksek eğitim kuruluşu idi. Burada, öğrencilerini etkileyen ve sevilen bir öğretmen oldu 1914 yılında kız öğrencilerin yükseköğrenim görmelerine ve güzel sanatlar alanında yaratıcılıklarını değerlendirmelerin imkan vermek üzere İnas Sanayi-i Nefise Mektebi açıldı. Dönemin Maarif Nazırı Ahmet Şükrü Bey ile görüşerek kız öğrenciler için Sanayi-Nefise Mektebi'nin kurulmasını isteyen Mihri Müşfik Hanım'ın okulun açılmasında Mihri Hanım'ın büyük rolü oldu. Mihri Hanım, bu kurumun resim atölyesine öğretmen oldu ve matematikçi Salih Zeki Bey’den sonra Ömer Adil Bey ile birlikte okulun müdürlüğüne getirildi. İnas Sanayi-i Nefise’nin ilk kadın yöneticisi olan Mihri Hanım'ın, kızları açık havada resim yapmaya, modelden çalışmaya ve kadın ressamları ilk kez toplu bir sergi açmaya teşvik etti. Pek çok kadın ressamın yetişmesinde katkısı oldu. Bu resamlardan bazıları Nazlı Ecevit, Aliye Berger, Fahrelnisa Zeid’dir. İstanbul’da bulunduğu dönemde, İbrahim Çallı, Hikmet Onat, Fikret Adil, Namık İsmail gibi ressamların yanı sıra Tevfik Fikret ile dost oldu. Edebiyat-ı Cedide şairlerinin yazdıklarını resimleyerek bir “"Edebiyat-ı Cedide Resmi"” yarattı. Ruşen Eşref Ünaydın, Tevfik Fikret ile ilgili anılarında, şairin Mihri Hanım ile ilgili yorumlarını şöyle dile getirir: "Yukarıda bir hanım var. Resimler yapıyor. Bir de «Rübab»ı o kadar güzel yorumluyor ki, yazdıklarım bu kadar anlamlı mı imiş!diye şaşırıyorum." Mihri Müşfik Hanım, şiirleri resimlemenin yanı sıra Edebiyat-ı Cedideci şairlerin portrelerini çizdi. 1915’te Tevfik Fikret’in ölümü üzerine yüzünün kalıbını alarak heykelini yaptı. Bu, Türkiye’de yapılan ilk mask çalışmasıdır. Mask, Aşiyan Müzesi'nde sergilenmektedir. 1919 yılında aniden İtalya’ya gitti. Bu ani gidişinin nedeninin, İttihat ve Terakki Cemiyeti mensuplarıyla olan yakın ilişkilerinin, onu işgal altındaki İstanbul’da zor duruma düşürmesi olduğu sanılmaktadır Mihri Hanım’ın, bu dönemde tutuklanan Hüseyin Cahit ve Cavid Beyleri ziyaret etmesi, basında aleyhine yazılar çıkmasına neden oldu. Bu kargaşa döneminde, bir yıl için gittiği İtalya’dan geri döndüğünde, iki yıl daha İnas Sanayi-i Nefise’de ders verdi. Bu arada kötü alışkanlıklar ve sosyal çalkantılar nedeniyle Mihri Müşfik Bey ile iyi yürümeyen evliliği boşanma ile sona erdi . Mihri Hanım, 1922 yılında Yunan ordusunun denize dökülmesinin ardından Mustafa Kemal’i mareşal üniformasıyla ayakta canlandıran yaklaşık 3m yüksekliğinde bir portresini yaptı ve Çankaya Köşkü’ne götürerek kendisine sundu. Bu, Cumhuriyetin ilanından sonra bir Türk ressam tarafından yapılan ilk Atatürk portesi'dir. Daha sonra Yugoslav Kralı Alexander hatırasına Yugoslavya'ya hediye edilen bu tablo II. Dünya Savaşı sırasında Belgrad Sarayı'nın tahrip olması sonucu kayboldu, 1990’larda bulundu. 1922 yılının sonuna doğru yeniden İtalya’ya gitti. Portreler yaparak uzun süre yaşamını sürdürdü. Konu olarak hep ünlü kişileri seçti. İtalyan şair Gabriele d'Annunzio ile birlikte olduğu dönemde onun aracılığıyla birkaç kez Vatikan’a kabul edildi ve Papa’nın bir portresini yaptı, ayrıca bir kilisenin fresklerinin onarımında çalıştı. Vatikan’da ilk kez bir Papa, başka dinden bir kadın ressama poz vermiştir. Bu tablo yeni Papa’nın seçimine kadar Vatikan Müzesi’nde kaldı. İtalya’dan sonra Paris’e geçen Mihri Hanım, bu dönemde ""Çingene"" isimli tablosunun Louvre Müzesi’ne kabulü ile mutlu oldu (eserin bir kopyası İstanbul Resim ve Heykel Müzesi'ndedir) ancak kızkardeşi Enise Salih Hanım’ı ve yeğeni Hale Asaf’ı kaybettikten sonra Paris’te yaşamak istemedi. Ülkesinde ise kendisine karşı baskıcı bir tutum olmasından ötürü ABD’de yaşamayı tercih etti. Fransa'nın Le Havre limanından hareket eden Carmania gemisi ile 1927 yılının Kasım ayında New York'a ayakbastı. Bir süre New York, Washington, Chicago’da üniversitelerde konuk resim profesörlüğü yaptı ve zengin Amerikan ailelerine özel dersler vererek geçimini sağladı. 26 Aralık 1928 tarihli Cumhuriyet Gazetesi’nin haberine göre New York’un Geroge de Maziroff Galerisi’nde bir de kişisel sergi düzenledi. 16 Temmuz 1932'de Manhattan'da Salvatore Virzi ile evlenip, 1943 yılında Amerikan vatandaşı olmuştur . Yaşlılığı yoksulluk içinde geçti. 1954’te New York'ta yaşamını yitirdi. Mihri Müşfik Hanım’ın, Hale (Salih) Asaf’ın ilk resim hocası olmakla birlikte, ona resimden vazgeçmesini öğütlediği ve sonraki dönemlerde dargın oldukları bilinmektedir. Mihri Hanım, Hale Asaf’ın yirmili yaşlarını sürdüğü dönemlerden başlayarak onun resimden vazgeçmesini istemiş ve zaman zaman "Ben resim yaptım da ne oldu? Sanat karın doyurmuyor... Tablolarını mı yiyeceksin?” ya da “...Ben güzelim, başımın çaresine bakarım, sende o da yok ama resim yapmaya devam et!.." şeklinde yeğenine çıkıştığı. Taha Toros, pekiştirici olarak Mihri Müşfik Hanım’ın yurtdışından göndermiş olduğu bir mektubundan şu satırları yayınlar: "...Senelerce çalışmakla ben neye muvaffak oldum? Hiç.. Üstelik sıhhatimi kaybettim. Vaktiyle «Herkül» idim. Şimdi merdivenleri çıkamıyorum.. San’at beni bu hale koydu..Hele gözlerim hiç görmüyor. Çifte çifte gözlük kullanıyorum.. Parasızım. Bizim gibi -Avrupa’ya nazaran- geri kalmış bir memlekette san’atkarın yolu kadar güç bir yol yoktur. Bizimkisi fazla fedakarlık isteyen bir meslek.. Bugün bana, gençliğimi hediye etseler, bu meslek uğrunda çektiklerimi çekmek korkusundan, reddederdim! Çektiğim meşakkatleri bir ben bilirim bir de Allah bilir.. ...Her sanatkar, karşısındaki sanatkarı, daima, kendisinden aptal görür! O’nun on senede yaptığını, kendisinin bir senede yapacağını sanır. Bir iki yıl içinde, hayatını kurtaracağına, köşeyi döneceğine emindir! Heyhat ve yine heyhat! İşte sanatın esrarı burdadır. Sanatkarın yolu, yürüdükçe uzar gider... ...Bizim ailenin yegane hususiyeti, inadındadır. Ben her şeyde olduğu gibi sanat hayatım boyunca, inadımla yaşadım. Bugün, buna, bin kere pişmanım." Bu satırlar, Mihri Müşfik Hanım’ın içerisinde bulunduğu durumu açıkladığı gibi, hangi koşullar içerisinde yeğenine resmi bırakmasını öğütlediğini de anlatmaktadır. Taha Toros’un kaleme almış olduğu ve Akbank tarafından Türk resim sanatı yayıncılığına kazandırılan ‘İlk Kadın Ressamlarımız’ isimli yapıtın dipnotlarından, sanatçının 1988 yılına kadar yapılan araştırmalarda bilinen Türkiye’de 32, İtalya’da 36, Fransa’da 23 ve Amerika’da 60’ı aşkın olmak üzere, 150 dolayında eseri kayıt altına alınmıştır Sanatçı, eserlerinde eşi Müşfik Selami İnegöllü ile evli kaldığı (1905 - 1922) dönemde Mihri Müşfik, diğer dönemlerde ise Mihri Rasim imzasını kullanmıştır. sayısı azımsanmayacak yapıtlarında da imzaya rastlanmamaktadır . Tozlu Ã‡izmeler Tozlu Çizmeler, İsmet Küntay'ın yazdığı, iki perdelik seyirlik oyundur. İlk olarak 1970 - 1971 sezonunda Ankara Sanat Tiyatrosu AST'da Mehmet Keskiner rejisi ile, son olarak da İstanbul Şehir Tiyatroları'nca 2007 - 2008 sezonunda sahnelenen oyun, İsmet Küntay tarafından 1970 yılında kaleme alınmış. 27 Mayıs Darbesi'nden sonra, I. Dünya Savaşı'nın Anadolu insanı üzerinde yarattığı olumsuz etkilerin ele alındığı "Tozlu Çizmeler"`in ilk bölümünde Osmanlı'nın son günlerinde işgalci güçlere karşı mücadele veren halktan kesitler çeşitli karakterlerde yansıtılıyor. İkinci bölüm; bağımsızlık kavgasının kutsallığı üzerine kuruludur, ancak savaş sonrası soru işaretlerini de beraberinde getirir. Eleştirmenler oyunun yapısal tiyatronun öncülerinden sayıldığını belirtmektedirler. Tozlu Çizmeler, Harbiye Muhsin Ertuğrul Sahnesi’nde gerçekleştirilen son gala olması bakımından da ayrı bir önem taşıyor. Gençlik Parkı Gençlik Parkı Ankara'nın tarihi parklarından biridir. Altındağ ilçesinin Ulus semtindeki park, Cumhuriyetin ilk yıllarında bataklıklarla kaplı olan 28 hektar büyüklüğündeki arazide kurulmuştur. Park yapılmasına karar verilen arazinin bir bölümünde "Ay-Yıldız" adında bir futbol sahası bulunmaktaydı. Parkın inşaatına 1936 yılında başlandı. 600 bin TL ödenek ayrılarak iki yılda bitirilmesi planlanan park 22 Nisan 1941 tarihinde jandarmalar tarafından evlerinden alınan 12 bin gayrimüslim erkeğin bir bölümü "20 Kur’a İhtiyatlar" adı verilerek parkın yapımında çalıştırıldı ve 19 Mayıs 1943 günü hizmete açıldı. İlk projede, Ankara ikliminde yaşayabilecek kuşlar için bahçe, açık hava halk tiyatrosu, çocuk bahçesi, labirent, yüzme havuzu ve atlı gezintiler için 2200 metrelik bir gezi yolu bulunmaktaydı. 1951 yılında gösteri için gelen İtalyan oyun parkı Lunapark'ın benzeri, Gençlik Parkı içinde kuruldu.Şu anda yeni lunapark aletleri gelen lunaparkta özellikle 150 metrelik dönme dolap ve 45 metrelik asansör çok dikkat çekmektedir.1956 yılında "Bugünkü Ankara" adında bir sergi açıldı. 1957 yılında TCDD tarafından parkı dolaşan iki minyatür tren işletilmeye başlandı. Daha sonra park içerisinde nikâh salonu kuruldu. 2007, 2008 ve 2009 yıllarında yenilenen parka, Ankara Büyükşehir Belediyesi ve Türkiye Bilimsel ve Teknolojik Araştırma Kurumu'nun iş birliği ile Türkiye'nin ilk bilim merkezi kurulmaktadır. Frithia pulchra Frithia pulchra, Aizoaceae familyasına ait çiçekli bir bitki türüdür. Tür, Güney Afrika'ya (endemik) özgüdür. Doğal olarak ılıman otlaklarda yetişir. M.Ã–. 10,000 M.Ö. 10,000, Roland Emmerich'in yönettiği, 2008 çıkışlı tarihöncesi filmidir. Yıldızlar Steven Strait ve Camilla Belle ikilisini buluşturan filmin galası 10 Şubat 2008 tarihinde Berlin'de yapıldı. Film eleştirmenler tarafından çok olumsuz eleştiriler aldı. Ömer Şerif Ömer Şerif (Arapça: عمر الشريف‎ Omar Sharif, 10 Nisan 1932 - 10 Temmuz 2015 ) Altın Küre ödülü kazanmış Lübnan asıllı Mısırlı ünlü sinema oyuncusu.Ailesi 20. asrın başlarında Lübnan'ın Zahle kentinden göç etmiştir. Ömer Şerif 10 Nisan 1932 tarihinde İskenderiye'de Michel Demitri Chalhoub ismiyle doğdu. Sinemaya 1953 yılında "Sira` Fi al-Wadi" adlı Mısır filmi ile başladı. Ardından Arabistanlı Lawrence ve Doktor Jivago gibi büyük Hollywood yapımlarında rol aldı. Yaklaşık 100 filmde oynadı. Arapça, İngilizce, Fransızca, İspanyolca ve İtalyancayı akıcı bir şekilde konuşan Şerif, sık sık yabancı rollerde yer aldı. Mısır cumhurbaşkanı Gamal Abdel Nasser hükümeti tarafından getirilen seyahat kısıtlamalarında köprü kurdu ve Avrupa'ya sürgüne gitmesine yol açtı. Yaşam boyu bir at yarışı meraklısıydı ve bir zamanlar dünyanın en iyi sözleşmeli briç oyuncuları arasında yer aldı. 10 Temmuz 2015 tarihinde geçirdiği kalp krizi sonucunda 83 yaşında hayatını kaybetti. Kahire Üniversitesi'nden matematik ve fizik bölümünden mezun oldu. Mısır'da oyunculuk kariyerine başlamadan önce bir süre babasının değerli ahşap işinde çalıştı. 1955'te Michel ismini Omar Sharif olarak değiştirdi ve Mısırlı aktris Fatin Hamama ile evlenmek için 1954'te İslam'a döndü. Sharif'in Londra'daki Kraliyet Dramatik Sanat Akademisi'nde oyunculuk eğitimi aldığı yaygın olarak bildirilmiştir, ancak akademi Al Jazeera'ya bunun gerçek olmadığını doğrulamıştır. Ferid el-Atraş Ferid el-Atraş (Arapça: فريد الأطرش) "(d. 19 Ekim 1910 - ö. 26 Aralık 1974)" Suriye doğumlu Mısırlı besteci, şarkıcı, ut çalgıcısı ve sinema oyuncusu. Yirminci yüzyıl Arap müziği'nin en önemli adlarından biri olarak tanınır. Arara Arara, Brezilya'nın Paraíba eyaletinin bir belediyesidir. 2016 yılında nüfusu 13.448 ve alanı 99 km²'dir. Yükseltisi ise 467 metredir. FatoÅŸ Kabasakal Fatma "Fatoş" Kabasakal (9 Eylül 1982, Edirne), Türk dizi oyuncusu ve televizyon sunucusudur. Sunuculuk kariyerine Kral TV'de bir müzik programı ile başladı. ilk oyunculuk tecrübesini İki Arada Aşk'la yaşadı. Ayla Algan'dan oyunculuk eğitimi aldı. 2005 yılında Misi dizisinde Yosun karakterini canlandırdı. 2006'da Sararan Sevdalar filminde Betül Ünal karakterini, Ah Polis Olsam dizisinde Simge karakterini canlandırdı. 2007'de Yıldızlar Savaşı'nda Berna Laçin ve Mehmet Ali Erbil'le başrolü paylaştığı sit com'da Berçin Taygun karakterini canlandırdı. 2007-2010 yılları arasında Bez Bebek dizinde Simge karakterini, 2010 yılında Türk Malı'nda Natalia karakterini canlandırdı. 2010 yılında Pando Gofretto reklamında oynadı. 2011 yılında ATV'de yayımlanan Kurşun Bilal dizisine Azra Işık karakteriyle dahil oldu. Eylül 2013-Mart 2014 arası FOX'taki Ayışığı dizisinde "Başak" karakterini canlandırdı. 6 Mart 2014 tarihinde dizinin yapımcısıyla yaşadığı maddi Anlaşmazlık nedeniyle diziden ayrıldığını açıkladı. Birçok kanalda program sunucusu olarak da görev aldı. atv'de Elifnağme, Kanal 1'de Heyecanlı, Kanal 7'de Afiyet Şeker Olsun, Star Tv'de Bir Eğlence Gecesi, atv'de Ver Çoşkuyu, Turk Max'ta Fatoş'la Akıllı Alışveriş, TNT'de Dedikodu gibi programları sundu. Büyük Asoka Asoka (Devanāgarī: अशोकः, IAST: , Prakrit dilinde İmparatorluk adı: Devanampriya Priyadarsi (Devanāgarī: देवानांप्रिय प्रियदर्शी), ""O,Tanrıların sevgili oğludur ve her insana içtenlikle saygı duyar"") ve Dhamma (Devanāgarī: धम्मः), ""Adil, Dindar, Erdemli"") (MÖ 304–MÖ 232) arasında, MÖ 273 ile MÖ 232 arasında egemen olan Maurya Hanedanlığı'nın Hint imparatoruydu. Genellikle Hindistan'ın en büyük imparatorlarından biri diye kendisinden bahsedilen Asoka bir dizi askeri fetihten sonra günümüz Hindistanının bulunduğu alana hükmetmiştir. İmparatorluğu günümüz Pakistanını, Afganistanını ve İran'ın batısındaki topraklardan, günümüzde Hindistan'ın doğusunda yer alan Bengal ve Assam eyaletleri ile günümüzde güneydeki Karnataka eyaleti sınırları içinde kalan Mysore'a kadar uzanan bir alana yayılmıştı. Tahta çıktığı ilk zamanlar büyükbabasının izinden gitti ve askeri harekatlarla topraklarını genişletmeye çalıştı. Hükümranlığının sekizinci yılında, Hindistan'ın doğu kıyılarında (günümizde Orissa eyaletinin bulunduğu yerler) bir devlet olan Kaliga'ya karşı bir savaştan zaferle ayrıldı. Ancak zafere rağmen, savaş bittiğinde ordusunda yüz bin kayıp ve daha fazla sayıda yaralı vardı. Bundan etkilenen Asoka, Hindistan'ın zapt edilmesi için giriştiği harekatı bitirmeye karar verdi ve tüm savaşlardan vazgeçti. Budizmi, dini felsefesi olarak belirledi ve dharma erdemlerinin gerektirdiği şekilde yaşamaya çalıştı. Kişisel hayatında Asoka, avcılıktan vazgeçti ve vejeteryan oldu. Devlet adamı olarak ise hastaneler ve hayvan barınakları açtı, birçok katı kanunu yürürlükten kaldırdı, yollar yaptı ve sulamayı geliştirdi. İnsanlara inancı öğretmek için "dharma görevlileri" olarak adlandırılan devlet görevlileri bile atadı. Krallığı zamanında, tüm dinlere yer vardı ama özellikle Budizm teşvik edildi. Hatta birçok yabancı ülkeye de Budist misyonerler gönderildi. Özellikle Seylan'da (Sri Lanka) başarılı oldular. Asoka, benimsediği bu politikayı anlatan satırların krallığındaki tüm kayalara ve sütunlara yazılmasını istedi. Birçoğu günümüze kadar ayakta kalmıştır. Asoka tahta çıktığı vakit Budizm, sadece Hindistan'ın kuzeybatısında bulunan yerel bir dindi. Öldüğünde ise tüm Hindistan'a yayılmıştı ve tüm süratle komşu ülkelerde de yayılıyordu. Budizmin dünya dini haline gelmesinde en büyük katkıyı verdi. 2001 yapımı Asoka filminde Shah Rukh Khan tarafından canlandırılmıştır. Posta pulu karneleri Posta pulu karneleri genel olarak 10-20 posta pulundan oluşan bir veya daha fazla, küçük karne yaprağının karton bir kapak içinde kıvrılarak yerleştirilmesi ile oluşur. Tabaka pullardan küçük olması ve taşıma kolaylığı nedeni ile pek çok ülkede tercih edilen bir pul satın alma şeklidir. 1870 yılında California State Telegraph Company ve 1871 yılında Western Union pul karneleri çıkardılar. 1884 yılında Boston'da A.W. Cooke Amerikan Patent Ofisinden 306,674 numaralı patent ile posta pullarını pul karneleri olarak üretme fikrinin patentini almıştır. Lüksemburg 1895 yılında pul karnesi çıkaran ilk ülkedir, daha sonra 1898 yılında İsveç onu takip etmiştir. Karne fikri popüler olmuş ve yirminci yüzyılın başlarında dünyaya yayılmıştır. 1913 yılında Osmanlı İmparatorluğu posta idaresi ilk pul karnesini çıkarmıştır. Başlangıçta karneler elde yapılmaktaydı, tabakalar karne yaprakları oluşturacak şekilde ayrılmakta ve sonra ciltlenmekteydi; bunların tabaka pullardan ayrılabilmeleri söz konusu değildi. Karnelerin popüler hale gelmesi ile karne yapraklarının doğrudan üretilmesi başladı; büyük kağıda basılıp sonra az sayıda puldan oluşan "karne yaprakları" halinde kesilmeye ve dantel açılmaya başlandı. Bu şekilde üretilen pulların 1, 2 hatta 3 düz kenarı olabilmektedir, üç pul genişliğinde yapraklar üretildiğinde ise ortada kalan pulun ise her tarafı dantelli de olabilir. İsveç gibi bazı ülkeler rutin olarak aynı tasarımı tabaka, karne ve bant olarak çıkartmaktadır. Bazı koleksiyoncular yalnızca karne veya bütün halde karne yaprağı toplamaktadır. Erken dönemlere ait karneler zamanında dikkat çekmediği için neredeyse tamamı postada kullanılmıştır, bütün halde karneler bu nedenle çok nadirdir. Türkiye'de 1950 yıllarında Atatürk serilerinin karneleri yapıldığı bilinmekle birlikte bugün bunları bulabilmek mümkün olmamaktadır. Asoka Fermanları Asoka Fermanları Asoka Sütunlarının üstünde olduğu kadar, kayalar ve mağara duvarları üstünde yer alan ve Mauryan Hanedanlığından olup M.Ö. 272 ile 231 yılları arasında hüküm süren İmparator Büyük Asoka tarafından yazdırılmış olan 33 kitabelik bir koleksiyondur. Bu kitabeler günümüz Pakistan ve kuzey Hindistan'ına dağılmıştır ve Budizmin ilk anlamlı varlığını temsil etmektedir. Bu fermanlar Budizm'in Hindistan tarihinin en güçlü krallarından birinin desteğinde ilk geniş yayılımını en ufak ayrıntısına kadar tanımlamaktadır. Sivil Havacılık Genel Müdürlüğü Sivil Havacılık Genel Müdürlüğü (SHGM), 2920 sayılı Türk Sivil Havacılık Kanunu ile 5431 sayılı Sivil Havacılık Genel Müdürlüğü Teşkilat ve Görevleri Hakkında Kanun çerçevesinde faaliyet yürüten Türk sivil havacılık otoritesidir. Ankara-Maltepe'de bulunan Türkiye Cumhuriyeti Ulaştırma ve Altyapı Bakanlığı'nın ek binasında hizmet vermektedir. Kurumun İstanbul, Antalya ve Nevşehir illerinde temsilcilikleri bulunmaktadır. 1954 yılında Ulaştırma Bakanlığı bünyesinde "Sivil Havacılık Dairesi Başkanlığı" adıyla kurulan kurum, 1987 yılında "Sivil Havacılık Genel Müdürlüğü" olarak yeniden teşkilatlandırıldı. 18 Kasım 2005 tarihine kadar Ulaştırma Bakanlığı'nın ana hizmet birimlerinden biri olan Sivil Havacılık Genel Müdürlüğü, bu tarihte yürürlüğe giren 5431 sayılı "Sivil Havacılık Genel Müdürlüğü Teşkilat ve Görevleri Hakkında Kanun" ile finansal açıdan özerk hale geldi. Uluslararası Sivil Havacılık Teşkilatı (ICAO), Avrupa Sivil Havacılık Konferansı (ECAC), Avrupa Havacılık Seyrüsefer Güvenliği Teşkilatı (EUROCONTROL) ve Avrupa Havacılık Otoriteleri Birliği (JAA) bünyesinde yapılan çalışmalar yakından izlenmekte, mümkün olduğunca toplantılarına katılım sağlanmaktadır. 04.04.2001 tarihi itibarıyla JAA'ye tam üyelik hakkı kazanılmıştır. Havacılık faaliyetleri ulusal ve uluslararası mevzuata uygun olarak sürdürülmektedir. Medine Sözleşmesi Medine Sözleşmesi veya diğer yaygın kullanımları ile Medine Anayasası, Medine Vesilası, Medine İmtiyazı, Hicret sonrasında İslam peygamberi Muhammed tarafından 622'de düzenlenmiştir. Sözleşme Muhammed ve Müslümanları, Yahudileri ve Paganları da içine alacak şekilde Yesrib şehrinin (daha sonraki ismi Medine) önde gelen aşiret ve aileleri arasında resmi bir antlaşma oluşturmuştur. Sözleşme Evs Kabilesi ve Hazrec Kabilesi kabileleri arasındaki şiddetli iç çatışmalara bir son vermek amacıyla hazırlanmıştı. Bu amaç doğrultusunda Medine'deki Müslüman, Yahudi ve Pagan toplulukları Ümmet adı altında tek bir topluluk olarak toplamak için hepsinin payına düşen haklar ve sorumluluklar oluşturuldu. Siyasi birlik, toplumsal dayanışma, ortak savunma ve konferatif bir yapı öngörmüştür. Anayasa hukuku Anayasa hukuku, ulus devletlerin ve diğer siyasi organizasyonların kurucu ve temel yasaları hakkındaki çalışmaları içermektedir. Anayasalar hükûmetler için bir çatı oluşturur ve otoriteyi ve yeni yasa ve düzenlemelerin yapılmasında siyasi yapıların işlevlerini sınırlandırabilir veya tanımlayabilir. Bütün ulus devletlerin bir anayasası olmamasına rağmen, bu tür bütün devletler zorunluluk ve üzerinde hemfikir olunan çeşitli yasaları içeren bir "jus commune"'ye (Kamu hukukuna) veya ülkeye has bir hukuka sahiptir. Bunlar örfi hukuk, sözleşmeler, yazılı hukuk, yargı hukuku veya Uluslararası hukuk konularıdır. Anayasa incelemesinde anayasa hukukunun kaynakları, anayasa hukuku kavramı, anayasa kavramı, kanunların anayasaya uygunluğunun denetimi:anayasal yargı, devletin unsurları, kurucu iktidar (asli kurucu tali kurucu, devlet kavramı,devlet şekilleri ( monarşi, cumhuriyet, tek ve bileşik devlet), hükûmet sistemleri, demokrasi, seçimler, temel haklar ve özgürlükler konuları incelenir. Bunların yanı sıra hukuk fakültelerinde ders kapsamı içerisinde genel esaslar başlığı adı altında incelenen bu konulardan başka Türk Anayasa Hukuku da incelenmektedir. Devletin, temel organlarının kuruluşunu, işleyişini belirleyen hukuk kurallarının bütünü olarak tanımlanmaktadır. Maddi anlamda anayasa tanımına göre bir kuralın anayasa olup olmadığına karar verebilmek için o kuralın içeriğine, neleri düzenlediğine bakılır.Eğer bir kural, içerik itibarıyla devletin temel hususlarıyla ilgili ise o kural anayasal niteliktedir. Kanunlardan daha farklı ve daha zor bir yöntemle konulup, değiştirilebilen hukuk kurallarının bütünü olarak tanımlanmaktadır. Bu tanıma göre bir kuralın anayasal olup olmadığına karar verebilmek için kuralın bulunduğu yere, yapılış ve değiştiriliş şekline bakılarak karar verilir. İçerik, şekli anlamda anayasa için önemsizdir. Anayasa kavramı temel yasayla özdeşleştirilebilse de aslında yerine göre farklı şekillerde kullanılabilir. Terim olarak hukuk terimleri içerisinde hiyerarşik tablonun en üstünde bulunduğundan dolayı böyle bir sonuca varılabilir. Tabi bu çerçeve içerisinde ele alındığında anayasa ile anayasa hukuku kavramlarını ayrı düşünmek gerekir; tabi böyle bir ayrımı kavramsal ya da terimsel farklılıklara dayandığı için yaparız. Anayasa hukuku temelde devletin temel işleyiş biçimlerine değinir, yani yasama(yasa koyucu, yaratıcı güç), yürütme organı(idare biçimleri, hükûmet görevleri, başbakan ve bakanların görevleri), yargı organı(mahkemeler, yargıcın takdir yetkisi veya yarattığı hukuk vb.)... bunlara temel oluştururken aslında bunları bir yandan da denetleyen sistem anayasa hukukunun ta kendisidir. Tabi sadece devletin temeline dayanan bu oluşumlarla ilgili değildir, bunların yanı sıra kişi hak ve özgürlüklerine ilişkin kurallar, güvenceler ve yaratımları da içerir. Anayasa hukukunun, diğer hukuk dallarından ayrılığı hiyerarşik yapıdan dolayıdır ki bu anayasanın yapısıyla ilgili bir durumdur. Yani burada asıl olarak anlatılmak istenen anayasanın katılığı veya yumuşaklığına dayanan yapısıdır. Bir anayasanın sert, katı, ya da otoriter olması veya yumuşak, değiştirilebilir olması bununla alakalıdır. Anayasa kavramı, 1700'lerin sonunda ortaya çıkmıştır. Yeryüzünün ilk Anayasası, 1787 Amerika Birleşik Devletleri Anayasası'dır. Tarihlerine göre oluşturulan Anayasa sıralaması şöyledir; Erkan Sever Erkan Sever (d. 11 Temmuz 1974, İzmir), tiyatro, sinema ve dizi oyuncusu, yönetmen yardımcısı. Dokuz Eylül Üniversitesi, Tiyatro Oyunculuğu Bölümü'nden mezun olan sanatçı, İzmir Devlet Tiyatroları Genel Müdürlüğü'nde 1994 - 1996 yılları arasında çalıştıktan sonra,1996 yılında İstanbul Şehir Tiyatroları kadrosuna girdi. Sanat çalışmalarını tiyatro ile sınırlandırmayan Sever, kamera karşısına geçerek, sinema ve dizi filmlerde de rol aldı. Ekranlarda ilk olarak Örümcek dizisindeki Cihan rolüyle boy gösterdi. Oyunculuğun dışında yönetmen yardımcılığı yapan Erkan Sever, halen Şehir Tiyatroları'nda çalışmakta, dizi filmlerde rol almaktadır. Ä°stanbul Devlet Tiyatrosu Kara Karayev Kara Ebulfezoğlu Karayev (5 Şubat 1918, Bakü - 13 Mayıs 1982, Moskova), Azerbaycan müzik kültürünün önde gelen bestecisi, pedagog ve eğitimcidir. Uluslararası ün kazanan ilk Azeri besteci olan Karayev, çoğu müzik otoritesi tarafından Üzeyir Hacıbeyov'dan sonra Azeri müziğinin ikincin önemli bestecisi kabul edilir. Ünlü Rus besteci Dimitri Shostakovich'in yakın dostu olan sanatçı, Azeri müziğinin olduğu kadar Sovyet müziğinin de bir temsilcisidir. Nizami'nin şiirine dayanan Leyla ile Mecnun adlı senfonik eseri en önemli eserlerinden birisidir.Efrasiyab Bedelbeylinin 1940 yılında yazdığı "Kız kalesi"nden sonra Kara Karayevin bestelediği "Yedi Güzel" adlı bale müziği yine Nizami'nin ünlü bir şiirine dayanan bu eser ilk defa 1952'de sahnelenmişti. Azerbaycan Devlet Konservatuvarında rektörlük yapmış (1949-1953); bu okulda Niyazi Tagizade, Arif Malikov, İsmail Hacıbeyov, kendi oğlu Faraj Karayev gibi çok sayıda müzisyen ve besteci yetiştirmiştir. Azerbaycan ulusal bestecilik okulunun kurucusu kabul edilir ve çok saygı duyulan bir kişiliktir. Azerbaycan'da çeşitli orkestra, müzik okulu, mekân onun adıyla anılır; adına müzik festivali düzenlenir. 5 Şubat 1918 günü Bakü'de dünyaya geldi. Babası, ünlü bir Azeri çocuk doktoru olan Abulfez Karayev, annesi şair Sona Hanım idi. Karayev, müzik sevgisini ailesinden aldı. Çok iyi piyano çalan Sona Hanım çocuklarına sanat aşkını aşılamak için yoğun çaba harcamıştı. Babası ise Azeri folk müziğini bilen ve şarkı söylemeyi seven birisiydi. Ne var i babası onun bir doktor olması konusunda ısrarlıydı. Bu ısrarı 1952 yılına kadar sürdürdü. Oğlunun ilk balesi Yedi Güzeller'in ilanı şehrin dört bir yanına asıldığında eşine "Onu rahat bırakalım, hayatta kendine bir misyon edinmiş görünüyor" dedi. O tarihte besteci, 33 yaşına varmıştı. Babasının izinden gidip bir cerrah olan kardeşi Mursal ise genç yaşta hayatını yitirdi. Karayev'in müzik yeteneği çok küçük yaşta kendisini göstermişti. Sekiz yaşında iken bugün Bakü Müzik Akademisi adını taşıyan Azerybaycan Devlet Konservatuvarı'na girdi. Dokuz yaşında iken Bakü Operası'nda sahnelenen eserlerin müziklerini partisyondan izleyebiliyordu. İlk hocası, Azerbaycan'da klasik müziğin babası sayılan Üzeyir Hacıbeyov oldu. Konservatuvarda, üstün yeteneğinden ötürü iki fakülteye birden kaydolmasına izin verilmişti: Piano ve bestecilik. Piano öğretmeni, konservatura Rus piyano okulu geleneklerini getiren Georgi Georgiyeviç Şaroev idi. 1938 yılında okulu bitirdi. Hacıbeyov, Karayev'e Moskova Konservatuvarı'nda Dimitri Shostakovich'in bestecilik sınıfına girmesini önerdi. Karayev, Moskova Konservatuvarı'nın sınavını kazandı ama II. Dünya Savaşı nedeniyle iki yıl öğrenimine ara vermek zorunda kaldı. 1943 yılında okula dönüp Şhostakovich'in öğrencisi olan sanatçı, 1945 yılında mezuniyet çalışması olarak hazırladığı 1. Senfoni ile Moskova Konservatuvarı'nı bitirdi. Karayev'in üstün yeteneğini fark eden Shostakovich ile Karayev arasında öğrenci-hoca ilişkisinden öte iki dost ilişkisi kuruldu. Okulda, Shostakovich dışında Sovyet bestecilik okulunun önde gelen diğer bestecilerinden Alexander V. Alexandrov, Sergei Vasilenko'dan dersler almıştı. Karayev'in ilk eseri Azerbaycanlı şair Resul Rıza'nın bir şiiri üzerine bestelediği Gönlümün Teranesi adlı kantata idi. Bu eser, 1938'de Moskova'daki Bolşoy Tiyatrosu'ndaki bir organizasyonda seslendirildi. Her on yılda bir düzenlenen "Azerbaycan Sanatının 10 yılı" adlı müzikal etkinlik, o dönemde yaratılmış en iyi eserlerin seslendirildiği bir geceydi ve dinleyiciler arasında devlet başkanı Stalin, hocası Hacıbeyov ve şair Resul Rıza da vardı. Henüz 20 yaşındaki Karayev, eseri seslendirilirken orkestrayı kendisi yönetmişti. Bu başarı, art arda gelecek başarıların ilkiydi. Tofik Hacıyev ile birlikte yazdıkları Vatan operası, 7 Mayıs 1945 günü II. Dünya Savaşı'nın sona ermesinden 2 gün önce Azerbaycan Devlet Opera ve Balesi tarafından sahnelendi ve bestecilerine prestijli Stalin ödülünü kazandırdı. Karayev, Stalin ödülü'nü 30 yaşında tekrar kazandı. 12. yüzyıl Azeri şairi Nizami'nin şiirine dayanan senfonik eseri Leyla ile Mecnun ona ikinci Stalin ödülünü getirmişti ve bestecinin ilk başyapıtı kabul edilmiştir. Karayev, Moskova Konservatuvarı'nı bitirince 1946 yılından itibaren ömrünün sonuna kadar bestecilik eğitimi vereceği Azerbaycan Devlet Konservatuvarı'nın bestecilik sınıfında göreve başladı. Büyük bir pedagog ve benzersiz bir eğitimci olarak kendini kabul ettirdi. 1948'de Hacıbeyov'un ölümü üzerine Azerbaycan Besteciler Birliği'nin Başkanı ve Azerbaycan Devlet Konservaturarı'nın Rektörü oldu. 1953'e kadar sürdürdüğü rektörlük görevi sırasında Hacıbeyov'un öğretimde Azeri Halk müziğini kullanma konusundaki geleneksel tutumunu sürdürdü ancak caz gibi çağdaş türleri de Azerbaycan müziğine getirdi. Büyük bestelerinin çoğunu rektörlük yaptığı dönemde verdi. 1952'de Karayev'in Yedi Güzeller balesi, koreograf Gusev'in yönetiminde Azerbaycan Opera ve Balesi tarafından sahnelendi. Karayev, Yedi Güzeller dışında tek bir bale müziği daha yazmıştır: 1958'de sahnelenen Yıldırımlı Yollar. Bu eser, Güney Afrika'daki ırksal çatışmalara adanmıştır. Bestecinin 1958'de verdiği bir diğer eser, Hazar Denizi'nin Petrol İşçileri adlı belgesell film müziğidir. Güçlü bir eğitimci olan sanatçı, 1959'da profesör oldu; konservatuvardaki kariyeri boyunca önemli Azerbaycanlı müzisyen ve bestecileri yetiştirdi. Niyazi, Arif Malikov, İsmail Hacıbeyov, kendi oğlu Faraj Karayev bu öğrenciler arasındadır. Oğlu Faraj Karayev Azerybaycan müziğinde avangard hareketin öncüsü olmuştur. 1959'da "Halk Sanatçısı" unvanını alan Karayev, 1961'de başlamakta olan Soğuk Savaş'a rağmen Rus besteci Tikhon Khrennikovile beraber Los Angeles Müzik Festivali'ne katılan iki besteciden birisi idi. 7 ülkeden 15 bestecinin eserlerini sunduğu etkinlikte Festivali Senfoni Orkestrası Karayev'in Yıldırımlı Yollar balesinin suitini seslendirdi. Bu Amerika ziyareti, Karayev için bir dönüm noktası olmuştur. ""Müzikte 50 yıl gerideyiz"" diye düşünen sanatçı, Arnold Schoenberg'in yeni 12'li nota sisteminin etkisinde kaldı. Üçüncü Senfoni (1964) ve Keman Konçertosu'nu (1967) ABD ziyaretinin etkisiyle besteledi. Yeni eserleri, eski baleleri gibi "tatlı" olma eğiliminden uzaklaşmıştı ve bu durum ona ülkesinde sorun yarattı, pek çok eleştiriye maruz kaldı. Sanatçının kalp hastalığı 1978 yılında Moskova'daki kendi 60. yıl jübilesine katılmasına engel oldu. Bu jübilede kendisine Sovyet hükümetinin en yüksek ödülü olan Sovyet İşçisi Kahramanı ödülü verildi. Son 5 yılını, "dünyanın en güzel şehri" dediği Bakü'den uzakta, Moskova'da geçirdi. 13 Mayıs 1982günü 64 yaşında Moskova'da hayatını kaybetti. Mezarı Bakü'de Ulusal Şeref Mezarlığındadır. Azerbaycan'da çeşitli orkestra, müzik okulu, mekân onun adıyla anılır; adına müzik festivali düzenlenir. Anısına pek çok bestecinin eseri adanmıştır. En çok bilinen eserleri şunlardır: Postane Postane posta gönderilerinin yollanması, alınması, ayrılması vb. işlerin yapıldığı merkezler için kullanılan addır. Postahane (Posta evi) olan kelime zaman içinde postane olarak kullanılmaya başlanmıştır. Postanelerde posta ile ilgili acele posta, havale, koli gönderme ve teslim edilmesi gibi işlemler de yapılmaktadır. Yakın dönemde Türkiye'de ve dünyanın çeşitli ülkelerinde postanelerde bankacılık hizmetleri de verilmeye başlanmıştır. Postanelerde ayrıca postalarının evlerine veya ofislerine teslim edilmemesini tercih eden kişi ve kuruluşlara kiralamak amacı ile posta kutuları da bulunmaktadır. Postanenin bir kısım alanları posta işleme ve teslimat hazırlamak için kullanılabileceği gibi, bu işlemler için kamuya açık olmayan ayrı posta işleme merkezleri de bulunmaktadır. Erlend Loe Erlend Loe, 24 Mayıs 1969 Trondheim doğumlu Norveçli yazar. Yazarlığa başlamadan evvel önce bir psikiyatri kliniğinde, daha sonraları ise Adresseavisen isimli gazetede muhabir olarak çalıştı. Loe, şu günlerde Oslo'da yaşıyor. Yazar, 1998 yılından beri senaryo yazarları için kurulmuş bir topluluk olan "Screenwriters Oslo"'nun üyesidir. 1993'te ilk romanı "Tatt av Kvinnen"'i yayınlanan Loe, bu kitaptan bir sene sonra ise Kurt isimli bir forklift şoförü hakkında "Fisken" isimli bir çocuk kitabı yazdı. Loe'nin çoğu zaman naif olarak adlandırılabilecek, ayırt edilebilen bir tarzı vardır. Eserlerinde bol bol ironi, abartı ve mizah kullanan yazarın çocuk kitapları Kim Hiorthøy tarafından resimlenir. En popüler kitabı olan "Naiv.Super" 15 dilde yayınlandı. Kızıl Bayrak İşçi Nişanı Kızıl Bayrak İşçi Nişanı (Rusça: Орден Трудового Красного Знамени, "Orden Trudovogo Krasnogo Znameni"), kamu hizmetlerinde gösterilen başarılar için Sovyetler Birliği tarafından verilen nişandır. North American A-27 North American A-27 (), North American T-6 Texan'ın saldırı versiyonudur, Tayland'da hafif saldırı uçağı olarak kullanmıştır. Burma pitonu Burma pitonu ("Python molurus bivittatus"), pitonların bir alt türüdür. En büyükleri 9 metre'ye ve 100 kiloya ulaşabilir. Burma, Hindistan, Tayland ve diğer 5-6 ülkede de yaşar. Ekim Devrimi Nişanı Ekim Devrimi Nişanı (Rusça:Орден Октябрьской Революции, "Orden Oktyabr'skoy Revolyutsii") 31 Ekim 1967'de, 1917 Ekim Devrimi'nin ellinci yıldönümü dolayısıyla, devlete çok değerli hizmetlerde bulunmuş Sovyet yurttaşlarını (sivil ya da asker), ayrıca yabancı ülkelerle dostça ilişkilerin gelişmesine ya da barışın savunulmasına katkıda dokunmuş kişileri (Sovyet ya da yabancı) ödüllendirmek üzere 1967'de konulmuş olan Sovyet nişanı. Sovyetler Birliği'nde Lenin Nişanı'ndan sonra en önemli nişandı. Simgesi, kırmızı mineden beş köşeli bir yıldızdı; gök mavisi renkte beş dar şeridi bulunan bir kırmızı kurdele üzerine takılıdır. Asya'da r체zg창r g체c체 Asya'da rüzgâr gücü 10.600 MW'lık toplam rüzgâr gücüne sahiptir. 2006 yılı sonu itibarıyla en kuvvetli pazar 6.270 MW kurulu kapasitesiyle Hindistan ve 3.216 MW kapasitesi ile Hindistan Eyaleti olan Tamil Nadu. 2006'da Çin, 2005 yılı rakamlarını 2006 yılındaki 1.347 MW'lık rüzgâr enerjisi kapasitesiyle %70 artırarak toplam kapasitesini iki kattan fazla artırdı. Bu Çin'i 2006 yılı sonunda 2.604 MW'lık kapasiteye ulaştırdı ve Çin'i dünyada en geniş altıncı pazar yaptı. Bu 1 Ocak 2006 yılında yürürlüğe giren ülkenin yeni yenilenebilir enerji kanunuyla desteklendi. Diğer anahtar ülkeler Japonya (1.394 MW), Tayvan (188 MW), Güney Kore (173 MW) ve Filipinler (25 MW)'a sahiptir. Alıcıya yönelik pazarlama Alıcıya yönelik pazarlama bir mağazada gerçekleşir ve mağazada alışveriş yapmakta olan bir müşteriyi ürünün alıcısı haline getirmeyi hedefler. Diğer bir deyişle, alıcıya yönelik pazarlama, satın alma kararlarını mağazada, ürünün yanında oluşturmayı hedefler. Ürünün tüketicisi ile mağazada gezinmekte olan alıcı farklı kişiler olabilir. Örneğin, bir anne bir ailenin tüketim malları satın alımlarının %90’ından sorumlu olmakla beraber, tüketim dört aile üyesi arasında eşit olarak bölünüyor olabilir. Bayinin bakış açısından, alıcıya yönelik pazarlama, tedarikçilerin pazarlama yatırımlarını geleneksel medya yatırımlarından ziyade satış noktasına yönlendirecekleri anlamına gelir. Alıcıya yönelik pazarlamanın ortaya çıkmasındaki bir diğer önemli arka plan etkeni de, müşterilerin ve alışveriş alışkanlıklarının, gelişen BT sistemleri ile (örneğin müşteri bağlılık kartları ile elde edilen alışveriş bilgisi) daha iyi anlaşılmasının olanaklı hale gelmesidir. Tedarikçilerin alıcıya yönelik pazarlama yatırımları yıllık olarak %21 artmaktadır . Örneğin Procter & Gamble, firmanın mali bildirimlerine göre, her yıl alıcıya yönelik pazarlamaya en az 500 milyon dolar yatırım yapmaktadır . Aşağıdaki araştırma sonuçları, diğerlerinin yanı sıra yatırımları, tüketiciye yönelik pazarlamadan alıcıya yönelik pazarlamaya doğru yönlendirmiştir: Alıcıya yönelik pazarlama kavramının başlangıç noktası her zaman alıcı, yani alışverişi yapan kişi olmuştur. Bu nedenle, mağaza içinde alıcıya yönelik pazarlama, müşterinin satın alma davranışını temel alarak müşteriye ulaşan pazarlama uyaranları ile ilgilidir. Geleneksel pazarlama bileşenleri gibi, alıcıya yönelik pazarlama da dört parçaya ayrılabilir: ürün, fiyat, yer ve promosyon. Üç farklı veri toplama yöntemi alıcının satın alma davranışına ilişkin bilgi sağlar: gözlem, karşılıklı görüşme ve yazar kasa sistemi. Mağazada yapılan gözlemler alıcının bir ürün alırken nasıl davrandığını açığa çıkartır. Dikkate alınması gereken konular arasında, örneğin, satın alma süresi, alıcının dikkat gösterdiği, dokunduğu ya da incelediği, satın aldığı ürünlerin yanı sıra süreci etkileyen satın alma alışkanlıkları vardır. Karşılıklı görüşmeler satın alma davranışlarını yönlendiren nedenleri bulmaya yardımcı olur. Sık sık ortaya çıkan konular şunlardır: Ürünün bir başkasıyla değiştirilebilirliği ve ikame ürünlerin tanımlanması, değerler ve davranışlar, istekler ve harekete geçirici faktörler, yaşam tarzı ve yaşam durumu. Yazar kasa sistemi ürünlerin ne zaman ve nerede satın alındığı ile ilgili bilgi sağlar. Ek olarak, belirli bir alıcının belirli bir zamanda aldığı ürünlere ilişkin kesin veriler sağlayan normal müşteri kartları, müşterilere yapılan satışları birbirine bağlamaya olanak verir. Bir müşterinin satın alma davranışına ilişkin en derin anlayış, yukarıda söz edilen veri toplama yöntemlerinde elde edilen bilgileri derinlemesine bir müşteri anlayışı (neden, niçin, ne ve ne zaman) oluşturacak biçimde birleştirmek yoluyla kazanılır. Alıcıları dilimlerinin idaresi sırasında pazar, temel ve ölçülebilir gruplara, yani satın alma davranışı verisi temelinde dilimlere ayrılır. Alıcıları dilimlere ayırma, bağımsız dilimlerin gereksinimlerine yanıt vermeyi daha kolay hale getirir. Örneğin, fiyata duyarlı ve geleneksel müşteriler, satın alma davranışları söz konusu olduğunda birbirlerinden açık biçimde ayrılır. Dilim oluşturma pazarlama operasyonlarını en karlı alıcılara yönlendirmeyi olanaklı hale getirir. http://www.coriolisresearch.com/pdfs/coriolis_tesco_study_in_excellence.pdf https://web.archive.org/web/20080516205837/http://hubmagazine.com/archives/the_hub/2007/mar_apr/the_hub17_hoyt.pdf https://web.archive.org/web/20080516205837/http://hubmagazine.com/archives/the_hub/2007/mar_apr/the_hub17_hoyt.pdf FOX Life (TÃ¼rkiye) FOX life, bulunduğu tüm platformlarda daima ilk akla gelen eğlence kanallarına sahip Fox International Channels’ın, komedileri, dizileri, drama ve şovlarıyla tüm ülkelerde izlenme rekorları kıran tematik kanalıdır. Türkiye'de 13 Kasım 2006'da yayına başlayan kanal, Digiturk ve Kablo TV üzerinden izlenebilmekteydi. Kanalın 30 Haziran 2013 saat 23:59 itibarı ile Digiturk platformundaki yayını sonlanmıştır. Aynı zamanda Fox Life HD yayın hayatına başlamıştır. Fox Life HD, 1 Temmuz 2013 itibarı ile D-Smart, Kablo TV ve Tivibu üzerinden yayınına devam etmektedir. Kanal yeniliklere açık, canlı ve eğlenceli içeriği ve Türk televizyonlarında izlemeye alışık olmadığımız programları ile rakiplerinden farklılık göstermektedir. Gündüz yayınlarında herkese hitap eden reality showları, Hollywood yıldızlarının gerçek, içten portreleri, eğlenceli ve renkli hayatlarının anlatıldığı özenle hazırlanmış magazin programları ve akşam yayınlarındaki komediler, diziler ve dramaları ile eğlenceli ve farklı bir yayın akışına sahiptir. Saat 22:00’de başlayan altın saatler kuşağında, şu anda Amerika’da reyting rekorları kıran diziler, büyük ilgi gören reality show’lar, ve hayata farklı perspektiften bakan, tartışmalar yaratabilecek hayatları anlatan dramalar yer alıyor. Ali Baba ve KÄ±rk Haramiler (film, 1944) Ali Baba ve Kırk Haramiler 1944 ABD yapımı fantastik macera filmidir. Özgün adı Ali Baba and the Forty Thieves dir. Özgün senaryosunu Edmund L. Hartmann'ın yazdığı filmi Arthur Lubin yönetmiştir. Başlıca rollerinde Maria Montez, Jon Hall, Turhan Bey, Andy Devine, Kurt Katch ve Frank Puglia oynamışlardır. Film Orta Doğu