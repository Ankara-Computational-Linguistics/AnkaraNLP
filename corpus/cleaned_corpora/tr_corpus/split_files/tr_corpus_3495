sabah 8’de başlar, öğleden sonra 15.15'te sona erer. Rıdvan Nafiz binasında yer alan öğrenciler 12.00–12.55, Merkez Bina ve Abdurrahman Bey Binası’nda yer alan öğrenciler de 11.10–12.05 saatleri arasında öğle tatili yapmaktadır. 2010, 2011 ve 2012 SBS'de Yerleştirme Sonuçlarına göre 17 senedir İzmir'in en yüksek puanlı Anadolu Lisesi olan Bornova Anadolu Lisesini geçmiştir. Her sene 29 Ekim Cumhuriyet Bayramı'nda son sınıf öğrencileri ve öğretmenler için Cumhuriyet Balosu düzenlenir. Ayrıca en büyük geleneklerinden biri her sene 10 Kasım'da yapılan "Ata'ya Saygı Koşusu" dur. 2020-2021 Eğitim-Öğretim yılında, Dünya'nın en üstün diploması olan AP(Advanced Placement) okulda başlayacaktır. Mehmet YozgatlÄ± Mehmet Ali Yozgatlı (d. 1 Ocak 1979, Melle), Türk futbolcudur. 3 Ekim 2015 tarihinde Kardemir Karabükspor'un yardımcı hocalığına getirilmiştir. Elvir Balic'in yardımcılığını yapacaktır. Bir gurbetçi ailenin çocuğu olarak Almanya'nın Melle kentinde dünyaya gelen Mehmet Yozgatlı DSC Arminia Bielefeld'in altyapısında futbola başlamıştır. 18 yaşına kadar burada oynadıktan sonra 1997-1998 sezonunda İstanbulspor'a transfer olmuştur. İstanbulspor'da bir sene sadece PAF Liginde oynadıktan sonra 1998-1999 sezonunda İstanbulspor'un ilk 11'ine girmeyi başarmış ve genç yaşına rağmen 27 maçta 4 gol kaydetmiştir. Bu başarısının ardından büyük takımların dikkatini çekmeye başlayan genç futbolcu 1999-2000 sezonunda Galatasaray'a transfer olmuştur. Galatasaray'ın o dönemki güçlü kadrosuna rağmen 9 lig maçında görev alan genç futbolcu özellikle Türkiye Kupası'nda attığı kritik gollerle takıma katkı sağlamıştır. Galatasaray'da oynadığı dönemde Süper Lig şampiyonluğu, Türkiye Kupası şampiyonluğu ve UEFA Kupası şampiyonluğu yaşamıştır. 2000-2001 sezonu takımda gerçekleşen köklü değişikliklerden ötürü dönemin Süper Lig ekiplerinden Adanaspor'a kiralanmıştır. Adanaspor'da oldukça başarılı bir dönem geçirmiş ve 16 lig maçında 6 gol kaydetmiştir. 2001-2002 sezonu tekrar İstanbulspor'a transfer olmuş ve burada iki sezon görev üstlenmiştir. 2003-2004 sezonu Fenerbahçe'ye transfer olmuş ve burada 3 sezon boyu oynamıştır. İlk 2 sezon takımda sıkça görev alıp katkı sağladıysa da üçüncü sezon bekleneni verememiş ve sezon sonu takımdan ayrılmıştır. Fenerbahçe'den ayrıldıktan sonra Gaziantepspor'la 2007-2009 sezonunda iki sezonluk kontrat imzalamıştır ve iki sene Gaziantepspor'da görev aldıktan sonra sözleşme bitiminde takımdan ayrılmıştır. 2010-2011 sezon başındaki transfer döneminin son gününde Gençlerbirliği ile bir sezon geçerli olmak üzere bir sözleşme imzalamıştır. 2010-2011 sezonunun ara transfer döneminde 1. Lig'in iddialı ekiplerinden Çaykur Rizespor'la sezon sonuna kadar geçerli bir mukavele imzalamıştır. 10 kez millî takımlara çağrılan Mehmet Yozgatlı, 1 kez Türkiye U-19, 6 kez Türkiye U-21, 3 kez de Türkiye A2 millî futbol takımı forması olmak üzere toplam 10 kez millî formayı giymiştir ve bu maçlarda toplam 6 golü bulunmaktadır. Semih Şentürk Semih Şentürk (d. 29 Nisan 1983, İzmir), santrafor mevkinde forma giyen Türk eski futbolcudur. Futbola İzmir Özçamdibispor'da başladı. 16 yaşında Fenerbahçe'nin altyapısına transfer oldu ve ilk profesyonel sözleşmesini imzaladı. 2000-2001 sezonunun ikinci devresinde teknik direktör Mustafa Denizli tarafından A takıma alındı. Fenerbahçe'de ilk resmi maçı, 17 Şubat 2001 tarihinde oynanan Siirtspor-Fenerbahçe,Turkcell Süper Lig maçıdır. Bu maçta son 15 dakikada oynamıştır. Süper Lig 2007-2008 sezonunda 17 golle gol krallığına ulaştı. Fenerbahçe'nin 26 Temmuz 2007 tarihinde yardımcı kaptanlığını üstlendi. 8 Mart 2009 tarihinde oynanan Kayserispor-Fenerbahçe maçında takımının ilk golünü atarak Kadir Has Stadyumunda ilk gol atan futbolcu olarak tarihe geçmiştir. 2009-2010 sezonunu ise yedek kulubesinde geçirmiştir. 2011-12 sezonu itibarı ile Fenerbahçenin Türkiye Kupasında Cemil Turan ile birlikte en çok gol atan oyuncusu olmuştur(19 gol). Yedek kulübesinden gelerek attığı kritik goller nedeniyle "Nöbetçi Golcü" lakabıyla bilinir. 13 Ocak 2013'te oynanan 1461 Trabzon maçında attığı gol ile Fenerbahçe tarihinde Türkiye Kupası'nda en çok gol atan oyuncu olmayı başarmıştır (20 gol). 10 Şubat 2013 tarihinde oynanan Mersin İdman Yurdu karşılaşması ile Süper Lig kariyerindeki 200. maçına çıktı. Manisa maçında sakat olduğunu ve oynamayacağını söylediği için Aykut Kocaman'ın gözünden düştü. Fenerbahçe yönetimi ile arası açılan ve Fenerbahçe'den ayrılan Alex'i havaalanında uğurlamaya gitti. Bu davranışı Semih'in Fenerbahçe kariyerindeki sonunu başlattı. 2013-14 yaz transfer döneminde birçok kulübün istemesine rağmen kulübünün yüksek bonservis bedeli talep etmesi nedeniyle kulübünde kaldı ancak o sezon ilk yarıda şans verilmedi ve Fenerbahçe A2 takımına gönderildi. 29 Aralık 2013 tarihinde, Süper Lig ekiplerinden MP Antalyaspor'a transfer oldu. MP Antalyaspor ile 1,5 yıllık sözleşme imzaladı. İlk kez 23 Ocak 2014'te Antalyaspor formasını Türkiye Kupası maçında Tokatspor karşısında giydi ve bu maç 90 dakika oynadı ayrıca 1 asist yaptı. Süper Lig'de ise ilk maçına 26 Ocak 2014'te oyuna sonradan girerek çıktı ve ilk maçında ilk golünü Kayseri Erciyesspor ağlarına yolladı. Maçı 3-1 takımı kazandı. Antalyaspor'un küme düşmesiyle birlikte serbest kalan Semih, 17 Temmuz 2014'te Başakşehir ile sözleşme imzaladı. Başakşehir ile ilk resmi maçına 25 Eylül 2014'te Ziraat Türkiye Kupası maçında Tokatspor karşısında çıkmıştır. Süper Lig'de ise ilk 4 hafta şans bulamamış ancak Akhisar Belediye'ye karşı yapılan 5.Hafta maçında ilk kez ligde forma şansı bulmuş ve o maç hat-trick yaparak takımının maçı kazanmasına katkı sağlamıştır. Bu maçtan sonra Semih, çoğu maçta ilk 11'de başlamıştır. Başakşehir, ligi dördüncü bitirdi ve Semih, ligde attığı 11 golle takımının en skorer oyuncusu olmanın yanında takımına büyük katkı sağlamıştır. 2015 yılı yaz kampında ciddi bir sakatlık geçirerek uzun bir süre sahalardan uzak kalmıştır. Bu sezon ilk lig maçını 12.Haftada Gaziantepspor karşısında son dakikalarda oyuna girerek oynamıştır ve ilk yarı boyunca bu maçla birlikte sadece 2 maça çıkmıştır. Resmi maçlarda ilk golünü Amed Sportif'e karşı oynanan kupa maçında penaltı vuruşuyla atmıştır. Kupada 9 maçta 6 gol atarak takımına katkı sağlamıştır. ligde ise sakatlıklarından dolayı fazla forma şansı bulamamış ve sadece 8 maçta görev alabilmiştir ve hiç gol atamamıştır. Sene sonu sözleşmesi biten Semih, takımla yollarını ayırmıştır. 2016'da PTT 1. Lig ekiplerinden Eskişehirspor ile 1+1 yıllık sözleşme imzalamıştır. Takımıyla ilk golünü 3.Hafta karşılaşmasında Manisaspor'a karşı atmıştır. 115 kez Türk millî takımlarına çağrılan Semih Şentürk, 4 kez Türkiye U-15, 27 kez Türkiye U-16, 18 kez Türkiye U-17, 4 kez Türkiye U-18, 3 kez Türkiye U-19, 6 kez Türkiye U-20, 19 kez Türkiye U-21, 1 kez Türkiye A2 forması giymiştir. Semih Şentürk bu sayede, Türkiye Millî Futbol Takımları'nın erkekler klasmanında tüm yaş gruplarında forma giymiştir. A millî takım formasını ise ilk kez 17 Kasım 2007 tarihinde 2008 Avrupa Futbol Şampiyonası elemeleri grup maçı olan Norveç-Türkiye müsabakasında giymiştir. 20 Haziran 2008'de oynanan 2008 Avrupa Futbol Şampiyonası çeyrek final karşılaşmasında 119. dakikada Hırvatistan'ın attığı gole 120+2 de cevap vererek, Türkiye millî futbol takımının penaltılarla yarı finale çıkmasını sağlamıştır. Penaltılar 3-1 bitmiş ve kendisi de 1 penaltıyı gole çevirmiştir. 2008 Avrupa Futbol Şampiyonasında Almanya maçında Türkiye'nin ikinci golünü atmış ancak, A milliler turnuvadan elenmiştir. 2008 Avrupa Futbol Şampiyonasında millî takımın en çok gol atan futbolcusudur "(3 Gol)".Euro 2008'de gol krallığında ikinci olmuştur. Santiago Bernabéu Stadyumu'nda Türkiye'nin İspanya'ya 1-0 yenildiği maçın rövanşında Ali Sami Yen'de tek golü o atmıştır. Deniz Barış Deniz Barış (d. 2 Temmuz 1977, Kemah), defans ve defansif orta saha mevkiinde forma giyen Türk eski millî futbolcudur. Deniz Barış Erzincan'a bağlı olan Kemah ilçesinde doğduktan sonra çocuk yaşta ailesiyle beraber Almanya'nın Hamburg kentine bir Türk işçi ailesi olarak göç etmiştir. Aile burada gurbetçi Türklerin yoğun olarak yaşadığı Neuenfelde semtinde yaşamaya başladı. Hakan, Serkan ve Okan adında üç erkek kardeşi daha vardır. Futbola yaşadığı semtin bir amatör takım futbol kulübü olan SV Este 06/70 altyapısında başladı. Daha sonra Almanya'nın 5. Lig olan bir yöresel ligde mücadele eden as takım kadrosuna dahil edildi ve burada kısa sürede ilk 11'ın vazgeçilmez oyuncuları arasına girdi. Burada oynadığı dönemde Hamburg'un Hamburg ardından ikinci profesyonel takımı olan FC St. Pauli tarafından keşfedildi ve amatör futbolcu statüsünde St. Pauli transfer edildi. Kısa süre FC St. Pauli'nin ikinci takımında forma giydikten sonra 2. Bundesliga'da mücadele eden as takım antrenmanlarına ve maç kadrolarına dahil edilmeye başlandı. Neticesinde 12 Aralık 1999 tarihinde Energie Cottbus'a karşı oynanan 2. Bundesliga maçının 86. dakikasında Miguel Francisco Pereira'nın yerine oyuna dahil olarak ilk resmî karşılaşmasına çıktı. Bu karşılaşma dışında 5 başka lig mücadelesinde forma giyme şansı buldu. 2000–01 sezonunda sezonun ortasında itibaren düzenli olarak forma giydi. Bundesliga'ya yükselme mücadelesi veren kulübü sezonunun son haftasında lider 1. FC Nürnberg'e karşı deplasmanda oynanacağı karşılaşmada galip gelmesi durumunda Bundesliga'ya yükselecekti. Oldukça çekişmeli geçen bu karşılaşmanını 46. dakikasında oyuna dahil olan Barış, bu maçta gösterdiği performans ve maçın 76. dakikasında kaydettiği galibiyet golüyle takımının Bundesliga'ya yükselmesini sağladı. Karşılaşma sonrası yöresel medya tarafından maçın adamı ve FC St. Pauli'nin Bundesliga'ya yükselmesindeki baş kahraman olarak ilan edildi. 2001-02 sezonunda düzenli olarak Bundesliga'da forma giydi fakat takımının bir sezon aradan sonra geri küme düşmesinden ötürü takımdan ayrılma kararı ald. Almanya'da tekrar 2. Bundesliga'da oynamak istemeyen Deniz, şansını transfer olup başka bir Bundesliga ya da Süper Lig ekibinden yana kullanmaya karar verdi. Bu durumu öğrenen Gençlerbirliği başkanı İlhan Cavcav erken davranıp 2002-03 sezonunun yaz transfer döneminde Deniz Barış'ı Gençlerbirliği'ne transfer etti. Teknik direktörlüğe Ersun Yanal'ı getirerek ligde ve Avrupa'da iddialı bir takım oluşturan Gençlerbirliğii, tarihinin en iyi sezonlarından birini geçirerek hem ligi 3. sırada bitirip seneye UEFA Kupasına katılmayı garantiledi hem de Türkiye Kupasında finale kadar yükselmeyi başardı. Bu üstün başarının baş aktörlerinden biri olarak Deniz Barış gösterildi. Sergilediği perfomansla a millî takıma davet edilmeye başlandı ve burada düzenli olarak forma giydi. 2003-04 sezonunda Süper Lig'i 10. sırada tamamlansa da 2003-04 UEFA Kupası'nda alınan başarılı sonuçlarla hem yurt içinde hem de yurt dışında takım olarak kendinden söz ettirdi. Önce 1. Tur'da Tugay Kerimoğlu'nun forma giydiği o zamanlar Premier League'in iyi ekiplerinden Blackburn Rovers FC kolaylıkla elendi. 2. Tur'da ise Portekiz'in güçlü ekiplerinden Sporting Lizbon'e karşı hem iç sahada hem de dış sahada farklı galibiyetler alındı. 3. Tur'da o zamanlar hem İtalyan futbolunun hem de Avrupa futbolunun önde gelen kulüplerinden Parma ile eşleşildi. Bu zor kuraya rağmen iki maçta'da alınan galibiyetlerde 4. Tura çıkıldı. Burada bir önceki turda Beşiktaş'ı eleyen ve o sezon UEFA Kupasını kazanan Valencia ile eşleşildi. Ankara'da oynanan birinci galip gelmeyi başaran Gençlerbirliği deplasmanda oynanan karşılaşmada şansız şekilde 2-0 yenilerek kupa'dan elendi. Bu başarıyla kulüp tarihinin Avrupa kupalarındaki en iyi derece elde edildi. Türkiye Kupası'da finale kadar gelindi, fakat finale geçen sezon olduğu gibi Trabzonspor'a karşı yenilerek ikincilik elde edildi. Trabzonspor'un ligi 2. sırada tamamlayıp UEFA Şampiyonlar Ligine katılmaya hak kazanmasından dolayı Türkiye Kupası ikincisi olarak Gençlerbirliği gelecek sezon tekrar UEFA Kupasına katılmaya hak kazandı. Bu başarılarda Deniz Barış sezon boyu sergilediği performansla önemli aktörlerden biri gösterildi. 2003-04 sezonuna a millî takımda da banko oynamaya başladı. 2003-04 sezonunun sonunda Gençlerbirliği ile olan iki sezonluk sözleşmesinin bitmesiyle "Dört Büyükler"in transfer listelerinde üst sırada bulunmayı başardı. Uzun süren transfer söylentilerinden sonra 2004-05 sezonunda tercihini Fenerbahçe'den yana kullanarak üç yıllık sözleşme imzaladı. Gençlerbirliği başkanı İlhan Cavcav bu transfere önce engel olmaya çalıştı ve sözleşmesinde bulunan bir yıllık uzatma opsiyonu olduğunu belirterek Deniz Barış'a tazminat davası açtı. Bu dava yüzünden üç ay forma giyemeyen Deniz Barış, eski takımına bir milyon Euro tazminat ödemeye mahkûm edildi. Bu tazminati ödedikten sonra Fenerbahçe'ye transferi resmiyet kazandı ve oynama izni çıktı. Burada ilk sezonunda ilk 11'de fazla görev alamadı fakat sezonun ilerleyen haftalarında gösterdiği performansla ilk 11'de düzenli olarak forma giymeye başladı. Böylelikle Fenerbahçe'nin 2004-05 sezonunda Süper Lig şampiyonu olmasında ve Türkiye Kupasında final oynamasında önemli katkıda bulundu. 2010 yılına kadar Fenerbahçe'de forma giymiştir. 2005-06 sezonunda 11'de düzenli olarak forma giymese de oynanılan taktiğe göre sıkça forma şansı buldu ve Fenerbahçe ile ikinci kez Türkiye Kupasında final oynamayı başardı. 2006-07 sezonunun hazırlık dönemde Hollanda kampındayken Eşinin ve çocuklarının yaşadığı Almanya gelen haberle yıkıldı. Eşi evlerindeki merdivenden düşerek hayatını kaybetti. Bu olayın üzüntüsünü uzun süre üzerinde atamadı ve bu sebepten Ekim ayına kadar takımdan uzak kaldı. Takıma geri dönüşünden sonra yeni Fenerbahçe teknik direktörü Zico tarafından düzenli olarak 11'de oynadı ve o sezon takımının hem Süper Lig şampiyonuluğu kazanmasında hem de UEFA Kupasında 3. Tura çıkarak bu turnuvada kulüp tarihinin en iyi derecesini elde etmesinde önemli katkısı bulundu. 2007-08 sezonunun başında takımıyla Türkiye Süper Kupasını kazanmayı başardı. Ligde zirve yarısında erkenden geri düşülmesine rağmen Şampiyonlar Liginde Çeyrek finale kadar yükselerek hem kulüp tarihinde bu turnuvada en iyi derece elde edildi, hem de Türk futbolunda bu başarıyı Galatasaray'dan sonra elde eden ikinci takım olundu. 2008-09 ve 2009-10 sezonlarında gelen teknik direktörler Luis Aragonés ve Christoph Daum düzenli olarak 11'de oynatılmasa da sürekli forma giyme şansı bulabildi. 2009-10 sezonunun sonuna kadar Fenerbahçe'de forma giydikten sonra sözleşmesinin bitmesiyle ve yeni teknik direktör Aykut Kocaman kendisini gidecekler listesine koymasından dolayı sözleşmesi uzatılmadı. Bunun neticesinde 2010-11 sezonu için serbest kaldı. 11 Haziran 2010 tarihinde Antalyaspor'la 2 senelik sözleşme imzalamıştır. Buraya gelmesiyle beraber hem yaşından hem de istikrarlı performansından dolayı kısa sürede ilk 11'ın tartışmasız oyuncusu olmayı hem de takımın lider oyuncularından biri olmayı başardı. 2010-11 sezonunun devre arasında Beşiktaş'tan transfer edilen ve FC St. Pauli'de beraber oynadıği Uğur İnceman'in takıma katılmasıyla beraber ligin en iyi defans hatlarından birini oluşturdular. Barış, Antalyaspor'daki ilk golünü 2011-2012 sezonunda Trabzonspor'a karşı müthiş bir slalom ile atmıştır. 29 Ekim 2012 tarihinde Antalyaspor'da Fenerbahçe'ye karşı gol atmıştır. Bu maçta Fenerbahçe 3-1 yenilerek sahasında 47 maçlık yenilmezlik serisini kaybetmiştir. Kariyeri boyunca hiçbir genç millî takımında görev almamasına rağmen 12 Şubat 2003 Ukrayna ile oynanacak hazırlık müsabakası için Türkiye A millî takımına davet edildi ve bu karşılaşmanın 46. dakikasında oyundan çıkan Tayfun Korkut'un yerine oyuna dahil olarak ilk kez millî takım formasını giydi. 2003 yılında Fransa'da düzenlenen 2003 FIFA Konfederasyonlar Kupasına katılan a millî takım kadrosunda yer aldı. Turnuva boyunca 5 karşılaşmada görev aldı ve takımıyla Üçüncülük elde etti. 2004 yılında oynanan neredeyse tüm millî takım maçlarında düzenli olarak forma giydikten sonra ilerleyen yıllarda millî takımlara daha az davet edilmeye başlandı. A millî takımındaki kariyeri boyunca toplam 21 karşılaşmada forma giyme başarısı gösterdi. Hamburg'da yaşadığı dönemde tanıştığı Frauke ile forma giydiği dönemde tanıştığı ile evlenmiştir ve bu evlilikten Tolga Jannes adında bir oğlu ve bir kızı olmuştur. 2006 yılında Hamburg'un Jork semtinde yaşayan eşi evdeki merdivenden düşerek hayatını kaybetmesi hem Almanya'da hem de Türkiye'de medyada büyük yankı uyandırdı. Eski takımı FC St. Pauli bu sebepten siyah bantla bir maça çıkarak üzüntüsünü belirtti. 17 Haziran 2011 tarihinde Türkiye'nin Beyrut Büyükelçiliği'nde Esra Necim ile dünya evine girerek ikinci kez evlendi. Açıklamalar: EL: UEFA Avrupa Ligi, CL: UEFA Şampiyonlar Ligi Kemal Aslan Kemal Aslan (d. 24 Ekim 1981, Gaziantep), Türk eski futbolcudur. Gaziantepspor forması giydiği dönemde yıldızı parlamış ve 21 yaş altı kategorilerde millî forma giymiştir. Gaziantepspor' dan Fenerbahçe' ye transfer olmuş ancak yaşadığı uzun süreli sakatlığın ardından kariyeri düşüşe geçmiştir. 17 Mart 2004 tarihinde Fenerbahçe Şükrü Saracoğlu Stadyumu’nda oynanan Fenerbahçe - Gençlerbirliği Türkiye Kupası Yarı final maçında sağ ayak kemiği kırıldığı için, ameliyat olmuş ve 7 ay sahalardan uzak kalmıştır. Takım kadrosuna girmeye başladıktan 1 ay sonra, 20 Kasım 2004 tarihinde oynanan Trabzonspor - Fenerbahçe Süper Lig maçında toplam 8 aylık aradan sonra forma giymiştir.2007 - 2008 sezonuna kadar 27 numaralı formayı taşıyan futbolcu 2007-2008 sezonunda 7 numaralı formayı giymiştir. Kemal Aslan 2008-09 sezonu için Gaziantepspor ile resmi sözleşme imzalamış ancak takımlar anlaşamayınca bu sözleşme iptal edilmiş ve ardından Kocaelispor' a transferi gerçekleşmiştir. 7 Ocak 2009 tarihinde alacaklarını temin edemediği gerekçesiyle Türkiye Futbol Federasyonu' na başvurarak kulübü terk etmiş ve 1,5 seneliğine Bursaspor ile anlaşmıştır. Kemal Aslan 24 Temmuz 2009'da Bursaspor ile yolarını ayırarak Çaykur Rizespor' la anlaşmıştır. 31 Ağustos 2010 tarihinde Adanaspor ile sözleşme imzalamıştır. 1 sezon boyunca Adanaspor forması giyen Kemal 2011-12 sezonunun yaz transfer döneminin son gününde Denizlispor ile 1 yıllık mukavele imzalamıştır. 29 defa Ümit, 4 defa 18 Yaş Altı ve 6 defada 19 Yaş Altı millî futbol takımı formasını giymistir ve ümit millî futbol takımı takımda 4 gol kaydetmiştir. Aynı zamanda ümit millî takımın kaptanlığını da yapmaktaydı. Flashdance (film) Flashdance, 1983 ABD yapımı drama, müzikal ve romantik film. Tom Hedley tarafından yazılmış, Adrian Lyne tarafından yönetilmiştir. Başrollerini Jennifer Beals ve Michael Nouri paylaşmaktadır. Film Alexandra Owens'ın hikâyesini anlatmaktadır. Alex Owens geceleri Pittsburgh, Pensilvanya'da bir barda dansçı olarak, gündüzleri ise bir inşaat firmasında kaynakçı olarak çalışmaktadır. Alex Owens'in en büyük hayali önde gelen bir dans okuluna kabul edilebilmektir. Filmin en büyük özelliği klasik dans filmlerinin aksine seçmelere ağırlık vermemesidir. Alex Owens'ın arkadaşlarının yaşadığı sıkıntılar filmde detaylı bir şekilde ele alınmıştır. Sinemaseverlerce film 1980'lerin Hollywood klasikleri arasında kabul edilmektedir. Film tüm dünyada büyük ses getirmiş ve dönemin moda giysisi olan tozlukları, ayağın altına kadar geçirme akımı bu filmden sonra başlamıştır. Film, Türkiye sinemalarında da gösterime girmiştir. Filmin müzikleri de çok beğeni toplamıştır. Irene Cara'nın seslendirdiği Flashdance...What a Feeling Bilboardlarda haftalarca bir numarada kalmıştır. Flashdance...What a Feeling parçası En İyi Şarkı dalında Oscar Ödülü almıştır. Dua Dua, bir İlah ya da ruhani varlıkla ilişkiyi etkinleştirmeyi amaçlayan çağırma veya eylemdir. Dua, bireysel ya da toplumsal olarak; özel ya da kamusal bir yerde edilebilir. Sadece sözlerden oluşabileceği gibi şarkı şeklinde de olabilir. Ayrıca çeşitli bedensel hareketler de içerebilir. Duanın yakarış, şükran veya ibadet/övgü olarak farklı formları vardır. İbrahimî dinler olarak tanımlanan üç semavî dinin (Musevilik, Hristiyanlık, İslamiyet), kendi içlerinde benzeşen ve diğer tek tanrılı dinlerden bâzı noktalarda farklılaşmış bir dua kavramı ve anlayışı vardır. İslam dininde dua; "bir kimsenin kendisi veya başkası hakkında bir dileğine, bir arzusuna kavuşması için Allah'a yalvarması" olarak tanımlanabilir. Dua, bir ibadettir. Duanın mahiyeti ve önemi İslam dininin kutsal kitabı olan Kur'an'da ve hadislerde de (İslam Peygamberi'nin sözleri) belirtilmiştir: Kur'an'da ve hadislerde çeşitli yerlerde sadece iyi yürekle yapılan duaların kabul edileceği belirtilmektedir. Birçok tanrıbilimci ve klasik İslam bilginlerine göre İslam'da önemli bir yer tutan "namaz" da bir tür dua biçimidir. Duanın kabul olma derecesini arttıran hususlar vardır. Bunlar Risale-i Nur'da izah edilmektedir: İncil'in dua ile ilgili iki önemli doktrini vardır: İnsan dua ederken Tanrı'ya 'Baba' diye hitap edebilir ve geçerli bir dua, Mesih İsa'nın adıyla edilmiş olmalıdır. İncil'e göre Mesih İsa ölümü ve dirilişi aracılığıyla Tanrı'ya giden kapı (İncil, Yuhanna 10:9) ve tek yol (İncil, Yuhanna 14:6: Yol, gerçek ve yaşam Ben'im. Benim aracılığım olmadan Baba'ya kimse gelemez.) oldu. İsa'nın adı bu anlamda bir anahtar gibi görünüyor: Sırf O'nun sağladığı kurtuluşa güvenerek insan Tanrı'ya samimi bir şekilde yaklaşma hakkını kazanır. Vika'da meditasyon veya ritüeller dua içerebilir. Dualar Tanrıça ve Tanrıyla bir iletişim biçimi olarak görülmektedir. Esbat ve Sabbat kutlamaları dua içerebilir. Akşam yemeği, kişinin kendisi veya başkalarının güvenliği, şifa veya bir ölü için dua edilebilir. Ekankar'da şarkı içeren, "Hu" ismi verilen dua vardır. Bu, Kapalı gözlerle, yüksek sesle ya da sessiz söylenebilir. UEFA UEFA ya da açılımıyla Avrupa Futbol Federasyonları Birliği (İngilizce: Union of European Football Associations; Fransızca: Union des Associations Européennes de Football; Almanca: Vereinigung Europäischer Fußballverbände), Yalnızca Kuzey Kıbrıs Türk Cumhuriyeti dâhil olmamak üzere, tüm Avrupa devletleri ve ek olarak Kıbrıs, İsrail, Kazakistan, Ermenistan, Gürcistan, Azerbaycan ve Rusya'yı da içine alan ve kendisine bağlı ülke federasyonlarından oluşan yarı federal bir spor kurumudur. Futbol, futsal ve plaj futbolunun Avrupa'daki yöneticisi ve denetleyicisi olan UEFA'nın resmî dilleri İngilizce, Almanca ve Fransızca'dır. Merkezi ise İsviçre'nin Nyon kentindedir. UEFA, FIFA'ya bağlı altı konfederasyon içerisindeki en büyük konfederasyondur. Ayrıca yine diğer konfederasyonlar içerisindeki en güçlü mali ve sportif altyapıya sahip olanıdır. Neredeyse dünyanın tüm en iyi oyuncuları İngiltere, İspanya, Almanya, İtalya ve Fransa başta olmak üzere, Avrupa liglerinde oynamaktadır. Yine dünyanın en güçlü ulusal takımları da çoğunlukla UEFA üyesi federasyonların millî takımlarıdır. 2010 FIFA Dünya Kupası'nda yer alan 32 millî takım yine UEFA üyesi idi. Ayrıca FIFA Dünya sıralamasında yer alan ilk 20 takımın 12'si de UEFA üyesidir. Bayanlar futbolunda ise dünya sıralamasının ilk 20 takımının arasında 13 UEFA üyesi millî takım bulunmaktadır. Ayrıca 2007 yılındaki FIFA Bayanlar Dünya Kupası'nı kazanan Almanya kadın millî futbol takımı da UEFA üyesidir. UEFA, , ve futbol federasyonları arasındaki görüşmeler sonrasında İsviçre'nin Basel şehrinde 15 Haziran 1954 tarihinde kurulmuştur. Sonrasında ise merkezi sırasıyla Bern'e, oradan da 1959'da Paris'e taşınmıştır. Birliğin idari merkezi 1995 yılından bu yana ise İsviçre'nin Nyon kentinde bulunmaktadır. Henri Delaunay UEFA'nın ilk Genel Sekreteri, Ebbe Schwartz ise ilk başkanıdır. Başlangıçta 25 ulusal federasyondan oluşan UEFA, genişlemelerle birlikte şimdiki 54 üyeli hâlini almıştır. UEFA'ya bağlı takımlar uluslararası alanda şimdiye dek on kez FIFA Dünya Kupası, yirmi bir kez Kıtalararası Kupa ve üç kez de FIFA Kulüpler Dünya Kupası'nı kazanmıştır. Bayan futbolunda ise üç kez FIFA Bayanlar Dünya Kupası ve bir kez de Altın Olimpiyat madalyası kazanılmıştır. UEFA'nın kuralları ve aldığı kararlar Avrupa Komisyonu ile ters düşmemelidir. 1990'lı yıllarda televizyon hakları ve özellikle uluslararası transfer konuları Avrupa hukukuna uyumlu şekilde yeniden düzenlenmiştir. Günümüzde UEFA başkanlığını Sloven avukat Aleksander Čeferin yürütmektedir. Kaynak: Fokaia Phokaia, İzmir'in Foça İlçesi'nin Antik Çağ'da ve Bizans Dönemi'ndeki adı. On iki İon kentinden biridir. Önceleri kentin kuruluşu MÖ 11. yüzyıl Aioller tarafından gerçekleştiği, MÖ 9. yüzyılda ise kentin İon tarafına geçtiği düşünülüyordu. Fakat yapılan son araştırmalar kentin kuruluş tarihini MÖ 2000'e kadar geri götürüyor. Bu konuda başlıca üç görüş vardır; Arkaik Dönemi'nin önemli merkezlerinden biridir. Bu dönemde Phokaialılar, özellikle Batı Akdeniz'de Fransa'da Marsilya, Korsika'da Alalia, İtalya'da Elea ve Velia gibi çok sayıda denizaşırı koloni kurmuş olmakla ön plana çıkmışlardır. Şehrin bu görkemli evresinden günümüze çok az şey gelebilmişse de, burada yapılan arkeolojik kazılar sayesinde her geçen gün daha çok kalıntı ortaya çıkarılmaktadır. Arkaik dönem Phokaiası'ndan günümüze ulaşmış en iyi durumdaki mimari buluntu şehrin savunma duvarlarından oldukça gösterişli payandalı ve yüksekçe bir bölümdür. Bu duvar daha geç bir dönemden taş yığma yöntemiyle yapılıp üzeri toprakla örtülmüş bir tümülüsün içinde oldukça iyi bir durumda kalmışsa da 1970'lerdeki bir yol çalışması sırasında ciddi bir tahribata uğramıştır. Bu duvarın yapılışından ve mimarisinden tarihin babası Herodotos da söz eder ve ortaya çıkarılan kalıntılar onun tariflerine tıpatıp uymaktadır. Phokaia Arkaik Dönem'den başlayarak üzerinde şehrin sembolü fok balıklarının kabartmasının da basıldığı elektron sikke kullanımına geçmiş ve Midilli'deki (Lesbos) Mytiline kentiyle yaptığı bir anlaşmayla elektron sikkelerin altın gümüş oranı ve gramajında belli standartlaşma sağlamıştır. Şehir MÖ 546'da Harpagos komutasındaki Pers (İran) ordularının hakimiyetine geçmiş ve bundan sonra ekonomi ve nüfus olarak gerileme dönemine girmiştir. İlk araştırmalar Fransız Texier tarfından yapılmıştır. Daha sonra Ord.Prof. Dr. Ekrem Akurgal başkanlığında bir heyet tarafından araştırma ve sondajlarla bazı kısımlar açığa çıkarılmıştır. Phokaia'da arkeolojik kazılar 1989 yılından itibaren, Ege Üniversitesi Klasik Arkeoloji Bölümü öğretim üyesi Prof. Dr. Ömer Özyiğit tarafından yapılmaya devam etmektedir. Son dönemde Athena Tapınağı Alanı'nda bulunan Arkaik Dönem'den malzemesi işlemesi nispeten kolay tüf taşından (Foça taşı - lithos phokaikos) büyük griphon ve at heykelleri Phokaia'nın antik dünyadaki büyük taş heykeltıraşlığındaki öncü konumunu da ortaya koyar. Arkaik Dönem Athena Tapınağı'dan İon düzeninde sütun başlığı parçaları ve bazı duvarlar, Foça yolu üzerindeki Taş Kule olarak bilinen Pers mezar anıtı, Şeytan Hamamı olarak adlandırılmış olan Hellenistik Dönem'den kaya mezarı, Roma Dönemi'nden mozaikler, süslemeli mermer bloklar ve seramik atölyelerinin bozuk üretimlerinin atılmasıyla oluşmuş çöplükler bu şehirdeki diğer önemli antik kalıntılardır. Dış Kale olarak adlandırılan savunma amaçlı da kullanılmış Ceneviz yapımı gemi barınağı, tarihi yarımada üzerindeki Osmanlı Dönemi'nden kale olarak adlandırılan benzeri amaçlı bir yapı ve iki cami, aynı dönemden görece iyi korunmuş kitabe ve plastik süslemeleriyle mezar taşları Phokaia'daki önemli tarihi eserlerdir. Phokaia Antik Kenti'nin yoğun yerleşim görmüş alanlarının büyük bölümü günümüz şehrinin yapıları altında bulunmaktadır. Özellikle 1980'lerden itibaren yazlık amaçlı ikinci konut dalgası biçiminde ortaya çıkan çarpık kentleşme anlayışı nedeniyle arkeolojik sit alanları iyice küçülmüştür. Bu olumsuz gelişme halen devam etmektedir. Herodotos Duvarı Athena Tapınağı Maltepe T端m端l端s端 Pers Mezar Anıtı Kybele Kutsal Alanları Tiyatro DeÄŸirmenli Tepe Seramik Çöplükleri Sur Duvarları KayÄ±khane Osmanlı Dönemi Mezarlığı Fatih Camii Tarihi Evler Denizcilik özellikleriyle tanınan Phokaialılar Akdeniz ve Karadeniz'de birçok koloni kurdular.Bunlardan bazıları; Phokaia'da doğmuş ünlüler; Jersey Jersey, Batı Avrupa'da, Fransa'nın kuzeyinde yer alan Manş Adaları'ndan biri. Birleşik Krallık'a bağlıdır. Atlas Okyanusu'na 70 km sahil şeridine sahiptir. Ilıman bir iklime sahiptir. Kışlar fazla sert olmaz, yazları çok sıcak olmamak ile hafif serin geçebilir. En yüksek noktası 143 metre yükseklikteki bir tepedir. 91.361 Nüfus'u vardır. Nüfus artış oranı yılda %0,48'dir. Her 1000 kişiden 2,8'i mültecidir. Nüfusun etnik dağılımı: İngiliz ve Norman-Fransız kökenliler. Adadaki dinler Anglikan, Roma Katolikleri, Baptist, Methodist, Prespiteryen'lerdir. Ülkede çalışanların iş kollarına göre dağılımı şöyledir; TarÄ±m: %5 EndÃ¼stri: %2 Hizmet: %93 Enflasyon oranı (tüketici fiyatlarında): %4,7 (1998) İşgücü: 57.050 İşsizlik oranı %0,7 Endüstri: Turizm, bankacılık, finans, süt ürünleri Tarım ürünleri: Patates, karnabahar, domates, sığır eti, süt ürünleri İhracat ürünleri: Hafif endüstri ve elektrik malzemeleri, gıda maddeleri, tekstil İhracat ortakları: İngiliz Kraliyeti İthalat ürünleri: Makine ve taşıt araçları, sanayi malları, gıda maddeleri, mineral yakıtlar, kimyasallar İthalat ortakları: İngiliz Kraliyeti Para birimi: Ä°ngiliz Poundu (GBP) Para birimi kodu: GBP Mali yÄ±l: 1 Nisan - 31 Mart Kullanılan telefon hatları: 65.500 (1997) Radyo yayın istasyonları: AM NA, FM 1, kısa dalga 0 (1998) Televizyon yayını yapan istasyonlar: 1 (1997) 577Â km karayoluna sahiptir. Gorey, Saint Aubin, Saint Helier adlÄ± 3 limana sahiptir. Jersey'in ineği ve ineğinin sarımsı sütü ünlüdür. Kafkas Üniversitesi (Türkiye) Kafkas Üniversitesi, 11 Temmuz 1992 tarihinde 3837 sayılı yasayla Kars'ta kurulmuş olan bir devlet üniversitesidir. Kafkas Üniversitesi'nde 10 Fakülte, 3 Yüksekokul, 7 Meslek Yüksekokulu ve 1 Devlet Konservatuvar bulunmaktadır. Kafkas Üniversitesi 11 Temmuz 1992 tarihinde 3837 sayılı yasayla kurulmuştur. 1992 Kasım ayında Kurucu Rektörü atanarak faaliyetlerine başlayan üniversite, kurulduğu tarihte Atatürk Üniversitesi´nden devredilen bir fakülte ve tek programlı bir meslek yüksekokulu ile 245 öğrenci ve 40 öğretim elemanına sahipti. Prof. Dr. Sami Özcan 2014 yılında rektör olarak atanmıştır. Öğrencilerin barınmaları ildeki Yükseköğretim Kredi ve Yurtlar Kurumu Genel Müdürlüğüne ait Kars Yurt-Kur Müdürlüğü'nce karşılanmaktadır. Kağızman Meslek Yüksekokulu kız öğrencilerinin barınma ihtiyaçları Kars Valiliği Milli Eğitim Müdürlüğü tarafından tahsil edilen binada belli bir ücret karşılığında sağӀanmaktadır. Diğer fakülte ve yüksekokullarıdaki öğrencilerin barınma ihtiyaçları özel yurtlar ile kiralık ev tutarak karşılanmaktadır. Ayrıca Kars´ta özel yurtlar da faaliyet göstermektedir. Üniversite öğrencilerinin beslenme ihtiyaçları üniversite öğrenci yemekhanelerinde ve yemekhanesi bulunmayan fakülte ve yüksekokullarında ihale yoluyla sağlanmaktadır. Kağızman, Iğdır, Sarıkamış ve Ardahan'da üniversiteye ait öğrenci yemekhanesi bulunmamasından dolayı beslenme ihtiyaçları ihale yoluyla lokantalardan sağlanmaktadır. Üniversitece sağlanan bu beslenme ihtiyaçlarının parasal olarak % 60'a yakını Sağlık- Kültür ve Spor Daire Başkanlığı Öğrenci Sosyal Hizmetler Saymanlığı Bütçesinden karşılanarak öğrencilere ucuz maliyette yemek verilmektedir. Ayrıca fakülte ve yüksekokullarının Yönetim Kurulları tarafından belirlenen fakir öğrencilere üniversite tarafından ücretsiz yemek yardımında bulunulmaktadır. Öğrencilerin hastalık ve tedavilerinin takibi hususunda özel önem gerekmektedir. 657 sayılı Devlet Memurları Tedavi Yardım yönetmeliği ile memurlara Devletçe yapılan sağlık giderleri ailesi herhangi bir sosyal kuruluştan faydalanmayan öğrenciler ile 25 yaşını doldurmuş erkek öğrencilerin tedavi giderleri karşılanmaktadır. Öğrenci Sosyal Hizmetler Saymanlığı bütçesinin ilgili tertibinden maddi durumu iyi olmayan öğrencilere para yardımında bulunulmuştur. Kafkas Üniversitesinin bütün birimlerinde öğrencilerin ve araştırıcıların branşları ile ilgili eğitim öğretiminde araştırma olanaklarını arttırmak amacıyla laboratuvarlar mevcuttur. Ayrıca Üniversitenin tüm birimlerinde bilgisayar, ders programına uygun olarak öğretilmekte bu amaçla da her birimde bilgisayar derslikleri bulunmakta olup üniversitenin bütün birimlerinde internet bağlantısı vardır. Sağlık Kültür ve Spor Daire Başkanlığınca öğrencilere yönelik olarak sosyal, kültürel ve sportif faaliyetler düzenlenmektedir. Bu faaliyetler çerçevesinde 5 bine yakın öğrencinin taraftar ve sporcu olarak katılımıyla voleybol, masa tenisi, satranç, kros, güreş, halk oyunları, kayak, boks, tiyatro, resim, müzik, fotoğrafçılık vb. dallarda çeşitli etkinlikler düzenlenmesi planlanmaktadır. Üniversite Sporları Federasyonu´nun üniversiteler arası müsabakalara, üniversite öğrencilerinin katılımları imkânlar dahilinde gerçekleştirilerek müsabakalara katılımlar sağlanmıştır. Sosyal, kültürel ve sportif faaliyetler için üniversite öğrencilerinin talepleri de göz önüne alınarak öğrenciler tarafından düzenlenmek istenilen tanışma çayları, geziler, mezuniyet baloları vb. etkinliklerde öğrencilere bütün imkânlar sağlanarak gerektiğinde araç, malzeme ve yer tahsis edilerek gerekli katkıda bulunulmaktadır. Üniversitede öğrencilere yönelik olarak çok kısa zaman aralıklarıyla bilgilendirici paneller ve konferanslar düzenlenmektedir. Kafkasya Üniversiteler Birliği'nin kurucu üyesidir. Kahramanmaraş Sütçü İmam Üniversitesi Kahramanmaraş Sütçü İmam Üniversitesi, Kahramanmaraş'ta bulunan devlet üniversitesidir. 11 Temmuz 1992 tarih ve 21281 sayılı Resmî Gazete' de yayımlanan 3837 sayılı yasa ile kurulmuştur. Üniversite, şehir merkezinde, Bahçelievler, Karacasu, Avşar yerleşkelerinden oluşmaktadır. Avşar Kampüsü Sır Barajı ile sınırı olan ve Kayseri devlet yolunun 10. kilometresinde bulunan Batı Çevre Yolu Bulvarı'nda yer almakta olup, Rektörlük birimleri ile merkez kampüs olarak faaliyet göstermektedir. Kocaeli Ãœniversitesi Kocaeli Üniversitesi (KOÜ) Kocaeli, Türkiye'de yer alan 1976 yılında "Kocaeli Devlet Mühendislik ve Mimarlık Akademisi" adı altında Elektrik, Makine, Temel Bilimler Fakülteleri ve Yabancı Diller Enstitüsü ile kurulmuş bir devlet üniversitesidir. 2547 sayılı yasanın yürürlüğe girmesiyle Akademiler kapatılarak üniversitelere bağlanmıştır. Bu kapsamda Kocaeli DMMA, 20 Temmuz 1982 yılında Kocaeli Mühendislik Fakültesi adı altında Yıldız Teknik Üniversitesi'ne bağlanmış ve 3 Temmuz 1992 tarih ve 3837 sayılı kanun ile de "Kocaeli Üniversitesi" adını almıştır. Kocaeli Üniversitesi adıyla eğitim-öğretim hayatına ise 6 fakülte, 1 meslek yüksekokulu, 3 enstitü ile başlamıştır. Kocaeli Üniversitesi, 17 Ağustos 1999 Depremi’nden önce öğretim hizmetini, 15 değişik yörede bulunan ve toplam alanı 650.000 m olan kampüslerinde, 9 Fakülte, 3 Enstitü, 12 Meslek Yüksekokulu’nda öğrenim yapan 20.000 öğrenci ve 1.150 öğretim elemanı ile sürdürmekteydi. Yüzyılın felaketlerinden biri olarak nitelenen 17 Ağustos depreminde üniversitenin maddi varlığının yaklaşık %75’i yitirildi. Söz konusu büyük kayba karşın, 1999-2000 eğitim-öğretim yılını yalnızca bir aylık gecikmeyle başlatan Kocaeli Üniversitesi, eğitim-öğretim etkinliğini bir süre çadır, prefabrik yapı ve hızla onarılan binalarda sürdürmüştür. Bu çalışmaların yanı sıra, Kocaeli Üniversitesi’ne yeni bir kampüs arayışı hızla sonuçlandırılmış, 2000 yılının Ekim ayında, İzmit’e 10 km uzaklıkta bulunan Eski İstanbul yolu üzerindeki Üçtepeler mevkiinde 6500 dönümlük alana "Umuttepe" adı verilerek yeni kampüsün temeli atılmıştır. İnşaat aşamasında ülke genelinde yaşanan ekonomik krize karşın, 2004 yılının Eylül ayında Rektörlük, izleyen aylarda da Fen-Edebiyat, İktisadi ve İdari Bilimler, İletişim, Teknik Eğitim ve Tıp Fakülteleri ve Sağlık Bilimleri Enstitüsü ile Araştırma ve Uygulama Hastanesi yeni kampüste hizmet vermeye başlamıştır. Umuttepe Kampüsü'nün yapımının tamamlanmasıyla birlikte Türkiye’de bir üniversite kampüsünün tamamı ilk defa projelendirilmiş, ilk 4 yılda açılışı yapılmış ve 8 yıl içinde bitirilmiştir. Eylül 2015 itibarıyla, 2061 akademik personel (244 Profesör, 201 Doçent, 487 Yardımcı Doçent, 268 Öğretim Görevlisi, 166 okutman, 22 uzman 673 Araştırma Görevlisi) 1765 idari personeli vardır. 2015-2016 eğitim-öğretim yılında öğrenci sayısı 81.877 'dir. Kocaeli Üniversitesi 16 Fakülte, 4 Yüksekokul, 21 Meslek Yüksekokulu, 3 Enstitü, 13 Araştırma Merkezi ve 28 Araştırma Birimi ile Türk yükseköğretim alanının yakın dönem kurulan üniversiteleri arasında önde gelen bir devlet üniversitesidir. Ayrıca Kocaeli Üniversitesi bünyesinde TEKNOPARK, Teknoloji Transfer Ofisleri ve KOSGEB-TEKMER gibi teknoloji merkezleri barındırmaktadır. 2020 yılı itibariyle üniversite bünyesinde 19 fakülte, 1 devlet konservatuvarı, 3 enstitü, 2 yüksekokul ve 21 meslek yüksekokulu, 15 araştırma ve uygulama merkezi 28 araştırma ve uygulama birimi le hizmet vermektedir. 2020 yılında; 21.289 ön lisans, 40.482 lisans, 4.043 yüksek lisans ve 1.107 doktora olmak üzere toplam 66.921 kayıtlı öğrenci bulunmaktadır. 2020 yılı öğretim üyesi kadrosunda; 878 araştırma görevlisi, 472 öğretim görevlisi, 471 doktor öğretim üyesi, 221 doçent ve 288 profesör olmak üzere 2.330 akademik personel bulunmaktadır. Şu an Kocaeli Üniversitesi içerisinde barındırdığı 19 Fakülte ile eğitim-öğretim faaliyetlerini sürdürmektedir. Kocaeli Üniversitesi Mühendislik Fakültesi'nin temelleri 1976'da kurulan Kocaeli Devlet Mühendislik ve Mimarlık Akademisi'ndeki Makina-Elektrik Fakültesi'ne dayanır. Bünyesinde kurulan Elektrik Mühendisliği ve Makina Mühendisliği Bölümü ile eğitime başlamıştır. Bakanlar Kurulu’nun konuya ilişkin kararı Resmî Gazete'de yayımlanarak Kocaeli Üniversitesi'nin ilk fakültesi olmuştur. Bünyesinde; bölümleri ile eğitim hayatını sürdürmektedir. Kocaeli Üniversitesi Diş Hekimliği Fakültesi, Milli Eğitim Bakanlığı'nın 12.05.2008 Tarih ve 10475 sayılı yazısı üzerine, 28.03.1983 tarih ve 2809 sayılı Kanunun ek 30'uncu maddesi uyarınca, Bakanlar Kurulu'nun 17.05.2006 tarihli toplantısında alınan karar ile kurulmuştur. Fakülte, Kocaeli Üniversitesi Rektörlüğü ile Kocaeli İl Özel İdaresi arasında, 17.04.2008 tarihinde imzalanan protokol gereği Yuvacık'ta bulunan Paşadağı mevkiinde 54.000 m² arazi üzerinde 8.200 m² kapalı alana sahiptir. Ağız Diş ve Çene Cerrahisi, Ağız Diş ve Çene Radyolojisi, Endodonti, Restoratif Diş Tedavisi, Pedodonti, Periodontoloji, Protetik Diş Tedavisi ve Ortodonti Anabilim Dallarında klinik hizmetler vermektedir. 1999’da Anıtpark Yerleşkesi'nde kurulmuş ve eğitim öğretim faaliyetine başlamıştır. Deprem sonrası yeniden inşa edilen Umuttepe Yerleşkesi'ndeki yeni binasına Eylül 2005 tarihinde taşınmıştır. Bünyesinde; bölümleri ile eğitim hayatını sürdürmektedir.. Kocaeli Üniversitesi Tıp Fakültesi, 2809 sayılı Yükseköğretim Kurumları Teşkilatı Kanununa 03.07.1992 tarihinde eklenen ve 11.07.1992 tarih ve 212181 sayılı Resmi Gazete’de yayımlanan 3837 sayılı kanunun ek 13.maddesi uyarınca kurulmuştur. Daha sonra Derince Sopalı’da bulunan SSK Kocaeli Hastanesi’nde 80 yatak kapasitesi ile fiilen hizmete başlamıştır. Fakülte, 1995‐1996 eğitim‐öğretim yılından itibaren 41 öğrenci ile öğretime başlamış ve 2000‐2001 eğitim‐öğretim yılında 32 öğrenci ile ilk mezunlarını vermiştir. Tıp fakültesi hastanesinin 17 Ağustos 1999 Marmara depreminde hizmet veremeyecek düzeyde hasar görmesi sonucunda 240 yataklı prefabrik hastane ile 3 adet prefabrik dershane inşa edilmiş ve büyük özverilerle eğitim‐öğretime ara verilmemiştir. Fakültemiz 20 Haziran 2005 tarihi itibarıyla Kocaeli Üniversitesi, Umuttepe Yerleşkesi içindeki en son teknolojiye uygun olarak inşa edilmiş olan 750 yatak kapasiteli yeni binalarına taşınmıştır. Bünyesinde Temel Tıp Bilimleri, Dahili Tıp Bilimleri ve Cerrahi Tıp Bilimleri ile eğitim-öğretime devam etmektedir. 2006 yılında Milli Eğitim Bakanlığı’nın 26/01/2006 tarihli ve 1232 sayılı yazısı üzerine, 28/3/1983 tarihli ve 2809 sayılı kanunun ek 30’u.ncu maddesine göre, 03/02/2006 tarihinde kurulmuştur. Bünyesinde; bölümleriyle eğitim-öğretime devam etmektedir. Bakanlar kurulunun konulu izniyle 7 Temmuz 1992 gün ve 3837 sayılı kanun ile kurulmuştur. 1992 yılında kurulmuş ve 1993-1994 eğitim öğretim yılında eğitim faaliyetine başlamıştır. Bünyesinde; bölümleriyle eğitim-öğretimine devam etmektedir. Güzel Sanatlar Fakültesi 1996'da kurucu dekan Prof.Dr. Ünal Demirarslan öncülüğünde kurulmuştur. Kuruluşun ardından, fakültenin öncülü sayılabilecek “Güzel Sanatlar Bölümü” lağvedilmiş ve buradaki personel Güzel Sanatlar Fakültesi bünyesine aktarılmıştır. Fakültenin ilk kurulduğu yer Kocaeli Üniversitesi Arslanbey Yerleşkesi’dir. 1997‐98 döneminde alınan ilk öğrencilerle Arslanbey’de eğitime başlanmış; ancak 1999 depremi nedeniyle burada sadece iki yıl kalınabilmiştir. 1999 depreminde Arslanbey’deki binanın ağır hasar görmesinden dolayı, aynı yıl Hereke’ye, buradaki eski Sümerbank lojmanlarının onarılmasıyla oluşturulan Borusan Yerleşkesi’ne taşınılmıştır. 2011 yılında ise, fakültenin Anıtpark Yerleşkesi’ne taşınma süreci başlamıştır. İlk aşamada 2011'de Grafik, Fotoğraf, Müzik, Resim, Seramik ve Temel Eğitim bölümleri Anıtpark'a taşınmış; bir yıl sonra 2012'de de, Hereke'de bırakılan Heykel ve Sahne Sanatları bölümleri Anıtpark’a taşınarak süreç tamamlanmıştır. 1997‐98 ders yılında Resim, Müzik ve Fotoğraf olmak üzere ilk önce 3 bölüme öğrenci alınmıştır. Kocaeli Üniversitesi İletişim Fakültesi, Tıp Fakültesi öğretim üyelerinden Ertuğrul Köroğlu’nun kurucu dekanlığında 1998 yılında Halkla İlişkiler ve Tanıtım, Gazetecilik, Radyo Televizyon ve Sinema bölümleri ile Anıtpark Yerleşkesi'nde 81 öğrenci ile eğitime başlamıştır. 17 Ağustos 1999 Depremi sonra Hereke Yerleşkesi’nde eğitim-öğretim hayatına devam eden fakülte 2002-2003 eğitim öğretim yılında ikinci öğretim öğrencilerine de kapılarını açtı. Özel Yetenek Sınavı ile öğrenci alan Görsel İletişim Tasarımı ve Reklamcılık Bölümleri ise ilk öğrencilerini 2005 yılında kabul etti. Kocaeli Üniversitesi Teknoloji Fakültesi 13.11.2009 tarih ve 27405 sayılı Resmi Gazetede yayımlanan Bakanlar Kurulu kararı ile kurulmuştur. Bünyesinde; bölümleri ile eğitime ve öğretime devam etmektedir. 3 Temmuz 1992 tarih ve 3837 sayılı kanun ile kurulmuş ve 28 Şubat 1993 tarihinde faaliyete geçmiştir. Üniversitenin Anıtpark yerleşkesindeki bir lise binasında hizmete başlayan fakültemizde ilk olarak Matematik, Fizik, Kimya bölümlerine öğrenci alınımına başlanmıştır. Daha sonra sırası ile Türk Dili ve Edebiyatı, Batı Dilleri ve Edebiyatları, Felsefe, Biyoloji, Arkeoloji ve Tarih bölümleri açılmıştır. Şubat 2004 tarihinden bu yana Fen Edebiyat Fakültesi Kocaeli Üniversitesinin Umuttepe yerleşkesindeki modern binalarında hizmet vermektedir. 1992 yılında 3837 sayılı yasa ile kurulmuştur. Bünyesinde; bölümleri ile eğitim-öğretim hayatını sürdürmektedir.. Fakülte 2015-2016 Eğitim öğretim döneminden itibaren öğrenci kabul etmeye başlamıştır. Bünyesinde; bölümleri ile eğitim-öğretime devam etmektedir. 2005 yılından bu yana eğitim veren Kocaeli Üniversitesi Sivil Havacılık Yüksekokulu , 16.02.2015 tarihli Bakanlar kurulu kararı ile 09.03.2015 tarih ve 29290 sayıllı resmi gazetede yayınlanarak kapatılmış; yine aynı tarihli Bakanlar kurulu kararı ile Kocaeli Üniversitesi Rektörlüğü’ne bağlı “Havacılık ve Uzay Bilimleri Fakültesi” kurulmuştur. Bünyesinde; bölümleri ile eğitim-öğretime devam etmektedir. Yıldız Bilge Barbaros Denizcilik Yüksekokulu, 2007 yılında (2007/11919 Sayılı) Bakanlar Kurulu Kararı ile Kocaeli Üniversitesi Rektörlüğüne bağlı olarak kurulmuş ve 2008 – 2009 Eğitim-Öğretim yılında Denizcilik İşletmeleri Yönetimi Bölümü’ne öğrenci alarak eğitime başlamıştır. Gemi Makineleri İşletme Mühendisliği Bölümü ile Güverte Bölümlerinin kurulması, Yükseköğretim Kurulu Başkanlığı (YÖK) tarafından uygun görülmüş, henüz bu iki bölüme öğrenci alınmamıştır. = Öğrenci Toplulukları = İsmail Hakkı Tonguç İsmail Hakkı Tonguç (d. 1893 - ö. 24 Haziran 1960), Türk eğitim bilimci, köy enstitülerinin mimarı ve dönemin İlköğretim Genel Müdürü. Tonguç'un Türk eğitim sistemine çok önemli katkıları olmuştur. İsmail Hakkı Tonguç, bugünkü Bulgaristan'ın Silistre iline bağlı Totrakan ilçesinin bugünkü adı Sokol olan Tatar Atmaca köyünde 1893 yılında dünyaya geldi. Babası Kırım göçmenlerinden Hacı Velioğlu İdris, annesi ise Dobrucalı bir Türk olan Vesile Hanım'dır. Biri kız 8 kardeşin en büyüğü olan İsmail Hakkı Tonguç, eğitim hayatına kendi köyünde başladı ve 4 yıllık ilkokulu bitirdikten sonra Silistre'de rüştiye'ye devam etti. Oradaki öğrenimi sırasında aynı zamanda köyün değişik işlerinde çalıştı ve tarımla uğraştı. 1914 yılında öğrenimine devam etmek üzere tek başına İstanbul'a gitti, sıkıntı çekti, ardından Maarif Nazırı "(Eğitim Bakanı)" Şükrü Bey tarafından leyli meccani "(parasız yatılı)" öğrenci olarak Kastamonu Muallim Mektebi'ne gönderildi. 1916'da naklen İstanbul Muallim Mektebi'ne gelerek öğrenciliğine orada devam etti. Muallim Mektebi'nde öğrenciliği, I. Dünya Savaşı'nın güç yaşam koşullarını dayattığı yıllara rastlamaktadır. Okulu bitirdikten sonra 1918'de Almanya'ya daha üst öğrenim için gönderildi. 1918-1919 yıllarında Almanya'nın Karlsruhe kentindeki Ettlingen Öğretmen Okulu'nda sekiz aylık bir programa devam etti. 1919'da Anadolu'ya dönerek, Eskişehir Muallim Mektebi'nde Resim ve Elişi ile Beden Eğitimi öğretmeni olarak göreve başladı. 1921'de Yunan işgalinden hemen önce Ankara'ya atandı, 1922'de yeniden öğrenim görmek üzere Almanya'ya gönderildi. 1922 sonundan başlayarak 1924 Nisan'ına değin Konya Muallim Mektebi'nde, aynı yılın güzüne değin ise Ankara Muallim Mektebi'nde öğretmenlik ve yöneticilik yaptı. Daha sonra kısa bir süre Adana Muallim Mektebi'nde öğretmenlik yaptıktan sonra, 1925'te beş aylığına mesleki eğitim kurumlarında incelemeler yapmak üzere yeniden Almanya'ya gitti. 1925'te Ankara Muallim Mektebi'nde öğretmenlik yaptı, 11 Mart 1926'da Maarif Vekâleti Levazım ve Alatı Dersiye Müzesi Müdürlüğü'ne atanarak merkezdeki yöneticilerden biri oldu. 10 Temmuz 1926 ile 26 Ağustos 1926 tarihleri arasında, ilköğretim müfettişleri ve ilkokul öğretmenleri için Ankara'da açılan "İş İlkesine Dayalı Öğretim Kursu"nda, yabancı öğretim üyeleri ile birlikte çalışarak, daha sonra Köy Enstitülerinin temel ilkesi, sloganı (Osmanlıca'da "şiar", İng. "motto") durumuna gelecek ""iş için iş içinde işle eğitim"" anlayışını geliştirdi. 26 Ocak 1927'de ilkokul öğretmeni Nafia Kamil ile evlendi. Aynı yıl, Sivas'ta ve Ankara'da ilköğretim müfettişleri için açılan kurslarda öğretmenlik yaptı ve Ankara'da uluslararası ders araç-gereçleri sergisini açtı. 1928'de ilk çocuğu olan Engin Tonguç, 1936'da ikinci çocuğu Yalım Tonguç dünyaya geldi. 1929-1933 yıllarında, diğer görevlerinin yanı sıra, Gazi Eğitim Enstitüsü'nde de etkin görevlerde bulundu. Orada hem öğretmenlik yaptı, hem de Resim-İş Bölümü'nü kurdu. 1934'te Soyadı Kanunu'yla Tonguç soyadını aldı. 1934-1935 yıllarında Gazi Eğitim Enstitüsü'nde vekil olarak müdürlük yaptı. 3 Ağustos 1935'te köy enstitülerini kurmasına yarayacak İlköğretim Genel Müdürlüğü görevine vekaleten getirildi. Dönemin Kültür Bakanı Saffet Arıkan'a, köy enstitülerinin temelini oluşturacak bir rapor sundu. 1936'da Kayseri, Çorum ve Yozgat illerini kapsayan bir geziyle, buralarda eğitmen kurslarının açılabilirliğini araştırdı. Temmuz 1936'da da Köy Enstitüleri'nin önceli sayılan ilk Eğitmen Kursu'nu Eskişehir iline bağlı Mahmudiye'de açtı. Atatürk'ün desteği ile o dönem Türkiye'deki okuryazar oranı %10'dan az olduğundan, okuryazar sayısını artırmak için eğitmen kurslarında altı aylık bir eğitimle, askerliğini okuma yazma bilen çavuş olarak yapmış gençler eğitmen olarak yetiştirildi ve köylerine eğitmen olarak gönderildi. 1937'de Köy Eğitmenleri Yasası çıktıktan sonra, İzmir'de Kızılçullu'da (bugünkü Şirinyer), Eskişehir Çifteler'de ilk köy öğretmen okulları açıldı. 1938'de ilköğretim kurumlarını incelemek üzere Bulgaristan'da, Macaristan'da ve Almanya'da bulundu. 28 Aralık 1938'de Hasan-Âli Yücel Milli Eğitim Bakanı olduktan sonra, vekaleten yürüttüğü İlköğretim Genel Müdürlüğü görevine asaleten atandı. 17 Nisan 1940'ta Köy Enstitüleri Kanunu çıktıktan sonra açılmaya başlayan enstitülerle çok yakından ilgilendi. 1946'da görevden alınışına değin, enstitüler için canla başla çalıştı. Öyle ki, kendi ailesiyle bile yeterince ilgilenemedi; ikinci oğlu Yalım Tonguç, 1944'te öldü. Kendisini ve bölgelerinde inançla görev yapmakta olan ekibini karanlıkları aydınlağa çevirme yolunda büyük engeller beklemekte idi. Tonguç özellikle kız çocuklarının eğitime alınması ve öğretmenliğe kazandırılması için büyük çaba içindeydi ama bunlar yerine getirilemiyordu. O sıralarda Bartın yöresinde müfettiş olup daha sonra İvriz Köy Enstitüsü'nde görev alacak olan M. Ali Eren bugünleri Düşünce ve Anılar II ve Müfettişlik ve Köyde Eğitim-1944 eserleri ile İvriz ve Bartın videolarında şöyle aktarmaktadır : ".. Çaycuma’ya vardığım zaman kaymakamı makamında buldum. Kendisine Çaycuma’ya ilk defa geldiğimi, hiçbir yerde tanıdığımın olmadığını, ama yarım saat sonra Çaycuma’nın batı yönünde yaya olarak gideceğimi, ilk rastladığım köyden iki kız çocuğu, daha sonraki günlerde de, her gittiğim köyden iki kız çocuğu göndereceğimi söyledim. Yaya giderken bir köye yaklaştığımda, dört tane ihtiyar kadının, topladıkları odunları ipe bağlayıp şelek yaparak sırtlarına kaldırmakta olduklarını gördüm. Selam verdim, kendimi tanıttım ve şunları söyledim: “Devlet köy okullarına kendi köyünden bayan öğretmen yetiştirmek istiyor, devlet ona bahçe verecek, koyun verecek, inek verecek. Onların gelirleri öğretmenin olacak. Ayrıca maaş da verecek. Köyünüze öğretmen yetiştirmek için iki tane kız öğrenciyi devlet okutmak istiyor. Sebep olup da öğretmen olacak bu kız öğrencileri sağlarsanız, öldüğünüzde nur içinde yatarsınız. Peygamberimizin yardımıyla Yüce Tanrı sizi cennetinde mükâfatlandırır.” Din içerikli konuşmamın kadınlar üzerinde etkili olduğunu yüz mimiklerinden anlıyordum. Kadınlar kendi aralarında konuşmaya başladılar. Falanın öksüz kızı var, onu göndersek nasıl olur ki, filanın şusu var diye yorumlarda bulundular. Hâsılı köye vardığımızda, iki kız çocuğu bularak, köy bekçisi ile kaymakamlığa gönderdim. Her gittiğim köyden de ikişer kız öğrenci bulup gönderdim." İkinci Cumhurbaşkanı İsmet İnönü, Tonguç'u 25 Eylül 1946'da görevinden alarak, Talim Terbiye Kurulu üyeliğine getirdi. Buradan da 1954'te kendi isteÄŸiyle emekli oldu. 1956'da Avrupa'yı gezdi ve İsviçre'deki Pestalozzi Çocuklar Köyü'nü inceledi. 1958'de hastalanan İsmail Hakkı Tonguç, 11 Haziran 1960'ta çoktan kapatılan Hasanoğlan Köy Enstitüsü'ne yıllar sonra ilk kez gitti. Bir süredir Almanya'da hastalığı içi tedavi görmekte olan İsmail Hakkı Tonguç, 24 Haziran 1960'ta yaşama gözlerini yumdu. cenazesi Ankara Cebeci Gömütlüğü'ne defnedildi. Arkasından hakkında birçok kitap yazıldı ve adını taşıyan okullar açıldı. Kırıkkale Üniversitesi Kırıkkale Üniversitesi, Kırıkkale'de 3 Temmuz 1992 tarihinde kurulan Kırıkkale Üniversitesi, kuruluş kanununa göre Fen-Edebiyat, İktisadi ve İdari Bilimler, Mühendislik ve Veteriner Fakülteleri; Sosyal Bilimler, Fen Bilimleri ve Sağlık Bilimleri Enstitüleri ile Ankara Üniversitesi'nden devir alınan ve faal durumdaki tek birim olan Kırıkkale Meslek Yüksekokul'undan oluşmuştur. Üniversitenin merkez kampüsünün içinde Kırıkkale Meslek Yüksekokulu'da bulunmaktadır. Ankara ili dışındaki Ankara'ya en yakın üniversitedir. Doğan Avcıoğlu Doğan Avcıoğlu (Nüfus kaydındaki ismiyle, Mehmet Erdoğan Avcıoğlu) (d. 13 Mart 1926, Mustafakemalpaşa, Bursa, Türkiye - ö. 4 Kasım 1983, İstanbul) Türk gazeteci, yazar, düşünür ve siyaset adamı. 1926'da Bursa'nın Mustafakemalpaşa ilçesinde dünyaya geldi. Ortaöğrenimini Bursa Erkek Lisesi'nde tamamlayan Avcıoğlu, Fransa'da iktisat ve siyasal bilimler öğrenimi gördü. 1955'te Türkiye'ye döndü ve Türkiye ve Orta Doğu Amme İdaresi Enstitüsü’nde asistan oldu. 1956'dan itibaren Cumhuriyet Halk Partisi'nin (CHP) araştırma bürosunda çalıştı ve partinin yayın organı "Ulus" gazetesinde yazılar yazdı. "Ulus" dışında haftalık "Akis" ve "Kim" dergilerinde de yazılar yazdı; muhalefet-iktidar ilişkilerinin iyice sertleştiği günlerde "Akis" dergisini yönetti. 27 Mayıs Darbesinden sonra CHP'den Temsilciler Meclisi'ne üye seçilen Avcıoğlu, 1961 Anayasası’nın hazırlanmasına da katkıda bulundu. 1960-61'de "Vatan" ve "Ulus" gazetelerinde yazarlık, Ankara Radyosu'nda dış haber yorumculuğu yaptı. Avcıoğlu 1961'de Mümtaz Soysal ve Cemal Reşit Eyüboğlu'yla birlikte kurduğu ve yayımını 1967'ye değin sürdürdüğü "Yön Dergisiyle" 1960 sonrası siyasal düşünce ortamında etkin bir rol oynadı. "Yön" dergisinde yayımlanan yazılarında bir tür "Kemalist Sosyalizm" anlayışını savundu. Kemalist Devrim'in kazanımlarını savunan ve bunu bir ileriye, sosyalizme taşımayı savunan görüşleri o dönemde geniş taraftar topladı. 1960 sonrasının sol düşünce ve eylemin biçimlenmesinde derin etkileri olan bu dergi, 1930'lardaki "Kadro Dergisi" etrafında kurulan Kadro Hareketinin görüşleriyle önemli benzerlikler taşıyordu. "Yön"'deki yazılarıyla özellikle ırkçılığa ve Turancılığa karşı da mücadele verdi. Avcıoğlu'na göre üstyapı alanında başarılı olan Kemalist devrim altyapıda dışa bağımlı sermayeyle toprak ağalarının etkisini kıramamıştı. Dolayısıyla Kemalist devrimin altyapıda sürdürülmesi, radikal bir toprak reformu, devletçi sanayileşmenin ve ekonomik alanda tam bağımsızlığın gerçekleştirilmesi halen Türkiye'nin gündemindeydi. Doğan Avcıoğlu, 1968'de yayımladığı "Türkiye'nin Düzeni" adlı kitabında Türkiye'nin geri kalmışlığının nedenlerini araştırıyor, yukarıdaki öğeleri içeren "millî devrimci kalkınma modeli" adını verdiği bir tür devletçi-sosyalist bir ekonomi modeli öneriyordu. Topladığı ilgi kadar eleştiriye de uğrayan "Türkiye'nin Düzeni" adlı yapıt siyasi etkisinin yanı sıra Türkiye'nin sosyoekonomik yapısı ve tarihi üzerine araştırmaların yaygınlaşmasında çığır açıcı bir rol oynamıştır. 1963-1965 arasında Türk-İş Araştırma Merkezi müdürlüğü, 1968-1969 yıllarında ise CHP Yüksek Danışma Kurulu üyeliği yaptı. Sosyalist Kültür Derneği'nin kurucuları arasında yer alan Avcıoğlu "kapitalizme" ve "emperyalizme" karşı ekonomik bağımsızlığı savundu. 1969'da, "Yön"'deki görüşlerini siyasi bakımdan daha net bir biçimde dile getirdiği haftalık "Devrim" gazetesini çıkarmaya başladı. 12 Mart 1971 Muhtırası'na kadar çıkardığı haftalık "Devrim" gazetesinde yayımlanan yazılarında "devrim"in Kemalist aydınların yol göstericiliğinde ve Kemalist "genç subay"ların öncülüğünde geniş bir cephe tarafından Millî Demokratik Devrim olarak gerçekleştirilebileceğini öne sürdü. 12 Mart 1971 muhtırasına giden süreçte Doğan Avcıoğlu'nun çıkardığı "Devrim" gazetesi etrafında toplanan ve içlerinde 27 Mayıs Darbesini yapan Millî Birlik Komitesi'nin gerçek lideri Emekli Korgeneral Cemal Madanoğlu'nun da bulunduğu "Millî Demokratik Devrimciler", o dönemin siyasi partilerinin demokrasi anlayışının bir oyalamaca olduğunu ileri sürerek "ulusçu-devrimci yöntem" olarak ifade edilen ilkeler doğrultusunda parlamento dışı muhalefeti savunuyorlardı. Bu dönemde "Devrim" gazetesi içinde, Türk Ordusunu tahrik ederek sol-sosyalist, bir çeşit Baasçı yönetim kurdurmak için Doğan Avcıoğlu ve İlhan Selçuk'un başını çektiği çok ciddi faaliyetler olduğu iddia edildi; "Devrim" gazetesinin genel yayın yönetmeni Hasan Cemal çok sonraları anılarını anlattığı "Cumhuriyet'i Çok Sevmiştim" (2005) adlı kitabında o zamanki maksatlarının "ulusalcı" subayları ikna ederek onlarla birlikte bir "Millî Demokratik Devrim" yapmak olduğunu yazdı. 12 Mart 1971 muhtırasından sonra 9 Mart 1971 darbe teşebbüsünde "orduyu başkaldırmaya teşvik" iddiasıyla Emekli Korgeneral Cemal Madanoğlu ile birlikte yargılanan ve beraat eden Avcıoğlu 1973'te siyasal yaşamdan çekildi. 4 Kasım 1983'te, mide kanseri tedavisi gördüğü İstanbul'da öldü. Vasiyeti üzerine Büyükada'da toprağa verildi. İki kez evlenen Doğan Avcıoğlu, Sevil Yurdakul ile olan evliliğinden iki erkek çocuk babasıdır. 2012 yılında, ölümünden yaklaşık otuz yıl sonra Doğan Avcıoğlu'nun hiç bilinmeyen, yayımlanmamış bir eseri daha ortaya çıkarıldı. Aynı zamanda Avcıoğlu'nun eşi Sevil Yurdakul'un kardeşi olan yazar Doğan Yurdakul, kızkardeşinin ölümünden sonra miras yoluyla kendisine kalan doküman arşivini incelerken bulduğu bir el yazması eserin, yazarın beş ciltlik kült eseri "Türklerin Tarihi"nin 6. cildi olduğunu anlamıştır. Ekim 2013'te, Avcıoğlu’nun “Türklerin Tarihi” dizisinin 6’ncı kitabı “Osmanlı’nın Düzeni” Kırmızı Kedi Yayınevi tarafından yayınlandı. Kitap yazarın ölümünden sonra yayımlanmış ilk kitabı oldu ve külliyatını tamamladı. Akören Akören, Konya il merkezine 54 km uzaklıkta bir ilçedir. İlçenin eski adı "Akviran"dır. Akören civarındaki yerleşimin MÖ. 7000-6500 yıllarına kadar gittiği tahmin edilmektedir. Akören'e 49 km. uzaklıktaki Çatalhöyük'te yapılan kazılarda neolitik çağa ait kalıntılar bulunmuştur. Bölge Hitit, Roma ve Bizans döneminde de bir yerleşim yeri olarak kullanılmıştır. "Gavurlar Hamamı" ve "Horozun Tepesi" olarak bilinen yerlerdeki kalıntılar Hitit ve Roma döneminde de burada yerleşim olduğunu göstermektedir. Yine Akören'e 3 km. uzaklıktaki Orhaniye köyünün Ertaş boğazında antik dönemde adı "Dinorna" olan ve Bizans döneminden kalma bir kent vardır. MS. 11. yüzyıldan itibaren ise bölgeye Bayındır ve Kayı Türk boylarının yerleştikleri söylenmekle birlikte şu anda bölgede yaşayan halkın 200 yıl önce buraya gelmiş olduğu da belirtilmektedir. Millî mücadele döneminde komşu ilçe Bozkır'da çıkan Bozkır isyanı sırasında ilçe bir süre isyancıların kontrolünde kalmıştır. İl merkezine 54 km uzaklıktadır. Sınırları içinde May Barajı, Akören Göleti, May ve Çat Deresi vardır. 1800'lü yılların sonu ve 1900'lü yılların başında Kırım’dan gelerek bu bölgeye yerleşen Ahmediye (Yıkık) ve Süleymaniye (Susuz) köyleri Kırım kültürüne sahiptir. İlçe halkı ziraat ve hayvancılıkla geçimini sağlamaktadır. Akören'in 10.400'ü merkezde olmak üzere ilçe nüfusu 17.380'dir. Akören Ali Rıza Ercan Meslek Yüksek Okulu bin öğrenci kapasiteli olup, Akörenli eski milletvekillerinden Ali Rıza Ercan anısına oğlu Nurullah Ercan tarafından yaptırılmıştır. Seydişehir'in kurucusu manevi Şahsiyet Seyyid Harun Veli'nin küçük kardeşi Körpe Seyit'in kabri Kayasu (May) kasabası yanındadır. Koca Cami ve tarihi Koca Çeşme ilçe merkezindedir. İlçede mevcut 2 adet Yüğ bulunmaktadır. 1.'si Alaşana Bağları yöresinde olup 2.'si ise Karahüyük köyü içindedir. İlçenin en eski tarihi yeri Orhaniye (Üsküse) köyünün doğusunda bulunan Dinorna bölgesidir. İzmir Selçuk'ta bulunan ve 1950'lerin Akören hayatını canlandıran emekli öğretmen Ayhan Çetin tarafından Çetin Kültür Köyü Müzesi uluslararası bir üne kavuşmuştur. Akören (anlam ayrımı) Akören şu anlamlara gelebilir: VittskÃ¶vle Kilisesi Vittskövle Kilisesi (İsveççe: "Vittskövle kyrka") Kristianstad, Skåne, Lund Diocese, İsveç'te bulunan bir kilisedir. Kilise orijinal olarak 12. veya 13. yüzyılda yapılmıştır. 15. yüzyılda kuzeyine şapel yapılmıştır. Şapel, Anne'e ithaf edilmiştir. 15. yüzyılda, kemerler ve 1480'lerde duvar resimleri ile dekore edilmiştir. 20. yüzyılda duvar resimleri restore edilmiştir. Resimler Genesis (başlangıç) kitabındaki hikâyeleri gösterir. Mihrap yerinde, Nicholos'un efsanesi tarif edilir. Anne şapelinde incil yazarlarının (evangelist) ve 4 kadın azizin sembolleri vardır: Barbara, Ursula, Gertrude ve Catherine. Kule 16. yüzyılda yapılmıştır. 17. yüzyılda bir mezar şapeli Barnekow ailesi için güney tarafa yapılmıştır. Vaftiz çesmesi orta çağa özgüdür. Ä°dil Biret İdil Biret, (d. 21 Kasım 1941, Ankara), Türk piyano sanatçısı. Müziğe olan ilgisi iki yaşında başlayan İdil Biret, dört yaşında Bach'ın prelüdlerini çalmaya başladı. Dayısı müzikolog Mahmut Ragıp Gazimihal'di. İlk derslerini Mithat Fenmen'den aldı. 1948 yılında, henüz yedi yaşındayken, ikinci cumhurbaşkanı İsmet İnönü, Biret'in yurt dışında eğitiminin gereksinimlerinin karşılanması için TBMM'ye bir teklif sundu. Bu teklif sonucunda İdil Biret için özel olarak çıkartılan kanun, "Harika Çocuklar Yasası" olarak bilinir. Bu kanun çerçevesinde eğitimi için ailesiyle birlikte Paris Konservatuvarı'na gönderilen Biret, burada 20. yüzyılın önemli pedagoglarından Nadia Boulanger ile çalıştı. Sekiz yaşında Paris Radyosu'nda ilk konserini verdi. Fransız piyanist Alfred Cortot'dan dersler aldı. İdil Biret'ten ömrü boyunca "en değerli öğrencim" olarak söz eden hocası Alman piyanist Wilhelm Kempff, onunla müzikal ilişkisini hayat boyu sürdürdü. Biret, 11 yaşındayken Kempff ile Mozart'ın "İki Piyano İçin Konçertosu" 'nu Paris Champs-Elysees Tiyatrosu'nda çaldı. Zaman zaman Kempff'in Positano'da verdiği usta sınıflara katıldı. Kempff'in 90. yaşı için düzenlenen konserde çaldı. Biret, Paris Ulusal Konservatuvarı’nı yüksek piyano, eşlikçilik ve oda müziği dallarında birinci olarak bitirdiğinde 15 yaşındaydı. 16 yaşından itibaren çeşitli Dünya sahnelerinde yer aldı. Amerika Birleşik Devletleri'ndeki ilk konserini 21 yaşında, Rachmaninoff’un Üçüncü Piyano Konçertosu’nu çalarak Erich Leinsdorf yönetimindeki Boston Filharmoni Orkestrası ile gerçekleştirdi. İlk Rusya turnesini piyanist Emil Gilels'in çağrısı üzerine yaptı ve bu ülkede büyük başarı kazandı. Yıllar içinde bu ülkede yüze yakın konser verdi. Biret beş kıtayı kapsayan konserlerinde Atzmon, Copland, Kempe, Keilberth, Sargent, Monteux, Fournat, Leinsdorf, Pritchard, Scherchen, Rozhdestvensky, Mackerras gibi ünlü şeflerle çaldı; Montreal, Berlin, Montpellier, Nohant, Royan, Dubrovnik, Atina, Ankara ve İstanbul festivallerine katıldı. Boston Symphony, Orchestre National de France, Orchestre Suisse Romande, London Symphony, Leningrad Philarmonic, Leipzig Gewandhaus, Dresden Staatcapelle, Tokyo Philarmonic, Sydney Symphony ve Cumhurbaşkanlığı Senfoni Orkestrası eşliğinde Dünya'nın her yerinde konserler verdi. Kraliçe Elisabeth (Belçika), Van Cliburn (ABD), Busoni (İtalya), Liszt (Almanya) gibi birçok uluslararası piyano yarışmasında jüri üyeliği yapan İdil Biret'in aldığı ödüller arasında "Lili-Boulanger" (Boston), "Harriet Cohen/Dinu Lipatti" (Londra), Polonya hükümetinin "kültür liyâkat" ve Fransız hükümetinin "Chevalier de I'Ordre National de Merite" nişanları da bulunmaktadır. İdil Biret, 1971 yılından beri devlet sanatçısıdır. Bugüne kadar sanatını icra ettiği plak ve CD'lerin sayısı 80'i geçmektedir. Biret'in 60 ile 70'ler de Atlantik ve Finnadar için yaptığı kayıtlar romantik repertuvardan çağdaş bestecilere uzanan bir yelpazededir. Sanatçı 1980'lerde plak tarihinde ilk kez Beethoven senfonilerinin Liszt tarafından yapılan uyarlamalarının tamamını seslendirmiştir. Daha sonra Frederic Chopin'in bütün piyano eserleri, Johannes Brahms'ın bütün solo piyano eserleri ve konçertoları, Sergei Rachmaninoff'un bütün piyano eserleri Biret tarafından kayda alınmıştır. Bu icralar pek çok eleştirmenin hayranlığı ile karşılanmış ve sanatçının "çağımızın en önde gelen piyano ustalarından biri" olarak nitelenmesine yol açmıştır. 1995'te Chopin'in bütün eserleri dizisi Varşova'da yapılan "Chopin Plakları Büyük Ödülü" yarışmasında jüri özel ödülünü almıştır. Aynı yıl kaydettiği Fransız besteci Pierre Boulez'in üç sonatını içeren CD Paris'te yılın "Altın Diyapozon" ödülünü almış ve Le Monde gazetesi tarafından 95 yılının "en iyi plakları" arasına seçilmiştir. 1997 yılında 100. ölüm yıldönümü nedeniyle Brahms'ın tüm solo piyano eserlerini beş konserlik bir dizide seslendirmiştir. Biret, ayrıca 2002'de Ligeti'nin etüdlerini kayda almıştır. Biret, Dünya'nın en geniş repertuvarlı piyanisti unvanını taşımaktadır. Biret'in Stravinsky'nin "Ateş Kuşu" süiti uyarlaması, hocası Kempff'in uyarlamalarını çaldığı plaklar da önemli kayıtlardandır. Biret, 2007 yılında Chopin yorumları nedeniyle Polonya Cumhurbaşkanı tarafından "Üstün Hizmet Nişanı" ile onurlandırılmıştır. İdil Biret, daha önce tamamını plak haline getirdiği ve konserlerde seslendirdiği Beethoven senfonilerinin Liszt uyarlamaları dizisine 2000'lerde bestecinin tüm konçerto ve sonatlarını kayda alarak devam etmiştir. 2008'in Aralık ayında beş kıtada piyasaya çıkan "Beethoven edisyonu", bestecinin konçerto, sonat ve senfonilerinin ilk toplu sunumu olmaktadır. Bu serinin tümü sanatçıya ait bir etiketle çıkmıştır. Göztepe, Kadıköy Göztepe, İstanbul, Anadolu Yakasında, Kadıköy İlçesi sınırları içinde bulunan bir mahalledir. İsmini Merdivenköy, Şahkulu dergahının posnişini olan Gözcü Baba'nın türbesinin bulunduğu tepeden almıştır. 80'li yılların sonunda Soyak'ın Örnek Mahallesi'nde yaptığı siteye "Soyak Göztepe" adını vermesi ile Göztepe'nin E-5'e denk gelen noktalarına da Göztepe denmeye başlanmıştır. Son olarak Örnek Mahallesi ve Merdivenköy arasında kalan M4 istasyonuna da Göztepe adı verilmiştir. Güneyde Sahil Yolu ve Marmara Denizi, kuzeyde Merdivenköy mahallesi, doğuda Erenköy mahallesi ve Caddebostan semti, batıda da Çiftehavuzlar semti ile komşudur. Bağdat Caddesi bu semtten de geçmektedir ve Bağdat Caddesi üzerindeki en büyük yeşil alan bu semt sınırlarındaki, 10.000 m'lik Göztepe Parkı'dır.Bölgede çok sayıda ahşap köşkler bulunur.İstanbul'un gözde semtlerinden biridir. Semtin büyük bir bölümü konut ağırlık olarak kullanılmakla birlikte ticarete yönelik unsurlar da bulunmaktadır. İstek Vakfı Semiha Şakir Lisesi,Yeşilbahar Ortaokul, İlhami Ahmed Örnekal İlkokulu, İlhami Ahmed Örnekal Ortaokulu, Özel Efdal İlkokulu ve Ortaokulu, Fenerbahçe Lisesi, Türkiye'nin ilk deneme okullarından Göztepe İlköğretim Okulu (Pansiyonlu İlkokul) semtteki okullardan bazılarıdır. Emberler (Bulgarca: "Kliment"), eski adıyla "Köse Musalar Karyesi" veya "Enbiyalar", bugün Bulgaristan topraklarında olan Deliorman'da, Şumnu iline bağlı bir Türk köyüdür. Geçmişte olduğu gibi günümüzdede Deliorman bölgesinin önemli bir köyüdür. Kuzey doğu Bulgaristan’da Deliorman bölgesinde bulunan Emberler köyü, Şumnu–Silistre yolunun 48. kilometresindedir. Koordinatları yaklaşık olarak 43° 66’ kuzey enlemi ve boylamı 27° 00’ doğudur. Rakımı 325 metredir. Titan (anlam ayrımı) Titan ÅŸu anlamlara gelebilir: Ayla Erduran Ayla Erduran (d. 22. Eylül 1934, İstanbul), Türk keman sanatçısı. Türkiye'de ve dünyanın birçok yerinde verdiği başarılı konserler ile dünyaca tanınmış bir keman virtüözüdür. 1971'de Türkiye Cumhuriyeti Devlet Sanatçısı unvânına lâyık görüldü. 1973'ten 1990'lara kadar İsviçre'deki Conservatoire Populaire'de ve Lozan Konservatuvarı ustalık sınıfında öğretmenlik yaptı. 1934 yılında İstanbul'da doğdu. Babası, üroloji alanında Türkiye'nin öncü doktorlarından Behçet Sabri Erduran, annesi Kadriye Ali Rıza Hanım'dır. Dört yaşında Karl Berger'in öğrencisi olarak kemana başladı. İlk resitalini on yaşında, Ferdi Ştatzer eşliğinde Saray Sineması'nda verdi. 1946-1951 yılları arasında Paris Konservatuvarı'nda eğitim görerek keman bölümünden birincilikle mezun oldu. 1951 - 1955 yılları arasında ABD'de, 20'inci yüzyılın en önemli keman hocası Ermeni İvan Galamyan ve keman virtüözü Zino Francescatti ile özel olarak çalıştı. ABD'deki ilk konserini Newark'ta, Thomas Schermann yönetimindeki orkestrayla verdi. Avrupa'daki konser kariyerine Polonya'da, Varşova Filarmoni Orkestrası eşliğinde çaldığı Glazunov'un keman konçertosuyla başladı. 1957 - 1958 yılları arasında Moskova Konservatuvarı'nda David Oistrakh ile çalıştı. 1957 "Wieniawski" yarışmasında yüz yirmi kemancı arasında ilk altıya girerek ödül kazandı. Bu ödülle birlikte meslek yaşamında yükselmeye başladı. 1958’de Ulvi Cemal Erkin'in keman konçertosunun ilk seslendirişini, Brüksel'de bestecisi yönetiminde Belçika Kraliçesi Elizabeth'in de izlediği bir konserde gerçekleştirdi. Avrupa'nın çeşitli kentlerinde, Güney Amerika'da ve ABD, Kanada, Orta Doğu, Hindistan, Afrika, Rusya, Azerbaycan ve Türkiye'nin pek çok köşesinde turneler yaptı. 1963'te Cumhurbaşkanlığı Senfoni Orkestrası ile Orta Doğu turnesine çıktı ve Anadolu'nun çeşitli köşelerinde konserler verdi. 1964'te Mithat Fenmen eşliğinde Londra'da verdiği ilk resitalinde "Harriet Cohen-Olga Verney" ödülünü kazandı. 1965'te yine Londra'da Albert Hall'de şef Rojdestvenski yönetiminde Brahms'ın keman konçertosunu seslendirdiği konser BBC tarafından naklen yayınlandı. 1968'de Verda Erman ile birlikte Afrika turnesine çıktı. 1970'te Hollanda'da Beethoven Ödülü'nü kazandı. 1971'de Türkiye Cumhuriyeti Devlet Sanatçısı unvânı aldı. 1985'te Paita yönetiminde Londra Filarmoni Orkestrası ile Brahms konçertosunu plağa aldı. Jean Sibelius'un 100. yılında Ansermet yönetiminde Suisse Romande Orkestrası ile bestecinin keman konçertosunu çaldı. 1973'ten 1990'lara kadar İsviçre'deki Conservatoire Populaire'de ve Lozan Konservatuvarı ustalık sınıfında öğretmenlik yaptı. Uzun süre 1710 yapımı Stradivarius bir keman çalan sanatçı, 1994 yılında Guarnerius 1720 yapımı bir keman kullanmaya başladı. Erduran, ikili konçertolarda Menuhin, Szeryng, Navarra, Iogor Oistrakh, Valery Oistrakh, Pikaizen, Fallot, Collins gibi sanatçılarla çaldı. Carlos Paita yönetimindeki Londra Filarmoni Orkestrası'yla çaldığı Brahms'ın keman konçertosunu kaydetti. Ayşegül Sarıca ile seslendirdiği Franck, Debussy ve Grieg'in keman-piyano sonatları UPR Classics olarak, Richard Beck ve Armin Jordan yönetiminde Suisse Romande Orkestrası'yla seslendirdiği Brahms ve Bruch Konçertoları Gallo CD'si olarak piyasaya sunuldu. Erduran, Edward Elgar'ın Keman Konçertosu'nun Türkiye'deki ilk seslendirisini gerçekleştirdi. Yaşamı 2002 yılında Evin İlyasoğlu tarafından ""Ayla'yı Dinler misiniz?"" adıyla biyografik roman olarak kaleme alındı. 2006 yılında Sevda - Cenap And Müzik Vakfı tarafından onur ödülü altın madalyası ile onurlandırılan bu madalyayı almasından sonra sanatçının müzikle ve kemanla ilişkisi Erhan Karaesmen tarafından ""Evrenimizi İç Işıklarıyla Aydınlatanlar Ayla Erduran Müzik Ve Keman"" (2007) adıyla kitaplaştırıldı. 2012'de merkezi Paris'te bulunan 'Société d'Encouragement au Progrés' tarafından "meslekleriyle iz bırakan ve fark yaratan" kişilere sunulan ve Fransız Senatosu ile birlikte verilen "Médallie D'honneur – Médaille de Vermeil" ile onurlandırıldı. Uğur Aksöz Uğur Aksöz (d. 1948, Adana, Türkiye), Türk siyasetçi. Ankara Üniversitesi Hukuk Fakültesi mezunudur. Gazetecilik, yazarlık, serbest avukatlık, Adanaspor kulübü asbaşkanlığı yapmıştır. XIX.,XX. ve XXII. Dönemlerde de Adana milletvekilliği yapmıştır. Merkez Parti Seçim İşlerinden Sorumlu Genel Başkan Yardımcısıdır. Evli, iki çocukludur. Nevin Gaye Erbatur Prof.Dr.Nevin Gaye Erbatur (d. 22 Temmuz 1950, Kocamustafapaşa) 22. Dönem ve 23. Dönem CHP Adana milletvekilidir. Hacettepe Üniversitesi Kimya Fakültesi'nden mezun oldu ve aynı fakülteden doktorasını aldı. Kimya Yüksek Mühendisi ve Öğretim Üyesidir. İngiltere 'de University of Aston ve ABD 'de Colorado State University 'de araştırmacılık yaptı. Çukurova Üniversitesi Fen Edebiyat Fakültesi Kurucu Öğretim Üyesi ve Kimya Bölüm Başkanı, Çukurova Üniversitesi Kadın Sorunları Araştırma Merkezi Kurucu Müdürüdür. Rotary International'in "The Jean Harris Award" uluslararası ödülünü almıştır. AB Uyum Komisyonu üyesi ve Parlamentolar Arası Birlik (PAB) Türk Grubu Başkan Yardımcısıdır. Evli ve bir çocuk annesidir. İngilizce bilir. SIP Oturum başlatma Protokolü (SIP), ses, video ve mesajlaşma uygulamalarını içeren gerçek zamanlı oturumları başlatmak, sürdürmek ve sonlandırmak için kullanılan bir sinyal protokolüdür. VoIP gibi IP üzerinden üzerinden ses, görüntü ve anlık mesaj iletişimi yanı sıra LTE (VoLTE) üzerinden cep telefonu araması için multimedya iletişim oturumlarını sinyalize etmek ve kontrol etmek için kullanılır. Günümüz IP Telefonlarının çoğunluğu SIP Protokolü ile çalışmaktadır. Cisco gibi bazı üreticiler SIP kullanmakla beraber bazı telefon modellerinde SCCP tercih etmektedir. Protokol, değiştirilen mesajların belirli biçimini ve katılımcıların işbirliği için iletişim sırasını tanımlar. SIP, köprü metni aktarım Protokolü'nün (HTTP) ve basit posta aktarım Protokolü'nün (SMTP) birçok öğesini içeren metin tabanlı bir protokoldür. SIP ile kurulan bir çağrı birden fazla medya akışından oluşabilir, ancak kısa mesaj gibi uygulamalar için ayrı bir akış gerekmez, bu da SIP mesajında veri yükü olarak veri alışverişi yapar. SIP, oturum medyasını belirten ve taşıyan diğer birkaç protokolle birlikte çalışır. En yaygın olarak, ortam türü ve parametre Anlaşması ve ortam kurulumu, SIP iletilerinde yük olarak taşınan oturum Açıklama Protokolü (SDP) ile gerçekleştirilir. SIP, temel aktarım katmanı protokolünden bağımsız olacak şekilde tasarlanmıştır ve kullanıcı Datagram Protokolü (UDP), iletim kontrol Protokolü (TCP) ve akış kontrol iletim Protokolü (SCTP) ile kullanılabilir. Güvenli olmayan ağ bağlantıları üzerinden SIP iletilerinin güvenli iletimi için, protokol aktarım katmanı güvenliği (TLS) ile şifrelenebilir. Medya akışlarının (ses, video) iletimi için SIP mesajlarında taşınan SDP yükü tipik olarak gerçek zamanlı Aktarım Protokolü (RTP) veya güvenli gerçek zamanlı Aktarım Protokolü (SRTP) kullanır. SIP, uygulama katmanında çalışır ve HTTP protokolüne çok benzer düz metin bir protokoldür. Oturum açar, oturum parametrelerini değiştirir, oturumu sonlandırır. Oturumlar IP telefon çağrıları, multimedya sunumlar veya konferans şeklinde olabilir.Aynı zamanda mevcut bir oturuma kullanıcı çağırabilir. Mevcut oturuma medya ekleyebilir, çıkarabilir. SIP'in bir oturum kurmak için ve sonlandırmak için gerçekleştirdiği 5 fonksiyon vardır: SIP'in kendisi bir veri taşıma protokolu değildir. SIP veriyi RTP gibi bir protokolle gerçek zamanlı taşıyabilir. HTTP'ye çok benzer. Aşağıdaki gibi bir mesaj yapısı vardır: SIP'te özel görevleri olan metotlar vardır. "Register" bunların en önemlisidir. "Register" komutunu kabul eden ve kullanıcı kayıtlarını tutan sunuculara "registrar" denir. Konuşmak isteyen uçlar bir registrar'a kayıt olur. "Register" iki uç arasında bağlantı kurar. "Invite" metodu, diyalog başlatmak için tek yoldur. SIP, 1996 yılında Mark Handley, Henning Schulzrinne, Eve Schooler ve Jonathan Rosenberg tarafından tasarlandı. Protokol, 1999 yılında RFC [rfc:2543 2543] olarak standartlaştırılmıştır. Kasım 2000'de SIP, 3GPP sinyal protokolü ve hücresel ağlarda IP tabanlı akışlı multimedya hizmetleri için IP multimedya alt sistemi (IMS) mimarisinin kalıcı unsuru olarak kabul edildi. Haziran 2002'de şartname RFC [rfc:3261 3261]'de revize edildi[3] ve o zamandan beri çeşitli uzantılar ve açıklamalar yayınlandı. SIP, yeni multimedya uygulamalarını destekleme vizyonu ile genel anahtarlamalı telefon şebekesinde (PSTN) bulunan çağrı işleme işlevlerini ve özelliklerini destekleyen IP tabanlı iletişim için bir sinyal ve çağrı kurulum protokolü sağlamak üzere tasarlanmıştır. Video konferans, akış medya dağıtımı, anlık mesajlaşma, durum bilgileri, dosya aktarımı, İnternet faksı ve çevrimiçi oyunlar için genişletildi. SIP, telekomünikasyon endüstrisinden ziyade internet topluluğunda kökleri olduğu için savunucuları tarafından ayırt edilir. SIP, öncelikle IETF tarafından standartlaştırılırken, H. 323 gibi diğer protokoller geleneksel olarak uluslararası Telekomünikasyon Birliği (ITU) ile ilişkilendirilmiştir. SIP, yalnızca bir medya iletişim oturumunun sinyalizasyon kısmında yer alır ve sesli veya görüntülü çağrıları kurmak ve sonlandırmak için kullanılır. SIP, iki taraf (tek noktaya yayın) veya çok partili (çok noktaya yayın) oturumları oluşturmak için kullanılabilir. Ayrıca mevcut aramaların transfer edilmesine (yönlendirilmesine) de izin verir. SIP, taşınacak/iletilecek medya biçimini ve kodlamayı belirten diğer birkaç protokol ile birlikte çalışır. Çağrı kurulumu için, ortam biçimini, codec türünü ve medya iletişim protokolünü belirten bir oturum Açıklama Protokolü (SDP) veri birimi içerir. Ses ve video medya akışları genellikle Gerçek Zamanlı Aktarım Protokolü (RTP) veya Güvenli Gerçek Zamanlı Aktarım Protokolü (SRTP) kullanılarak terminaller arasında taşınır. SIP, HTTP istek ve yanıt işlem modeline benzer tasarım öğeleri kullanır. Her işlem, sunucuda belirli bir yöntemi veya işlevi çağıran bir istemci isteğinden ve en az bir yanıttan oluşur. SIP, başlık alanlarının çoğunu, http kodlama kurallarını ve durum kodlarını yeniden kullanır ve okunabilir bir metin tabanlı format sağlar. SIP, iletim kontrol Protokolü (TCP), kullanıcı Datagram Protokolü (UDP) ve akış kontrol iletim Protokolü (SCTP) dahil olmak üzere çeşitli aktarım katmanı protokolleri tarafından taşınabilir. SIP istemcileri genellikle sunuculara ve diğer uç noktalara SIP trafiği için 5060 veya 5061 numaralı bağlantı noktalarında TCP veya UDP kullanır. Bağlantı noktası 5060, şifrelenmemiş sinyal trafiği için yaygın olarak kullanılırken, bağlantı noktası 5061 genellikle aktarım katmanı güvenliği (TLS) ile şifrelenmiş trafik için kullanılır. SIP, HTTP'ye benzer sözdizimine sahip metin tabanlı bir protokoldür. İki farklı SIP mesajı türü vardır: talepler ve yanıtlar. Bir talebin ilk satırında, isteğin niteliğini tanımlayan bir yöntem ve isteğin nereye gönderilmesi gerektiğini belirten bir "Request-URI" bulunur. Yanıtın ise ilk satırında bir yanıt kodu vardır. Talepler, protokolün işlevselliğini başlatır. Bir kullanıcı Aracısı istemcisi tarafından sunucuya gönderilir ve işlemin sonuç kodunu döndüren ve genellikle işlemin başarısını, başarısızlığını veya diğer durumunu gösteren bir veya daha fazla SIP yanıtıyla yanıtlanır. Yanıtlar, alınan bir isteğin sonucunu gösteren paketlerdir. Daha anlaşılabilir ve hızlı okunabilmesi için 3 haneli numaralar ile sınıflara ayrılmıştır. 4xx, 4 ile başlayan cevap paketi anlamına gelmektedir. Örneğin 404. Kederli, Ağaçören Kederli, Aksaray ilinin Ağaçören ilçesine bağlı bir köydür. Bugün oldukça geniş bir alana yayılmış olan köy arazisi üzerinde Türker'den önce yaşayan kavimlere ait ören yerleri mevcuttur. Köyün 2 km. batısında bulunan Karacaören mevkiinde daha önce Rumların yaşadığı söyleniyor. Buralardan çıkan çeşitli malzemeleri köyde birçok evde, bahçede, yolda görmek mümkündür. Köyün kuruluşu ile ilgili kesin bir bilgi yoktur. Ancak bu civardaki diğer köyler gibi göçebe Türkmenlerin yerleştirilmeleri ile 200 yıl kadar önce kurulduğu söylenebilir. Yaşlıların anlattığına göre köye ilk yerleşen aile Kederoğlu ailesidir. Kederoğulları Adana civarından gelmişler. Bugün Adana'da ve Nevşehir'de Kederoğulları sülalesinden insanlar vardır. Köye ismini veren Kederoğlu Mehmet ve ailesi ya da obası, ilk önce Muratlı çölüne gelmiş, kıl çadırını kurmuş ve yerleşmiş. Sonra dere boyu yukarı doğru gezerken köyün şimdiki yerine gelmiş, çok güzel, yeşillik cennet