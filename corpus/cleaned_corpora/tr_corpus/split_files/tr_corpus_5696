Letonya Yeşiller Partisi'nin genel başkanı olmuş ayrıca Letonya Yeşiller Partisi ile Letonya Çiftçiler Birliği'nin ittifakı olan Çiftçiler ve Yeşiller Birliği'nin de genel başkanlığını üstlenmiştir. Ocak 2014'te Laimdota Straujuma'nın başbakan olmasıyla beraber Savunma Bakanı olarak göreve başlamış, 3 Haziran 2015 tarihinde meclis tarafından cumhurbaşkanlığına seçilmiş ve 8 Temmuz 2015 tarihinde cumhurbaşkanlığı görevine resmen başlamıştır. The Magician's Apprentice "The Magician's Apprentice", Büyük Britanya bilimkurgu dizisi "Doctor Who"nun dokuzuncu sezonunun birinci bölümü. Bölüm ilk kez 19 Eylül 2015 tarihinde BBC One kanalında yayınlanmıştır. Steven Moffat'ın yazdığı bölümün yönetmenliğini, en son 2007 yılındaki "Blink" bölümünü yöneten Hettie MacDonald üstlenmiştir. "The Witch's Familiar" adlı bölüm bu bölümün devamı niteliğindedir. İki bölümün çekimleri Şubat 2015 tarihinde İspanya'nın Tenerife şehrinde yapılmıştır. Şubat 2015'te Michelle Gomez'in Usta'nın şimdiki rejenerasyonu olan Hanım rolünde oynayacağı, Ağustos 2015'te bölümde daleklerin yer alacağı açıklanmıştır. 11 Eylül 2015 tarihinde BBC resmî sitesinden bölümün prolog şeklinde bir önbölümü yayınlanmıştır. Prologda Doktor ve Karn kardeşliğinden Ohila (En son "The Night of the Doctor" bölümünde göründü.) yer almıştır. Bölüme ait "The Doctor's Meditation" adında başka bir önbölümün 15 ve 16 Eylül 2015 tarihinde Rusya, Kanada, ABD ve Danimarka sinemalarında üç boyutlu olarak gösterilecek olan "Dark Water" ve "Death in Heaven" bölümlerinden sonra yayınlanacağı açıklanmıştır. Ön bölümde, Doktor orta çağda Bors'un yanında görünmüştür. Doktor meditasyon yapması gerektiğini söylemektedir ama bunu yapamamaktadır. Bilinmeyen bir zamanda dünya dışı bir savaş alanında ilkel ve ileri teknolojilerin karışımı bir savaş vardır. Savaş bölgesinden kaçmaya çalışan bir çocuk bir anda el şeklindeki mayınların arasında kalarak tuzağa düşer. Doktor oraya gelir ve çocuğu kurtarmaya çalışır. Ona sonik tornavidasını fırlatır. Tornavida sayesinde çocukla iletişim kurabilmektedir. Çocuğa hayatta kalacağını söyler. Ancak, adını sorduktan sonra çocuğun Davros demesiyle şok olur ve oradan gider. Yüzyıllar sonra Davros'un ajanı olan Sarff Kolonisi adında bir yaratık Doktor'u aramak için birçok gezegeni ziyaret eder. Doktor'u bulamaz. En son Davros'un ölmek üzere olduğunu bildiren mesajı ve "Davros biliyor, Davros hatırlıyor." mesajını Karn Kardeşliği'ne söyler. Davros'a döndüğünde Doktor'u bulamadığını söyler. Doktor'un sonik tornavidası hâlâ Davros'ta durmaktadır. Davros, Sarff Kolonisi'ne eğer Doktor'un arkadaşlarını ararsa Doktor'u bulabileceğini söyler. Günümüzde Dünya'da Clara, Doktor'la bağlantı kurulmasına yardımcı olması için UNIT tarafından çağrılır. Ayrıca uçaklar havadayken donmuştur. Bunun nedenini kimse bilmemektedir. Uçakları kimin neden dondurduğunu öğrenmeye çalışan UNIT, Doktor'a özel yaptıkları ama Doktor'un hiç kullanmadığı bir kanaldan mesaj alır. Mesajı gönderenin Hanım olduğunu öğrenirler. Hanım, Clara'yı konuşmak için bir kafeye davet eder. Hanım, dikkat çekmek için uçakları kendisinin dondurduğunu ve Doktor'u bulmak için yardımına ihtiyacı olduğunu söyler. Hanım, Clara'ya Doktor'un itiraf kadranını (Bir Zaman Lordunun ölümünden bir gün önce teslim ettiği vasiyeti) gösterir ve bunu Doktor'un kendisine verdiğini söyler. Hanım, Doktor'un yaşamak için bir günü daha olduğuna inanmaktadır ve Doktor için endişelenmektedir. Clara ve Hanım, 1138 yılına Essex'e gidip üç haftadır partide olan Doktor'u izler. Doktor, Clara ve Hanım bir araya gelince Sarff Kolonisi görünür. Kendisinin tek bir varlık olmadığını, küçük ve büyük yılanların oluşturduğu bir koloninin kendisini keşiş tarzı elbiseli bir insansı şeklinde görünmesini sağladını açığa çıkarır. Arenadaki herkesi tehdit eder, ama Doktor onu geri çevirir. Sonra Doktor'a, Davros'un mesajını söyler ve sonik tornavidasını sunar. Doktor utançtan bunalır (Çocuk Davros'u kurtarmayıp onu terk etmişti.) ve esir olmayı kabul eder. Clara ve Hanım, Doktor'un itirazlarına rağmen Doktor'la beraber gelmek için ısrar eder ve Sarf Kolonisi bunu kabul eder. Bu arada, Doktor'un orta çağdaki arkadaşı Bors aslında bir dalek kuklasıdır ve daleklere TARDIS'i verir. Sarff Kolonisi üçünü alıp bir uzay istasyonuna götürür. Doktor, Davros'la konuşmak için Clara ve Hanımı yalnız bırakarak Davros'un odasına gider. Bu arada, Hanım yer çekiminin yapay olmadığını fark eder. Hava kilidini açar ve Clara'yla beraber uzay gibi görünen dışarıya adım atarlar. Dışarıya çıktıklarında yavaş yavaş bastıkları yerin zemin olduğu ve bir gezegende oldukları ortaya çıkar. Bulundukları gezegen daleklerin gezegeni Skaro'dur. Hanım ve Clara, dalekler tarafından çevrilir. TARDIS de daleklerin olduğu yerdedir. Davros olanları Doktor'a izletmektedir. Hanım, TARDIS'i yok etmek yerine onu kullanmalarını ve kendisinin de yardımcı olabileceğini daleklere söyler. Ama dalekler bu teklifi kabul etmez ve görünüşte onu öldürürler. Doktor, Davros'a Clara'yı kurtarması için yalvarır, ama Davros dalekleri kontrol edemediğini söyler. Dalekler yerinde donmuş gibi duran Clara'nın koşmasını bekler. Clara koşmaya başladığı an dalekler ateş eder. Daha sonra TARDIS'i yok etmek için lazerlerini kullanmaya başlarlar. Doktor çaresiz bir şekilde olanları izlemektedir. Davros, Doktor'un merhametiyle alay eder ve onun merhametin yanlış olduğunu itiraf etmesini ister. Bölümün sonunda Doktor'un bir dalek silahıyla savaş alanına döndüğü görülür. Küçük Davros, Doktor'un nasıl oraya geldiğini ve yardım edip etmeyeceğini sorar. Doktor gelecekten geldiğini söyleyerek dalek silahını çocuğun olduğu yöne doğru tutar ve arkadaşını sadece bu yolla kurtarabileceğini söyleyerek "Yok et!" diye bağırır. Sarff Kolonisinin ziyaret ettiği Maldovarium adlı bir bar en son 2011 yılındaki "A Good Man Goes to War" bölümünde görünmüştür. O sahnede daha önce görünen yaratıklardan Sycorax, Hath, Ood ve bir Tivolili görünmüştür. Galaksilerararası bir polis gücü olan Gölge Bildirgesi daha önce 2008 yılındaki "The Stolen Earth" bölümünde görünmüştür. O bölümde Gölge Mimarı ve Judoon yer almıştır. Karn Kardeşliği'nin rahibesi Ohila bundan önce 2013 yılında "The Night of the Doctor" bölümünde görünmüştür. Kardeşlik ilk kez 1976 yılında "The Brain of Morbius" bölümünde gösterilmiştir. UNIT, Bilgisayar algoritmasında kriz noktalarının olduğu bir harita kullanarak Doktor'un yerini tespit etmeye çalışmıştır. Bu noktalar Doktor'un daha önceki macerelarında yer aldığı yerlerdir: San Martino ("The Masque of Mandragora"); Troy ("The Myth Makers"); New York ("The Chase", "Daleks in Manhattan"/"Evolution of the Daleks" ve "The Angels Take Manhattan") ve Atlantis'teki üç nokta ("The Time Monster", "The Underwater Menace" ve "The Dæmons"). Doktor'un davranışlarını sorgulayan Clara'ya Doktor dünü bir papyonla geçirdiğini ve önceki gün ise uzun bir atkı taktığını söylemiştir. Bunlar On Birinci ve Dördüncü Doktor'un kıyafetlerine yapılan göndermelerdir. Davros, Doktor ile "Genesis of the Daleks" hikâyesinden "The Stolen Earth" bölümüne kadar olan daha önce yaptığı konuşmaları Doktor'a göstermiştir. Özellikle Dördüncü Doktor'un "Genesis of the Daleks" hikâyesindeki "Eğer geleceği bilen biri sana bir çocuk gösterseydi ve o çocuğun büyüyünce tamamen kötü, milyonlarca hayatı katledecek acımasız bir diktatör olacağını söyleseydi o çocuğu kurtarır mıydın?" sorusunu göstermiştir. Bölümde Davros ve gezegenleri Skaro ile beraber dizinin tarihi boyunca tasarlanan farklı farklı dalekler gösterilmiştir. 1963 yılında görünen ilk dalek bu bölümde mavi ve gümüş renkli olarak gösterilmiştir. Bölümün çekimleri 12 Şubat'ta başlamıştır. Dalek sahneleri için gerekenler "Doctor Who Experience" sergisinden alınmıştır. Skaro'nun dış görünüş sahnesi Kanarya Adaları'ndan biri olan Tenerife'te çekilmiştir. Daha önce Kanarya Adaları'ndan Lanzarote'ta 2014 yılında "Kill the Moon" bölümü ve 1984 yılında "Planet of Fire" hikâyesi çekilmiştir. 5 Eylül 2015 tarihinde bölümün bir treyleri yayınlanmıştır. Bölüm Birleşik Krallık'ta toplam 6,54 milyon seyirci tarafından izlenmiştir. Bu Matt Smith'in Doktor rolünü oynadığı "The Crimson Horror" bölümünden sonra en az ilenen bölüm olmuştur. BBC'nin iPlayer servisinden 1,3 milyon kez indirilmiştir. BBC One kanalında yayınlandığı gece 4,58 milyon seyirci tarafından izlenmiştir. Bu 2005 yılında modern seri başladığından beri bölümün yayınlandığı gece en az izlenen bölüm olmuştur. Bölüm kendi zaman diliminde %21,2 pay alarak "The X Factor"den sonra ikinci gelmiştir. Appreciation Index skoru 84 olmuştur. Bölüm BBC America'da 18-49 yaş kategorisinde 1,1 milyon izlenerek rekor kırmıştır. ABD'de yayınlandığı gece 1,97 milyon seyirci tarafından izlenmiştir. Güllüova Güllüova, Muş ilinin Bulanık ilçesine bağlı mahallelerinden bir tanesidir. Türkiye’nin doğusunda yer alan bu mahallenin ilk adı şeyhyakup köyüdür. Daha sonra Bulanık belediyesine bağlanarak mahalle olmuştur. İlçenin en zengin bitkisel kaynaklarına sahip olan bu mahalle aynı zamanda Muş’un en yeşil ve en çok tatlı su alanlarını barındırmaktadır. Yörenin başlıca geçim kaynakları tarıma dayanmaktadır. Çiftçilik devam etmekte olan köylülerin vazgeçilmez geçim unsurlarındandır. Ayrıca Güllüova Mahallesi’nde gezilip görülmeye değer yerlerin başlarında gelen piknik alanı da yer alıyor. Burası Çevre illerde ve ilçelerde tanınmış yer olduğu için farklı kişilerin de ziyaret akınlarına uğramakta etken sağlamaktadır. Ketevan Svanidze Ketevan "Kato" Svanidze, (Gürcüce: ეკატერინა სვიმონის ასული სვანიძე, Ketevan Svimonis asuli Svanidze; Rusça: Екатерина Семёновна Сванидзе) 2 Nisan 1880 yılında doğdu. 5 Aralık 1907 yılında da tifüs nedeniyle öldü. Svanidze, Joseph Stalin'in ilk eşi olmakla beraber onun ilk oğlu olan Yakob'un annesidir. Onun ölümü Joseph Stalin'i derinden sarstı. Onunla sadece 18 ay evli kaldı. Ketevan Svanidze, Rus İmparatorluğu'na bağlı Kars Oblastı'nın küçük dağ köyünde doğdu. Svanidze, Svimon Svanidze ve Sipora (kızlık soyadı Dvali) kızıdır. Kato'nun iki kız kardeşi vardı. Adları Alexandra ("Sashiko", 1878-1936) ve Maria'dır ("Mariko", 1888-1942). Bir erkek kardeşi de vardı. Adı Aleksandr Svanidze'dir ("Alyosha", 1886-1941). Erkek kardeşi olan Alexander bir Bolşevikti. Alexander, Üyesi olduğu Rus Sosyal Demokrat İşçi Partisi'nde Stalin ile yakın arkadaşıydı. 20. yüzyılın ilk yıllarında Stalin, soygun, insan kaçırma dahil olmak üzere birçok eylemde bulunuyordu. Aynı zamanda devlet tarafından yasaklanan yeraltı gazetesinin basımında da yer aldı. 1905 yılında, kardeşi Alexander'in daveti üzerine Stalin, evlerine geldi. Burada Stalin ile tanışan Ketevan, çok geçmeden ona aşık oldu. Stalin'in fikirlerine hayran kaldı. Bir sene sonra da Stalin ile evlendi. Kısa bir süre sonra Yakop adında bir oğlu oldu. Ancak kısa bir süre sonra Tifüs'ten dolayı öldü. Stalin ve Ketevan sadece 18 ay evli kalabildiler. Sarah Sutton Sarah Sutton (d. 12 Eylül 1961), İngiliz oyuncu. Basingstoke, Hampshire, İngiltere'de doğan Sutton küçüklüğünde bale yaptı. 11 yaşındayken "Alice Harikalar Diyarında" 1973 televizyon filmi versiyonunda Alice rolünü oynayarak en genç Britanyalı oyuncu oldu. 1978 yılında Diana Purwell rolüyle "The Moon Stallion" ve 1980 yılında Susannah Walcott rolüyle "The Crucible" filminde oynadı. 1981 ve 1983 yılları arasında BBC bilimkurgu dizisi "Doctor Who"da Dördüncü ve Beşinci Doktor'un yol arkadaşı Nyssa rolünde oynadı. Genel Pratisyen olan kocası Mike'tan Hannah adını verdikleri bir kızları oldu ve Sutton bir süre "Doctor Who" dizisine ara verdi. 1984 yılında Peter Davison'ın son "Doctor Who" bölümü olan "The Caves of Androzani" bölümüdne kısa süreyle göründü. 1989 yılında "Casualty" dizisinin bir bölümünde Sarah Dryden rolünü oynadı. 1991 yılında "Unnatural Pursuits" bölümünde Wendy rolünde oynadı. Sutton, 1993 yılında Doctor Who Children in Need özel bölümü "Dimensions in Time"da Nyssa rolünü oynadı ve 1999 yılından Big Finish Productions tarafından yapılan çeşitli "Doctor Who" radyo oyunlarında yer aldı. Kasım 2013'te 50. yıl dönümüne özel "The Five(ish) Doctors Reboot" filminde yer aldı. Felix Brych Felix Brych (d. 3 Ağustos 1975, Münih), Alman futbol hakemi. Hakemlik kariyerine 2004 yılında Bundesliga'da başladı ve 2007 yılında FIFA kokartını aldı. Yönettiği ilk üst düzey uluslararası maç, o yılın Ekim ayında Romanya'nın Lüksemburg'u 2-0 yendiği 2008 Avrupa Futbol Şampiyonası Elemeleri G Grubu mücadelesiydi. Şubat 2008'de, 2007-08 UEFA Kupası'nda son 32 turu maçı olan Panathinaikos-Rangers maçına atandı. Futbol kariyeri dışında Brych, hukuk doktorası sahibidir. Yeni ay Yeni ay, astronomide Ay'ın evrelerinden ilki. Dünya'dan bakıldığında Ay ile Güneş aynı tutulum boylama sahip olduğunda meydana gelir. Ay, bu aşamada görünmezdir. Astronomik olmayan bağlamlarda "yeni ay", Güneş ile kavuşumunun ardından Ay'ın görünür olan ilk hilalini ifade eder. Melanie Martinez Melanie Adele Martinez (d. 28 Nisan 1995, Astoria, Queens), Amerika'lı şarkıcı, söz yazarı, yönetmen, dansçı ve fotoğrafçıdır. Amerika'da yayınlanan bir ses yarışması olan "The Voice"'da ün kazanmıştır. 22 Nisan 2014'te, "Dollhouse" isimli çıkış EP'sinden "Dollhouse" ve "Carousel" teklilerini yayımlamıştır. 14 Ağustos 2015'te ise çıkış albümü "Cry Baby"'yi yayınlamıştır. K-12 albümü de 6 Eylül 2019'da yayınlanmıştır. "Martinez", Astoria, New York'ta doğmuştur. Annesi "Mery Martinez", babası "Jose Martinez" olup kökenleri Porto Riko ve Dominik Cumhuriyeti'ne "(bkz: Hispanik)" uzanır. Ailesi, Martinez 4 yaşına geldiğinde Long Island'daki Baldwin, New York'a taşınmıştır. Brandy, Britney Spears, Shakira, The Beatles, Tupac Shakur, "Biggie Smalls" "(bkz: The Notorious B.I.G.)" ve Christina Aguilera'yı dinleyerek büyümüş ve genç yaşta şarkıcı olmak istemiştir. Martinez, Plaza Elementary School'a gidip, orada şiir yazmaya başlamış ve öğretmeni Bay Nadien'i kendisine şarkı söylemeyi öğreten kişi olarak göstermiştir. Martinez, "çok duygusal" olduğunu ve duygularını açıklamakta zorlandığını, bunaldığında ağladığını düşünen birkaç arkadaşıyla evine düşkün olarak büyüdüğünü söylemiştir. Martinez, fotoğrafçılık ve boyama üzerine çalışmıştır. Duygusal bir çocukluk geçirmesi nedeniyle, Martinez başkalarının kendisine "ağlayan bebek" (bkz: Cry baby) diye atıfta bulunduklarını söylemiş, böylece ileri yaşlarda çıkaracağı ilk albümü olan Cry Baby'nin titiz karakterini yaratmıştır. Martinez, cinsiyeti hakkında konuşmaktan utanç duyduğunu, biseksüel olduğunu ailesiyle konuşursa kendisini evlatlıktan reddeceklerini düşündüğü "geleneksel bir Latin evinde" büyümüştür. On dört yaşındayken Martinez eğlenceli ve aktif bulduğu şarkıların akor diyagramlarını inceleyerek kendi kendine gitar çalmayı öğrenmiş ve akor diyagramlarından birini şiirine ekleyerek ilk şarkısını yazmış, fakat gitar çalmanın "artık bayatladığını" söylemiştir. Martinez, Baldwin Lisesi'nden mezun olmuştur. The Voice yarışmasıyla ünlenmiştir. Martinez, "The Voice"dan sonra çıkardığı "Dollhouse" EP'sinden "Dollhouse" ve "Carousel" olmak üzere 2 adet tekli yayınlamıştır. "Carousel" isimli çalışması aynı zamanda "American Horror Story" isimli televizyon serisinin tema müziğinde kullanılmıştır. "Dollhouse" klibini youtube üzerinden yayımladıktan sonra 30 Mayıs 2014'te "Bittersweet Tragedy" ve "Dead To Me" parçalarını klipsiz olarak aynı gün yayımlamıştır. Ardından ilk stüdyo albümü "Cry Baby"den ilk single olan "Pity Party" teklisini, ardından albümün ikinci teklisi olan "Soap"u yayımladı. 31 Temmuz 2015'te ise albümün bir diğer teklisi "Sippy Cup'ı yayımladıktan sonra 13 Ağustos 2015'te Noisey aracılığı ile albümün standart parçalarını Stream üzerinden erkenden yayınladı. Uzun bir ara sonra albümdeki ikinci tekli olan "Soap" ile albümün bir parçası olan "Training Wheels"i bir klip üzerinde birleştirerek "Youtube" üzerinden yayımladıktan sonra Martinez, 23 Aralık 2015'te "Gingerbread Man" isimli yeni bir şarkı piyasaya sürmüştür. Martinez'in müziği pop, bağımsız pop, elektropop, ve emo pop, olarak ifade edilmiştir. İlk albümü "Cry Baby" ve ikinci albümü "K-12'nin" hip hop ve R&B'nin alt tonlarında olduğu görülmüştür. 4 Aralık 2017'de, Martinez'in eski bir arkadaşı olan Timothy Heller, Twitter üzerinden Martinez'in kendisine cinsel saldırıda bulunduğunu iddia etti. Heller, gönderisinde Martinez'in kendisine ilk olarak esrar içirttiğini, daha sonra üzerinde oral seks uyguladığını ve bir seks oyuncağını denediğini yazdı. Ertesi gün Martinez, Heller'ın iddialarına, olaylardan dolayı "dehşete kapılmış ve üzülmüş" olduğunu belirttiği bir gönderiyle cevap verdi. Ayrıca gönderide Heller'ın hiçbir şey için "hayır demediğini" iddia etti. Martinez'den gelen ikinci cevap ise şu şekildeydi: Bern Alpleri Bern Alpleri İsviçre'nin Bern ve Valais kantonlarında bulunan sıra dağlardır. Sıradağların bulunduğu bölgenin adı Bern Oberland'ı olmasına rağmen, sıradağların bir kısmı Valais, Fribourg ve Vaud gibi komşu kantonlara sarkar. Sıradağların en yüksek dağı 4273 metrelik Finsteraarhorn'dur. Bern Alplerinin kuzeyini Aar ve onun bir kolu olan Saane nehri, güneyini Rhône Nehri, batısını ise Reuss nehri sular. Bern Alpleri çok sayıda dev buzullarla kaplıdır. En uzun iki buzul olan Aletsch ve Fiescher buzulları Bern Alplerinin güney tarafından kanton Valais'e doğru akar. Bern Alplerinin en önemli dağları şunlardır: Bern Alplerinin önemli buzulları şunlardır: Vissariyon İvanoviç Cugaşvili Vissariyon İvanoviç Cugaşvili (Gürcüce: ბესარიონ ჯუღაშვილი, Rusça: Виссарион Иванович Джугашвили; d. 1849 veya 1850 - ö. 25 Ağustos 1909), Josef Stalin'in babasıdır. Genellikle gerçek adını değil, takma adı olan "Viso"yu kullandı. Yoksulluk içinde yaşadı. Ayakkabıcılık yaptı. Eşi, Stalin'in annesi olan Ketevan Geladze'dir. Vissariyon Cugaşvili'nin doğum tarihi net değildir, 1849 ya da 1850 olduğu tahmin edilmektedir. Rus İmparatorluğu'na bağlı Gori kentinde doğduğu bilinmektedir. 19. yüzyıldaki Zaza Köylü Ayaklanması'nda yer aldı fakat ayaklanma İmparatorluk askerleri tarafından bastırıldı. Bu sırada Cugaşvili, 9 arkadaşıyla birlikte yakalandı. Daha sonra serbest bırakıldı. Ama kısa bir süre sonra Eristavi'de başka bir ayaklanmaya dahil oldu. Bu sırada Ekaterina (Keke) Geladze ile evlendi. Bu sırada ilk iki çocuğu olan Mikhail ve Giorgi öldü. Ölüm sebepleri kızamıklıktı. Bu durum, onun içki sorununu arttırdı. Daha sonra Cugaşvili kendi atölyesini açtı. Cugaşvili, Tiflis'teki Adelkhanov Ayakkabı Fabrikası'nda iş buldu. İş için Tiflis'e taşındı. Kendisi Tiflis'e taşınsa da ailesi Gori'de kaldı. Stalin Ortodoks ruhban okuluna giderken ona ayakkabı ticaretini öğretmek için çabaladı ise de başarısız oldu. Bu sırada ayakkabı fabrikasındaki greve katıldı. Cugaşvili 25 Ağustos 1909 tarihinde, Tiflis'te bulunan Mikhailovski Hastanesi'nde öldü. Hilal (anlam ayrımı) Hilal, Ay'ın aldığı yay şekli. Hilal ayrıca şu anlamlara gelebilir: Chamberland filtresi Chamberland filtresi, -Pasteur-Chamberland filtresi olarak da bilinir- Charles Chamberland tarafından 1884'te icat edilen porselen su filtresi. Prensipte Berkefeld filtresi ile benzerlik taşır. "L" den "L" e kadar 13 türü vardır. L türü en büyük gözeneklere sahipken L ünküler en küçüktür. Diğer seramik ve porselen filtreler kadar kullanışlıdır. Yüksek hacimli su filtresi olarak başlıca kullanılan iyi bir bakterili su filtresidir. Basınçlı su kullanıldığında filtre daha hızlı çalışır. Kendi türündeki diğer filtrelerde de olduğu gibi, virüsler ya da mikoplazmalar gibi çok küçük parçacıkları tutamaz. Akışkan kültürlerde organizmaları bakteriyel toksinlerden ayırmak için kullanılır. Bentley Continental GT Bentley Continental GT, Bentley tarafından 2003 yılından bu yana üretilen grand tourer lüks otomobil modelidir. Araç, Bentley'in Volkswagen grubu yönetimindeki ilk araç olup aynı zamanda Bentley'in ilk seri üretim aracıdır. Continenal GT, Volkswagen Phaeton ile aynı platformu paylaşmaktadır. Continental GT, 6 litre turbolu W12 motordan güç alır. W12 motorlu model 626 beygir gücü ve 900 nm güç üretebilir, bu da Continental GT'nin 0–100 km/sa hızlanmasını 3.6 saniyede tamamlamasını sağlar. Continental GT V8 ise 4 litre turbolu V8 motordan güç alır. V8 motorlu model 500 beygir gücü ve 660 nm tork üretebilir. GT V8, 0–100 km/sa hızlanmasını 4.8 saniyede tamamlar. WWE Divas Championship sahipleri listesi WWE Divas Championship, WWE şirketinde kadınların hedefi olan eski profesyonel güreş şampiyonluk kemeri. Kemerin adı kadın güreşçilere bir dönem söylenen "Diva" adından gelmektedir. Kemer, 6 Haziran 2008 tarihinde SmackDown'da Genel Müdür Vickie Guerrero tarafından Raw'daki WWE Women's Championship kemerine karşılık oluşturulmuştur. Michelle McCool, 20 Temmuz 2008 tarihindeki The Great American Bash etkinliğinde Natalya'yı yenerek kemerin ilk sahibi olmuştur. 13 Nisan 2009 tarihinde Divalar Şampiyonu Maryse'in 2009 WWE seçmelerinde Raw'a geçmesiyle kemer de SmackDown'dan Raw'a transfer oldu. 19 Eylül 2010 tarihinde yapılan Night of Champions etkinliğinde Michelle McCool (resmî olarak Women's Championship sahibi Layla'nın resmî olmayan ortağı), Divas Championship kemerinin sahibi Melina'yı yenince Women's Championship emekliye ayrılıp Divas Championship ile birleştirildi. 3 Nisan 2016 tarihinde yapılan WrestleMania 32'de WWE Hall of Famer Lita, yeni WWE Women's Championship kemerini sundu. Etkinlikte yapılan maçta Divas Championship kemerinin sahibi Charlotte, Becky Lynch ve Sasha Banks'i üçlü tehdit maçında yenerek yeni Women's Championship kemerinin sahibi oldu ve Divas Championship kemeri emekli edildi. Kemeri toplam 17 farklı güreşçi kazandı. Eve Torres ve AJ Lee, kemeri üç kez alarak bu kemere en çok sahip olan güreşçi oldular. AJ Lee, ayrıca toplam 406 gün bu kemere sahip olarak en uzun süre kemeri elinde tutan güreşçi olurken Nikki Bella, bir seferde 301 gün kemeri elinde tutarak kemeri kesintisiz en uzun süre elinde tutan güreşçi oldu. Jillian Hall ise sadece iki dakika kemeri elinde tutarak rekor kırdı. Josep Piqué Josep Piqué i Camps (d. 21 Şubat 1955, Vilanova i la Geltrú (Barselona)), İspanyol siyasetçi. Barselona Üniversitesi'nde hukuk alanında lisans yapmış ardından işletme ve iktisadi bilimler doktoru olmuştur. Gençlik yıllarında sol çizgideki siyasi örgütlerde yer almış ve komünist ideolojideki "Birleşik Katalan Sosyalist Partisi"'nde (PSUC) ve aşırı sol çizgideki "Kızıl Bayrak"'ta militan olarak yer almıştır. Özel sektördeki uzun kariyerinden sonra 1996 yılında Halk Partisi'nin iktidara gelmesiyle beraber Sanayi ve Enerji Bakanı olmuş, ayrıca iki yıl sonra 1998'de hükûmet sözcülüğü görevini de üstlenmiştir. 2000 yılında Barselona'dan milletvekili seçilmiş ve Dışişleri Bakanı olmuştur. Bu dönemde İspanyol diplomasisi George W. Bush çizgisine yakınlaşmıştır. 2002 yılında yapılan revizyonla beraber Bilim ve Teknoloji Bakanı olmuştur. Katalonya Halk Partisi teşkilatı başkanı olmuş ve Eylül 2003'te hükümetten istifa etmiştir. Katalan Parlamentosu'na aday olmuş ancak %12 oy ile 4. olup 135 milletvekilinden ancak 15'ini kazanabilmiştir. Aynı yıl ulusal meclisteki milletvekilliğinden istifa etmiştir. 2007 yılında siyasi yaşamdan çekilmiştir. Meclis Hükümet Sami Efendi Sami Efendi (Osmanlı Türkçesi: سامى افندي‎, Modern Türkçe: "Hattat Mehmet Sâmi Efendi") (1837-1912), son dönem Osmanlı hattatı. Tuğra'nın son șekli Sultan II. Abdülhamid devrinde Sami Efendi tarafından oluşturulmuştur. Abel Matutes Abel Matutes Juan (d. 31 Ekim 1941, Ibiza) İspanya eski dışişleri bakanı. AET'ye 1985 yılında katılımından sonra İspanya'nın ilk iki Avrupa Komiseri'nden biri olmuştur. Barselona Üniversitesi'nde iktisadi bilimler ve hukuk alanında eğitim görmüştür. Aynı üniversitede Kamu maliyesi ve Ekonomi Politik hocası olmuştur. Buenos Aires Üniversitesi'nde onursal profesör olmuş, Santiago Üniversitesi ve Madrid Özerk Üniversitesi tarafından fahri doktora unvanı verilmiştir. Çokuluslu şirketler dahil çeşitli şirketlerde başkanlık ve yöneticilik yapmıştır. 1970-1971 yıllarında Ibiza'nın Francocu belediye başkanı olmuş daha sonra Demokratik Reform adlı partiye katılmış ve bu parti daha sonra Halk İttifakı'na (AP) dönüşmüştür. 1977 yılında yapılan ilk demokratik seçimlerde Ibiza-Formentera senatörü seçilmiş, 1979 yeniden seçilmiş ve 1982 genel seçimlerinde ise Balear Adaları'ndan milletvekili seçilmiştir. 1986'dan Avrupa Parlamentosu milletvekilliği için istifa ettiği 1994 yılına dek kesintisiz olarak Avrupa Komisyonu'nda yer almıştır. 1996'da Halk Partisi'nin iktidara gelmesiyle beraber Dışişleri Bakanı olmuştur. Dışişleri Bakanlığı görevi sırasında Küba'ya ilk resmi ziyareti gerçekleştirmiş ve bu seyahat İspanya ile Küba'nın yakınlaşmasındaki ilk adım olmuştur. 1999 yılında dönemin NATO genel sekreteri Javier Solana'ya karşı İtalyan Romano Prodi'yi açık bir şekilde desteklemesi ulusal anlamda bir skandala yol açmış ve ancak dışişleri bakanının bu tutumu hakkında hükûmet hiçbir açıklama yapmamıştır. 2000 seçimleri ardından yeni hükümette görev verilmemiş ve bunun üzerine siyasi yaşamdan çekilmiştir. Parti YÃ¶netimi Senato Meclis Avrupa Komisyonu Avrupa Parlamentosu Hükümet Josep Borrell Josep Borrell Fontelles (d. 24 Nisan 1947, La Pobla de Segur (Lérida)) İspanyol sosyalist siyasetçi. Barselona Üniversitesi'nde endüstri mühendisliği eğitimi görmüş ancak 1965'te eğitimini yarıda bırakmış, Madrid Politeknik Üniversitesi'nde eğitimini tamamlayıp uzay mühendisi olarak mezun olmuştur. Stanford Üniversitesi'nde yöneylem araştırması alanında master derecesi sahibi olmuş, Fransız Petrol Enstitüsü'nde enerji ekonomisi alanında da master yapmıştır. Madrid Complutense Üniversitesi'nde iktisadi bilimler alanında doktora yapmış ve bu üniversitede ekonomik analiz profesörü olmuş, daha sonra İş Matematiği alanında profesörlüğe yükselmiştir. 1972-1981 yıllarında İspanyol Petrol Şirketi'nde (CEPSA) mühendis olarak çalışmış ve sendika temsilciliği yapmıştır. 2010 yılı itibarıyla Floransa Avrupa Üniversite Enstitüsü'ne başkanlık etmektedir. 1974 yılında PSOE'ye kaydolmuştur. 5 yıl sonra yerel yönetimlerde yer almış, 1982'de Sosyalistlerin iktidara gelmesinin ardından Maliye ve Ekonomi Bakanlığı Ekonomi Genel Sekreteri olarak atanmıştır. 1984 yılında Hükûmette Maliyeden sorumlu Devlet Sekreteri olmuş ve vergi kaçakçılığı ile mücadele konusunda çalışmıştır. 1986 seçimlerinde Barselona'dan milletvekili seçilmiş, 1991'de Bayındırlık ve Ulaştırma Bakanı olmuştur. 1993 seçimlerinin ardından Bayındırlık, Ulaştırma ve Çevre Bakanı olarak görevlendirilmiştir. 1996 seçimlerinde PSOE'nin muhalefete düşmesinin ardından 1998'de PSOE'nin meclis grup sözcülüğüne seçilmiş ve 1999 yılında, maliye bakanlığındaki iki yakın çalışanının vergi kaçakçılığı iddiasına isimlerinin karışması üzerine grup sözcülüğünü bırakmıştır. 2000'de tekrar milletvekili seçilmiş, 2004'te Avrupa Parlamentosu'na seçilmiş, aynı yıl Parlamento başkanlığına seçilmiş ve 2007'ye dek bu görevini sürdürmüştür. 7 Haziran 2018 - 30 Kasım 2019 tarihleri arasında İspanya Dışişleri, Avrupa Birliği ve İş Birliği Bakanı olmuştur. 1 Aralık 2019 tarihi itibarıyla Avrupa Komisyonu Başkan Yardımcısı, Avrupa Birliği Dışişleri ve Güvenlik Politikaları Yüksek Temsilcisidir. Boşanmış olduğu Caroline Mayeur ile evliliğinden iki çocuğu vardır. Eski Çevre Bakanı Cristina Narbona ile birliktedir. Hükûmet Meclis Avrupa Parlamentosu Avrupa Komisyonu Ordos (ÅŸehir) Ordos (; ), Çin'in İç Moğolistan Özerk Bölgesi'nde bulunan bir il düzeyi şehirdir. Ordos, daha önceden Ih Ju adıyla bir aymak iken 21 Şubat 2001 tarihinde il düzeyi şehir yapılmıştır. Ordos, Moğolcada "saraylar" anlamına gelmektedir. Yüzölçümü 86,752 km² olan şehrin nüfusu 2010 yılı itibarı ile 1,940,653'tür. Ordos, Çin Halk Cumhuriyeti'nin en zengin bölgelerinden biridir. Şehrin ekonomisi tekstil (yün), kömür madenciliği, petrokimya, elektrik üretimi ve inşaat malzemelerinin üretimine dayanmakta olup doğal kaynaklar açısından son derece zengindir. Şehre Ordos Ejin Horo Havalimanı hizmet vermektedir. Ordos şehri, bir semt ve yedi sancaka ayrılmaktadır. Manfred Kaltz Manfred Kaltz (d. 6 Ocak 1953),Alman eski futbolcudur. Bundesliga'da en çok oynayan 2. futbolcudur. Bundesliga'da 581 maç oynamıştır. 1971'den itibaren 18 yıl kesintisiz Hamburg'da oynayan Kaltz,1989'da Ligue 1'e Bordeaux takımına transfer olmuştur. Bu takımda 1 maç oynadıktan sonra rakibi FC Mulhouse takımına transfer olmuştur. Bu takımın küme düşmesiyle tekrar Hamburg'a dönmüş 1991'de futbolu bırakmıştır. Kaltz penaltı ustasıdır ve Hamburg'da 76 golün 53'ünü penaltıdan atmıştır. Millî takımla önemli başarılar yakalamıştır. Sağ ayakla yaptığı muz ortalarla tanınır. Ortasına "Bananenflanken"(Muz Orta) ismi bile takılmıştır. Yaptığı bu ortaları uzun boyuyla tanınan efsane forvet Horst Hrubesch gole çevirmiştir. Kurume Kurume ( "Kurume-shi"), Japonya'nın Fukuoka prefektörlüğünde bulunan bir şehirdir. Yüzölçümü 229.84 km² olan şehrin nüfusu 1 Şubat 2010 tarihi itibarı ile 303,277'dir. Kurume'nin geleneksel ürünleri kasuri, tonkotsu rameni ve "rantai shikki"den üretilen tepsiler ve kaselerdir. Ayrıca ünlü lastik şirketi Bridgestone Kurume'de kurulmuştur. Şehre JR Kyushu'nun Kyūshū Shinkansen ile Kyudai Ana ve Nishitetsu Amagi hatları hizmet vermektedir. Taştagol ilçesi Taştagol ilçesi , Taştagol rayonu (Rusça: Таштаго́льский райо́н / Taştagolskiy rayon) (eski adı"Горная Шория" / Gornaya Şoriya / Dağlık Şorya) — Rusya Federasyonu Kemerova Oblastında rayon. Dağlık Şor ülkesi olarak da bilinir. Yönetim merkezi — Taştagol şehri. Rayon konum olarak Kemerova Oblastının güney kesiminde yer alır. Rayon'un kuzeyinde yine Kemerova Oblastına bağlı olan Novokuznetskiy rayon ve Mejdureçenskiy şehri okrugu ile Altay Krayı, Altay ve Hakasya ile sınırdır. Rayon alanında dağ silsilelerinden Şor Dağları — Güney Sibir (Kuzey-Doğu Altaylar, Kuznetsk Aladağları ve Salair geçidi) bulunur . Başlıca akarsular: Kоndоmа ve Mrаssu, ayrıca Tеlbеs, Mundıbаş, Bеl-Su. Yörenin yerlisi olan Şor Türkleri 4772 kişidir. Şor Türkleri — % 14,7. Ruslar, Almanlar, Ukraynalılar da yaşamaktadır. Nüfusun çoğu Demirdağ, Şeregeş, Mundıbaş'tadır. İlçenin tüm nüfusu 2015 yılına göre 53.524 kişidir. Taştagol ilçesinde 94 idari yerleşim yeri bulunmakta olup bunlardan 6'sı kent merkezli yönetim, 4'ü kır merkezli yönetim bölgeleridir: 80. Adım 80. Adım, Tomris Giritlioğlu tarafından yönetilmiş, 1996 yılı yapımı sinema filmi. 15. Uluslararası İstanbul Film Festivali' nde Yılın En İyi Türk Filmi ödülüne layık görülmüştür. Harold ve Maude (roman) Harold ve Maude, Colin Higgins tarafından yazılan roman. Filmin senaryosundan oluşturulan romanı filmle aynı yıl, 1971 yılında piyasaya verilmiştir. Bu roman 1975 yılında Türkiye'de Doğum Günüm Kutlu Olsun adıyla yayımlanmıştır. Filmin bir tiyatro uyarlaması da Broadway sahnelerinde ve Türkiye'de bir süre sahnelenmiştir Harold 20'li yaşlarında tam olgunlaşamamış, zengin ve ölümü saplantı haline getirmiş depresif bir gençtir. Sürekli olarak cenaze törenlerine katılmakta ve annesinin önünde sayısız kereler sahte intihar girişimleri sergilemektedir. Katıldığı cenaze törenlerinden birinde 80'ine merdiven dayamış ama hayattan hala zevk alabilen bir kadın olan Maude ile tanışır. Bu Harold'un hayatına köklü bir değişiklik getirecektir. Harold 20'li yaşlarında tam olgunlaşamamış, zengin ve ölümü saplantı haline getirmiş bunalımlı bir gençtir. Kendi yaşıtlarından hiç arkadaşı olmayan Harold bütün gününü annesiyle birlikte yaşadıkları San Fransisko'daki büyük malikanelerinde geçirir. Babası ölmüştür ve onunla fazla ilgilenmeyen annesinin dikkatini çekebilmek için onun önünde sayısız kereler sahte intihar girişimleri sergiler. Bir keresinde kendisini büyük salonun tavanına asar, sonraki bir gün banyodaki küvette bilekleri kesilmiş gibi kan revan içinde hareketsiz yatar vb. Bu intihar gösterileri ne kadar inandırıcı bir biçimde yapılmış olsalar da soğuk ve mesafeli bir kadın olan annesinin dikkatini çekmeyi başaramaz (Küçükken atlattığı gerçek bir ölüm tehlikesi karşısında annesi paniğe kapılmıştır, aynı ilgiyi görebilmek umuduyla bunları yapmaktadır). Annesinin kendisine bulduğu kız arkadaşları (müstakbel eş adayları) da yine sahte intihar gösterileriyle evden kaçırır. Sıkılıp da evden çıktığı zamanlarda da mezarlıklara giderek hiç tanımadığı insanların cenaze törenlerine katılır. Bu onda takıntı haline gelmiştir. Katıldığı cenaze törenlerinden birinde 80'ine merdiven dayamış ama hayattan halâ zevk alabilen bir kadın olan Maude ile tanışır. Maude'nin takıntısı ise cenazeye gelmiş insanların arabalarını çalarak trafikte delicesine kullanmaktır. Kendince ölümün bu kadar yakın hissedildiği bir anda dünya malının değersizliğini hatırlatmakla o insanlara bir iyilik yapmaktadır. Cenazede tanışan bu iki eksantrik karakter kısa sürede dost olurlar. Maude'nin yalnız yaşadığı karavanına birkaç kez gittikten sonra Harold Maude'ye iyice bağlanır ve beraber takılmaya başlarlar. Arabaları birlikte çalıp kaçırır, inşaat yıkımlarını seyreder, sonra da yıkıntılar arasında piknik yaparlar. Sonunda Harold Maude'ye aşık olur. Avusturya asıllı bir Amerikalı olan Maude her iki dünya savaşını da görmüş ve yaşamıştır. Hattâ kolundaki dövmeden bir toplama kampında da kalmış olduğu da anlaşılmaktadır. Maude kendi çapında küçük bir anarşisttir, kentin ağaçlarını söküp ormana, ait oldukları yere diker. Savaş karşıtıdır, Harold'u orduya katılmaya zorlayan amcası Victor'a engel olur (Kore Savaşı sırasında General Douglas MacArthur'un sağ kolu olan emekli subay amca, ironik bir şekilde sağ kolunu kaybetmiştir!) Giovanni Domenico Cassini Giovanni Domenico Cassini (8 Haziran 1625 – 14 Eylül 1712) aynı zamanda Jean-Dominique Cassini olarak da bilinen İtalyan matematikçi, astronom ve mühendis. Cassini Perinaldo, Savoy Dükalığında doğdu. Mühendislik ve astronomi alanındaki çalışmalarıyla bilinir. Satürn'ün 4 uydusunu ve halkalarını keşfetmiştir. Giovanni Domenico Cassini ayrıca Fransa'nın topografya haritasının çıkarılması projesinde çalışmıştır. 1997 yılında Satürn'e fırlatılan uzay sondasına Cassini'nin adı verilmiştir. Bu uzay sondası Satürn'e giden dördüncü, yörüngeye oturan ilk sonda olmuştur. 1669 yılına kadar İtalya'da yaşayan Cassini, 1669'da Fransa'ya taşındı ve 1673 yılında Fransa vatandaşı oldu. Patrick Beverley Patrick Beverley (d. 12 Temmuz 1988), National Basketball Association (NBA) ekiplerinden Los Angeles Clippers forması giyen Amerikalı profesyonel basketbolcu. 2009 NBA Seçmeleri'nde Los Angeles Lakers tarafından 42. sırada seçilmiştir. Donna Mills Donna Mills (d. 11 Aralık 1940, Chicago), Amerikalı oyuncu. Ally Walker Ally Walker, (d.25 Ağustos 1961, Tennessee), Amerikalı oyuncu, yapımcı ve yönetmen. İngiliz kökenli oyuncu Londra'da Richmond Koleji'ni bitirdi. "Santa Barbara" adlı televizyon dizisi ile ünlendi. Simpsonlar (15. sezon) Amerikan animasyon dizisi "Simpsonlar"ın beşinci sezonu, sezon 2 Kasım 2003 tarihinde başlayıp 23 Mayıs 2004 tarihinde sona ermiştir. DVD Sürümleri 1. Bölgede 4 Aralık 2012'de, 2. Bölgede 3 Aralık 2012'de ve 4. Bölgede 12 Aralık 2012'de satışa sunulmuştur. Amerika için En çok izlenen bölümü 16,2 milyon, en az izlenen bölümü ise 6,2 milyon oranında seyirci kitlesi vardır. Plüton'un jeolojik özellikleri listesi Uluslararası Astronomi Birliği, Plüton'un yüzey özelliklerine aşağıdaki temalardan kaynaklanan kalıcı isimler verilmesine karar verdi: kâşifler, uzay görevleri, uzay araçları, bilim adamları ve mühendisler; hayalî kâşifler, gezginler, gemiler, hedefler ve kökenler; keşifleri hayal etmiş yazarlar ve sanatçılar; kurgusal yeraltı dünyaları, yeraltı varlıkları ve yeraltına gitmiş gezginler. Bu, "New Horizons" uzay aracından elde edilen verilerle çalışan bilim insanları tarafından tanımlanan Plüton'daki isimlendirilmiş jeolojik özelliklerin bir listesidir. Uluslararası Astronomi Birliği (IAU), 7 Eylül 2017'de ilk 14 ismi resmen tasdik etti, ancak bu sayfada listelenen isimlerin çoğu hâlâ gayri resmîdir. IAU, isimlerin aşağıdaki temalardan seçileceğini belirledi: Cavus (okunuşu ka:vus), boş veya dik kenarlı bir depresyondur. Plüton'da şu ana kadar bir cavus tespit edilmiştir; Mitolojik bir yeraltı dünyasının adını almıştır. Aşağıda "New Horizons" ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Collis (okunuşu kolis), alçaktaki bir tepe. Plütonlu collisler (Latince , okunuş koles), Dünya yörüngesinde çalışmış uzay araçlarına göre isimlendiriliyor. Aşağıda "New Horizons" ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Plütonlu kraterler, bilim insanları ve Plüton'un çalışmasıyla alakalı diğer kişilere göre isimlendiriliyor. Aşağıda "New Horizons" ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Dorsum bir sırttır. Plütonlu dorsa (dorsumlar) mitolojideki yeraltı dünyasına göre isimlendiriliyor. Aşağıda "New Horizons" ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Fluctus (okunuşu fluktu:s), sıvının dışarı akışıyla kaplanmış bir arazidir. Plütonlu fluctūs (fluctuslar), yeraltı dünyasının gezginlerine göre isimlendiriliyor. Aşağıda, "New Horizons" ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Fossa, hendeğe benzer bir özelliktir. Plüton fossaları yeraltı mitleri ile ilgili figürlere göre isimlendiriliyor. Aşağıda New Horizons ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Lacus (okunuşu laku:s), bir "göl" veya küçük bir düzlüktür. Aşağıda "New Horizons" ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Linea ince uzun bir yer şeklidir. Plütonlu lineae uzay sondalarına göre isimlendiriliyor. Aşağıda "New Horizons" ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Makula, karanlık bir noktadır. Plütonlu makulalar (maculae), kurgu ve mitolojiden gelen yeraltı yaratıklarına göre isimlendirilir. Aşağıda New Horizons ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Mons, bir dağdır. Plütonlu montes (dağ sıraları) kâşiflerin ve maceracıların adını almıştır. Aşağıda "New Horizons" ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Palus (kelimenin tam anlamıyla "bataklık"), küçük bir ovadır. Plüton'daki Paludes, tarihî kâşiflerin adını almıştır. Aşağıda "New Horizons" ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Planum, bir yayla veya yüksek düzdür. Bunlardan biri (Sputnik Planum) Plüton'da önce tespit edildi; ama o zamandan beri bir planitia olduğu anlaşıldı. Planitia, plana'dan farklı olarak alçak arazide yer aldıklarından alçaktaki düzlüklerdir. Aşağıda "New Horizons" ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmeş isimler bu şekilde etiketlenmiştir. Regio, coğrafî olarak etrafından ayrılmış bir bölgedir. Plüton regioları (regiones), kurgu ve mitolojide yeraltı dünyasının ruhlarına veya Plüton'un çalışmasıyla ilişkili bilim insanlarına göre isimlendiriliyor. Aşağıda "New Horizons" ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. [2] Böyle bir özellik olan ve önceleri Cthulhu Regio denilen özellik, şimdi bir makula olarak kabul edilir. Rupes, dik bir kayalıktır. Plütonlu rupesler (rupēs), kâşiflere göre isimlendirilir. Aşağıda "New Horizons" ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Terra, geniş bir toprak kütlesidir. Plütonlu terralar (terrae), uzay sondalarına göre isimlendirilir. Aşağıda New Horizons ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Vallis, bir vadidir. Plütonlu valles, tarihî kâşiflerin ismini almıştır. Aşağıda "New Horizons" ekibinin seçtiği resmî olmayan isimlerin listesi yer almaktadır (yukarıda listelenen temaların hepsine karşılık gelen isimler değil). Resmî olarak tasdik edilmiş isimler bu şekilde etiketlenmiştir. Temsa TS 45 Temsa TS 45, Temsa tarafından ABD pazarı için üretilen 45 ft sınıfında bir yolcu otobüsüdür. Yaklaşık 13,7 metre uzunluğa sahip otobüs paslanmaz çelik yapıya ve standart halinde 57+ yolcu kapasitesine sahiptir. TS 45 729in hacminde 6 silindirli turbodizel motora sahiptir. 1100 dev/dak. dönüş hızında 2200Nm üzerinde tork üreten motor EPA 13 emisyon gereksinimlerini karşılamaktadır. Motor tarafından üretilen güç tork konvertörlü otomatik şanzımanla arka aksa aktarılmaktadır. Şanzıman retarder seçeneğiyle sipariş edilebilmektedir. Önde bağımsız aks kullanılan aracın üçüncü (ilave) aksı ise direksiyonla birlikte açı alabilmektedir. Ön ve ilave aksta iki şok emici ve iki hava körüğü; çekiş aksında ise dört şok emici ve dört hava körüğü kullanmaktadır. Havalı fren sistemi ön ve arkada disk frenlerden oluşmaktadır. ABS, ASR(ATC), ESC ve RSC özellikleri bulunur. TS 45'in elektrik sistemi 2 adet 12V akü ve 2 adet 140A altörnatörden oluşur. 225Ah kapasiteli akülerden farklı sistemler için 12 ve 24V sağlanmaktadır. Geleneksel otobüslerde kullanılan 24V sisteme ek olarak aydınlatmalar gibi noktalarda 12V kullanımı yolda meydana gelebilecek ampul patlaması gibi arızalarda daha yaygın olan 12V otomotiv bileşenleri kullanılarak yola devam edilebilmesini sağlamaktadır. Toplumsal sözleşme (anlam ayrımı) Plüton'un jeolojisi Plüton'un jeolojisi Plüton yüzeyi, kabuğu ve iç yapısının karakteristiklerinden meydana gelir. Dünya'dan Plüton'un mesafesi fazla olduğundan cüce gezegeni Dünya'dan derinlemesine incelemek zordur. Bu sebeple Plüton ile ilgili birçok detay, New Horizons'un Plüton Sistemi içinden geçmesiyle 14 Temmuz 2015 ve sonrasına kadar bilinemedi. Plüton'un yüzeyinin yüzde 98'i metan ve karbon monoksit izlerinin yanı sıra azot buzundan oluşur. Plüton'un Charon'a bakan yüzü daha fazla azot ve karbon monoksit buz ihtiva ederken diğer yüzü, daha çok metan buzu içerir. Hubble Uzay Teleskobu (HST), tarafından çekilen görüntüler üretilen haritalarla birlikte Plüton'un ışık eğrisindeki ve kızılötesi spektrumundaki periyodik değişimlerle 0,49 ilâ 0,66 arası albedosuyla Plüton yüzeyinin hem parlaklık, hem de renkler açısından büyük farklılıklar gösterdiğini ortaya koymuştur. Plüton, Satürn'ün uydusu İapetus kadar kontrastı farklı olup, Güneş Sistemi'ndeki en kontrastlı nesnelerden biridir. Renkleri kömür siyahı, koyu turuncu ve beyaz arasında değişmektedir. Plüton'un rengi daha çok İo'ya benzeyerek biraz daha fazla turuncu ve Mars'tan daha az kırmızıdır. Plüton'un yüzeyinin rengi 1994 ve 2003 yılları arasında değişmiştir: Kuzey kutup bölgesi açıldı ve güney yarı küre karardı. Plüton'un genel kırmızılığı da 2000 ve 2002 yılları arasında önemli ölçüde artmıştır. Bu hızlı değişimler, muhtemelen Plüton atmosferinin mevsimlik yoğunlaşma ve süblimleşmesiyle ilgili olup bu durum, Plüton'un aşırı eksenel eğimi ve yüksek yörünge basıklığı yüzünden daha çoktur. Plüton'un yoğunluğu 2.03 ± 0.06 g/cm³'tür. Radyoaktif elementlerin bozunumu, buzları zamanla ısıtarak kayaları buzlardan ayıracağından bilim insanları Plüton'un iç yapısının farklılaşmış olmasını, kayaçların yoğun bir çekirdeğe inip bu çekirdeğin etrafının bir manto ile çevrili olmasını beklemektedirler. Çekirdeğin çapının Plüton'un çapı %70'i olup yaklaşık 1700 km kadar olduğu farz edilmektedir. Bu tür ısıtmanın bugün de devam etmekte olması mümkün olup çekirdek-manto sınırında 100–180 km kalınlığında bir yeraltı okyanusu tabakasının meydana gelmiş olması mümkündür. Alman Havacılık ve Uzay Merkezi (DLR)'in "Gezegen Araştırma Enstitüsü"'nün hesabına göre Plüton'un yoğunluğun yarıçapına oranı, Neptün'ün uydusu Triton gibi bir geçiş bölgesinde olup Uranüs'ün orta ölçekli buzlu uydularıyla Satürn'ün uyduları ve Jüpiter'in İo uydusu gibi kayalık uyduları arasındadır. Gerçeğin Peşinde (film) Gerçeğin Peşinde () Asger Leth'in yönettiği 2012 yapımı sinema filmidir. Filmin oyuncu kadrosunda Sam Worthington, Elizabeth Banks, Jamie Bell, Edward Burns, Anthony Mackie, Génesis Rodríguez ve Ed Harris yer almaktadır. Filmin çekimleri New York'ta yapılmıştır. Polis memuru Nick Cassidy, David Englander isminde zengin bir iş adamının çok değerli bir elmasını çalmakla suçlanarak hapse mahkûm edilir. 25 yıl hapis yattıktan sonra babasının cenazesine katılması için polis gözetimi altında mezarlığa getirilir. Nick, mezarlıktaki polisleri alt eder ve bir araca binerek kaçmaya başlar. Polisler Nick'in peşine düşse de Nick, polislere izini kaybettirir. Olaydan bir ay sonra Nick Cassidy New York'taki Roosevelt Oteli'nde sahte ismi Walker adına bir 21. katta bir oda kiralar. Sonra otelin pervazına çıkar ve görünüşe göre intihar etmeye hazırdır. Aşağıdaki kalabalık polis çağırır. Jack Dougherty adında bir polis, Nick ile konuşmayı denerken Dante Marcus adında bir diğer polis ise aşağıdaki kalabalığı kontrol altında tutmaya çalışıyordur. Nick'in isteği üzerine olay yerine Lydia Mercer adında bir arabulucu getirilir. Nick bir yandan Lydia ile sohbet ederken bir yandan da kulağındaki alıcı ve yakasındaki mikrofonla David Englander'in otelini soyması için kardeşine uzaktan rehberlik eder. 3 Eylül 2010 tarihinde Jamie Bell oyunculuğu kabul etti. Çekimler 30 Ekim'de New York'ta başladı. 1 Kasım'da Ed Harris ve Titus Welliver oyunculuğu kabul etti. Film setinden ilk görüntü 2 Kasım 2010 tarihinde çıktı. İlk kısa tanıtım afişi 5 Kasım 2010 tarihinde çıktı. İlk fragman Summit Entertainment tarafından 22 Eylül 2011 tarihinde yayınlandı. Filmin dağıtımı ise Summit Entertainment ve E1 Entertainment (Birleşik Krallık) tarafından yapıldı. Film eleştirmenlerden çoğunlukla olumsuz eleştiri almıştır. Rotten Tomatoes'te 145 yorumun (%54'ü izleyicilerden olmak üzere) %31'i olumlu yöndedir. Film haftasonu açılışında $8,300,000 hasılat elde ederek 5. sıraya yerleşti. Genel olarak film, 42 milyon dolar bütçe harcayarak 46,221,189 dolar hasılat elde etmiştir. Film, Amerika Birleşik Devletleri'nde 29 Mayıs 2012'de DVD ve Blu-ray olarak çıkmıştır. "Gerçeğin Peşinde" filminin 27 Ocak 2012'de yayınlanmış müzikleri. Juan Alberto Belloch Juan Alberto Belloch Julbe (d. 3 Şubat 1950, Mora de Rubielos (Teruel)) İspanyol yargıç ve sosyalist siyasetçi. Barselona Üniversitesi'nde hukuk eğitimi alıp 1976 yılında yargıç olmuş, çeşitli yerlerde görev almıştır. 1984 yılında Bask Bölgesi'nde ProDerechos Humanos adlı birliğin kuruluşunda yer almış, ardından Demokrasi için Yargıçlar (JpD) adlı ilerici yargıçlar birliğinin sözcüsü olmuş, Demokrasi ve Özgürlükler için Avrupalı Yargıçlar Birliği'nin (MEDEL) kurucuları arasında yer almış ve 1984'te başkan yardımcısı da olmuştur. 1990 yılında Yargı Erki Genel Kurulu (CGPJ) üyeliğine, PSOE'nin önerisi ile, meclis üyelerince seçilmiştir. 1993 seçimlerinin ardından Felipe González'in başkanlığındaki hükümette Adalet Bakanı olmuş, 1994 yılında Adalet ve İçişleri Bakanı olarak görev almış, 1996 seçimlerinin ardından Zaragoza milletvekili seçilmiş, 2000 yılında senatör seçilmiş ancak 2004 seçimlerinde aday olmamıştır. 2003 yılından 2015'e dek Zaragoza belediye başkanlığı yapmış, 2011-2015 yılları arasında da Zaragoza senatörü olmuştur. 2002 yılı itibarıyla gazeteci ve piyanist Mari Cruz Soriano ile evlidir. Yerel YÃ¶netimler Meclis Senato Hükümet 2016 Eurovision Şarkı Yarışması'nda İsviçre İsviçre, İsveç'in başkenti Stockholm'da yapılan 2016 Eurovision Şarkı Yarışması'na katılımını onaylamıştır. İsviçre'nin şarkı ve temsilcisi, ülkenin kamusal yayın kuruluşu Swiss Broadcasting Corporation (SRG SSR) tarafından düzenlenen ""Die grosse Entscheidungs Show"" isimli ulusal final doğrultusunda seçilmiştir. İsviçre'yi The Last of Our Kind adlı şarkısıyla Rykka temsil etmiştir. İsviçre 12 Mayıs 2016 tarihinde yapılan Eurovision Şarkı Yarışması'nın ikinci yarı finalinde yer almıştır. İkinci yarı finalde The Last of Our Kind şarkısı 3. sırada çıkmış ve gecenin sonunda 14 Mayıs 2016 tarihinde yapılan finale çıkmayı başaramamıştır. Daha sonradan İsviçre'nin yarı finalde 18 ülke arasından 28 puanla 18. olduğu açıklanmıştır. 2015 yarışması'ndan önce, İsviçre Eurovision Şarkı Yarışması'na Elli beş kez katılmış, ilk katılımını 1956 yılında gerçekleştirmiştir. İsviçre, en iyi sonucunu aynı zamanda ilk zaferini Eurovision Şarkı Yarışması'nın ilk yarışması'nda "Refrain" adlı şarkısıyla Lys Assia ile kazanmış, ikinci zaferini ise 1988 yılında "Ne partez pas sans moi" adlı şarkısıyla Celine Dion ile ikinci ve son birinciliğini kazanmıştır. Yarı final uygulaması getirilen 2004 Eurovision Şarkı Yarışması'ndan bu yana dört kez finale çıkmayı başarmıştır. 2005 yılında Görevlendirme sistemi ise Estonyalı kız grubu Vanilla Ninja'nın seslendirdiği "Cool Vibes" adlı şarkıyla katılarak, finale yükselmiş final'de İsviçre'ye 8.lik getirmiştir. 2005'teki başarıları nedeniyle 2006 yılında İsviçre direkt olarak finalde yarışmıştır. ülke, 2007-2010 yıllarında yine Görevlendirme sistemi uygulamasına rağmen finale çıkmayı başaramamıştır. 2011 yılında, ülke Ulusal final organize etmeye karar vermiş, 4 yıl aradan sonra finale çıkmayı başarmıştır. 2014 yılında, "Hunter of Stars" adlı şarkısıyla Sebalter ülkesini temsil etmiş, finalde 13. olmuştur. bu sonuç, İsviçre'nin 2005 yılından sonraki en iyi sonucu olmuştur. 2015 yılında, Mélanie René tarafından seslendirilen Time to Shine şarkısı ile finale kalamamış ve 4 puan alarak 17. olmuştur. 20 Temmuz 2015 tarihinde SRF kanalı İsviçre'nin 2016 Eurovision Şarkı Yarışması'na katılımlarının onayladıklarını duyurmuş, aynı zamanda İsviçreli katılımcıyı belirlemek için Die grosse Entscheidungs Show isimli Ulusal final ile seçeceklerini belirtmişlerdir. Organizatörler, 20 Temmuz 2015 tarihinde ise Ulusal final'in detaylarını açıklamıştır. Die Große Entscheidungsshow, İsviçre'nin 2016 Eurovision Şarkı Yarışması'na temsilci seçmek için bu yıl 6. gerçekleşecek SRF kanalı tarafından oluşturulan bir Ulusal finaldir. Ulusal finali İsviçre'de yayın yapan dört yayımcı tarafından gerçekleştirilecektir: İsviçreli-Alman yayımcı Schweizer Radio und Fernsehen (SRF), İsviçreli-Fransız yayımcı Radio Télévision Suisse (RTS), İsviçreli-İtalyan yayımcı Radiotelevisione svizzera (RSI) ve İsviçreli-Romen yayımcı Radiotelevisiun Svizra Rumantscha (RTR). Seçim süreci, canlı gösteriler ve oylamalar sonucunda üç aşamada gerçekleştirilecektir. İlk aşamada yarışma için SRF/RTR, RTS ve RSI kanalları ikinci aşama için kendi katılımcı alımlarını gerçekleştirecektir. SRF/RTR kanalları on katılımcı gönderecek, RTS kanalı altı katılımcı gönderecek ve RSI kanalı üç katılımcı gönderecektir. İkinci aşama olan "Uzman kontrolü"nde on dokuz katılımcı canlı performanslarını sergileyecektir. Jüri üyeleri üç şarkıcı ve şarkıyı SRF/RTR kanallarından, iki şarkıcı ve şarkıyı RTS kanalından ve bir şarkıcı ve şarkıyı RSI kanalından seçecektir. Üçüncü ve son aşamada seçilen altı katılımcı canlı yayında Ulusal finalde performanslarını sergileyecekler ve böylece kazanan şarkıcı ve şarkı İsviçre'yi Stockholm'da temsil etmeye hak kazanacaktır. Şarkılar hem Avrupa Yayın Birliği'nin ve hem de SRF'nin koyduğu kurallar gereği üç dakikadan uzun ve iki dakika elli saniyeden kısa olmamalıdır. Şarkıcılar 1 Mayıs 2016 tarihi itibarıyla 16 yaşını doldurmuş olmalı ve EBU kuralları gereğince herhangi bir şekilde İsviçe vatandaşı ya da İsviçre'de ikamet eden biri olması zorunda değildir. SRF/RTR seçimi internet ortamında ilgilenen katılımcılar online ortamda şarkılarını gönderebilecektir. Platforma katılım alımları 28 Eylül 2015 tarihinde başlayıp, 26 Ekim 2015 tarihinde bitecektir. İnternet kullanıcıları favori katılımcılarını 2 ve 16 Kasım 2015 tarihleri arasında oylayacaktır. İnternette oylanan katılımcılar en yüksek oyu alan on katılımcı ikinci aşama olan "Uzman kontrolü" aşamasına geçmeye hak kazanacaktır. RTS kanalı katılımcılar için başvuruları henüz açmış ve Görevlendirme yöntemi ile uzman kontrolü için altı şarkıcı seçmiştir. RSI kanalı kanalı katılımcılar için başvuruları 24 Temmuz 2015 tarihinden 26 Ekim 2015 tarihine kadar değerlendireceğini açıklamıştır. Seçilen on dokuz katılımcının katıldığı uzman kontrolü 6 Aralık 2015 tarihinde Zürih'te yapılmıştır. Katılımcılar jüri üyeleri önünde performanslarını sergilemiştir. Jüri üyeleri üç şarkıcı ve şarkıyı SRF/RTR kanallarından, iki şarkıcı ve şarkıyı RTS kanalından ve bir şarkıcı ve şarkıyı RSI kanalından seçmiştir. Seçilen altı şarkıcı 13 Şubat 2016 tarihinde yapılacak büyük finalde yarışmıştır. Die Große Entscheidungsshow 13 Ocak 2015 tarihinde Kreuzlingen'de gerçekleştirilecektir. Gösteri iki bölümden oluşmaktadır: ilk bölümde İsviçre'yi temsil edecek şarkılar seslendirilecek ve ikinci bölümde kendi istekleri doğrultusunda cover parçalar seslendirdi. Kazanan 50% halk oylaması ve 50% jüri oylaması sonucunda belirlenmiştir . Eurovision kurallarına göre, tüm ülkeler, ev sahibi ülke ve "Big 5" (Fransa, Almanya, İtalya, İspanya ve Birleşik Krallık) ülkeleri dışında iki yarı finalli sistemde yarışarak finale çıkmak üzere; her yarı finalden ilk on'a giren ülkeler finale çıkma şansını yakalamıştır. Avrupa Yayın Birliği (EBU) önceki yarışmaları göz önünde bulundurarak kura çekimi için altı ayrı fanusa koymuş, oylama tarihlerindeki ülkeler kim yakınsa aynı fanusta yer almıştır. 25 Ocak 2016 tarihinde, özel kura çekimi töreninde, hangi yarı finalin hangi yarısında yer alacağı belirlenmiştir. İsviçre, 12 Mayıs 2016 tarihindeki birinci yarı finalde yarışmasına karar verilmiş, ve Yarı final'in Birinci yarısında yer alacağı belirlenmiştir. 2016'nın bütün katılımcı şarkıları yayınlandıktan sonra yarışmanın yönetmenleri Yarı finallerde hangi ülkenin kaçıncı sırada çıkacağı belirlenmiştir. Yarışmanın yönetmenleri İsviçre'nin Polonya'dan sonra ve İsrail'dan önce 3. sırada sahne almasına karar vermiştir. İsviçre'de SRG SSR kanalının üç yayıncısı yayınlamıştır. Kanalın Almanca dilinde yayın yapan yayıncısında Yarı finaller SRF zwei kanalında finali ise SRF 1 kanalında Sven Epiney yorumu eşliğinde yayınlanmıştır. Fransızca dilinde yayın yapan yayıncısında Yarı finaller ve finali RTS Deux kanalında Jean-Marc Richard ve Nicolas Tanner'in yorumu eşliğinde yayınlanmıştır. İtalyanca dilinde yayın yapan yayıncısında Yarı finaller RSI La 2 kanalında Clarissa Tami'nin yorumu eşliğinde finali ise RSI La 1 kanalında Michele "Cerno" Carobbio'nun yorumu eşliğinde yayınlanmıştır. İsviçre'nin jüri oylamasında 12 puanını 2014 Eurovision İsviçre temsilcisi Sebalter okumuştur. Rykka teknik provaları 4 ve 7 Mayıs tarihlerinde gerçekleştirmiş, Kostümlü provaları ise 11 ve 12 Mayıs tarihlerinde gerçekleştirmiştir. 11 Mayıstaki Jüri gösterisinde jüriler katılımcı ülkeleri izlemiş ve performanslarına göre puanlamıştır. İsviçre'nin performansında Rykka sahnede yalnız durmuş ve Lyn Lingerie tarafından tasarlanan uzun şeffaf etek siyah elbise giymiştir. Sahnede LED ekranlara mavi ve mor renk yansıtılmıştır. Rykka sahnede performansını sergilerken üzerinde duman efektleri verilmiştir. Sahnede Rykka'ya üç vokal eşlik etmiştirːTanja Dankner, Nyssina Swerissen ve Brandy Butler. Gösterinin sonunda, İsviçre yarı finalde ilk 10 arasına giremeyerek finale çıkma hakkını kaybetmiştir. Daha sonra İsviçre'nin 28 puan alarak on sekizinci olarak finale çıkamamıştır. puanların 3'ü televoting ve 25'i jüriden gelmiştir. Yeni oylama sistemi Melodifestivalen'den ilham alınarak oluşturulmuş olup iki aşamadan oluşmaktadır: ilk olarak her ülkenin jüri oylarıyla belirleyeceği 1-8, 10 ve 12 puanlar ve her ülkeden toplanacak olan halk oyları yarışmanın birincisini belirleyecektir. İlk olarak sunucular teker teker ülkelere bağlanarak profesyonel jüri üyeletirinin vereceği oyları 1-8, 10 ve 12 puan şeklinde alacak ve her ülkeden gelen halk oyları kombine edilerek toplu bir şekilde favori şarkılara paylaştırılacaktır. Bu halk oyları sunucular tarafından, en az oyu alan ülkeden başlayarak en çok oy alan ülkeye doğru sıra sıra açıklanacaktır. Eğer bir ülke tele oylama yapamazsa ya da geçersiz sayılırsa, bu ülkenin oyları yarışmanın Referans grubu üyeleri tarafından verilecektir. Bu yeni oylama sistemi yarı finallerde de kullanılmıştır. Aşağıda puan tabloları İsviçre'ye verilen ve ilk yarı final ve yarışmanın büyük finalinde İsviçre tarafından verilen ve jüri oylama dökümü ve iki gösteri sırasında yapılan televoting bir dökümünü göstermektedir. Beş kişiden oluşan İsviçreli jüriler şunlardır: Kayseri Etnoğrafya Müzesi Kayseri Etnoğrafya Müzesi, Kayseride bulunan etnografya müzesidir, 1969 yılında Hunad Hatun Külliyesi'nde bulunan müze, 1998 yılında Güpgüpoğlu Konağı'nın ikinci katına taşınmıştır. Konağın girişinde sağ tarafta bulunan Haremlik Bölümü “Müze-Ev” olarak, sol tarafta bulunan Selamlık Bölümü de “Etnoğrafya Müzesi” olarak kullanılmaktadır. Jurassic World Jurassic World, Colin Trevorrow tarafından yönetilen 2015 yapımı ABD bilimkurgu macera filmi. "Jurassic Park" serisinin dördüncü filmidir. Senaryosu Rick Jaffa, Amanda Silver, Derek Connolly ve Trevorrow tarafından yazıldı. Başrollerinde Chris Pratt, Bryce Dallas Howard, Vincent D'Onofrio, Ty Simpkins, Nick Robinson, Omar Sy, B. D. Wong ve Irrfan Khan yer almaktadır. Wong, önceki filmlerden birinde rol alan tek oyuncudur. John Hammond'ın başarısızlıkla sonuçlanan Jurassic Park denemesinin üzerinden tam 22 yıl geçmiştir. Nublar Adası'nda bu kez tam kapasiteyle çalışan, Hammond'ın hayal ettiği gibi bir dinozor tema parkı "Jurassic Park" kurulmuştur. Ancak kuruluşunun üzerinden 10 yıl geçen parkta müşteri sayısı günden güne azalmaktadır. Parkı işleten şirketin hedeflerini tutturabilmesi için parkta yenilikler yapılır, yeni bir dinozor türü yaratılır. Ne var ki bu yeni tür, adayı ve adadakileri felakete sürükleyebilecek sonuçlar doğuracaktır. Arena Corinthians Arena Corinthians, Brezilya ve Corinthians tarafından kullanılan ve Sao Paulo şehrinde yer alan stadyum. 47,605 koltuk kapasitesiyle Brezilya Ligi'nin beşinci, Brezilya'nın ise onbirinci büyük stadyumudur. 2014 FIFA Dünya Kupası'nda 12 Haziran 2014'teki açılış maçı'da dahil olmak üzere 6 maça ev sahipliği yaptı. Dünya Kupası açılış maçı gerekliliği olan 65,000 koltuğa sahip olma gerekliliği nedeniyle turnuva için geçici koltuklar eklendi. Turnuvadaki son maçtan hemen sonra koltuklar söküldü. Surp Garabet Manastırı Surp Garapet Manastırı (, diğer adlarla da anılır) Türkiye'nin Muş ilinin yaklaşık 30 km kuzeybatısındaki tarihi Taron bölgesinde bulunan bir Ermeni manastırı. "Surp Garabet" "Kutsal Müjdeci demektir" ve Vaftizci Yahya'ya işaret eder Yahya'nın kalıntılarının 4. yüzyılın başında Aydınlatıcı Grigor tarafından bölgeye saklanmış olduğuna inanılmaktadır. Manastır sonraları kendilerini Vaftizci Yahya'nın kutsal savaşçıları ilan eden Mamikonyanların sığınağına dönüşmüştür. İleriki yüzyıllarda manastır birçok kez genişletilmiş ve yenilenmiştir. Tarihsel olarak kilise Taron bölgesinin dini merkezi ve önemli bir hac mekanıydı. Batı Ermenistan'ın en önemli ve Eçmiadzin'nden sonra dünyadaki en önemli Ermeni manastırı kabul edilen manastır 12. yüzyıldan 20. yüzyıla kadar Taron'un episkoposluk makamı olmuştur. Manastır 1915 Ermeni kırımı sırasında yakılmış ve yağmalanmış, sonrasında ise terkedilmiştir. Manastırın taşları o zamandan bu zamana yöredeki birçok Kürt evinde kullanılmıştır. Manastır tarih boyunca birçok farklı şekilde adlandırılmıştır. Yaygın adlandırmalardan biri Zenob Glaka binaen "Glak manastırı" anlamına gelen Glakavank (Գլակավանք)'tır. Bu ad Glaka vank (klasik imla: Գլակայ վանք; düzenlenmiş imla: Գլակա վանք) ya da Klaga vank (Batı Ermenicesi'nde) olarak da kullanılmıştır. Manastır konumu nedeniyle "Dokuz Kaynağın Manastırı" anlamına gelen Innakniyan vank (klasik imlada Իննակնեան վանք, düzenlenmiş imlada Իննակնյան վանք) olarak da adlandırılmıştır. Türkçe kaynaklarda manastır Çanlı Kilise ya da Çengelli Kilise (Kürtçe'de Çanlı Kilise, aynı zamanda bulunduğu köyün adı) olarak adlandırılmıştır. Kimi kaynaklarda Ermenice adı da kullanılmakta olup Çoğu Türkçe kaynakta ve gezi rehberinde buranın bir Ermeni manastırı olduğu gözardı edilmektedir. Gevher Nesibe Åžifaiyyesi Selçuklu Hükümdarlarından II. Kılıçarslan'ın kızı Gevher Nesibe Sultan tarafından vasiyet edilen ve ağabeyi I. Gıyaseddin Keyhüsrev tarafından 1206 yılında inşa ettirilen tıp bilimlerin öğretildiği medrese ve hastanedir. Kayseri'de yapılmıştır Gevher Nesibe ve Gıyasiyye Şifaiyyesi, Gevher Nesibe Sultan Medresesi ve Darüşşifası ve Çifte Medrese olarak da bilinir. Bazı kaynaklarda tıp eğitimi ve sağlık hizmetini birlikte veren dünyanın ilk merkezi olduğu belirtilen medrese Gevher Nesibe Sultan'ın vasiyeti üzerine başlanmıştır. Gevher Nesibe Sultan saray başsipahisine aşık olmuş ve ağabeyi l. Gıyaseddin Keyhüsrev evlenmelerine izin vermemiştir. l. Gıyaseddin Keyhüsrev, başsipahiyi savaşa göndermiş ve savaşta ölmesine neden olmuştur. Bunun üzerine hastalanan Gevher Nesibe, ölmeden önce ağabeyine kendi adına insanların ücretsiz yararlanabileceği bir şifahane yaptırmasını vasiyet etmiştir. Duruma çok üzülen 1. Gıyaseddin Keyhüsrev 1204-1206 yılları arasında şifahaneyi, 1210-1214 yılları arasında da tıphaneyi yaptırır. Tıp medresesi ve uygulama birimi olan hastane şeklinde yapılan bina, medrese ile birlikte altmış metre eninde ve kırk metre boyundadır. Tek kattan oluşur, 3 büyük salon, bir büyük ve iki küçük eyvan ve on üç odadan ibarettir. Kış aylarında ısınması merkezi ısıtma sistemi ile sağlanmıştır. Şifahanesinde dahiliye, cerrahi ve göz, akıl hastanesi ve ruh hastalıkları bölümlerinin yanı sıra eczane de bulunmaktaydı. Medresesinde Selçuklu hükümdarı Alaaddin Keykubat'ın sağlık nazırı Ekmeleddin hocalık yapmıştır. Ünlü Türk hekimlerinden Ebubekir, Gazanferi, Ali Şinasi, Ebu Salim Ibni Kübra, Yakubi, Sucauddin Ali Bin Ebu Tahir, Seyit Samet Gevher Nesibe Medresesinde yetişmişler ve hocalık yapmışlardır. Akıl hastaları; su, kuş ve müzik sesi dinletilerek tedavi edilmeye çalışılmış. Medresede bulunan tepeden aydınlatmalı üç ameliyathanede katarakt ve mesane ameliyatları yapılmış. Hastalara narkoz olarak da ‘afyon, şarap, sarı sabir, ademotu ile Hindistan cevizi’ karışımı verilmiştir. İlaç yapımında kullanılan bitkiler ile marul, maydanoz gibi sebzeler de medresenin damında kurulan serada yetiştirilmiş. 1.5 metre kalınlığında toprağın bulunduğu damın, bu sayede izolasyonu da sağlanmış. Girişin üzerinde bulunan kitabede, "Kılıçaslan oğlu, dinin ve dünyanın koruyucusu, büyük sultan Keyhüsrev zamanında, zamanı daim olsun, Kılıçaslan’ın kızı, din ve dünyanın ismeti Melike Gevher Nesibe’nin vasiyeti olarak H.602 (1205) yılında yaptırılmıştır". yazmaktadır. Günümüzde Erciyes Üniversitesi Tıp Tarihi Enstitüsüne tahsis edilmiş ve 14 Mart 1982'de Tıp Tarihi Müzesi olarak hizmete açılmıştır. Simpsonlar (25. sezon) "Simpsonlar"'ın 25.Sezonu,Sezon ABD'de Fox kanalında 29 Eylül 2013 ve 18 Mayıs 2014 tarihleri arasında yayınlandı.Sezonun "show runner"ını Stephanie Gillis üstlendi. Nyssa (Doctor Who) Nyssa, Sarah Sutton tarafından canlandırılan Birleşik Krallık yapımı kült bilimkurgu dizisi "Doctor Who"da kurgusal bir karakter. Traken gezegeninden bir uzaylı olan Nyssa, Johnny Byrne tarafından oluşturulmuştur. İlk kez Dördüncü Doktor ile beraber 1981 yılındaki "The Keeper of Traken" bölümünde yer almıştır. Daha sonra yapım ekibi Nyssa'nın, Doktor'un yol arkadaşı olmasına karar vermiştir. Dördüncü Doktor'un rejenerasyon geçirdiği "Logopolis" bölümünde geri dönen Nyssa, 1983 yılındaki "Terminus" bölümüne kadar Beşinci Doktor'un yol arkadaşı olmuştur. Michelle Ryan Michelle Claire Ryan (d. 22 Nisan 1984), İngiliz oyuncu. BBC pembe dizisi "EastEnders"ta Zoe Slater rolünde oynamıştır. 2007 yılında kısa ömürlü ABD dizisi "Bionic Woman"'da oynamıştır. 2008 yılında BBC'de "Merlin" dizisinde kötü büyücü bir kadını ve 2009 yılında "Doctor Who" dizisinin "Planet of the Dead" bölümünde Lady Christina de Souza rolünü oynamıştır. Hummel Anthony Ainley Anthony Ainley (20 Ağustos 1932 - 3 Mayıs 2004), İngiliz oyuncu. "Doctor Who" dizisinde Usta rolünü oynayan dördüncü oyuncudur. Rumen DireniÅŸ Hareketi Rumen Direniş Hareketi, Romanya'nın Mihver Devletler'e katılmasıyla başlamıştır. Amaç ülkeyi savaşa sokan Ion Antonescu hükümetini devirerek ülkeyi savaştan çıkarmaktır. Romanya'daki direniş diğer bölgelerdeki gibi gelişmedi. Ion Antonescu, direniş hareketini adeta kırdı. Silahlı direniş için örgütlenen 86.000 komünist askeri mahkemede yargılanarak idam cezasına çaptırıldı. Ayrıca II. Dünya Savaşı öncesinde Romanya Komünist Partisi kapatılarak 200'den fazla lideri idam cezasına çarptırılmıştı. Romanya, savaşa girmesiyle zorunlu olarak askere alınmalar başlamıştı. Askere alınanların bir kısmı komünistti. Savaşa sürüldüklerinde Kızıl Ordu'ya teslim oldular. Teslim olanlar Sovyetler Birliği'nde Tudor Vladimirescu ve Horia-Closca-Crisan adında tümenler kurdular. Tudor Vladimirescu'da kurulduğunda bünyesinde 6.000 kişi vardı. Savaşın devamında bu sayı 19.000 oldu. Horia-Closca-Crisan'ın bünyesinde ise 5.000 kişi vardı. Doğu Cephesi'nde Kızıl Ordu'nun 1944 yılının ilk yarısında Romanya'ya yapmış olduğu harekatlar başarısız olmuştu. Bunun üzerine Romanya Komünist Partisi harekete geçti. 14 Haziran günü Komünist Parti kendi binasında Sosyal Demokrat Partisi, Ulusal Köylü Partisi ve Ulusal Liberal Partisi'ni bir araya getirdi. 20 Temmuz'da ise Ulusal Demokratik Blokunu kurdu. Bu partiler bu bloka dahil oldu. Alınan kararla hükûmet devrilecekti. 285.000 Komünist Parti üyesi darbeyi gerçekleştirmek için harekete geçecekti. 1 ay sonra ise blok üyeleri ile Kral Michel bir araya geldi. 22 Ağustos'ta yapılan toplantıda ertesi gün darbe gerçekleştirme kararı alındı. Darbe için ordu oluşturuldu. Komünist Parti orduya 2.000 asker ve 20 müfreze verdi. Darbe planına göre Kral Michel, Ion Antonescu'yu çağıracak ve onu tutuklatacaktı. 23 Ağustos günü Kral, Ion Antonescu'yu çağırdı. Ve onu tutuklattı. Aynı gün bir kararname ile Komünist Parti yasal haline getirdi. Bundan sonra Ulusal Demokratik Blok hükûmeti kuruldu. Bu sırada ülkede bulunan Alman Ordusu devrimi engellemek için harekete geçti. Ancak oluşturulan ordu bunu engelledi. Alman Ordusu'nu tamamıyla engellemek için yeni kurulan hükûmet 500.000 askeri göreve çağırdı. Bu sırada Sovyet Ordusu Romanya'ya girdi. Halk Sovyet Ordusu'nu coşkuyla karşıladı. Yeni kurulan hükûmet 25 Ağustos günü Moskova'da görüşmeler sonucunda ateşkes antlaşması yaptı ve Müttefik Devletler'in yanında saf almaya başladı. Sovyet Ordusu ile birlikte Macaristan ve Avusturya'ya girdi. TaÅŸtagol Taştagol (Rusça: |Таштаго́л) Rusya Federasyonu, Kemerovo Oblastı idaresinde Kemerovo'nun güneyindeki Kondom akarsuyu yanında Taştagol ilçesinin merkezi olan şehir. Halkın sayısı — 22 953 kişi(2014) 1939 yılında kurulmuş olup 1963 yılından beri şehir statüsüne geçmiştir. Uluslar (2010 y.): Şor Türkleri (% 7,4), Ruslar (% 88,1), Almanlar(% 1,6). Yöredeki Şor Türkleri şamanizm inancındadırlar. Ruslar ise genel olarak Ortodoks Hıristiyandırlar. Taştagol'da demir yolu ve tren istasyonu vardır. Şehirler arası otobüsler, taksiler bulunur. VarÅŸova Gettosu Varşova Gettosu (Almanca: Warschau Jüdischer Wohnbezirk, Lehçe: getto Warszawskie), 1 Nisan 1940 tarihinde Nazi Almanyası'nın II. Dünya Savaşı sırasında işgal ettiği Polonya'nın başkenti Varşova'da kurmuş olduğu gettodur. Kurucusu Polonya'nın Genel Valisi Hans Frank'tır. Daha sonra Nürnberg duruşmaları sonucunda idam edildi. Aynı zamanda bu getto Nazi Almanyası'nın işgal ettiği diğer bölgelerde kurmuş olduğu 400'den fazla gettonun en büyüğüdür. Burada yaklaşık 400.000'den fazla Yahudi vardı. Bu gettoda kısmi olarak Romanlar'da vardı. Nihai çözüm adı altında Yahudiler'i öldürmeye başlanılmasıyla 254.000 Getto sakini (bazı kaynaklarda 300.000) Treblinka imha kampına gönderildi. Bunların hepsi öldürüldü. Ancak bu sevkiyatı durdurmak amacıyla direnişlerde gösterildi. Varşova Getto Ayaklanması olarak bilinen ayaklanma gerçekleşti. Toplama kamplarında meydana gelen en büyük direniş, bu kampın imha olmasına sebep oldu. Rusya Halk Sanatçısı Rusya Halk Sanatçısı (Rusça: Народный артист Российской Федерации), Rusya Federasyonu Yüksek onursal unvanı, tiyatro, müzik, sirk, vodvil ve sinema alanında üstün başarıları için verilir. Rusya Federasyonu devlet primi sistemine dahil. "Rusya Halk Sanatçısı" unvanı seçkin katkılarda bulunmuş, onları devlet resim, müzik, sirk ve konser programları, tiyatro ve sinema rolleri oluşturmak ve yerine getirmek için Rus sanatçılar, koreograflar, iletkenler, oyun yazarlarının, besteciler, yönetmenler, choirmasters, müzik sanatçıları, tarafından sahiplenilir ulusal sanat kültürünün gelişmesi ve korunması, sanatçıların genç neslin oluşturulması ve kamu tanıma ve profesyonel topluluk aldı. Şeregeş Şeregeş (Rusça: |Шерегеш) Rusya Federasyonu, Kemerovo Oblastı idaresinde Taştagol ilçesine bağlı küçük bir şehir. Maden yönünden zengindir. Özellikle demir cevherinin bol olduğu bir yerdir. Taştagol ilçesinin yönetim merkezi Taştagol şehrine otoyol bağlantısı vardır. 2011 yılında resmi açılışı yapılan kara yolu ile Çugunaş köyüne çok rahat gidilebilmektedir. Çugunaş spor ve turizm merkezi ile Şeregeş arası uzaklık 16 km. Halkın sayısı — 10 090 kişi(2015). Şeregeş'in yerli halkına eski zamanlarda Türk, günümüzde de Şor kişi (шор-кижи / Şor-kiji) denilmektedir. Burada Şor Türkleri milli kimliklerini korumak için yeterli güce sahip olamamaktadır. Şeregeş'te Şorlar'ın 1109 kişi olduğu sanılmaktadır. Şeregeş içinde irili ufaklı en az 50 otel bulunur. Çoğu Yeşildağ dolayındadır. Xinxiang Xinxiang (), Çin'in Henan eyaletinde bulunan bir il düzeyi şehirdir. Şehir, güneybatıda eyalet merkezi Zhengzhou, güneybatıda Kaifeng, kuzeyde Hebi ve Anyang, batıda Jiaozuo il düzeyi şehirleri ile kuzeybatıda Shanxi ve batıda Shandong eyaletleri ile komşudur. Yüzölçümü 8,629 km² olan şehrin nüfusu 2010 yılı itibarı ile 5,707,801'dir. Xinxiang şehri dört semt, beş ilçe düzeyi şehir ve altı ilçeden oluşmaktadır. Ã–mer Kalyoncu Ömer Soyer Kalyoncu, (d. 1950, Girne) Kıbrıs Türkü siyasetçi, Cumhuriyetçi Türk Partisi Girne milletvekili ve eski Kuzey Kıbrıs Türk Cumhuriyeti başbakanı. 1950 yılında Girne'de doğdu. Üniversite Eğitimini Orta Doğu Teknik Üniversitesi'nde Kimya Mühendisliği bölümünde yaptı. Üniversite yıllarında öğrenci derneklerinde görev yaptı. Kıbrıs’a gelince Devrimci Gençlik Derneği'nde Yöneticilik ve Başkanlık yaptı. 1973 yılında üye olduğu Cumhuriyetçi Türk Partisi'nde MYK üyeliği ve çeşitli kademelerde görev yaptı. 1993-1998 yılları arasında yapılan Genel Seçimlerde Cumhuriyetçi Türk Partisi'nden Girne milletvekili olarak seçildi. 11 Aralık 1995'ten 16 Ağustos 1996'ya kadar Çalışma ve Sosyal Güvenlik Bakanlığı yaptı. 14 Aralık 2003 Kuzey Kıbrıs genel seçimlerinde Cumhuriyetçi Türk Partisi-Birleşik Güçler'den Girne milletvekili seçildi. Cumhuriyetçi Türk Partisi-Birleşik Güçler, Demokrat Parti Koalisyon hükümetinde Bayındırlık ve Ulaştırma Bakanı olarak görev aldı. 2005 erken genel seçimlerinde Cumhuriyetçi Türk Partisi'nden Girne milletvekili seçildi. 6 Haziran 2005 tarihinde Cumhuriyetçi Türk Partisi genel sekreterliğine seçildi. 19 Nisan 2009 Kuzey Kıbrıs erken genel seçimleri ve 28 Temmuz 2013 erken genel seçimlerinde Cumhuriyetçi Türk Partisi-Birleşik Güçler’den yeniden Girne Milletvekili seçildi. 16 Nisan 2016'da ise Başbakanlık görevini Hüseyin Özgürgün'e devretti. İngilizce bilmekte olup evli ve iki çocuk babasıdır. Alex Rocco Alessandro Federico Petricone, Jr. (29 Şubat 1936 - 18 Temmuz 2015) ya da bilinen adıyla Alex Rocco, Amerikalı oyuncu. "Baba" filminde Alex Rocco, "Moe Greene" isimli gözünden kurşunlanmış gazino sahibini canlandırıyordu. Rocco 1990 yılında "The Famous Teddy Z" filmindeki karakteriyle Emmy ödülüne sahip oldu. Rocco, Los Angeles'a taşındıktan sonra Bahai Dininin bir üyesi oldu. 1964 yılında Sandra Elaine Rocco ile evlenenen ünlü oyuncunun bu evlilikten Jennifer ve Marc isimli iki çocuğu oldu. 2001 yılında Sandra kanserden hayatını kaybetti. Alex Rocco ise 2005 yılında Shannon Wilcox ile ikinci evliliğini gerçekleştirdi. "The Godfather" (Baba) filminde canlandırdığı tek gözlü gazinocu karakteriyle bilinen Alex Rocco 79 yaşında hayatını kaybetti. Halk Mahkemesi (Almanya) Halk Mahkemesi (Almanca: Volksgerichtshof), Nazi Almanyası'nda kurulan özel mahkeme idi. Mahkeme, 1934 yılında Nazi lideri Adolf Hitler'in emri üzerine, Reichstag yangını üzerine açılan davanın sonuçsuz kalması üzerine kuruldu. Mahkeme; Üçüncü Reich'a karşı ihanet suçları içeren siyasi suçlar üzerinde yargı yetkisine sahipti . Bu suçlar mahkeme tarafından ülkenin savunma kabiliyetinin parçalanması olarak görüldü ve buna uygun olarak cezalandırıldı. Çok sayıda davada ölüm cezası verildi. Yargıç-Başkan Roland Freisler, Halk Mahkemelerinde, başta 20 Temmuz suikast girişimi olarak bilinen Adolf Hitler'i öldürme planını gerçekleştirmeye çalışan kişiler için açılan davada birçok idam cezası verdi. Mahkeme tarafından suçlu bulunanlardan çoğu, Berlin'deki Plötzensee Cezaevi'nde idam edildi. Bunun dışında Roland Freisler, Sophie Scholl ve kardeşi Hans Scholl başta olmak üzere diğer White Rose aktivistlerine açılan davada delil sunulmasına izin vermeden bir saatten az bir sürede davayı sonuçlandırdı ve hepsine idam cezası verdi. Halk Mahkemesindeki davalar, birkaç istisna dışında, kararlar duruşmalardan önceden alınıyordu. Hatta bu yüzden bazı davalar on beş dakika sürüyordu. Masumiyet karinesi prensibi olmadığı gibi sanıklar kendilerini yeterince temsil edemiyor ve bir avukata danışamıyordu. Davalıların, avukatlarıyla davadan önce görüşmesine neredeyse hiç izin verilmedi. Mahkemede savcı olmasına rağmen, soruları genellikle soran hakim olurdu. Davalıların, isnat edilen suçlarla ilgili cevap vermelerine izin verilmezdi. Hakim, sürekli olarak davalıya hakaretler ederdi. İncelemenin ardından, avukatlara herhangi bir açıklama veya soru olup olmadığını sorulur. Ama avukatlar sadece bir formalite icabı vardı ve avukatlar hiç konuşmaya yapmazdı. Hakim, daha sonra sanıklardan açıklama ister. Ancak sanık, açıklama yapmaya çalıştığı zaman hakim, sanığa daha fazla hakaret ediyor ve sanığa bağırıyordu. Hemen hemen çoğu davada insanlar "suçlu" bulunuyor ve cezalar veriliyordu. Aslında Stalingrad Savaşı öncesinde, siyasi suçlardan dolayı yargılanan insanlara verilen kararlarda suçlu bulunanlar düşüktü. Hatta bazı durumlarda avukatlar, sanıklarını daha rahat savunabiliyordu. Ancak, bu tür davaların yaklaşık üçte ikisinde, Gestapo duruşmaları takip ediyor ve serbest bırakılanları yeniden tutuklayıp toplama kampına gönderiyordu. Stalingrad Savaşı'ndaki yenilgiden sonra, Alman hükümetinde ve halk arasında yenilgi korkusu artmıştı. Halk Mahkemesi ise bu korkuları dile getirip, halkın zafere olan "inancını" kırmaya çalışan insanları acımasız bir şekilde cezalandırıyordu. Halkın Mahkemesindeki en tanınmış dava, 20 Temmuz suikast girişimi hakkında açılan davaydı. Dava 7 Ağustos 1944'te başladı. Duruşmalar, Ellassholzstrasse'deki Berlin Oda Mahkemesi'nde görülüyordu. Ernst Kaltenbrunner ve seçilmiş memurlar, parti memurları, askeri subaylar ve gazeteciler dahil olmak üzere yaklaşık 300 seyirci duruşmayı izliyordu. Bir film kamerası davayı götürülüyordu. Freisler, Sovyet başsavcısı olan Andrey Vyshinsky gibi sanıklara yüksek sesle ve şiddet içeren istismar konuşmaları yaptı. O kadar bağırıyordu ki kameramanlar, yüksek sesin kameraya zarar verdiğini o yüzden biraz daha alçak sesle konuşması için onu uyarmak zorunda kalmıştı. Mahkeme görüntüleri o zamanlar yayınlanmadı. Sanıklardan Erwin von Witzleben, Erich Hoepner, Paul von Hase, Peter Yorck von Wartenburg, Helmuth Stieff, Robert Bernardis, Friedrich Klausing ve Albrecht von Hagen, davada ilk yargılananlardı. Sanıklar perişan haldeydi. Kıyafetleri pisti, kemer takmak veya pantolonlar için askılık takmak yasaktı. Polis memurları, sanıkları kelepçeli olarak duruşmaya getirdi. Sanıklar, duruşmada bulunmayan avukatlarına danışamadı. Hiçbir sanığa