kendilerine karşı sorumlu olduğuna inandığı yeni gelenlerin gizemli galerisi uğruna düzenlediği geçit. Bunun dışında, insanlar için başka bir görev göremiyorum. Tüm sahtelikler demetinden bir başak, nasıl olsa kendini sıyırıyor, mühim olan uçarken yakalayabilmek onu bu kendine söz verdiği yegâne maceranın tek yoludur ne kitapların derinliklerinde yazar, ne de esintiyi artık yalnızca kıyıdaki banklarında değerlendiren yaşlı denizcilerin bakışlarında. İnsan kendisinden kaynaklanmayan bir emre itaat etmiş, ne anlamı olabilir bunun. Bugünün gerçekliğiyle, ondan daha iyi olmayan umutlu bir yerin gerçekliği insan bu etrafını çeviren zavallıca ağdan kurtulmalıdır. Her dolu dakika, içinde yüzyılların topal, kırık tarihinin yadsınmasını taşır. Başlarımızın üzerindeki o alev gibi parlayan sekizleri döndürmeye kendini adamış olanlar bunu ancak saf güçle başarabileceklerdir. Günümüzdeki tüm sistemler, sebepleriyle üzerinde düşünülünce, bir marangozun tezgahındaki aletlerden başka bir şey değildirler. Bu marangoz sensin. Bu aletlerin biri dışında hiçbirini kullanmamak ya da mesela çekiç kullanmanın hatalı ve saçma bir durum olduğunu öne sürecek kadar rendeye bağlanmak için, maalesef ki delilikten kudurmuş olmak gerekir. Oysa, her seferinde bir ayrımcı, Fransız ya da Rus devrimini baba nefreti (bu durumda söz konusu olan, düşen hükümdar) ya da Mallarmé'nin yapıtını zamanının sınıflar arası ilişkileri ile doyurucu biçimde açıklayabileceğini sanıyor. Eklektizmin hiçbir türü olmadan, her duruma uygun görünen bilgi aracına başvurmakta özgür olabilmeli insan. Yerkürenin bugün tanık olduğumuz türden ani bir sarsıntısı, tarihin en yakın evresinde insanlar üzerindeki çekici güçleri oldukça büyük olmuş, belirli bilgi biçimleri zorunluluklardan olmasa bile, en azından yeterliliklerinden şüphe duymamıza yetiyor. Kanıt olarak ise şu noktaya işaret edebilirim birbirlerinden çok farklı olsalar da günümüzün en uyanık, en cesur figürleri arasında yer alan Bataille, Caillois, Duthuit, Masson, Mabille, Léonora Carrington, Ernst, Etiemble, Péret, Colas, Seligman, Hénein her biri aynı kaygıya, şu soruya hızlı bir yanıt verme kaygısında Sosyal söylen olmadan, toplum da olamaz. istemi hakkında ne düşünmek gerekir arzulanabilecek bir topluma uygun düşecek söyleni seçmeye ve benimsemeye, bunu topluma zorla empoze etmeye ne hakkımız var. Bu noktada, Ortaçağ Felsefesine olduğu kadar melun bilimlere ( ki melun şiir sayesinde bu bilimlerle sözsüz, örtük bir bağ korunmuştur hep) duyulan ilginin bu savaş sırasında tekrar uyandığını söyleyebilirim. Ayrıca şunu da belirtmeliyim ki, dünyanın değişimi uğruna savaşlarını sürdüren, bu değişimin de sadece dünyanın ekonomik durumunun değişimiyle gerçekleşeceğine inananların kendi akılsal sistemlerine içlerinden yöneltilen ültimatoma benzer şey ulaştı pekala, sistem beni gücünle ele geçirmişsin, sana ruhumu ve bedenimi vermişim fakat bana söz verdiklerinin hiçbiri bana henüz ulaşmadı. Ayağını denk al. Beni kaçınılmaz olduğuna inandırdığın şey hala görünürde yok ve görünen o ki bazı engellere takıldığına inanabilecek duruma gelebilir insan. Eğer bu son savaş ve bu savaşın sunduğu birçok olanak da boşa giderse, senin bir parça kendini beğenmiş olduğunu düşünmek zorunda kalacağım ya da kim bilir sende temel bir bozukluk olduğunu, kendimden bile saklayamayacağım. Zavallı ölümlülerin şeytanı yerine göndermeleriyle övünmeleri, söylenene bakılırsa, şeytanın en sonunda insan kılığında kendini göstermeye karar vermesine sebep olurmuş, bu da öyle bir durum. Gerçek şu ki, 20. yüzyılın sonunda, gençlik yıllarında yaptığım gibi, her türlü konformizme karşı çıkma mecburiyetini duyuyorum ve bu karşı çıkmaya çok belirgin bir Sürrealist konformizmi de dahil ediyorum. Doğrusu günümüzde, pek çok tablo kendinden hiçbir şeyi feda etmeyi göze almamış, Chirico'nun, Picasso'nun, Ernst'in, Masson'un, Miro'nun, Tanguy'nin (ve gelecekte de Matta'nın) sayısız izleyicisinin öykünmelerinden edindikleri sözde değerler göz boyamaya çalışıyor sanat dünyasında ancak birisinin yaşamını riske atarak yolculuğa çıkılabileceğinin, izlenecek yolun asla korkuluklarla çevrili bir yol olmayacağını, her sanatçının Altın Post'u tek başına araması gerektiğini bilmeyenlerin sözde tabloları. Her devirden çok günümüzde, 1942'de, muhalefet ilkesinin güçlendirilmesi gerekiyor. Başarıya ulaşmış her düşünce, yıkıma hızla sürüklenir. Şu gerçeğe tam olarak inanması gerekiyor insanın belli bir konuda genel bir görüş birliğine varılmışsa, bireysel direniş hapishaneden çıkış için tek anahtardır artık. Fakat bu direniş aydınlatıcı ve belirgin olmalı. İçgüdüsel olarak kendisinden daha kalabalık bir meclisin oyuna karşı çıkmaya açıkça karar veremeyen bir meclisin oybirliğine, karşı çıkacağım kesin, fakat şu da kesin ki yine aynı içgüdüyle oyumu insanı özgürleştirmek için çabalayan ancak henüz kesinlikler tarafından test edilmemiş bir yol izleyen, yükselen kişilerden yana kullanacağım. Doğrunun, idrak edilmek için değil, sadece kölesine gülermiş gibi ortaya çıktığı tartışılmaz olan tarihsel süreç göz önüne alınırsa, sürekli yenilenen, bir kaldıraç gibi hareket eden azınlığı neden desteklediğim anlaşılır benim en büyük amacım, benden sonrakilere, bu azınlığın kuramsal anlamını sonsuza dek aktarılabilir biçimde bırakmak olurdu. Duchesne Baba'nın Dönüşü Duchesne baba oldukça dinlenmiş gözüküyor. Fiziksel ve ahlaksal anlamda, ne tarafa dönse, kokarcalar bu yürüyüşün kraliçeleri olmuş. Eski yıpranmış kabuklardan üniformalarıyla Paris kahvelerinin teraslarındaki nazik beyler, zaferle geri dönen, tekmelerle zorla trene bindirilen Sistersiyen ve Trapistler, elli gramlık at ciğeri olmak için – ve daha sonra aynı ciğeri iki yer elması karşılığında geri vererek- banliyölerde sabah erkenden alfabetik sıraya girip bekleyenler, - bu arada sen, paranla, Lapérouse'da, listeye bile bakmadan cumhuriyet döküme gönderilmiş böylece senin en büyük sembolik çaban geri gelip senin yüzüne tükürebilir ve bütün bunla güya donmuş bıyıklı bir adamın gölgede kusmaktan kravatını fırçalayan adamın gözü altında olur- itiraf edin, hiç de kötü değil. Fakat, kahretsin ki, başaracağız, başaracağız, mutlaka başaracağız. Bilmem, o üç kuruşa sattıkları, yağmur yağınca da bedavaya verdikleri zarif çizgili kumaşı içinde donsuzların cinsel organlarını, denizin sesiyle sallandırdıkları kumaşı bilir misiniz. Son zamanlarda pek giyilmiyordu ama kahretsin, tekrar moda oluyor, hem de fena halde moda olacak yakında. Tanrı şu anda bize küçük erkek kardeşler yapmakla uğraşıyor, denizin sesiyle bize geri gelecekler. Saint-Ouen kapısından, Vanves kapısına kadar olan bütün süprüntüyü süpüreceğim ve bu sefer söz veriyorum Yüce Varlık adına beni susturamayacaklar, bütün bunlar çok sıkı kurallara göre gerçekleşmeyecek, sana evde kalmanı ve açlığını önemsememeni buyuran o umursamaz., kitapları yutmayı reddetmenin vakti geldi artık. Kahretsin, kafanı kaldır ve sokağa bak – ne kadar tuhaf, belirsiz ve korunmalı değil mi. Oysa senin olabilir, harika bir şey bu. Evrensel zeka şüphesiz hiçbir zaman insana bahşedilmediği ve evrensel bilginin insanlar içindeki paylaşım süreci kesildiği sürece, bir dahinin araştırma alanını ve dolayısıyla yetkileri dışında kalan alanını aşan konular üzerindeki talepleri hakkında şüphe duymak en iyisi. Büyük matematikçi, terliklerini giyip, gazetesine daldığında, davranışlarında hiçbir özel ihtişam yoktur. Ondan tek isteyebileceğimiz şey, sabit saatlerde matematikten bahsetmesidir. Hiçbir insan omzu tüm bilimi taşıyamaz. İnsanlar başta tüm bilimin Tanrı'nın bir niteliği olduğunu iddia ettiler ve Tanrı'nın sureti ne göre yaratıldığına inanan insan bu tüm bilime özenmeye zorlandı. Bu iki saçmalığa da aynı anda son vermenin vakti geldi. İnsanın izin verdiği ya da emrettiği hiçbir şeye kesin ve dokunulmaz gözüyle bakılamaz ve kült olan daha tanrısallaştırılmış istemlere boyun eğmeyi gerektiriyorsa, daha az kült olur. Bu çekincelerin doğal olarak istenmiş bir bağımlılığa ve saygının aydınlatılmış biçimlerine karşı işlemesini engellemek gerekir. Bu bağlamda, bana karşı çıkılacağı kesin, ben bu mistisizm hakkındaki suçlamalara kulak bile asmıyorum, usumu onun nerede olduğunu merak etmekten kimse alıkoyamaz, insanı, ilk olarak kendi varlığıyla övünmesinin, yaratımın vazgeçilmez kralı olmadığına ikna etmenin kötü bir fikir olmadığını düşünüyorum. Bu fikir, bana en azından şiirdeki dengeler hakkında birkaç bakış açısı bu fikri veren gerçek ise ister istemez, bir tür dolaylı etkinlik kazandırıyor. Kendine tamamen hâkim, en yetkin ve alanındaki tüm engelleri aşmak için en uygun olan rasyonel düşünce, alanının dışında tatbik edildiği vakit bana hep en tuhaf basmakalıp bencillikler hoş görülebilecekmiş gibi geliyor. Bahsettiğim şaşkınlığı ilk olarak düşüncesinin gücü ve genişliği açısından eşsiz birisiyle konuşurken yaşadım. Meksika'da, Patzcuaro'daydık yirmi kafesten yükselen alaycı kuşların çığlıkları arasında, çiçeklerle bezenmiş verandaya tepeden bakan avlu boyunca ileri-geri yürüyüşümüz gözümün önünde canlanıyor. Devrimizin en önemli birkaç olayını yönetmiş, sinirli ve güzel eli, çevremizde merakla gezinen köpeği okşayarak dinleniyordu. Köpeklerden bahsetti ve ben bu esnada dilinin kusursuzluğunu nasıl yitirdiğini, titiz bir dikkate sahip zihninin, yavaş yavaş nasıl gevşediğini fark ettim. Kendini sevgiye teslim etmiş hayvanın, doğal iyiliğinden ve hatta herkes gibi, bağlılığından bahsetti. Ancak insanlar söz konusu olduğunda bir anlam kazanabilecek duyguları, hayvanlara yakıştırmanın şüphesiz ne kadar keyfi bir şey olduğunu anlatmayı denedim bu durumda sivrisineğin bilinçli bir merhametsizlikle, ıstakozun kasıtlı gericilikle suçlanmasının önlenemeyeceğini anlatmaya çalıştım. İçerlediği ve benim argümanlarımın yolunda ilerlemek istemediği kesindi ısrar etti – ve bu zaafı, geri dönüp bakınca kendini insanların davalarına tüm varlığıyla adayışına karşılık, insanların ona tanıdıkları trajik kaderi düşününce, benim için daha dokunaklı bir anlam kazandı- bu köpeğin, kelimenin tam anlamıyla ona karşı dostluk duymasına ne kadar önem verdiği belli oluyordu. Fakat ben yine de, hayvanların dünyasına yöneltilen bu antropomorfik bakışın, hiç iyi olmayan, kolaya kaçan bir düşünüş biçimini ele vermek konusunda ısrarcıyım. Hayvanların dünyasını anlayabilmek için pencerelerin boylu boyunca ütopik manzaralara açılması hususunda, hiçbir sakınca görmüyorum. Yaşadığımız devire benzer bir devirde, Cyrano de Bergerac'a, Gulliver'e özgü tüm yolculuklar, amacı çağın geleneksel tüm düşünce biçimlerine meydan okuyan tüm düşünceler, yokluğunu somut biçimde hissettiklerimizin hepsi hoş görülebilir. Biraz dolaştıktan sonra, terk ettiğimiz ülkeden daha sıkı denetlenen topraklara varmanın müthiş ihtimalini de hesaba katmak gerekir sizi bugün davet ettiğim yolculuk bu değil elbette. Büyük Saydamlar İnsan belki de evrenin merkezi falan değildir. Hatta daha da ileri gidersek, hayvansal aşamada insana kendi davranışının tuhaflığı kadar tuhaf gelebilecek su sineği ya da balina gibi yaratıkların var olabileceğini söyleyebiliriz. Bu yaratıkların, hayal edilebilecek herhangi bir gizleme sayesinde insanın duyumsal sisteminden kaçabilir olmalarına hiçbir engel yok zaten bu gizlenme ihtimali biçim teorisi ve taklitçi hayvanlar üzerinde yapılan çalışmaları doğrular nitelikte. Her ne kadar bu fikir insanı kendi evreninin sabit koşulları içinde yorumlamaktan öteye gidemeyecek olsa da,-tıpkı karınca yuvasına bir tekme attıktan sonra karıncayı altından tasarlayabileceğini sanan çocuk gibiönünde sonsuz bir kurgusal alan uzanıyor bu düşüncenin. İnsanın gücünün sadece kurban ya da tanık olmaya yettiği kiklos tipi rahatsızlıklar ya da bugüne kadar ulaşmış, üzerinde son derece yetersiz yorumların öne sürüldüğü, savaş gibi durumlar düşünülünce, şu seçenek hiç de akıldışı gözükmüyor en gözü pek tümevarım yönetiminden asla sapmayacak geniş kapsamlı bir işin içinde, bu türden varsayımsal yaratıkların, (kendilerini bize ancak gizemli bir biçimde, biz korkarken ya da olasılıklara açıkken gösteren) yaratıkların yapıları ve tabiatlarını inanılır kılacak noktaya kadar inceleme olanağı. Sanıyorum ki, bunları söylerken Novalis'in şu tespitinden pek de uzaklaşmıyorum Gerçekte, parazitleri olduğumuz bir hayvanın içinde yaşıyoruz. Bu hayvanın yapısı bizimkini, bizimki de onunkini belirliyor. Ve William James'in şu düşüncesiyle de uyum içinde olduğumu düşünüyorum Kim bilir, belki de, doğa içinde, varlıklarının farkında bile olmadıklarımızın yanında, evlerimizde beslediğimiz kedi ve köpekler kadar bile küçük bir yer kaplamıyoruzdur. Bilginler bile bu görüşü yalanlamıyorlar Belki de etrafımızda, bizlerle aynı düzeyde yapılanmış fakat bizlerden farklı yaratıklar, mesela albüminleri düz olan insanlar dolaşıyordur. Emile Duclaux, Pasteur Enstitüsü'nün eski müdürü, böyle söylüyor. Yeni bir söylen mi. Bir seraptan kaynaklandığına inandırmamız gerekir mi o canlıları, yoksa kendilerini görünür kılmaları için onlara bir şans verilmesi mi gerekir. Türkçede ilk defa manifestoları bir arada… Fütürizmin tüm Sinemanın pulp kültüründen felsefi boyutuna dek yeraltından popüler vizyona kadar manifestosal sunumu.. Yeni kavramlar, yeni terimler ve düzene yepyeni bir saldırı, hack in gerçek doğasına gizli Marxist bir yenidenlik yolculuğu. Sadece Tizara'nın değil tüm dadaistlerin manifestolarını bir araya getiren bir çalışma. [1]* Dostoyevski, Suç ve Ceza - Çev. Ali Şan, Cem Yayınevi 2002 [2]* Pascal [3]* Barrès, Proust [4]* Rüyanın derinliğinin göz önüne alınması gerekir. Ben, çoğu zaman yalnızca en yüzeysel katmanlarından bulup çıkarabildiklerimi anımsıyorum. Rüya üzerine kafa yorarken en çok hoşuma giden, uyanık halde yüzeyin altına gömülen tüm şeyler, önceki günün akışı sırasında yaptığım işler hakkında unuttuğum her şey, koyu ağaç yaprakları, aptal dallardır. Benzer şekilde, gerçeklik te de düşmeyi yeğlerim. [9]* Şayet bir ressam olsaydım, şüphesiz bu görsel tasvir benim için diğerinden daha büyük önem taşıyacaktı. Büyük olasılıkla, olayı belirleyen şey benim önceki yatkınlıklarım olmuştu. O günden beri, dikkatimi isteyerek benzer hayaletler üzerinde yoğunlaştırma fırsatım oldu ve bunların da tamamıyla işitsel fenomenler kadar aşikâr olduğunu biliyorum. Elimin altında bir kalem ve beyaz kâğıt bulunsaydı, bunların taslağını ana hatlarıyla yapabilirdim. Burada bir kez daha, bunun resim çizmek değil, yalnızca taslak yapmak meselesi olduğunu tekrarlamak isterim. Bu şekilde, bir ağacı, bir dalgayı, bir müzik aletini hâlihazırda en kabataslağını dahi yapmaktan aciz olduğum her türlü nesneyi resmedebilirdim. Yolumu tekrar bulabileceğime ikna olmuş şekilde, ilk bakışta hiçbir yere çıkmıyormuş gibi görünen bir satırlar labirentinin içine dalardım. Ve gözlerimi açmamla, hiçbir zaman görülmemiş bir şeyin çok güçlü olan etkisinin altında kalırdım. Söylemekte olduğum şeylerin kanıtı pek çok kereler Robert Desnos tarafından sunulmuştur İkna olmak için yalnızca birkaç çiziminin (Romeo ve Juliet, Bu Sabah Bir Adam Öldü, vb.) bulunduğu Feuilles libres dergisinin 36'cı sayısına göz gezdirmek yeterlidir bunlar söz konusu dergi tarafından bir delinin çizimleri olarak yorumlanmış ve bu şekilde yayımlanmıştır. [10]* Knut Hamsun, başımdan geçmiş olan bu tür bir açığa çıkma anını açlığa yoruyor ve haklı olabilir. (Doğrusu, hayatımın o döneminde her gün yemek yemiyordum [11]* Knut Hamsun - Açlık, Çev. Ahmet Cemal, Can Yayınevi 1984 Appolinarie, Chirico'nun ilk resimlerinin senestetik bozuklukların (migren, kolik vb.) etkisi altında yapıldığını öne sürmüştür. [12]* Kendime ilişkin düşüncemin yanılmazlığına gitgide daha çok inanmaya başladım ve bu fazlasıyla adil sayılabilir. Yine de insanın dışarıdan gelen ilk dikkat dağınıklığının merhametine kaldığı bu düşünce yazımında birtakım patlamalar olabilir. Aksini iddia etmek bizim açımızdan bağışlanamaz bir hareket olacaktır. Tanım itibarıyla, düşünce güçlüdür ve kendisini kolay kolay hataya düşerken yakalamaz. Bu aşikâr zayıflıkların sorumluluğu, düşünceye dışarıdan gelen telkinlere yüklenmelidir. İnsan ve koşullar genellikle olayların ideal sırasını değişikliğe uğratır, kusurlu görünmelerinin nedeni de budur. Aynısı Reformasyon'da da olmuştu karşımıza Protestanlık yerine Luthercilik çıktı. ) [23]* Hükümet raporu'nun İngilizcedeki karşılığı white paper olduğundan çeviride kaybolacak bir kelime oyunu yapılmıştır-ç.n [24]* Genel anlamıyla sorumluluk kavramına ve bireyin sorumluluk derecesini belirleyen tıbbi-hukuki etkenlere ilişkin olarak besleyebileceğim çekinceler her ne olursa olsun ve benim açımdan herhangi türden bir ehliyet prensibini kabul etmek her ne kadar güç olsa da, Sürrealist karakteri gün gibi aşikâr olan ilk cezalandırılabilir suçların ne şekilde yargılanacağını bilmek isterdim. Sanık aklanacak mı yoksa hafifletici sebepler nedeniyle sadece lehte düşünme hakkı mı kullanılacak. Günümüzde Basın'ı yöneten kanunları ihlalin hemen hemen hiçbir baskı altında tutulmaması üzüntü verici bir durumdur çünkü şayet böyle olmasaydı çok yakında şu türden bir davayla karşılaşabilirdik Sanık, halkın ar ve ahlak duygularını incitici nitelikte bir kitap yayımlamıştır. Birçok pek saygın ve onurlu vatandaşı ona karşı bir şikâyette bulunmuştur ve ayrıca, iftira ve karalama ile suçlanmaktadır. Orduyu küçük düşürme ve hakaret, cinayete, tecavüze vb. teşvik gibi kendisine yüklenmiş diğer pek çok türde suç söz konusudur. Üstüne üstlük, sanık ifade edilen suçların çoğunu suçlayan kişilerle birlik olup açıkça lanetlemek bakımından hiç zaman kaybetmemiştir. Tek savunması, söz konusu kitabın onu imzalayan kişi nezdinde herhangi bir erdem veya erdem eksikliği meselesine meydan vermeyen bir Sürrealist terkipten başka bir şey olmaması nedeniyle kendisini bu kitabın yazarı olarak düşünmediğini iddia etmesidir dahası, tek yaptığı akabinde hiçbir fikir beyan etmeden bir belgeyi kopyalamak olmuştur ve kendisi de en azından davayı yöneten yargıç kadar suçlanan metne yabancıdır. Sürrealist yöntemler oldukça geniş bir alanda kabul görmeye başlar başlamaz, bir kitabın yayımlanması konusunda geçerli olan şey, pek çok başka eylem açısından da geçerli olacaktır. Bu meydana geldiğinde, tüm mahkemelerimizin ve talihsizliklerimizin kaynağı olan yaygın ahlak anlayışının yerini yeni bir ahlak anlayışı almalıdır. [25]* Rimbaud [26]* Yine, yine... Kesinlikle bu konunun derinliklerine inmemiz gerek. Bugün, 8 Haziran 1924'te saat bir sularında bir ses bana şöyle fısıldadı Béthune, Béthune. Bunun anlamı neydi. Béthune'a bir kez olsun gitmemiştim ve Fransa haritası üzerinde bulunabileceği yere dair sadece son derece müphem bir fikre sahibim. Béthune, bana hiçbir şey çağrıştırmıyor hatta Üç Silahşörler'in bir sahnesini bile. Belki de, beni bekleyen bir şeyin bulunduğu Béthune'a gitmem gerekirdi bu, gerçekten de çok kolay olacaktı. Birileri bana Chesterton'ın bir kitabındaki, belirli bir kentte aradığı kişiyi bulmak için à çok küçük bir ayrıntıyla dahi olsa, dışarıdan baktığında ona bir şekilde anormal görünen evleri çatısından mahzenine kadar köşe bucak arayan bir dedektif kahramandan söz etmişti. Bu da, diğerleri kadar iyi bir sistem. Benzer şekilde, 1919 yılında Soupault kapıcıya Phlippe Soupault'nun gerçekte orada yaşayıp yaşamadığını sormak için pek çok binaya girmişti. Tahminimce, olumlu bir cevap onu şaşırtmayacaktı. Gidip, adamın kapısını çalacaktı.) [*] energumen sahip olması gerekenin üzerinde bir güce sahip insan. (ç.n.) [*] Hatta mı. diyecek insanlar. Aslında gerektiği kadar yavaş biçimde –böylece Sürrealizm'in şiir uzmanları, sanat eleştirmenleri ve dar görüşlü psikologları sinirlendiren belirli bir biçimde entelektüel merakının tadını da kaçırmadan–, ani bir patlama olmadan, işçilerin düşünce biçimine doğru –ki tanım itibariyle sınıf mücadelesi için duyulan devrimci kaygının beraberinde getirmediği bir dizi girişimde bizi takip etmeye eğilimlidir– hareket etmek bize kalmış. Toplumun tek ilginç parçasının sistematik olarak diğer parçanın başının ne yaptığı bilgisinden yoksun bırakıldığı gerçeğine üzülen ilk biziz. Kendini yalnızca kurtuluşuyla bağlantılı fikirlere adayacak zamanı var, bu da onun çabuk bir güvensizlikle, isteyerek veya değil, kendi alanının dışında üstlenilen her şeyi karıştırmasına neden oluyor. Çünkü sosyal problem sadece ortaya atılan problemden ibaret değil. Bu yüzden Sürrealizm'in kendi takdire değer etkinlikteki düşüncelerinden az da olsa sapmaması şaşırtıcı değildir. Gençliğin bir bölümü ağır işlerde çalışır, diğer az çok alaycı bölümü de onları izler. Bunun karşılığında başlangıç olarak, yalnızca vicdani ilkelerle silahlanmış bir grup adam –zengin ailelere mensup olmaları onların da fakirlik karşısında zenginliği seçeceği anlamına gelmez– kesin ayrıcalıkların eşiğinde durmak dışında ne yapabilir. En içten arzumuz, şaşırtıcı bulduğumuz fikirlerden oluşan bir çekirdeği bu insanların erişebileceği bir noktada tutmak. Bu arada bu fikirlerin amaca ulaştıracak araçlardan amacın kendisine dönüşmemesi için dikkatli olmamız gerekiyor. Amaç, kendimize rağmen ait olduğumuz bir sınıfın taleplerinin tamamen yok edilmesi olmalıdır ve bunları kendi içimizde yok etmeden dışımızda da yok edemeyiz. [*] Ve her neyse, devrimin canı cehenneme. Sürrealist grubun üyesiyken söylediği tarihi söz. – Şüphesiz. [*] Daha kesin olamazdım bu satırlar La Révolution Surréaliste'de ilk çıktığından beri öyle bir lanetleme korosunun hedefi oldum ki, bütün bunlarda övünebileceğim bir şey varsa o da bu kitlesel katliamı bir süreliğine ertelemiş olmamdır. Uzun zamandır açık olduğumu bildiğim tek suçlama, şüphesiz fazla hoşgörülü olmamdır gerçek arkadaş çevrem dışında bunu belirten açık görüşlü insanlar da oldu. Belirli bir etkinlik veya etkisizlik konusunda kişisel mazeretler işin içine girince zaman zaman aşırı derecede toleranslı olduğum doğru. Genel olarak varsayılan bazı fikirler şüphe konusu olmadıkça, –bunu dürüstçe söyleyebilirim– şunun hakaretlerini, bunun tuhaflıklarını, bir diğerinin gerçek yetenek yoksunluğunu görmezden geldim. Bu konuda bir yanlışlık olmasın bu bozukluğu düzeltmeye çalışıyorum. [*] Man is what he eats , Feuerbach. (ç.n.) [*] Kelebek olmadan önce bir böceğin, koza veya kozasız olarak geçirdiği başkalaşma evresi. (TDK) [*] Bu idrak bazı açılardan ne kadar üzücü olursa olsun, kanımca Sürrealizm, dipsiz uçurumun üzerindeki bu daracık köprü, hiçbir koşulda tırabzanlarla çevrelenemez. İyi veya kötü huylarının bize katılmaya sevk edeceği kişilerin samimiyetine güvenmek için haklı sebeplerimiz var. Şu anda, onlardan şüphesiz ve sonsuz bir sadakat beklemek çok şey istemek olur, bu da onlarda hiçbir nihai ilerleme olmayacağına dair acımasız bir önyargıyla aynı kapıya çıkar. Yalnızca sunduğu birkaç sayfanın tümüyle sanatsal niteliklerine dayanarak kendisini size övmeyi düşünen 20 yaşında bir adamın düşüncesinin sağlamlığı nasıl sınanır, kısıtlamalara karşı duyduğu dehşet, sundukları bunlara maruz kaldığını kanıtlıyorsa, onları zorlayamayacağı anlamına gelmez. Böyle olduğu halde, değişmez bir fikrin canlanması, mutlak olarak bu genç adama ve ona getireceği harekete bağlıdır. Ne kadar kuru umutlar. Bunu düşünmeye fırsat bulamadan başka bir yirmilik çıkıveriyor. Gerçek güzelliği gençliğin tazeliğinden ayırmak çok zordur. [*] Eski hekimlikte henüz mikroplar bilinmezken epidemik ve bulaşıcı hastalıkların (kolera, veba, tifüs) topraktan zararlı sızıntılar ve yayılmalar sonucu oluştuğunu belirtmek için kullanılan sözcük. (ç.n.) [*] Rimbaud. [*] Friedrich Engels, La Morale et le droit. Vérités éternelles. [*] Leon Troçki, Devrim ve Kültür , Clarté, 1 Kasım 1923 [*] Freud der ki, sinirsel hastalıkların patolojisini araştırdıkça, onların insanın ruhsal hayatının diğer olgularıyla, hatta en çok önem verdiklerimizle bağlantılarını da görmeye başlarız. Ve göründüğümüzün aksine, gerçekliğin bizi ne kadar az tatmin ettiğini görürüz böylece, içimizdeki bastırmaların altında, arzularımızı uygulayarak asıl varoluşumuzun yetersizliğini telafi eden bir fantezi dünyası yaratırız. Başarılı olan faal insan [ başarılı olan bu terminolojinin sorumluluğunu Freud'a bıraktığımı söylememe gerek yok] bu arzu-fantezileri gerçeğe dönüştürebilendir. Bu dönüştürme dış koşullar veya bireyin zayıflığı yüzünden başarısız olduğunda, kişi gerçekliğe sırt çevirir hayallerindeki daha mutlu dünyaya çekilir hastalık durumunda, onların içeriklerini semptomlara dönüştürür. Belirli elverişli koşullarda, çocukluk alemine çekilerek gerçeklikten uzaklaşmak yerine, fantezilerinden gerçekliğe doğru hareket etmek için başka bir yol bulabilir eğer –psikolojik olarak çok gizemli olan– sanatsal bir kabiliyeti varsa, hayallerini semptomlar yerine sanatsal yaratılara dönüştürebileceğine inanıyorum. Böylelikle nevroz akıbetinden kaçabilir ve, bu sapma vasıtasıyla, gerçeklikle ilişki kurabilir. [*] Bu iki prosedürün değerini güçlü bir şekilde vurgulamak zorunda hissediyorsam bunun nedeni düşünsel bir deva teşkil ediyor gibi görünmeleri değil, deneyimli bir gözlemci için karışıklık ve hileye diğerlerinden daha az yatkın olmaları ve hala insana kaynaklarıyla ilgili adil bir fikir verebilmek için bulabildiğimiz en iyi şey olmalarıdır. Hayatın bize dayattığı koşullar, görünüşte sebepsiz olan öğretilmiş bir uygulamayı kesintisiz olarak gerçekleştirmeyi neredeyse imkansız kılıyor. Çekinmeden böyle girişimlerde bulunanlar, bazıları daha sonra ne kadar uzak düşmüş olursa olsun, bir gün içsel masal dünyasının kalbine bu kadar yararsızca fırlatılmış olmayacaklar. Bu büyülü dünyayla karşılaştırıldığında, zihnin önceden tasarlanmış herhangi bir etkinliğine geri dönmek, çağdaşları onun üzerine ne kadar yemin ederse etsin, onlara ancak üzücü bir davranış olarak görünecek. Herkesin kullanabileceği bu çok doğrudan vasıtalar, ne zaman –esasen şimdiki gibi sanat eserleri yaratma değil– kendi içimizde güçlükle gördüğümüz bütün güzellik, bütün sevgi, bütün erdemin muazzam bir yoğunlukla parladığı, varlığımızın henüz ortaya çıkmamış ama ortaya çıkabilecek bölümünü aydınlatma meselesi tartışılsa teşvik etmekte ısrarcı olduğumuz vasıtalar, tek vasıtalar değildir. Özellikle, şimdilerde sanata ve hayata uygulanması sonucunda dikkati artık gerçek veya hayali olan üzerinde değil, bunu nasıl ifade edebilirim, gerçekliğin öbür tarafında tutacak kusursuz aldatma teknikleriyle ilgili büyük beklentiler var. İnsan çözümsüz sorunlar yüzünden bitemeyen romanlar hayal etmekten hoşlanır. Ne zaman birkaç önemsiz özellikle bol keseden tanımlanmış karakterlerin, tamamen tahmin edilebilir şekilde davranarak tahmin edilemeyen bir sonuca doğru gittiği, veya tersine, psikolojinin büyük görevlerini insanlar ve olaylar pahasına baştan savma bir şekilde yerine getirmeye çalışmaktan vazgeçerek iki uç arasında bir salise durup, oraya olayların tohumlarını ektiği veya mekanın gerçeğe benzerliğinin ilk defa, en sıradanından en açık seçik tanımlananına kadar nesnelerin sadece rüyalarda sahip olduğu tuhaf sembolik hayatı bizden gizlemeyi bıraktığı ya da yapının fazlasıyla basit olduğu, ancak genellikle yorgunluğu tarif etmek için kullanılan sözcüklerin bir kaçırılma sahnesini betimlemek için kullanıldığı veya mutlu sözcüklerin büyük bir kesinlikle bir fırtınayı tanımlamak için vb. kullanıldığı bir roman göreceğiz. Bu küçültücü gerçekçi deliliklere son verme vaktinin geldiğini düşünen hiç kimse, kendi seçimini yaratmakta zorlanmayacaktır. [*] 8 Haziran 1945'te Çekoslovakya'daki Theresienstadt toplama kampında tifüsten ölmüştür. (ç.n) [*] 12 heceli mısra. (ç.n) [*] Candide, 9 Ocak 1930. [*] krş. Corps et biens (Nouvelle Revue Française, 1930), son sayfalar. [*] Etiyopya'nın doğusunda bir kent. Rimbaud, 1800'lerin son çeyreğinde bir süre burada yaşamıştır. (ç.n) [*] Hans Christian Andersen'in bir masalı. (ç.n) [*] krş. A Suivre , Variétés, Haziran 1929 [*] René Daumal, Feux à volonté , Le Grand jeu, Bahar 1929. [*] [*] İkinci Sürrealist Manifesto'nun bu pasajı yazıldıktan üç hafta sonra, Desnos'un bu pasajdan iki gün önce, Documents'un 5. sayısında yayımlanan Le Mystère d'Abraham juif (Yahudi Abraham'ın gizemi) başlıklı makalesinden haberdar oldum. 13 Kasım'da şöyle yazdım Şüphesiz Desnos ve ben, birbirimizden tamamen bağımsız olarak hareket etmemize rağmen, aynı anda aynı tecrübeyi yaşamışız. Birimizin diğerinin neyle uğraştığını duymuş olup olmadığını saptamak faydalı olacaktır, ve şunu kesin olarak söyleyebilirim ki Yahudi Abraham'ın adı, asla birimiz tarafından diğerinin yanında telaffuz edilmedi. Desnos'un metnine eşlik eden üç figürden ikisi (bunların kabalığını bizzat kınamalıyım öncelikle, on yedinci yüzyıldan kalmalar) tam da daha sonra bahsettiğim Flamel'in. Böyle bir şey Desnos ve bana ilk kez olmuyor. (Örneğin, La Nouvelle Revue Française tarafından yayımlanan Les Pas perdus'deki Entrée des médiums a, Les mots san rides e bakın.) Duygusal bağlardan daha uzun ömürlü olabilen böyle medyumistik olguların belirmesi kadar önem verdiğim başka bir şey yoktur. Bu vesile ile, Nadja'da yeterli şekilde gösterdiğime inandığım gibi, değişec değilim. Daha sonra, Bay G.-H. Rivière bana, Documents'da, Desnos'un Yahudi Abraham'ın adını ilk kez dergi kendisinden onunla ilgili bir yazı yazmasını istediğinde duyduğu bilgisini verdi. Beni doğrudan düşünce iletimi hipotezimi terk etmek zorunda bırakan bu bilgi, bana öyle geliyor ki gözlemimin genel mantığını geçersiz kılmamaktadır. Ancak insanların bana bu okültleştirmenin nasıl sağlanabileceğini sormalarını bekliyorum. Sürrealizm'in birkaç dizeyle bitmesinden memnun olacak bu parazitçe ve Fransız eğilimi bozmak için harcanan çabadan bağımsız olarak, bugün değişik nedenlerden itibar edilmeyen bilimleri ciddi olarak incelemenin zaman kaybı olmayacağını düşünüyorum. Bu bilimlerin en eskilerinden astroloji, ve modern bilimlerden metafizikten (özellikle doğaüstü algılama konusundaki çalışmalardan) bahsediyorum. Mesele, bu bilimlere minimum güvensizlikle yaklaşmaktan ibarettir, ve bunun için iki durumda da, olasılıkların hesaplanması konusunda kati – ve müspet – bir fikre sahip olmak yeterlidir. Önemli olan, bu hesaplamayı bizim yerimize yapması için kimseye, hiçbir koşulda itimat etmememiz gerektiğidir. Örneğin, bazı deneklerin, çizen kişinin bilgisi dışında ışık geçirmeyen kapalı bir zarfa konan resimleri, onları görmeden yeniden çizme yeteneğine sahip olup olmadıkları sorusuna kayıtsız kalamayız. Salon oyunları olarak tasarlanan, ve eğlence olarak değerleri, gözümdeki önemlerini hiçbir şekilde azaltmayan çeşitli deneyler sırasında ara sıra aynı odada birçok kişi tarafından eşzamanlı olarak yazılan Sürrealist metinlerde, tek bir cümle veya resim oluşturmak amacıyla herkesin sadece bir öğesini sağladığı (özne, yüklem, veya sıfat – baş, karın veya bacaklar) ortak çalışmalarda ( Le cadavre exquis , krş. La Révolution surréaliste, sayı 9 ve 10 Variétés, Haziran 1929), belirsiz bir şeyi tanımlarken ( Le Dialogue en 1928 , krş. La Révolution surréaliste, sayı 11), tamamen beklenmedik bir duruma yol açacak olayları tahmin ederken ( Jeux surréalistes , krş. Variétés, Haziran 1929) vs., düşüncenin garip bir olanağını açığa çıkardığımıza inanıyoruz, birleştirilebilme olanağını. Bu suretle çok çarpıcı ilişkiler kurulduğu, olağanüstü benzerliklerin meydana çıktığı, çoğu kez açıklanamaz bir reddedilemezlik faktörünün işe karıştığı, kısaca bunun en sıradışı buluşma zeminlerinden biri olduğu gerçektir. Fakat henüz sadece nerede olduğunu tahmin etme aşamasındayız. Kaldı ki, bu alanda yalnızca kendi kaynaklarımıza güvenmenin saçma bir kibir gösterisi olacağı ortadadır. Olasılık hesabının gerekliliklerinden başka, ki metafizikte bunlar neredeyse her zaman insanın en küçük iddiadan elde edebileceği çıkarla orantısızdır ve bizi başlangıçta sayımızın on veya yüz kat artmasını beklemeye mecbur edecektir, özellikle hepsine akademik psikolojinin aşılandığı kişiler arasında kabul görmeyen çözülme ve geleceği görebilme kabiliyetini de dikkate almalıyız. Bu münasebetle hiçbir şey, hem normal hem diğer dünyadan alınmış belirli denekleri, hem yan gösterinin hem muayenehanenin ruhuna meydan okuyarak, yani tek kelimeyle Sürrealist bir tavırla izlemeye çalışmaktan daha faydalı olmayacaktır. Bu gözlemlerin sonucu, herhangi bir şiirselleştirmeye olanak vermeden, doğalcı bir biçimde kaydedilmelidir. Bir kere daha, çok az sayıda da olsa gerçekten varolan medyumlara teslim olmamızı, ve yaptığımız şeyden – fazla değer biçmemek gereken – çıkarımızı, ilk mesajlarının sunduğu çıkara tabi kılmamızı talep ediyorum. Histeriye şükürler olsun, demiştik Aragon ve ben, ve onun çatılar boyunca savrulan genç, çıplak kadınlardan oluşan maiyetine. Kadın meselesi, dünyadaki en harika ve rahatsız edici meseledir. Öyle ki, yozlaşmamış bir adamın sadece Devrime değil, aşka da duyması gereken güven, bizi yeniden ona götürür. Israrcılığım şimdiye kadar çok fazla atışmaya neden olduğu için, bu hususta daha da çok ısrar ediyorum. Evet, inanıyorum ki, ve hep inandım, aşktan vazgeçmek, ideolojik bir bahaneyle de olsa, bir nebze zeka sahibi bir insanın hayatı boyunca işleyebileceği en telafisi olmayan suçlardandır. İsmi lazım değil, kendini devrimci olarak gören bir adam, bizi aşkın burjuva bir toplumda imkansız olduğuna inandırmak istiyor bir diğeri kendisini aşktan daha kıskanç bir davaya adamış gibi yapıyor gerçek şu ki hemen hemen hiç kimsenin, saplantılı kurtuluş fikirlerinin ve ruhun lanetlenmesinin insanın yüce gelişimi için içinde harmanlanıp birleştiği, aşkın aydınlık günışığına bile bile hakaret etmeye cesareti yok. Bu konuda beklenti içinde ve algıları açık durumda olmayı başaramayan her kimse, sizlere sorarım, nasıl insanca konuşabilir. Geçenlerde, la Révolution surréaliste'in yaptığı bir soruşturmaya giriş olarak şöyle yazdım Şimdiye kadar kendisini küçültmek için gösterilen bütün çabalardan kurtulmuş, en katı pesimistlere bile direnmiş bir fikir varsa, bizce bu her insanı, bir anlığına ya da değil, hayat fikriyle uzlaştırabilen tek fikir olan aşk fikridir. Her türlü eşek şakasında kullanılan, her genellemeye, mümkün olan her bozulmaya maruz kalan (evlat aşkı, kutsal aşk, vatan aşkı, vs.) bu kelimenin – aşk – bizim tarafımızdan en katı anlamıyla kullanıldığını ayrıca belirtmeye gerek yoktur. Ona gerçeğin, bizim gerçeğimizin, o kişinin ruhu ve bedeni olan bir ruh ve bedendeki karşı konulamaz bilincinden kaynaklanan, bir insanı top yekûn bağlılıkla tehdit eden anlamını geri veriyoruz. Her anlamlı eylemin temeli olan bu hakikat arayışı boyunca başvurduğumuz şey, sabırlı araştırmalardan oluşan bir sistemin, çalışmalarımızın ortaya koymadığı ve falanca günde, gizemli bir şekilde somutlaşan bir kanıt adına aniden terk edilmesidir. Bu kanıtın zevk uzmanlarını olduğu kadar, aşk macerası koleksiyoncularını, (mani'lerini coşkuyla gizlemeye yatkın olduklarını varsayarak) bedensel haz peşinde koşanları, sözde aşk-deliliğini hor gören ve onu tedavi eden üfürükçüleri, ve daimi aşkhastalarını da bize cevap vermekten caydıracak nitelikte olmasını umuyoruz. Kolektif Kitap -20 İnceleme ve Araştırma-1 Seks ve Ceza, Arzuyu Yargılamanın 4000 Yıllık Tarihi Özgün Adı Sex and Punishment, Four Thousand Years of Judging Desire © Eric Berkowitz, 2012 © Türkçesi Orhan Düz, 2013 © Kolektif Kitap, 2013 Son Okuma Elif Ersavcı Sayfa Düzeni Kolektif Kapak Tasarımı Deniz Akkol 2. Baskı, Mayıs 2013, İstanbul Kolektif Kitap Bilişim ve Tasarım Ltd. Şti. Caferağa Mah. Ressam Şeref Akdik Sok. No 10 Kadıköy, İstanbul www.kolektifkitap.com | info@kolektifkitap.com T 0216 337 05 18 | F 0216 337 03 18 Bu kitap ilk olarak Counterpoint Press tarafından yayımlanmıştır. Kitabın hakları Anatolialit Telif Hakları Ajansı aracılığıyla alınmıştır. Yayıncının izni olmaksızın elektronik ya da mekanik herhangi bir yolla çoğaltılamaz ve iletilemez. Tüm hakları saklıdır. Yazar, hukukçu ve gazeteci Eric Berkowitz, Southern California Üniversitesi'nde gaze-tecilik okudu. Yazıları The Los Angeles Times ve The Los Angeles Weekly 'de yer aldı. Bir dönem The Los Angeles Daily Journal'ın editörlüğünü de yapan Berkowitz San Francisco'da yaşıyor. Jennifer'a GİRİŞ 1956'da, Kuzey Rodezya'nın bir köyünde, çaresiz bir kadın evliliğini yoluna koymak için kabilenin ileri gelenlerinden oluşan yerel bir mahkemeden yardım istedi. Kocasıyla ilişkisi sallantıdaydı. Yakın zamanda hem kocasına hem de kendine zührevi bir hastalık teşhisi konmuştu. Kocası hastalığı ondan kaptığında ısrar ediyordu ama kadın kendisinin asla sadakatsizlikte bulunmadığını, bilakis hatalı olanın kocası olduğunu savunuyordu. Adam bir keresinde kadını bıçaklamakla ve daha kötüsü, ona büyü yapmakla tehdit etmişti. Ne var ki, bütün bunlar çifti mahkemelik etmeyecekti, ta ki kadını o gün mahkemeye koşturacak kadar dayanılmaz, o derece çirkin bir şey yaşanana kadar. Şafak vakti kadın uyandığında memesini kocasının ağzında buldu. Kocasının büyü yapma tehdidini anımsayıp korkuya kapıldı. Mahkemedeki oturumda yörenin ileri gelenlerinden akil biri kocaya sordu Karınızın memesini emerken ne düşünüyordunuz. [Salondaki bir bebeği işaret ederek] bunun gibi küçük bir çocuk musunuz... Bunu neden yaptınız. Kocanın cevabı kötüleştirmekten Sevdiğimden, dedi. durumu öteye daha da geçmedi. Akil adam kuşkuluydu. Sevgi ha. Karınız uykudayken sevginizi bu şekilde gösteriyorsanız garip biri olmalısınız. Akil adam kocayla bir süre tartıştı. Koca ithamlara karşı çıkıp yalnızca karısına duyduğu müşfik sevgiyi sergilediğini söylerken, akil adam, kocanın büyü yaptığından giderek daha fazla kuşkulanmaya başladı. Sonunda şöyle dedi Hayır, hayır… Karınızla giderseniz onu öldürürsünüz diye korkuyorum. Kadın geceleyin polis nezaretinde tutuldu ve sonrasında mahkeme işlemleri devam etti. 20. yüzyılın ortasında Kuzey Rodezya'da bu tür tartışmaların mahkeme müdahalesini gerektirdiği tek vaka bu değildi. Başka bir adam karısının memelerini emerek onu kısırlaştırmakla suçlanmıştı. Keza kadınlar, kocalarının kendilerine oral seks yapmalarına veya kendileri uyurken ilişkiye girmelerine bir son vermek için sık sık mahkemeye başvuruyorlardı. Kocalarını âdet çamaşırlarını çalıp kumarda şans getirsin diye tılsım olarak kullanmakla suçladıkları vakalara da rastlanıyordu. Kabilenin yargıçları bu suçlamaları ciddiye alıyordu. Onlara göre uyuyan bir kadınla cinsel ilişkiye girmek, bir cesetle seks yapmaya benzerken, günün herhangi bir vaktinde bir kadının memelerini emmek, yetişkinin rolüyle çocuğun rolünü birbirine karıştırıyordu. Bu toplumda bir kadının âdet kanının bulaştığı çamaşırlar basit bez parçaları değildi çoğalmanın iyiye veya kötüye kullanılabilecek muazzam gücünü taşıyorlardı. Bu kıyafetleri kumarhanelerde şans getirsin diye kullanmak, evrenin koruyucu güçlerini ziyan etmek demekti. Bu bağlamda mahkemenin memeyi emen kocayı karısından uzak tutmak için koruyucu tahsis etmesi, tartışmalı durumlarda makul bir tepkiydi. Öte yandan mahkeme kararlarını gözden geçiren Britanyalı kolonyal görevliler bu inançların hiçbirini paylaşmıyorlardı. Evlilik içi seksin sadece karı kocayı ilgilendirdiğini ve dolayısıyla mahkeme müdahalesinin yakışıksız olduğunu düşünerek, genellikle bu tür davaları başlarından savıyorlardı. Karısı uyurken onun bedeninin tadını çıkaran bir adam sadece hakkı olan erotik hazzı alıyordu ve kaba güç kullanmadığı sürece hukuka düşen bir rol kalmıyordu. Güç, büyücülük ve şansa dair bütün bu konuşmalar ilginç ama yersizdi. Bölgedeki yerel mahkemeler Avrupalıların bu davaları ciddiye almamalarından şikayet ediyorlardı fakat onlara aldırış eden yoktu. [1] Hukukun cinsel meseleleri nasıl ele alması gerektiğine dair çatışan görüşler arasındaki parlama noktasında bu olaylar yaşanıyordu. Kuzey Rodezya sakinlerine göre bu bir erdemlilik taslama, özgürlük ya da ahlak meselesi değildi. Seks, yeryüzü ve gökyüzünün deveranını sağlayan temel kuvvetlerden biriydi. Uygunsuz yapılan seks, tehlikeye davetiye çıkarıyor ve herkesin zarar görmesine neden oluyordu. Bu tür bir cinselliği yasaklayarak tüm toplumu felaketten koruyorlardı. Hiç kimse sözünü ettiğimiz talihsiz çifte kıs kıs gülmesin diye seks ve hukuk üzerine modern ve ilkel görüşler arasındaki farklılıkların çok belirgin -her halükarda kendini beğenmişlik taslamaya yetecek kadar açık- olmadığını belirtmemiz gerek. Seks her yerde ve her dönemde dava konusu olmuş ve şimdiye kadar çok az cinsel suç bu ya da şu mahkemenin müdahalesini gerektirmeyecek kadar önemsiz olmuştur. Kuzey Rodezya'daki kadıncağız, geç kolonyal döneme ait adalet boşluğunun gazabına uğramıştı. Davası, bir seks iddianamesinin nasıl olması gerektiğini söyleyen 1956 tarihli Batı modeline uymuyordu. Oysa o ve kocası, mahkemelerin yatak odasında olan bitenlerle düzenli olarak ilgilendiği birkaç asır öncesinin Avrupa'sında yaşıyor olsalardı, kadın daha anlayışlı bir celsede yer alabilirdi. Avrupa kayıtları, evli eşlerin cinsel büyücülükle suçlandığı -ve birbirlerini suçladıkları- davalarla doludur. Suçluları cezalandıran hakimler, çoğu zaman, verdikleri kararları toplumu Tanrı'nın gazabından korumak için gerekli bularak haklı göstermişlerdir. Aslında Rönesans Avrupası'nda gerek evlilik içi gerekse evlilik dışı düzinelerce cinsel ilişkinin ilahi intikamı kışkırtığına inanılıyordu. Cinsel davranışın vebali herkesin üzerineydi çünkü bir kişinin yanlış cinsel adımlar atması, kayda değer ölçüde feciyse savaşa, kıtlığa ve cehennem azabına yol açabilirdi. Lise sonrası eğitim kurumlarının çoğu, öğrencilerinin cinsel davranışlarını yöneten ayrıntılı kurallara sahiptir ve bu kuralları Engizisyon'un en sadık görevlilerinin gayretkeşliğiyle uygularlar. Gettysburg Koleji'nin 2006 öğrenci kılavuzunda her türlü seksin karşılıklı anlaşmaya dayalı , yani belli cinsel davranışlara girme üzerine sözlü mutabakat (örneğin, evet diyerek) ve gönüllülük esasına göre yapılmasını öngörür. Aynı kılavuz, insanlar uyurken bedenlerine erotik temasta bulunulmasını yasaklar. Dolayısıyla, uyuyan bir kadınla cinsel ilişki başlatmak isteyen bir adam onu uyandırmalı ve kadının kararının açık olduğundan emin olmalı ve sonra sözgelimi Memelerini emebilir miyim. diye sormalıdır. Eğer bunu yapmazsa, okuldan atılır ve polise ihbar edilir. [2] Antioch Koleji'nin 2006 tarihli Cinsel Suçları Önleme Politikası, benzer ifadelere daha ayrıntılı yer vermektedir Dans salonunda dans etmek olası cinsel etkinliğin onayı değildir ne beden hareketleri ne de inilti gibi sözsüz tepkiler de onay sayılmaz diye uyarmaktadır zikrettiğimiz politika. Uyuyan, sarhoş veya akıl hastalığı olan insanlarla seks yapmak yasaktır. [3] Amerikan üniversitelerinin aşırı bağnaz seks yasalarının alay konusu olmasına ve üniversite disiplin kurullarının düzmece mahkemeler olarak algılanmasına rağmen, bu kurullar hâlâ varlığını sürdürmektedir. Artık bu kurullar cinsel suçlamalar söz konusu olduğunda daha çok uzlaştırıcı forum işlevi görmektedir. üstünlüğü -yani yüzde 51- sağlamaları halinde davayı kazanacakları konusunda halkın finanse ettiği üniversiteleri bilgilendirdi. (ABD'deki ceza mahkemelerinde kanıt ölçütü, makul şüpheyi ortadan kaldırmak tır.) Duke Üniversitesi'nin kuralları, gayriihtiyari bir baskı ortamı yaratabilecek bireyler arasında güç farklılıklarının olduğu yerde cinsel suçlar işlenebileceğini belirterek belirsizliği iyice artırmaktadır. Bu ölçütler doğrultusunda adaletin nasıl dağıtılacağını tasavvur etmek zor. Ortam ne olursa olsun, yasanın cinsel çatışmaları çözmedeki öncelikli rolünü kimse sorgulamıyor. Modern Batı toplumlarında, cinsel davranışların değişken kurallarını çiğneyen bir kişi büyücülükle suçlanmaz bu sadece bir terminoloji meseledir. Ne kadar yüksek bir mevkide olursa olsun, yaygın tavırlara uygun düşmeyen bir cinsel temasa girmiş biri, hukuk sistemi tarafından şeytanlaştırılıp alenen aşağılanma riskini de üstlenmiş olur. Görevlerini suistimal eden nüfuzlu ama hödük adamları ele alalım. Seçkin Fransız ekonomist ve politikacı Dominique Strauss-Kahn'ın New York'taki bir otel odasında Afrikalı göçmen bir hizmetçi kadınla kurduğu söylenen cinsel ilişki, özellikle Fransa'da sınıf ayrıcalıklarının sınırlarının çok tartışıldığı uluslararası bir olaya dönüştü hemen. Keza Polonya kökenli Fransız film yönetmeni Roman Polanski'nin on üç yaşındaki bir kızla ilişkiye girdiği için 1978'de California'da suçlu bulunduğu ortaya çıkmıştı. (Daha sonra serbest bırakıldı.) Güçlü şirketlerin bile kasıtsız ihlallerle suçlandığı görülmektedir. 2004'te Amerikan Futbol Ligi Finali yayınında şarkıcı Janet Jackson'ın göğsünün kısa süre görünmesi, devletin finali yayınlayan CBS'ye beş yüz bin dolardan fazla para cezası kesmesine yol açtı ve Amerikan radyo televizyon yayın organına, cinsel ahlaksızlık suçlamasıyla pek çok dava açıldı. Seks hukukunda bağlam her şeydir ve tutarlılık beklenmemelidir. Biraz farklı koşullarda bu olayların hiçbiri tartışma çıkarmazdı. Çoğu insan hâlâ Strauss-Kahn'ın bir hizmetçiyi sekse zorladığı için yakalanıp hapse atılmasını kabullenemiyor. Onu savunanlardan biri, tüm olayı fazlaca önem taşımayan bir troussage de domestique (kabaca söylersek, hizmetçinin eteğini kaldırmak ) olarak nitelendirip davayı dikkate değer görmedi. Uzun boylu baktığımızda bu yorum iğrenç olsa da bir mantık taşıyor. Çok eski zamanlardan beri evde çalışan kadın hizmetçiler efendilerinin cinsel iştahları için hazır lokma olarak görülmüştür. Bedenleri üzerinde fiilen hak sahibi olamadıkları gibi, güçlü bir adamı tecavüzle suçladıklarında da polis ve mahkeme tarafından pek ciddiye alınmamışlardır. Strauss-Kahn'ı suçlayanın geçmişiyle ilgili soru işaretleri ortaya çıktıktan sonra dava düştü ama bu durum Kahn'ın, kadının tarif ettiği gibi bir cinsel saldırıda bulunup bulunmadığı meselesini çözmedi. Eğer adam kadına karşı zor kullandıysa, hem yazar hem de bu kitabın okurları herhalde onun bir canavar olduğunu düşünecektir. Ne var ki, bu bakış açısının tarihsel bir istisna olduğunu hatırlamakta fayda var. Jackson'ın göğsünün bir an için görünmesi genel bir televizyon yayını esnasında değil de bir paralı televizyon kanalında veya seyirlik bir filmde olsaydı, ceza gerektirmeyecekti. Jackson'ın kıyafetin azizliğine uğraması aynı zamanda ultra muhafazakar bir hükümetin iktidarda olduğu zamanda gerçekleşmişti. (Amerikan Futbol Ligi Finali'nden kısa bir süre sonra ülkenin yasa uygulayıcısı, Başsavcı John Ashcroft, yıllardır Adalet Bakanlığı'nın Büyük Salon'unda kendi halinde duran Adaletin Ruhu adındaki çıplak göğüslü alüminyum heykelin perdeyle gizlenmesini emretti. [4]) Bu arada Bill Clinton zina suçu işleyen ilk başkan değildi belki ama cinsel tacizden dolayı kendisine dava açılan ve sadakatsizliği konusunda yalan söylediği için meclis soruşturmasına uğrayan tek başkandı. Polanski olayının hukuksal zamanlaması herhalde en talihsiz olanıydı. Kızla cinsel ilişkiye girdiğinde ırza geçmeye teşebbüs California'da suçtu, bu örnekte ise ciddi bir suç. Bu hadise ergenlik yaşının California'da on iki, İngiltere'de on üç ve Delaware'de yedi olduğu bir asır önce veya daha eskiden yaşanmış olsaydı, Polanski'nin başı derde girmeyecekti. Ergenlik yaşı yükseltildikten sonra bile hakimler mahkum olanları nadiren hapse yolluyordu ve kızlara genellikle kurbandan ziyade baştan çıkarıcı gözüyle bakılıyordu. (Öte yandan Polanski'nin sadece ırza geçmeye teşebbüsle suçlanmadığı doğru. Kadın, yönetmenin kendisine uyuşturucu verip tehdit ettiği yönünde ifade vermişti [bu iddiayı yönetmen reddetti] ama ırza geçmeye teşebbüs iddiası yönetmenin geçen otuz yıl boyunca peşini bırakmadı.) Farklı kültürel âdetlerin varlığı, kişinin cinsel suçlardan dolayı cezalandırılma riskini genellikle etkilemez. Yakın zamanda Californialı bir adam, on iki yaşında iki erkek çocukla seks yaptığı için yüz elli iki yıl hapse mahkum edildi. Bazı Yeni Gine kabilelerinin, oğlanların olgunlaşıp erkekliğe adım atmaları için eşcinsel ilişkiye girmelerinin gerektiği bilinseydi, mahkum olan adamın yasal savunması güçlenecek miydi. [5] Pek olası değil. Eşcinsel evlilik hakkındaki yığınla mahkeme tutanağında, yasama ve gazete yazılarında, genç oğlanların askerlerle evlenmesini destekleyen Sudanlı Azande kabilesinin geleneklerine işaret eden oldu mu. Hayır. Batılı seks hukukunda Yahudi-Hıristiyan olmayan kültürler dikkate alınmaz. Fazla namuslu görünmek bir yana, yeterince namuslu olarak kabul edilmezler. Ayrıca Batılı gözlemciler ne zaman Müslüman bir kadının zina işlediği için taşlandığını görseler öfkelerini dile getirirler, oysa Eski Ahit (Beşinci Kitap 22 22) hem eşini aldatan kadın, hem de onun sevgilisi için ölüm cezasını emreder. 2012'nin başında bu kitap yayına hazırlandığında, ABD'nin sekiz eyaletinde ve Kolombiya bölgesinde eşcinsel evliliğe izin verilirken, Tennessee eyaletinin ilk ve ortaöğretim veren devlet okullarında eşcinselliğini beyan etmenin yasallığı eyalet parlamentosunda tartışılıyordu. Kayıtlı tarihin en eski zamanlarından bu yana yasa koyucular, insanların cinsel hazları nasıl yaşayacaklarına dair sınırlamalar getirmeye çalışmışlar ve bunları pekiştirmek için, Mezopotamya'da sadakatsiz kadınların yavaşça kazığa oturtulmasından tutun da, ABD'de mastürbasyon yapanların kısırlaştırılmasına varıncaya kadar bir dizi denetim ve cezaya başvurmuşlardır. Tarihin her döneminde bazı cinsellik biçimleri teşvik edilirken, diğerleri amansızca cezalandırılmıştır. Bir ya da iki asır geriye veya ileriye gittiğimizde ya da bir ülke sınırını geçtiğimizde, bir toplumun zararsız eğlencesinin bir başkasının en ağır suçu olduğunu görürüz. Bu kitap da size bu hikayeyi anlatmayı amaçlıyor. Araştırmama çok geniş bir cephede başlayıp renkli vakaları örnek olarak kullanarak, genellikle Batı hukukunun izlerini sürmeye çalıştım. Eski Yakındoğu'dan ilk yasal tutanakları gözden geçirdiğimde, en eski yasa koyucuların seks meseleleriyle meşgul olduğunu fark ettim. Baktığım her yerde domuz, öküz, fahişe ve aile bireyleriyle nasıl cinsel ilişki kurulacağını belirleyen kurallara rastladım. Açıkçası o zamanlar seks günümüzdekinden daha fazla kontrol ediliyordu bunun şaşırtıcı istisnası aynı cinsle kurulan ilişkilerdir. Nitekim eşcinsel ilişki, Museviler eşcinselliği cinayetle eşdeğer korkunç bir suç olarak görene kadar hukuk nazarında tamamen göz ardı edilmiştir. Bununla birlikte, bazen seksin kendisi de ceza olarak kullanılmıştır Tecavüzde bulunmuş Asurlu bir kocanın işlediği suça karşı ceza olarak karısına tecavüz edilmesi, arazilerin sınır işaretlerine zarar verenlere, eşlerini ve çocuklarını eşeklerin kaba şehvetlerine teslim etme cezası sıkça rastlanan örneklerdendir. Çok geçmeden seks hukukunun, seks dürtüsü gibi tutkulu ve değişken olduğunu ve kendi başına bir kitaba kaynaklık edebileceğini anladım. Sıradışı et ve kan vakaları -fazlaca et, fazlaca kan- tozlu raflardaki kitaplardan çıkıp anlatılmak için adeta yalvardı. Eva Cantarella'nın Bisexuality in the Ancient World 'ü [Antik Dünyada Biseksüellik], Sarah B. Pomeroy'un Goddesses, Whores, Wives, and Slaves'i [Tanrıçalar, Fahişeler, Eşler ve Köleler] ve James A. Brundage'ın Law, Sex, and Christian Society in Medieval Europe'u [Ortaçağ Avrupası'nda Hukuk, Seks ve Hıristiyan Toplumu] gibi modern tarihçilerin çalışmalarının yanı sıra, özgün kaynakların çevirilerine başvurarak, hukuk ve libido açısından Batı uygarlığının hikayesini anlatmaya çalıştım. Bölümler doğal olarak zaman dilimine göre düzenlendi. Sorun, ne zaman durulacağıydı. Herhangi bir tarihsel dönem söz konusu olduğunda, o dönemin bitip yeni bir dönemin başladığını ilan eden hiçbir tören yoktu. 19. yüzyılın son yarısında Oscar Wilde'ın genç sevgililerinden biriyle büyük ahlaksızlık yaşaması sonucu hapse atılmasıyla araştırmamı oldukça keyfi bir şekilde- sonlandırdım. Son yüzyılımızın gürültüsü atalarımızın sesini boğar endişesiyle günümüze kadar yol almadım. Günümüz seks meselelerine perspektif kurmak için zaman zaman değindim ama 20. ve 21. yüzyılların ayrıntılı şekilde ele alınması başka bir kitabı gerekli kılıyor. Herhangi bir olayda uzak geçmişin deneyimleri, özellikle seks ve hukuk söz konusu olduğunda, kaçınılmaz olarak günümüz meselelerini aydınlatır. Aynı şekilde, ahlaksız görüntüler yayınladıkları için televizyon kanallarına ceza kesmeden önce, öncelikle müstehcenliğin devlet kontrolü altına nasıl girdiğini anlamak gerekir, çünkü müstehcen materyaller matbaa sayesinde kitlelere ulaşana kadar hiçbir zaman kontrolden geçirilmedi. Yasaları yazıp uygulayanlar hazmedebilecekleri her türlü müstehcenliğe her zaman erişebiliyorlardı. Son olarak, StraussKahn ve Polanski gibileri çağdışı hödük yığınının tepesine koyarken, hukuk ve din geleneklerimizin bu tür seks avcılarına nasıl imkan tanıdıklarını bilmek iyi olacaktır. Elbette tecavüz, zina, ensest ve seks hukuku alanına giren diğer tüm meseleler insanlığın varoluşundan beri vuku bulmuştur. Değişen tek şey, insanların birbirlerinin bedenlerini kontrol etmek için kullandıkları yöntemler ve bu yöntemleri kullanma gerekçeleridir. 1. Yıllarca yapılan arkeolojik kazılar, vakayı ayrıntılarıyla anlatan çeşitli nüshaları ve çivi yazısı kil tabletleri ortaya çıkarmıştır. Kurbanın, bu uygarlığın en önemli tanrılarından Enlil'in başrahiplerinden Lu-İnanna olması ve cinayetin kutsal şehir Nippur'da işlenmesi göz önüne alındığında, kayıtların kopyalanması anlaşılırdır. Davanın açıldığı dönemde Nippur, binlerce yıldır mesken tutulagelmiş bir yerleşim yeridir. Asıl mesele seks olsa da suçlama nedeni cinayetti. Suçlananlar azat edilmiş iki eski köle, bir erkek köle, bir de Lu-İnanna'nın dul karısı Nin-Dada'ydı. Suçun ciddiyeti ve kurbanın yüksek konumu göz önüne alındığında dava ilk olarak yakınlardaki Isin'de bulunan krala aktarıldı. Kral davayı iyice inceledikten sonra dokuz üyeli Nippur Meclisi'ne havale etti. Dava meclise geldiğinde, hiç kimse ne LuInanna'nın üç erkek zanlı tarafından öldürüldüğünden şüphe ediyor, ne de yaptıklarını Nin-Dada'ya anlattıklarından kuşkulanıyordu. Geriye kalan en önemli nokta ise Nin-Dada'nın neden hemen katilleri yetkililere teslim etmediğiydi. Bunun yerine kayıtlar ağzını açmayıp örtbas etti, diyor. Cinayete o da mı karışmıştı. Eğer öyleyse, kazığa oturtularak infaz edileceği kesindi. Eğer öyle değilse, ağzını açmamış olması nasıl bir suç olabilirdi. Öncelikle, biraz hukuk Mezopotamya'da, özellikle de işin içinde seks varsa, başkalarının kötü davranışlarını bildirmemek yasaktı. (Fahişelerin peçe takmasına izin verilmeyen Asur'da da durum farklı değildi eğer bir adam bir fahişenin peçe taktığını görüp de bildirmemişse kırbaçlanır, başına at yularına benzer bir ip dolanır ve alay edilsin diye şehirde dolaştırılırdı.) Mezopotamya'da garsonlardan içki içen müşterilerin konuşmalarına kulak misafiri olmaları istenirdi. Şayet suç teşkil eden bir şeyi duydukları halde bildirmezlerse, ölüm cezasına çarptırılırlardı. Zina, en azından kadınların işlediği, ağır ceza gerektiriyordu. Kocasına karşı entrika çeviren sadakatsiz kadın en feci cezaya çarptırılırdı Uzun bir direğe bağlanarak halkın gözü önünde yavaş yavaş ölüme terk edilmek. Nin-Dada'nın katillerden herhangi biriyle cinsel ilişkiye girdiği veya kocasının öldürülmesinde payı olduğuna dair herhangi bir kanıt yoktu. Meclis'in önünde iyi savunulsaydı, davadan kurtulabilirdi. Fakat sözde avukatları daha kötü bir iş çıkaramazlardı. Zayıf kadın savunması yaparak, Nin-Dada'nın çok çaresiz ve kolayca gözdağı verilen biri olduğu için sessiz kalmaktan başka çaresinin kalmadığını söylediler. Sanki bu sav yeterince beceriksizce değilmiş gibi, daha da ileri giderek cinayete karışmış olsa bile bir kadın olarak… yapacak başka bir şeyi olmadığı için, masum sayılması gerektiğini savundular. Aradan dört bin yıl geçtikten sonra, uzun zamandır ölü bir dilden yapılan tercümede, Meclis'in verdiği tepkinin öfkesi tabletlerden kor gibi yükselmektedir Kocasına değer vermeyen bir kadın, kocasının bir düşmanını tanıyor olabilir… O düşman da kadının kocasını öldürebilir. Daha sonra bunu kadına bildirebilir. Bu durumda kocasını öldüren kadın değil midir. Hatta kadının suçu adamı fiilen öldürenlerin suçundan daha ağırdır. Tanımak sözcüğünün Sümercedeki karşılığı aynı zamanda seks yapmak demektir ve NinDada'nın kocasının öldürülmesinden sonra sessiz kalması bu bilgiye ne denli aç olduğuna Meclis'in ikna olmasına yetmişti. Meclis, kadını zayıf görmeyi bir yana bırakın, cinayetin intikamını almak için her tür gözdağına cesurca karşı koyması gerektiğine kanaat getirmişti. NinDada ölüm cezasına çarptırıldı. Sözün kısası, Mezopotamyalı bir karı kocanın kısa hayatları ve ölümlerinde adam bilinmeyen bir nedenle, kadın da kocasının anısına saygısızlıktan öldürülmüştü. Onlar çoğumuzun bilmediği ve üstelik uzmanların da pek anlamadığı bir dünyada yaşıyorlardı. [6] Elinizdeki kitabın en eski zamanların seks hukuku hakkındaki bu bölümü, Nin-Dada vakasıyla birlikte bilinen ilk yazılı dönemle başlıyor. Daha eski dönemlere de değinmeye çalıştım ama belge yoksulluğu bu yolculuğumuzu tekinsiz kılıyor. Sözgelimi 1991'de İtalyan Alpleri'ndeki dağcılar, beş bin yıllık donmuş bir adam buldular. Ayaklarındaki kar ayakkabıları hâlâ duran adamın üzerinde elli yedi dövme vardı. Son anlarında ona pek faydasının dokunmadığı anlaşılan bakır bir balta taşıyordu. Şiddetli bir kavgada öldürülmüştü. Şimdi Buz Adamı Ötzi diye bilinen cesedin ilk başta penissiz gibi görünmesi bir sürü soruya yol açmıştı (daha sonra penis çok fena bir halde bulundu). Penis bir ritüelle mi kesilmişti, yoksa adam kıskanç bir koca tarafından hadım mı edilmişti. Yoksa birkaç bin yıl aradan sonra çok soğumuş ve cansız kalmış cinsel organı büzüşmüş müydü sadece. İlave bilgi okuyabileceğimiz bir şey- olmayınca onun hukuk yoluyla mı öldürüldüğünü, yoksa bu yazgısında seksin mi rol oynadığını söylemek imkansız. Ötzi nispeten yakın bir atamız olsa da, o ve onun gibi dövme seven komşularının hangi cinsel âdetlere göre yaşadıklarına dair bir çıkarımda bulunabilecek kadar bilgiye sahip değiliz. Bu bölüm Mısır'a kadar uzanan doğudan, Türkiye ve Avrasya kıtasına ve şimdiki İran'a kadar uzanan geniş bir coğrafyaya ait vakalara dayanmaktadır. Odak noktasıysa Mezopotamya ile birlikte, günümüz İsrail ve Filistin bölgelerini kapsayan topraklardır. Bu geniş coğrafya, Roma ve Yunan gibi şehirleşmemiş medeniyetlere, Osmanlı İmparatorluğu'na kadar uzanan hilafetlere ve aynı zamanda göçebe yaşayan küçük avcı kabilelere evsahipliği yapmıştır. Halkları, şimdi çoğu kaybolmuş çeşitli dilleri ve lehçeleri konuşuyordu. Sümerler, Asurlular, Babilliler, Hititler, İbraniler ve Mısırlılar köleler ve özgür insanlar, din adamları ve mahkumlar, fahişeler ve krallar, tanrılar ve cadılardan oluşuyordu. Birbirlerine karışmışlar, kız alıp vermişler ve birbirlerinin ırzına geçmişlerdi. Herkesin kendi toplumunda bir rolü vardı ve kötü davranışlar cezalandırılıyordu özellikle işin içinde seks varsa. Seks bazıları için kutluyken, diğerleri için kazığa oturtulma sebebiydi. Bütün eski uygarlıklar, insanların cinsel yaşamını kontrol etmeyi amaçladılar. İlk Sümer krallarından Ur-Nammu döneminden (MÖ 2100 dolayları) günümüze kalan en eski yazılı yasalar, cinsel meselelere epey dikkat çeker. Tarihi kayıtlardaki en eski ölüm cezalarından biri zinayla ilgilidir. Ur-Nammu'un 7. Yasası, başka erkekleri ayartan evli kadınların öldürülmesini, sevgililerinin ise serbest bırakılmasını emreder. Aslında Yakındoğu'da her yollu kadını ölüm beklerken, sevgililerinin kaderi çoğu zaman kocaların elinde olurdu. Ur-Nammu yasaları gibi ilk yasalar epey eski ve zor dönemlerin âdetlerine dayanır. Küçük gruplar bir araya gelerek büyük şehirler oluştursalar bile her zaman işgal ve talan için fırsat kollayan çapulcuların saldığı tehditle karşı karşıyadır. Zina bir ailenin birliğini ve nesebini bozuyor, bütün bir kabileyi veya yerleşimi çok savunmasız kılıyordu. Bu açıdan bakıldığında Ur-Nammu'nun zina yapan kadınlara verdiği ölüm cezası yeni bir şey değildi bizim bildiğimiz ilk yazılı ceza yasasıydı sadece. Eski toplumlar birbirlerini etkiler ve bir grubun yasaları çoğu zaman düşmanları tarafından da benimsenir ve sonrasında daha da geliştirilirdi. Aradan asırlar geçtikçe Ur-Nammu gibi Sümer krallarının ilk cinsel yasakları, İbranilerin hayli ayrıntılı kurallarına dönüştü ve sonuçta bu kurallar da kilisenin ve Hıristiyan devletlerin seks yasalarının temelini oluşturdu. Yakın zamana kadar Eski Ahit'in dünyanın ilk yazılı yasaları olduğu düşünülüyordu. Başka türlü olabilir miydi. Hem Eski Ahit'in ilk beş kitabını oluşturan Tevrat'ın kasırganın ortasında ve bir dağın tepesinde Musa'ya doğrudan Tanrı tarafından indirildiği söylenmiyor muydu. Öyleyse vahiy kaynaklı olan kutsal kitabın, en azından insanların yazdığı şekilde öncülü olamazdı. Tevrat'taki 613 kuralın evreni şekillendiren aynı el tarafından yazıldığına inanılıyordu ve kutsal kitabın Yakındoğu'daki başka toplumlardan bir şey aldığını söylemek, Tanrı'nın öğüt almak için pagan krallara yöneldiğini ima etmek demekti. İbranilerin öncülsüzlük iddiası 1902'de sarsıldı. Nitekim bu yılda Fransız arkeologlar İran'daki eski Susa yöresinde, üzerinde çivi yazısı bulunan büyük siyah taşlar buldular. Taşlar bir araya getirildiğinde iki buçuk metrelik bir dikili taş oluşturuyordu. Yazının Babil kralı Hammurabi'nin hayli ayrıntılı ve kapsamlı yasalarını içerdiği daha sonra kanıtlandı. Dikili taş MÖ 1790 dolaylarında oyulmuştu. İlk inceleme Hammurabi yasalarının Musa ve Tevrat'tan en az beş asır öncesine denk geldiğini ortaya çıkarmakla kalmayıp aynı zamanda Yakındoğu hukukuna en az on beş yüzyıl boyunca hakim olduğunu da gösterdi. Dahası, Musa gibi Hammurabi de sadece elçiydi Dikili taş, kralın yasalarının da semavi olduğunu beyan ediyordu. Sonrasında Hammurabi döneminden çok önce hazırlanmış başka yasalarda bulundu (UrNammu'nunki de dahil). Eski Ahit'in seks yasalarının çoğu, Tanrı'nın kelamından ziyade daha eski bölgesel yasaların kopyaları gibi görünmektedir artık. Örneğin Beşinci Kitap'ta, erkeğin testislerini koruyan bir yasa şöyle der Eğer iki adam… kavga ediyorlarsa ve onlardan birinin karısı araya girip dayak yiyen kocasını diğer adamın elinden kurtarmak için eliyle adamın hayalarını tutarsa, kadının elini kesin ona merhamet göstermeyin. Bu kural gerçekten semavi miydi. İbraniler Beşinci Kitap'ın Yehova'nın vahyi olduğuna inanmak istemiş olabilirler ama gerçek çok daha sıradan muhtemelen komşuları Asurlulardan alınmış. MÖ 1450 ile 1250 yılları arasına denk gelen Asurluların yasaları, testisler için benzer kaygıyı ve onlara zarar veren kadınları cezalandırmak için aynı hevesi sergilemektedir Bir kavgada kadın, adamın hayalarına zarar verirse, parmaklarından biri kesilsin. Eğer bir hekim o hayayı sararsa ve bu yüzden yanındaki haya da zarar görürse veya hastalık kaparsa veya bir kavgada kadın diğer hayaya da zarar verirse, kadının iki gözü de oyulsun. Her ne kadar Asurlular İbranilerle dost olmasalar da bu yasaların benzerliği apaçık ortada. Nitekim Asurlular MÖ 722'de İsrail Krallığı'nı işgal edip orada yaşayanları sürgün ettiler. Tevrat'ın evrenin yaratıcısı tarafından gönderilmeyip insanlar tarafından yazıldığını varsayarsak, bu İbrani yasası bölgesel testis saplantısının bir yansıması olarak görünür. İbranilerin düşmanlarının yasalarıyla örtüşen pek çok yasası daha var. Örneğin, Hammurabi yasalarının 117. bölümü, bir adamın borçlarını ödemek için aile fertlerini üç yıllığına köle olarak hizmet ettirebileceğini söyler. Benzeri bir İbrani yasası da altı yıla kadar bu köleliğe izin verir. Dolayısıyla Batı seks hukuku, ya Asur testisleri ya da İbrani genelevleri aracılığıyla semavi kökenli olduğunu iddia ederek kurallarını meşrulaştıran eski insanlar tarafından oluşturulmuştur. Nin-Dada davasındaki çivi yazısı tabletler gibi yazılı kayıtlarla çalışmak en kolayıdır ama bunu yapmak da yanıltıcı olabilir. Eğer Nippur Meclisi'nde benzer temellere dayanan ama dul kadınların cezasız salıverildiği başka davaların da görüldüğü kanıtlanabilirse, o zaman Babil toplumu hakkında aynı çıkarımlara varamayız. Tarihsel süreçte kayıtları kaybolmuş belki binlerce seks davasının görüldüğünü düşünmek, akla daha yatkındır. Yalnızca ispat ettiğimiz ve deşifre edebildiğimiz şeylerle çalışmak durumundayız. Belgelenmiş antik tarihi tarihöncesinden ayırmak bize fazla bir şey öğretmez. Hiçbir tören, güneş tutulması, melek ziyareti ya da takvim başlangıcı, tarihin başlangıcını işaret etmiyor. Hiç kimse hayatın hikayesinin muhazafa edilmesinin sonraki kuşaklar için önem taşıdığını bilmiyordu veya bunu umursamıyordu herhalde. Ayrıca töre ve ahlakta ani bir değişim yaşanmadı insanlar ilk kez yasalarını yazdıklarında, tarihöncesi kafa yapısı hâlâ geçerliydi. Ur-Nammu, Hammurabi ve Musa'nın yazılı yasaları uzun zamandan beri yerleşik olan yazıya geçmemiş toplumların etkileşimlerini yansıtır. [7] Kan Bağları ve Kanlı İlişkiler İlk Seks Suçları Eski hukuku doğuran tarihöncesi geleneklerin tam olarak nelerden oluştuğuna dair çokça tahmin yürütülmüştür ama emin olduğumuz bir nokta var ki, o da cinsel dürtülerin bugün olduğu gibi hemen deneyimlendiği ve insanları ceza gerektiren bedensel eylemlerden alıkoyamadığıdır. Aziz Augustinus'a göre cinsel organların ısrarlı talepleri, Adem ve Havva'nın günahlarından ötürü Tanrı'nın insanlık üzerindeki lanetiydi her seks eylemi ve düşüncesi, ilk erkekle kadının hatalarının yeni bir cezasıydı. Aynı konuya farklı bir açıdan bakan Platon da insanların sekse duyduğu yoğun arzuyu kabul edip Yasalar'da şöyle der Seks en azgın delilikle insan ruhunu etkiler döl vermeye duyulan şehevi istek, azami şiddetiyle insanın içini yakar. Platon'a göre seks dürtüsü, insanın parçalanmış doğasını bütünlemek için giriştiği çılgınca bir bilinçaltı çabadır. İlk insanlar seks dürtüsünü bu sözcüklerle ifade etmeseler de bunu kesinlikle hissediyorlardı. Eğer insanlar büyük gruplar halinde birlikte yaşayacaklarsa, bu çılgınlığı dizginlemek için bir şeyler yapmak gerektiğini elbette biliyorlardı. Seks dürtüsü terbiye edilip ortak ihtiyaçlara tabi kılınana kadar medeni hayat mümkün olamazdı. Erkekler için bu, kadının gizemine uyum sağlamak anlamına geliyordu. İlkel toplumlarda, erkekler doğaya nasıl huşu ve korkuyla bakıyorlarsa, kadınlara da öyle bakıyorlardı muhtemelen. İlk insanlar, ölümcül ve anlaşılmaz kuvvetleri olan doğayla sürekli savaş halindeydiler. Doğanın çekirdeği dişinin rahmiydi ve bu rahimden yeni insan yaşamı, fışkıran kanlar ve çığlıklar eşliğinde doğuyordu. Milattan önce yaklaşık dokuz bin dolaylarına (Homosapiens'in veya modern insanın ortaya çıkışından kabaca yüz seksen beş bin yıl sonra) kadar cinsel ilişkiyle hamilelik arasındaki bağlantı tespit edilememişti. Muhtemelen seks ve doğum arasındaki uzun süre yüzünden insanlar aradaki bağlantıyı kuramıyor ve her halükarda kadınlar kısa yetişkinlik yaşamlarının çoğunu hamile olarak ya da çocuk emzirerek geçiriyorlardı. Çocuklar anne rahminde birden ortaya çıkıyor gibiydi. Daha da anlaşılmaz ve belki de ürkütücü olanı, kadının bedeninden düzenli aralıklarla akan kandı. Kan bizzat hayattı, kaybedilmesi tehlikeli olan büyülü bir şeydi ne var ki, kadınlar yara bere olmadığı halde günlerce oluk oluk kanıyordu ve hiç kimse bunun nedenini bilmiyordu. Tek bir husus aşikardı ki, âdet kanı sadece kadından ve kadında da insan yaşamının başladığı yerden geliyordu. İlk cinsel yasaklar, âdet dönemlerinde kadınlarla cinsel ilişki kurmaya karşı Paleolitik tabular şeklinde tezahür etmiş olabilir pekala. (Reglin pis farz edilen doğasına dayanan bu kurallar pek çok kültürde hâlâ mevcut.) Öte yandan, bu yasaklar hijyenden çok daha derin esaslara dayanıyor olabilirdi belki de âdet kanının birden akması, erkeklere, üstün fiziksel güçlerine rağmen kendi başlarına insan yaşamını meydana getiremediklerini hatırlatıyordu. Kadınlar hamile olmadıkları veya emzirmedikleri zaman kanadıklarından, âdet kanı, dişinin utancının veya kısırlığın bir işareti olarak görülüyordu belki de. Kadınların âdet görürken ilişkiyi reddetmesi, büyük ihtimalle bir tedbir niteliğindeydi ve erkeklerin bilinmeyenle karşılaştıklarında hissettikleri korkutucu ilahi varlığı yatıştırmanın bir yoluydu. İlkel toplumlar ayın belirli zamanlarında seksi yasaklayarak, seks ve üreme kaosuna bir düzen getirebildiler. Zaman geçtikçe erkeklerin kadın korkusu, düpedüz düşmanlığa dönüştü ve âdet gören kadına hem tehlikeli hem de pis gözüyle bakılmaya başlandı. Bu inanç sonraki asırlarda değişik toplumlarda daha da güçlendi. Eski Hindulara göre âdet görmek, sıfır toplamlı bir oyundu Muayyen zamanlarında kadınlarla cinsel ilişkiye girmenin erkeklerin gücünü, takatini ve diriliğini azalttığı düşünülürken, âdet gören kadınlarla cinsel ilişkiye girmekten sakınmanın erkeğin bilgeliğini ve canlılığını artırdığına inanılıyordu. Babil'de bir kadının özel günlerinde dokunduğu her şeyin -ister eşya ister insan olsun- kirlendiğine inanılıyordu ve Asurlularda âdet sözcüğü yaklaşılamaz sözcüğüyle eşanlamlıydı. [8] Hiçbir toplum, âdet korkusunu İbraniler kadar takıntı haline getirmedi. Âdet döneminde kadınların ve onların dokunduğu şeylerin temiz olmadığını buyuran Tevrat, bu kirliliği, âdet gören kadınların dokundukları erkeklerin dokundukları şeyleri de içerecek şekilde genişletti. Sözgelimi eğer bir adam, âdet dönemindeki bir kadınla yatar ve sonra başka bir yatakta uyursa, bu yatak kirlenir. Tevrat, aynı zamanda kadının âdet döneminin sonunda iki kumru veya güvercini adak olarak din adamına getirmesini emreder. Kuşlar kesilene kadar, kadının yaşadığı toplumdaki -kocası dahilherkesten uzak durması gerekir. Kanama ne zaman durursa dursun, kadınlara âdet döneminin başlamasından sonraki yedi gün dokunulmazdı. Yahudi yasasının sonraki versiyonları, kadınların on beş gün boyunca kirli olduğunu beyan edip onlardan kocalarının yatağına dönmeden önce bir ritüel olarak yıkanmalarını ister ve cinsel ilişkiye girmeden önce bezle kan kontrolü yapmalarını emrederdi. Bu yasaların ihlali, erkekler ve kadınların tutuklanmasını ve en azından teoride ölüm cezasına çarptırılmasını öngörürdü. âdet kanı asırlar boyunca, seks iksiri tariflerinin başlıca malzemelerinden biriydi. Ortaçağda Avrupa'nın çeşitli kültürlerinde anneler kızlarının ilk âdet kanlarını toplayıp muhafaza ederek daha sonra damatlarında arzu uyandırmak için afrodizyaklara kattılar. 15. yüzyılda Venedik'te alt sınıftan bir kız âdet kanını horoz kalbi, şarap ve unla karıştırarak, genç bir aristokratı aşktan deliye döndürmek için kullanmıştır. Mahkeme genç kızı ölüme mahkum ederken, genç adam bir kurban olarak görülmüştür. The British Medical Journal adlı bir dergi, 1878 yılına gelindiğinde bile, domuz budunun âdet gören kadının dokunmasıyla bozulup bozulmayacağına dair kapsamlı yazılara yer vermiştir. [9] muhtemelen İlk resmi yasaya kaynaklık eden, tarihöncesi bir başka cinsel tabu da ensest ilişkiyi yasaklıyordu. Aile içi seksin itici olduğu herkes tarafından kabul edilse de enseste karşı koyulan kurallar o kadar basit değildir. Nispeten yakın zamana kadar insanlık tarihinin büyük bir kısmında ne şehirler vardı, ne de kasabalar. İnsanlar küçük gruplar halinde ve uzun süre başka kabilelerden insanlara rastlamadan yaşayabiliyorlardı. Bu durumda yakın akrabalar arasında üreme, tarihin her döneminde yaşanmış olsa gerek. Yine de yakın akrabalarla üremeye karşı yasaklar olmasaydı, insan DNA'sı, iklime ve atalarımızın karşılaştığı diğer zorluklara uyum sağlama gücüne asla kavuşamazdı. Yaklaşık elli bin yıl önce melez kabile toplumlarının oluşması, insanların soydışı çiftleşmelerine olanak tanıyarak genetik yapılarını çeşitlendirmiş ve insan evriminin son evrelerine ulaşmasını mümkün kılmıştır. Antropolog Claude Lévi-Strauss, ensest tabusunu kültürün kendisinin kritik bir unsuru olarak görüyordu. Nitekim antik tarihin büyük bir kısmı da onu desteklemektedir. Sonuç olarak ensest sadece ilk değil, aynı zamanda evrensel ve doğal tek cinsel tabu gibi görünmektedir. Ama kimse bunu eski Hawai, Peru, Meksika ve özellikle Mısır ve Acem halklarına anlatmamıştı. Eski Mısırlılara göre ensest, insan yaşamının sadece doğal bir yanı değil, aynı zamanda en kutsal ve baki yaratılış mitlerinden birinin anahtarıdır. Söz konusu mit, yeryüzünü gökyüzünden ayıran ve milletlere diller tahsis eden ana ve fahişe tanrıça İsis mitidir. İsis, Güneş Tanrısı olan erkek kardeşi Osiris'le evlenir. Daha anne karnındayken bile ona hayran kalmıştır. Fakat Osiris, Karanlık Tanrısı olan kardeşi Set tarafından öldürülünce, İsis'le olan mükemmel birlikteliği sona erer. Set, Osiris'i lime lime keserek bütün parçalarını Mısır'ın üzerine savurur. Matem tutmaya başlayan İsis her yerde sevgilisini arar ve onun her bir parçasını bulmayı başarır, en önemli parçası hariç Kutsal birlikteliğin simgesi olan penis. Yine de onu canlandırır ve cinsel organının bir kopyası sayesinde yeniden birleşen sevgililer bir çocuk yaparlar Horus. Akdeniz havzasında sayısız değişik şekilde anlatılan bu hikaye, İsis'i yenilenmenin ve ölümsüzlüğün kutsal sembolü haline getirdi. Törenler sırasında Osiris dev bir fallusla temsil edildi. Mısır firavunları, özellikle On Sekizinci Hanedanlık (MÖ 1570-1397) döneminde, öz veya üvey kız kardeşleri ve kızlarıyla evlenirlerdi. Burada yatan temel fikir, yabancıları soydan dışlamak ve işgallerle gelen ganimetleri kayınlarla paylaşmamaktır. Seqenenre Tao II ve Ahhotep I adlı firavunların ailelerinde olduğu gibi, (bazen yalnızca) kızların öz babalarıyla evlenmesine izin verilirdi. Öte yandan aynı sınırlamalar firavunları asla bağlamazdı. Çocuk yapacakları ikinci kraliçeleri ellerinin altında tutarlardı. Yeni krallara genellikle, bazen soyağacını epey karmaşıklaştıran, saray dışından kadınlar annelik ederdi. Mısır'da ensest yalnızca toplumun üst tabakasıyla sınırlı değildi alt tabakalarda da enseste yaygın olarak rastlanıyordu. MÖ 30'da Roma Mısır'ı işgal ettiğinde kız kardeşler genellikle öz ya da üvey erkek kardeşleriyle ve babalarıyla evleniyordu. Şehirlerde evlenilebilir kız kardeşi olan tüm genç erkeklerin üçte biri, kız kardeşiyle evleniyor ve ailenin dışından bir gelin bulmayı gerekli görmüyordu. (Arsinoe'de yaşayan erkeklerin neredeyse tamamı küçük kız kardeşiyle evliydi.) Romalılar, Mısırlıların ensest âdetlerini paylaşmadıkları gibi onları bastırmak için de çok uğraştılar ve nihayet yaklaşık üç yüzyıl sonra başarılı olabildiler. Perslerde ise yakın akrabalarla evlilik kutlu bir şey olarak görülüyordu. MÖ 2000 ile MÖ 600 arasında ortaya çıkmış Zerdüştlük dinine mensup hükümdar, ruhban ya da sıradan her aile ensesti yaşıyordu. Hukuksal ve dinsel metinlerde bu tür birliktelikler, cennette büyük mükafat kazandıracak ve neredeyse tüm günahları silecek mükemmel ameller olarak övülüyordu. Eski bir kaynak şöyle demektedir Kendi çocuğundan çocuk sahibi olan kişi ne kutlu kişidir… Kendi kızından peydahladığı oğlanı sevinç, hoşluk ve zevk bulur bu oğlan aynı zamanda aynı annenin erkek kardeşi olur ve bir erkek evlatla bir anneden doğan oğlan da aynı babanın erkek kardeşi olur bu ise çok daha büyük bir keyif, bir sevinç lütfudur… Bu aile daha kamildir dert ve sıkıntı görmediği gibi, sevgiye gark olur. Perslere göre ailedeki cinsel birliktelik öylesine yüceydi ki, ensest ilişki yaşayan çiftlerin salgıladığı sıvılar bile şifa gücüne sahipti. Zerdüştlüğün kutsal metinlerinin bir derlemesi olan Vendidad'dan bir pasaj cenaze levazımatçılarına, yakın akraba evliliği yapmış çiftlerin karışık idrarıyla kendilerini temizlemelerini salık verir. Diğer taraftan, erkeğin kız kardeş veya anneyle evlenmeye yönelik isteksizliği, kendine layık görülen geline başka bir koca bulma zahmetine katlansa bile, en büyük laneti hak eden günah olarak görülür. Akrabalarıyla evlenmeyi reddeden kadınların başınaysa daha feci şeyler gelir. Bir Zerdüştlük metninde, cehennemi ziyaret eden bir kişi, ağzının içinde ve kenarında sürünen bir yılanın verdiği acıyı sonsuza dek çekmeye mahkum edilmiş bir kadına rastlar. Ziyaretçiye şöyle söylenir Akraba evliliğine karşı çıkan günahkar kadının kötü ruhudur işte bu. Mısırlılar gibi Persler de serveti elde tutmak için aile içi evliliklere başvuruyorlardı ama bu durum, -gerek antik gerekse modern dünyada çok ender görülen- böylesi birlikteliklerin niçin bu denli makbul olduğunu ancak kısmen açıklamaktadır. Meseleyi tam olarak anlamak için bu toplumların dinsel pratiklerini derinlemesine araştırmak gerekir ki, bu da elinizdeki kitabın boyunu aşmaktadır. Fakat buradaki önemli nokta, gerçekte ebedi veya doğal seks yasalarının olmayışıdır. Bir grup için doğaya ters olan şey, başka bir grup için lütuftur. Mısırlılar ve Persler, yakın aile grupları içinde üremekten başka seçenekleri olmayan göçebeler ya da mağara sakinleri değildiler. Onlar insanlığın en payidar iki uygarlığını kurdular. Bu durumda Lévi-Strauss ensest yasağının bizzat kültür olduğunu söylerken yanılıyordu. Eşcinsellik, oral seks ve Tanrı'nın rızasına muhalif ve doğaya aykırı diye kınanan başka bir sürü seks eylemi gibi aile içi seks de bir tercih meselesiydi. Âdet döneminde sekse ve enseste karşı tabular, neredeyse zıt yönlerde gelişti. Âdet dönemindeki kadınlarla cinsel temas kurmaya yönelik yasaklar bazı dinlerde varlığını sürdürürken, seküler hukuk tarafından