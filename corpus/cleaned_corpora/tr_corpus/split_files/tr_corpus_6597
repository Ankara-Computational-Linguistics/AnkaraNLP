gelmesini bekledi. Sıra Osiris'e geldiğinde, kutuya girdi ve içine uzandı. Tam olarak uymuştu. Osiris tam kutunun içine yerleşmişken suikastçiler kapağı kapattılar ve hiçbir şeyden kuşkulanmayan kralı hapsedecek şekilde kapağı çivilediler. Daha sonra kutuyu Nil'e taşıyıp suya attılar. Akıntı kutuyu, deltanın batısındaki papirüs bataklıklarına kadar sürükledi. Kocasının öldüğünü duyan tanrıça İsis, Mısır'da her yerde kutuyu aramaya başladı. Sonunda Biblos yakınlarındaki papirüs bataklıklarına kadar gittiğini öğrendi. Oraya ulaşınca, mühürlü kutuyu aldı ve Mısır'a geri döndü. İsis Osiris'in oğlunu doğurdu zamanı gelince ve ona Horus adını verdi. Günün birinde Horus'un babasının intikamını alacağını umuyordu. Günlerden bir gün Seth avlanırken tesadüfen İsis'in sakladığı kutuya rastladı. Kutuyu görür görmez tanıdı ve çılgın bir öfkeyle açıp Osiris'in vücudunu on dört parçaya ayırdı. Sonra da Mısır'ı dolaşarak Osiris'in parçalarını her yere dağıttı. Seth'in bu son oyunu üzerine İsis Nil nehri boyunca papirüsten yapılmış bir kayıkla sehayat etti ve Osiris'in gövdesinin parçalarını bulana kadar dolaştı. Nerede bir parça görse onu aldı. Gövdenin on dört parçasını da tamamladığında hemen işe koyuldu. Osiris'in kafasını, bedenini, kollarını ve bacaklarını, kalbini tekrar bir araya getirdi. parçaları balmumu ile birleştirdi, tatlı kokular ve merhemler sürerek büyük keten bir kumaşla mumyaladı ve gömdü. Osiris bu şekilde gömüldükten sonra, Horus babasını yaşama döndürmek için üzerine düşeni yapmaya hazırdı. Tanrıça İsis'in Osiris'e yeni bir hayat verecek sihirli sözleri söylemesinden sonra ölü tanrı hayata döndü, nefes almaya ve kıpırdamaya başladı. Sonra Horus Wedjat'ı çıkardı, babasının ağzına koydu ve ondan gözü yutmasını istedi. Bunu yapar yapmaz Osiris çok daha güçlü bir hale geldi; konuşma, görme ve yürüme yeteneklerini tekrar kazandı. Ra'nın yardımıyla Horus Öteki Dünya'dan yeryüzündeki tanrıların dünyasına kadar ulaşabilecek uzunlukta bir merdiven yaptı. Hepsi birlikte tanrılara katılabilmek için tırmanmaya başladılar. Osiris tanrıların arasına katıldığında Ra onu tanrıların ve Öteki Dünya'nın kralı yaptı. Horus da babasının yerine Yukarı ve Aşağı Mısır'ın kralı oldu. Böylece Horus da tanrılar arasındaki yerini almış oluyordu. Edme Mariotte Edme Mariotte (d. yaklaşık 1620 - ö. 12 Mayıs 1684), Fransız fizikçi ve papazdır. Mariotte, en çok 1676'ta Boyle yasasını farkedişiyle ünlüdür. 1660'ta gözün kör noktasını keşfetmiştir. Mariotte, hayatının büyük bir kısmını, St. Martin sous Beaune'un başı olarak Dijon'da geçirmiştir. Ayrıca Paris'te 1666'da kurulan Fransız Bilimler Akademisi'nin ilk üyelerinden biri olmuştur. Akademinin ilk ciltli basımı olan "Histoire et memoires de l'Academie" (Akademi'nin Tarihi ve Anıları) (1733), fizik konusunda - sıvıların hareketinden renklerin doğasına, trompet notalarından barometreye, vücutların düşüşünden silahın geri tepmesine kadar - birçok makalesini barındırır. İlk üçünün 1676'yla 1679 arasında Paris'te basıldığı dört tane "Essais de physique" (Fizik denemeleri) vardır. Bu dört eser, günümüzde hala varolan en önemli eserleridir. Ayrıca "Traite de la percussion des corps" (İnsan bedeninin düşüş hareketleri) ile birlikte 2 cilt olan "Oeuvres de Mariotte'un" (Mariotte'nin çalışmaları) (Leiden, 1717) ilk cildini oluştururlar. Bu denemelerden ikincisi ("De la nature de l'air" (Havanın yapısı üzerine)), Robert Boyle'ın 1660'ta keşfettiği yasadan bahseder. Dördüncü deneme ise rengin doğası konusuna, değişik deneyler içeren sistematik bir çalışmadır. Kör noktanın keşfi ise bu eserin ikinci cildindeki kısa bir makalede belirtilmiştir. Salyut 7 Salyut 7, Sovyetler Birliği tarafından 19 Nisan 1982'de yörüngeye oturtulan uzay istasyonu. Salyut serisi istasyonların sonuncusudur. Salyut 6'nın yedek istasyonu olarak fırlatılmıştır, donanım ve kabiliyetleri ona benzer. Yörüngede çeşitli teknik arızalar gerçekleşti, ancak ziyaretçi Progress ve Soyuz araçlarının artan sığası, görevli kozmonotların tecrübe ve yaratıcılıkları sayesinde bu sorunlar çözüldü. Eylül 1983'te bir yakıt borusunun delinmesi üzerine tamir için uzay yürüyüşleri yapılması gerekti. Dört yıl iki ay görevde kaldı. Bu süre zarfında altı ana seferde ve dört ikincil uçuşta görev alan Fransız ve Hint uzay adamlarının da dahil olduğu 10 mürettebat istasyonu ziyaret etti. Bunlar arasında uzaya çıkan ikinci ve uzayda yürüyen ilk kadın olan Svetlana Savitskaya da vardı. Salyut 6'de olduğu üzere, istasyonun iki tarafından iki kenetlenme kapısı vardı. Bu sayede, istasyonda uzay adamları görev yaparken Progress ikmâl aracı yanaşabiliyordu. İkisi yatay üçüncü dikey düzlemde yukarı doğru olmak üzere üç güneş paneli vardı. İçeride, Salyut 7, önceki Salyut'lara göre bazı lüksler barındırıyordu: Elektrik fırınları, buzdolabı, sürekli sıcak su, komuta masasında bisiklet selesine benzeyen yeni tasarım sandalyeler. Enfeksiyonları yok etmek için pencerelerden ikisi morötesi ışınları içeri alabilecek şekilde yapılmıştı. Salyut 6'daki BST-1M teleskopu, bir x-ışını algılayıcıyla değiştirilmişti. "Ä°ngilizce Vikipedi" Agapanthus Agapanthus ("Şefkat çiçeği" ya da "Mavi Teber"), latince anlamının karşılığı aşk çiçeği 6 ila 10 türü bulunan Güney Afrika bitkisidir. Alliaceae familyasında ya da Agapanthaceae familyasında kabul edilirler. ilk kez hollandalılar tarafından Güney Afrika'dan alınarak Avrupa'ya götürülmüştür ve üretimi yapılmaya başlamıştır. Bu bitki her yıl ilkbahar ve yaz aylarında mavi çiçeklerini açtırır ve bu çiçekleriyle uzunluğu 1 metreye kadar ulaşır. Yaprakları her daim yeşil kalır yaprakları zambak yaprağına benzer. Ilıman ve sıcak yerleri sever sıcak ve kurak yerler için idealdir dayanıklı bir bitkidir. Soğanlı bir bitkidir. Soğuk yerlerde soğanlar sonbaharda topraktan çıkarılmalıdır. 2003 yılı itibarıyla Zonneveld & Duncan Agapanthus'u 6 türe ayırmıştır ("A. africanus", "A. campanulatus", "A. caulescens", "A. coddii", "A. inapertus", "A. praecox") 4 ayrı çeşit de 1965'te Leighton tarafından ("A. comptonii", "A. dyeri", "A. nutans", "A. walshii") belirlenmiştir. Alfabetik olarak şöyle sıralanabilir: Gelişimi hala devam etmekte olan "Agapanthus" bulunduğu topraklara ayrı uyum göstermektedir. Genelde mavi renk olan çiçekleri, Kaliforniya'da aynı bitki birkaç yıl sonunda beyaz renge dönüşmüştür. Ancak bitki aynı toprağa tekrar ekildiğinde tekrar mavi renkte çiçekler vermiştir. "Agapanthus"'un gelişimi hala incelenmektedir ve yüzlerce hibrid "Agapanthus" incelenmektedir. Bitki Avrupa'da ilk kez 17. yüzyılda John Parkinson tarafından serasında yetiştirilmiştir. Ekimi yaz sonlarında yapılan "Agapanthus"'un gelişmesi 3 ila 4 yılı alır. Türkiye'de ise sıcak toprağa ihtiyaç duyan "Agapanthus" Trakya'nın ve Anadolu'nun bitki örtüsünde gelişim gösterememiş ve bitkinin çiçeği değişken hava şartlarından dolayı açmamaktadır. Ama Akdeniz ikliminin hakim olduğu yerlerde, kısa bir süreliğine de olsa yazları çiçeklerini açabilir. Bunun yanı sıra ev seralarında Dünya'nın dört bir yanında olduğu gibi yetiştirilebilir. Çek Cumhuriyeti bayrağı Çek Cumhuriyeti'nin bayrağı, eski Çekoslovakya bayrağının aynısıdır. Çekoslovakya'nın dağılışı sonrası Slovakya kendine yeni bir bayrak uyarlarken, Çek Cumhuriyeti tarihî bağlardan dolayı bu bayrağı korumuştur. Bayrağın ana renklerini oluşturan kırmızı ve beyaz çok eski ulusal ve Bohemya bayrağında yer alan renklerdir. Yıllarca böyle kullanılan bayrağa hem Polonya bayrağı ile aynı özellikleri taşıması hem de Avusturya bayrağı ile aynı renklerde olması nedeni ile mavi bir kısım eklenme yoluna gidilmiştir. Bu fikri kimin gerçekleştirdği hakkında kesin bir bilgi yoksa da birçok araştımacı "Jaroslav Kursa" (1875 – 1950) adı üzerinde fikir birliğine varır. Çekoslovakya'nın bu yeni bayrağı 30 Mart 1920 yılında "Çekoslovakya Millet Meclisi"'nde (ČSR) onaylanarak resmî bayrak hâline getirilir. Bu zamandan başlayarak - II. Dünya Savaşı işgâl yılları hâriç- üç renkli Çekoslovak bayrağı kullanılmaktadır. Yetki ikamesi Yerellik, Yetki ikamesi veya subsidiarite, sorunların, mevcut otoritenin en küçük, en düşük seviyeli birimi tarafından çözülmesi gerektiğini belirten organizasyon prensibi. İngilizce "Subsidiarity" kelimesinin Türkçe anlamı "ikincil, yedek olma" olarak yazılabilir. Yerellik Avrupa Birliği uygulamasında, 1992 tarihli Maastricht Anlaşması'nda ortaya konan bir ilkedir. Avrupa Birliği ekonomik birlikten tam siyasal birliğe geçeceği vakit, merkezi hükûmet olan Brüksel ile taşra eyaletleri olan birlik ülkeleri arasında yetki ve sorumluluk paylaşımının nasıl olacağını belirleyen ilkedir. Buna göre, bir yetki ya da sorumluluk halka en yakın birimler tarafından yerine getirilir. Eğer bu en yakın birimler (eyalet, belediye) bu yetki ve sorumluluğu yerine getiremeyecek derecede zorlanıyorsa ya da bütçesini aşıyorsa o zaman bir üst yetkili makama başvurulur. Manyetik Manyetik, bir müzik aletinin tellerinin titreşimini elektrik akımına çevirerek amplifikatör aracılığıyla duyulabilir hâle getirmeyi sağlayan, bir veya birden çok mıknatısın etrafına bir tel bobin sarılması ile üretilen aygıt. Yaygın olarak elektro gitar ve bas gitarlarda kullanılan manyetikler, bunun dışında keman, bağlama, banjo gibi farklı birçok enstrümanda da kullanılır. Manyetikler, enstrümanın tellerinin altına tellerden belirli bir uzaklıkta monte edilir ve enstrüman üzerindekini konumuna göre "köprü (eşik) manyetiği", "orta manyetik" veya "sap manyetiği" şeklinde isim alır. Bobin adedine göre de ayrı bir isim alan manyetiklerin tek sargılı olanlarına single coil, çift sargılı olanlarına humbucker denir. Sinyal çıkışına göre pasif ya da aktif olan manyetikler, cinsine göre alnico veya seramik olabilir. Kuzey Kore bayrağı Kuzey Kore'nin bayrağı 8 Eylül 1948 yılında çıkarılan yasa ile ülkenin resmî bayrak ve simgesi ilân edilmiştir. Beyaz çember içindeki kırmızı yıldız komünizmin sembolüdür. Bayrağın zeminindeki kırmızı renk "devrimci vatanseverliği", mavi renkli şeritler "bağımsızlık","barış" ve "kardeşlik" idealleri için mücadele eden dünya halklarını, beyaz şeritler ise Kore ulusunun uzun tarihe yayılan kültürel bütünlüğünü simgeler. Oğuz Adanır Prof. Dr. Oğuz Adanır (d. 1951, İzmir) Türk bilim insanı. İlk ve orta öğrenimini İzmir'de gördü. Lisans, Yüksek Lisans ve Doktora öğrenimini Fransa'da Paris I Pantheon/Sorborne Üniversitesi'nde yaptı. ""Televizyonun Azgelişmiş bir Ülke Üzerindeki Etkileri"" isimli doktora tez çalışmasıyla buradaki eğitimini tamamladı. 1979 yılında Ege Üniversitesi Güzel Sanatlar Fakültesi Sinema-TV Bölümü'nde, 1985 yılından itibaren Dokuz Eylül Üniversitesi Güzel Sanatlar Fakültesi Sinema-TV Bölümü'nde öğretim görevlisi olarak çalışmaya başlamış, 1988 yılında doçent, 1994 yılında profesör olarak atanmıştır. 2018 yılında emekli olana kadar Dokuz Eylül Üniversitesi Güzel Sanatlar Fakültesi Sinema-TV Bölümü'nde Bölüm Başkanı olarak görev yaptı. "Senaryo Yazarlığı" ve "Sinema Göstergebilimi"'nin yanı sıra Türkiye'de ilk kez "Simülasyon Kuramı"yla ilgili dersler vermiş, Jean Mitry, Christian Metz ve Jean Baudrillard gibi dünyaca ünlü kuramcıların Türkiye'de tanınmasına büyük katkıda bulunmuştur. Yazarın Sinema, İletişim ve Kültür konularında yayınlanmış pek çok araştırma, incelemesinin yanı sıra; "İşitsel ve Görsel Anlam Üretimi", "Sinemada Anlam ve Anlatım", "Kültür", "Politika ve Sinema", "Çağdaş Türk Toplumu ve Kültürü Üzerine İronik Bir Varsayım", "Eski Dünya'ya Yeni Bir Bakış", "Kuramsal Bir Deneme Kitap I-II-III", "Kapitalizmin Öncesi Evrensel Kültür/ Zihniyetten Günümüze/" "Osmanlı ve Ötekiler gibi" özgün çalışmaları; "Sinema Estetiği ve Psikolojisi" (Jean Mitry), "Sessiz Yığınların Gölgesinde ya da Toplumsalın Sonu" (Jean Baudrillard), "Faucault'yu Unutmak" (Jean Baudrillard), "Üretimin Aynası" (Jean Baudrillard), "Simülakralr ve Simülasyon" (Jean Baudrillard), "Sinemeda Anlam ve Anlatım Üzerine Denemeler" (Christian Metz) gibi çevirileri vardır. Antropoloji'den Psikanaliz'e, Göstergebilim'den Sosyoloji'ye, Ekonomi ve Tarih'ten, Simülasyon Kuramı ve Dilbilim'e kadar uzanan geniş bir yelpazede bilimsel bir bilgi birikimine sahip olan bir yazar ve bilim adamıdır. Cosmos 557 Cosmos 557 (Rusça: Космос-557), 11 Mayıs 1973'te uzaya fırlatılan Sovyet uzay istasyonudur. Salyut serisinden bir istasyon olarak uzaya gönderildi, fakat kısa sürede kontrolden çıktı ve yörünge düzeltme roketleri kendi kendine çalışmaya başladı. Böylece yakıtını bitiren istasyon, bir uzay aracı ile kenetlenme manevrası yapamayacak hale geldi. Bu başarısızlık üzerine Sovyetler, uzaya yeni bir istasyon gönderdiklerini açıklamadılar, batı radarları tarafından saptanan istasyonun Cosmos serisinden bir uydu olduğunu bildirdiler. Kamuoyuna açıklanan adıyla Cosmos 557, fırlatıldıktan 11 gün sonra, 22 Mayıs'ta atmosfere girerek yandı. Cosmos 557'nin aslında bir Salyut istasyonu olduğu yıllar sonra ortaya çıktı. "FransÄ±zca Vikipedi", Cosmos 557 maddesi Kore bayrağı Babamın Bavulu Babamın Bavulu, Orhan Pamuk'un 2006 yılında Nobel Ödül Töreni'nde yaptığı konuşma metninin başlığı ve 2007 yılında İletişim Yayınları'ndan çıkan kitapçığının adı. Kitapçıkta, Orhan Pamuk'un 2006 yılı Aralık ayında Stockholm'de Nobel Edebiyat Ödülü'nü almadan önce yaptığı Babamın Bavulu başlıklı konuşmasının tam metni bulunmaktadır. Ayrıca Oklahoma Üniversitesi Puterbaugh Konferansı'nda yaptığı "İma Edilen Yazar" ve Almanya Yayıncılar Birliği Barış Ödülü'nü alırken yaptığı "Kars'ta ve Frankfurt'ta" başlıklı konuşmalarının da metinleri yer almaktadır. Kitapçığın sonunda Nobel Edebiyat Ödülü ve Almanya Yayıncılar Birliği Barış Ödülü'nü kazananların ve Oklahoma Üniveristesi Puterbaugh Konferansı Onur Konukları'nın da birer listesi vardır. Soğanlı Dağı Soğanlı Dağı, Sarıkamış'ta Orta Toroslar içerisinde yer alır. 2967 metre yüksekliğindedir. Tomarza havzası ile Tufanbeyli havzasını birbirinden ayıran Tahtalı Dağları’nın da büyük bir kısmını meydana getirmektedir. Dağın tamamı kireçtaşlarından meydana gelmiş ve karstik şekillerin oluşmasını sağlamıştır. Dağın 2250 metreden yüksek kesimleri buzullaşmaya maruz kalmıştır. Kayseri ili, Sarız ilçesi, İmirzağa köyünü eteklerinde barındırır. Güneyinde çam ağaçları ve teke deresi yer alır. Yöre deyimiyle kamalak ağacı buralarda çok fazla ve sık olur. Kula Tepeleri Kula tepeleri, Manisa ili Kula İlçesi sınırları içerisinde yer alır ve Türkiye'nin en genç volkanik sahası olarak bilinmektedir. Demirköprü Barajı yakınlarında volkanik sahada İlkel ayak izleri rastlanmış olup Salihli-Köprübaşı yolu Sindel Köyü yolu kavşağında görülebilir. Naif el-Kadı Naif Ali el-Kadı (d. 3 Nisan 1979), defans pozisyonunda görev yapmış Suudi millî futbolcudur. Profesyonel kariyerine 2000 yılında El-Ehli kulübünde başladı. Daha sonra sırasıyla Al-Rayyan, Al-Shabab kulüplerinde oynadı. Suudi Arabistan millî futbol takımına da zaman zaman çağrılan futbolcu, 2006 FIFA Dünya Kupası'nda Suudi Arabistan millî futbol takımının kadrosunda yer aldı. Sosyal adalet Sosyal adalet, toplumun bir üyesi olarak kabul edilen bireylerle toplum arasındaki sosyal ilişkilerin ortaklaşa iyinin gerçekleştirilmesi amacıyla düzenlenmesine verilen addır. Asgari ücret kavramını ilk kez kullanan John A. Ryan tarafından tanımlanmıştır. Sosyoloji, felsefe gibi çeşitli bilim dalları da sosyal adalet kavramını kendi dallarında yorumlamışlardır. İnsanların bir arada yaşama gereksinimi, hak taksiminin ortaya çıkmasına neden olmuştur. Fransız Devrimi sonrası ortaya çıkan düşünce sistemleri; hak, özgürlük gibi kavramları etkilemiş sosyal adalet kavramını şekillendirmek suretiyle desteklemiştir. Kurulan siyasi organizasyon düzleminde bir arada yaşayan her bir insan ile toplum arasında ortak iyiyi ve nizamı sağlamak, sosyal adalet başlığı altında değerlendirilir. İhtiyaç üzerine kurulan siyasi organizasyonlar ise hak taksiminin ve sosyal adalet kavramının, sosyal alanda gerçekleşmesini sağlarlar. Cadıfındığı Cadı fındığı, Hamamelidaceae familyasından "Hamamelis" cinsini oluşturan ikisi Kuzey Amerika biri Japonya ve bir türü de Çin'de bulunan bitkilerin ortak adı. Diğer bir ismi sihirli ceviz olan bitki, genellikle cilt bakımında ve cilt hastalıklarında tedavi amaçlı kullanılır. İngilizcesi Which-Hazel olan bitki Türkiye'de acı fındık olarak da bilinir. SÃ¼per Baba (dizi) Süper Baba, 1993-1997 yılları arasında Atv'de yayımlanmış olan yerli dizi. Başrollerde Şevket Altuğ, Sümer Tilmaç, Jülide Kural, Şevval Sam ve Bennu Yıldırımlar'ın yer aldığı ekranların en beğenilen ve uzun soluklu dizilerindendir. Dizide üç çocuklu boşanmış bir baba olan Fikret Aksu'nun namı diğer Fiko (Şevket Altuğ)'nun çocuklarıyla olan ilişkileri ve aşkları konu alınmıştır. Fiko, Çengelköy'de sabit bir işi olmayan yardımsever bir insandır. İlk aşkı, en yakın arkadaşı Nihat (Sümer Tilmaç)'ın kız kardeşi İpek (Jülide Kural)tir ve Fiko, hayatındaki en büyük hatayı yaparak Şule adındaki zengin bir kadınla evlenir. Bu evlilikten 3 çocuğu olan Fiko, İpek'i bir türlü unutamaz ve birkaç yıl sonra boşanır. Fiko, İpek ile ilgili hislerini yeniden canlandırmaya başlamışken beklenmedik bir kararla İpek ABD'ye gider. İpek'in bu kararı Fiko için bir yıkım olmuştur ve intihara kadar sürüklemiştir. Sonraki zamanlarda oğlunun okulundaki Fransızca öğretmeni olan Deniz (Şevval Sam) ile bir aşk yaşamaya başlayan Fiko, en yakın arkadaşı Nihat'la bu yüzden kavga bile etmişlerdir. Sevdiği kadının gerçek adının Deniz değil de Derya olduğunu öğrenen Fiko, sadece isminin değil hayatınında farklı olduğunu görecektir. Deniz'in geçmişte saplantılı bir ilişkisi olmuş ve bu açığa çıkmıştır. Deniz'in saplantılı aşığı ile karşı karşıya gelen Fiko, saplantılı aşığı öldürmek suçundan hapse girer. Daha sonra görülen davalarda suçsuz olduğu anlaşılan Fiko, bu aşkına da kavuşamamıştır. Hapishanede dertli arkadaşı Celal'in derdine çözüm bulması gerektiğine inanan Fiko'nun bu kararı kendi hayatını da etkilemiştir. Celal, kızı Zeytin ile kızkardeşi Elif'e göz-kulak olmasını istemiştir. Bu konuda elinden gelen her şeyi yapan Fiko'nun Elif (Bennu Yıldırımlar) ile arasında bir çekim başlar.İlk başlarda Fiko, Elif'in yaşı yüzünden bu ilişkiye uzak dursa da zamanla kendisi de bu ilişkiyi kabul etmiştir. Fiko'nun dizi bittiğinde bilinen en son aşkı Elif olmuştur. Dizi içerisinde Fiko'nun büyük kızı Zeynep'in özgürlük çabası, oğlu Alim'in aşkı ve Çengelköy semtindeki esnafın dertleri, sohbetleri anlatılmıştır. Dizi gösterildiği dönemde büyük ilgi görmüş ve Türk Tv tarihindeki yerini almıştır. Yeni Türkü'nün müziğini yaptığı, Oya Küçümen'in seslendirdiği dizinin jenerik müziği olan "Bana Bir Masal Anlat Baba", Süper Baba'nın sevilmesinde etkili olmuştur. 1995'te çıkarılan, müzikleri Yeni Türkü'ye ait olan "Süper Baba - Film Müzikleri" albümü, dizide kullanılan müziklerden 5'inin yer aldığı, 18'i enstrümantal olmak üzere 23 parçadan oluştu. Sözleri Yavuz Turgul, Muharrem Buhara, Osman Sınav ve Cengiz Onural'a ait olan 5 şarkının besteleri, Oya Küçümen, Şevval Sam ve Sumru Balıkçıoğlu tarafından seslendirdi. 1.sezonda ilk 4 bölüm cumartesi akşamları 20:00'da yayımlandı. 5.bölüm perşembe akşamı 20:30'da, 6.bölüm ise perşembe akşamı 20:00'da yayımlanan dizi 7.bölümden 27.bölüme kadar cumartesi günleri 17:00-18:00 civarında haber öncesi kuşağında yayımlandı. 28.bölümden 39.bölüme kadar da cuma akşamları 20:15'te yayımlandı. 2. sezon cuma akşamları, sezonun yarısında 20:00'da, diğer yarısında da 21:00'da yayımlandı. 3. ve 4.sezon cuma akşamları 21:00'da yayımlandı. Bir İstanbul Masalı Bir İstanbul Masalı, 2003-2005 yılları arasında yönetmenliğini Ömür Atay'ın yaptığı Atv'de yayımlanmış Türk dizisidir. Başrollerde Mehmet Aslantuğ, Ozan Güven ve Ahu Türkpençe oynamıştır. Dizinin senaryo yazarları Gaye Boralıoğlu, Neşe Şen'dir. Dizinin görüntü yönetmenliğini Alper Derli, Yasin Uslu, Volkan Kocatürk ve Selahattin Sancaklı yapmıştır. İstanbul'da yaşayan zengin Arhan ailesi büyük bir mâlikanede yaşamaktadırlar. Malikânenin soylu ve zengin sahipleri Arhan ailesi ve malikanenin bulunduğu büyük bahçenin bir köşesinde, malikâne hizmetlileri için yapılmış küçük beyaz bir evin sakinleri olan Kozan ailesi fertleri arasında yaşanan bir aşk hikâyesidir. TÃ¼rkbakacak, Biga Türkbakacak, Çanakkale ilinin Biga ilçesine bağlı bir köydür. Köyün kurulduğu yıllarda güzel bir görüntüye sahip olmasından dolayı bakılacak köy olarak bahsedilmiş ve zaman içinde bu bakacak olarak söylenmiştir. Çanakkale iline ? km, Biga ilçesine 17 km uzaklıktadır. Dağa Çıkan Kurt Dağa Çıkan Kurt, Halide Edib Adıvar'ın nesir yazılarını ve hikâyelerini toplayan, 1922 yılında yazdığı kitabı. Kitaba adını veren ilk yazı, I. Dünya Savaşı sonunda işgale uğrayan Türkiye'nin durumunu, Türk efsanelerini bozkurt motiflerine dayanarak anlatır. Kitapta en çok dikkati çeken hikâyeler, mütareke devri ile Yunan işgalinin yarattığı olayları konu edinenlerdir: "Zeynebim, Zeynebim", "Tanıdığım Çocuklardan", "Efenin Hikâyesi", "Çakır Beyaz Ayşe", "Himmet Çocuk", "Azizin Karısı". Kitapta gezi notları da yer alır. Buzul teknesi Buzul teknesi, buzul topoğrafyasına ait bir terimdir. Buzul Çağı’nda dünya genelinde meydana gelen 4-5 °C sıcaklık düşmesine bağlı olarak Kuzey Yarım Küre'nin kuzey kesiminde buzullaşma artmış, Amerika kıtasında Göller Bölgesine, Avrupa'da Alp dağlarının eteklerine kadar olan kesimler buzullarla kaplanmıştır. Orta kuşakta ise dağların yüksek kesimlerinde buzul oluşumu meydana gelmiştir. Zamanla iklimin yumuşası ve buzulların harekete geçmesi, sıcak dönemlerde ise eriyerek yükseklere çekilmeleri, soğuk dönemlerde ise aşağılara, vadilere dek inmeleri sırasında yaptıkları bu hareketler vadilerin zımpara taşı gibi örselenip şekillenmesine yolaçmıştır. Vadiler zamanla aşınarak tekne şeklini alınca ortaya buzul vadileri çıkmıştır. Kısaca yüksek dağlardaki buzulların eriyerek hareket etmesiyle, buzulların dağları aşındırması sonucu oluşan oluşan vadi tipine denmektedir. buzul teknesi (galasye vadisi, glasyal vadi, glasyal tekne, Buzul vadisi) glacial valley, glacial trough Buzul aşındırması sonucu meydana gelmiş, bir taban ile onu iki tarafından sınırlayan yamaçlardan oluşan, ağız kısmı açık ve bu kısma doğru az veya çok herhangi bir eğime sahip olan doğal oluk. Çoğunluğu ile eski akarsu vadilerine karşılık gelen ve sonradan içlerine yerleşen buzullar tarafından işlenerek şekil değişikliğine uğramış bulunan buzul vadilerinin enine profilleri "U" harfi şeklindedir. Bu durum buzulun vadinin hem tabanını hem de yamaçlarını aynı anda aşındırmasından ileri gelir. Ayrıca buzul vadileri, buzulların her iki yamacı da aynı derecede aşındırmaları ve sağa sola fazla sapmamaları sonucu, hemen hemen düz bir şekilde uzanır ve tekne görünümündedir. Buzul vadilerinin boyuna profillerinde ise, fazla oyulmuş çukur kısımlarla bunları birbirinden ayıran sürgü veya eşikler birbirlerinin takip eder. Bu durum boyuna profile basamaklı bir şekil kazandırır. Sürgülere karşılık gelen yerlerde ters eğimler bulunur. Görünüş itibarıyla daha çok flüviyal vadilerden “U” biçimli vadilerine benzerler. Bununla birlikte , buzul vadileri buzulların akarsu vadileri içine yerleşip onları işlemesiyle şekillenirler. Dolayısıyla , tekneler , akarsu vadilerinin değiştirilmiş , işlenmiş şekilleridir. Bunlar vadi buzullaşmasına bağlı olarak ortaya çıkarlar. Glasyal vadiler , enine profillerinde olduğu gibi , boyuna profilleri bakımından da akarsu vadilerinden oldukça farklıdırlar. Buzul vadilerinin boyuna profilleri kendine özgü özellikler gösterir. Şöyle ki , bir buzul vadisinin boyuna profilinde , akarsu vadisi profilinde olduğu gibi , düzenli bir eğim ve sürekli bir iniş söz konusu değildir. Tam tersine , tekne vadinin boyuna profili inişli çıkışlı veya basamaklı bir görünüm sunar. Bir diğer ifadeyle , boyuna profili boyunca basamak ve çanaklar görülür. Basamaklara aynı zamanda sürgü veya eşik adı da verilmektedir. Bu şekildeki düzensiz bir durum , buzulun kalınlığına , ana kayadaki direnç farklılığına bağlı olarak ortaya çıkar. Ayrıca , yan kolların ana buzula karıştığı yerlerde de aşındırmanın kuvvetlenmesine bağlı olarak bir çukurluk , dolayısıyla basamaklı bir durum kendini gösterir. Bütün bunlarla birlikte , bir buzul vadisinin yukarı kısmında düzenli ve bir akarsu vadisine göre çok daha fazla bir eğim , aşağı kesiminde (dil kısmı) ise , tatlı bir eğim ve bir çanak (dil çanağı) söz konusudur. E pluribus unum E pluribus unum (Çokluktan, birliğe), Amerika Birleşik Devletleri'nin ilk resmi sloganlarından biridir. Latince olan bu slogan "çoktan tek" anlamına gelir. Başlangıçta bu slogan ABD'yi ilk oluşturan On Üç Koloni'nin birliği anlamında kullanılmıştı. Sonraları ABD vatandaşlarının değişik kökenlerden gelmelerine rağmen bir birlik oluşturduklarını vurgulamak için kullanılmaktadır. George Washington'ın öncülüğünde olduğu Amerikan Bağımsızlık Savaşı mücadelesinde Amerikan milliyetçiliği'nin ilkesi olarak kullanılmıştır. Bağımsızlık mücadelesinin olumlu sonuç uyandırmasıyla geleneksel olarak slogan kabul edilmiştir. Daha sonraları, Amerika'ya yapılan göçler artınca, farklı ırktan kişilerin çoğalmasıyla slogan yeni bir anlam taşımıştır. In God We Trust In God We Trust (Türkçe: Tanrı'ya Güveniriz), Amerika Birleşik Devletleri'nin sloganıdır. 1956 yılında ABD Kongresi tarafından E pluribus unum (out of many, one - Birlikten kuvvet doğar) sloganının yerine seçilmiştir. Bu söz ile Birleşik Krallık'ta kullanılan para birimi olan İngiliz sterlininin ("Great Britain Pound", "GBP", "£") üzerinde yazılı olan "Bank of England - I promise to pay the bearer on demand the sum of …… pounds", yani "İngiltere Bankası - Ben talep edildiğinde …… pound toplamını hamiline -taşıyanına- ödemek için söz veriyorum." cümlesi arasında bağ olması ihtimali vardır (Burada noktalar ile bırakılan boş yerde, banknot üzerinde yazılı değer olan "5-10-20-50" gibi sayısal büyüklüklerden bir tanesi ifade edilmektedir). Kuaterner Kuaterner (Dördüncü Zaman), jeolojide yaklaşık son 2,588 ± 0,005 milyon yıllık dönemi kapsayan, Uluslararası Stratigrafi Komisyonu (ICS)'nin kabul ettiği jeolojik zaman cetveline göre tanımlanmış Senozoik Zaman'ın sonuncu bölümüdür. Neojen Çağ'ın sonu milyon seneden günümüze kadar devam eder. Gayriresmî "Geç Kuaterner" kavramı, son 0,5–1,0 milyon seneyi kapsar. Kuaterner'in ilk dönemi olan Pleistosen'de büyük ölçüde astronomik etkilere bağlı olarak yüzden fazla sıcak ve soğuk devir yaşanmıştır. Yüksek genlikli ve düşük frekanslı sıcak ve soğuk devirler, Çibanyen başlarından itibaren yaşanmaya başlandı. Bundan dolayı başlıca büyük buzul ve buzul arası devirler, Orta ve Geç Pleistosen'dedir. Yaklaşık 11.700 yıl önce başlayan Holosen ise hâlen içinde bulunduğumuz devirdir. Kuaterner, tipik olarak Milankoviç döngüsü ve ona bağlı iklim ve çevre değişiklilerinden kaynaklanan kıtasal buzun periyodik şekilde büyüyüp küçülmesiyle tanımlanır. Kuaterner ("dördüncü") periyot, ilk defa Giovanni Arduino tarafından 1759'da Kuzey İtalya'daki Po Nehri'ndeki alüvyal tortulanmaları açıklamak için teklif edilmiştir. 1829'da Jules Desnoyers, Fransa'daki Sen Havzası'nda bulunan ve Tersiyer Periyodu kayaçlarından bariz şekilde daha genç görünen tortulanmalar için bu kavramı kullandı. Kuaterner Çağı, Neojen Çağ'ın izler ve bugüne kadar devam eder. Bu zaman içinde Pleistosen buzullaşmaları ve günümüzdeki Holosen adı verilen interglasiyel periyot da bulunmaktadır. Böylece Kuaterner, Kuzey Yarıküre'de buzullanmanın başladığı zaman olup takrîben 2,6 milyon sene evvel başlar. 2009'dan önce Pleistosen, 1,805 milyon sene öncesinden günümüze kadarki zaman olarak tanımlanırdı. Yani bugünün Pleistosen tanımı, 2009 öncesi Pliyosen'in bir kısmını da içine alır. Böylece öne sürülen Pleistosen'in 1,805 milyon sene öncesindeki başlangıcı, önemli buzullaşmaların oluşmasından çok sonraya kalıyordu. ICS, bu problem üzerine Kuaterner teriminin kullanımını tamamen kaldırmayı önerdiyse de Uluslararası Kuaterner Araştırmaları Birliği (İng. (INQUA)), bunun kabul edilemez olduğunu ileri sürdü. 2009'da Kuaterner'i Senozoik Zaman'ın en genç periyodu yapmaya karar verildi ve tabanı 2,588 milyon sene öncesine kaydırılarak daha önce Neojen ve Pliyosen Çağ'a ait olarak görülen Gelasiyan bölümü de dahil Kuaterner'e dahil edildi. Antroposen, insanın Endüstri Devrimi'yle başlayan küresel çevreye etkilerini içeren ve takriben 200 sene önce başlayan üçüncü bir devir olarak teklif edildi. Antroposen, ICS tarafından resmen tespit edilmemiş olmasına rağmen bir çalışma grubu, 2016'da yeni bir epok ya da alt periyot oluşturmayı hedeflemektedir. Kuaterner Periyodu'nun 2,6 milyon yılı, insanların artık fark edilebilir olduğu zamandır. Bu kısa devirde levha hareketleriyle pek az değişiklik olmuştur. Kuarterner Periyodu'na ait jeolojik kayıtlar, daha önceki devirlere kıyasla daha büyük detayla muhafaza edilmişlerdir. Bu periyottaki ana coğrafî değişiklikler, buzul devirlerde Boğaz'ın ve Skagerrak'ın ortaya çıkmasıyla Karadeniz ve Baltık Denizi'nin sırasıyla tatlı suya dönüşmesi ve yükselen deniz seviyesiyle tekrar suyun basmasıyla tuzlu su olması; Manş Denizi'nin periyodik olarak dolmasıyla Britanya ile Avrupa karası arasında bağlantı meydana gelmesi; Bering Boğazı'nın periyodik olarak kapanmasıyla Asya ve Kuzey Amerika arasında bir bağlantının meydana gelmesi ve yine Kuzeybatı Amerika'da 'lerin buzul sularıyla periyodik olarak su baskınlarına uğramasıdır. Hudson Körfezi'nin şimdiki uzantıları, Büyük Göller ve Kuzey Amerika'nın diğer önemli gölleri, Kanada Kalkanı'nın son buzul çağdan beri kendini yeniden düzenlemesinin sonucudur; farklı sahiller, Kuaterner boyunca görülmüştür. Kuaterner iklimi, periyodik olarak buzulların kutuplardan ±40° enleme kadar hareket ettirdi. Pleistosen Dönem'in sonunda büyük hayvanların nesli kuzey bölgelerde hatırı sayılır derecede tükendi. There was a major extinction of large mammals in Northern areas at the end of the Pleistocene Epoch. Bütün Dünya'da kılıç dişli kedi, mamut, mastodon ve gliptodonlar yok oldu. At, deve ve Amerika çitası gibi cinslerin nesli Kuzey Amerika'da tükendi. Schimper'in 1839'da kullandığı ve 2,58 milyon sene evvel başlayıp günümüze kadar devam edegelen Kuaterner Buzul Çağı döneminde buzullaşma tekrar tekrar görüldü. 1821'de bir İsviçreli mühendis olan Ignaz Venetz bir makale yayınlayarak bu makalede Alplerden hatırı sayılır uzaklıkta bir buzulun geçiş izlerinin bulunduğunu öne sürdü. Önceleri Louis Agassiz adlı başka bir İsviçreli bilim insanınca tartışılan bu görüş, bu fikrin yanlışlığını gösterleye alışırken doğruluğunu ispat etmesiyle sonuçlandı. Bir sene sonra Agassiz, geniş tabanlı etkileri olan büyük bir buzul çağının önceden geçmiş olduğu hipotezini ileri sürdü. Bu fikir, Agassiz'in uluslararası şöhrete sahip olmasına ve Buzul Teorisi'nin kabul edilmesine sebebiyet verdi. Zamanla ve jeolojinin hassaslaşmasıyla birkaç buzul büyüme ve geriye çekilme döneminin olduğu gösterildi; Dünya'nın eski sıcaklığının bugünden çok farklı olduğu anlaşıldı. Bilhassa Milutin Milankoviç'in keşfettiği Milankoviç döngüsü, Dünya'ya gelen Güneş ışımasının iklimi kontrol eden ana faktörlerden olduğu esasına dayanır. Bu zaman zarfında hatırı sayılır buzul büyüme ve çekilmeleri, Kuzey Amerika ve Avrupa'nın büyük kısmı ve Güney Amerika ile Asya'nın bâzı bölümleriyle bütün Antarktika'da tespit edildi. Büyük Göller meydana geldi ve büyük memeli hayvanlar yayıldı. Memelilerin buzul devri 11.700 sene evvel bitince nesli tükendi. Modern insan 190.000 senede gelişti (kaynak: Leakey). Kuaterner periyodunda memeliler, çiçekli bitkiler ve böcekler karara yayıldı. Savcıllı, Buharkent Savcıllı, Aydın'ın Buharkent ilçesine bağlı bir mahalle. Erdel Erdel (Macarca: Erdély, Rumence: Ardeal, Almanca: Siebenbürgen) ya da Transilvanya ("Transylvania"; Latince: "Transsilvania") bugünkü Romanya'nın batı ve orta bölgelerine o tarihlerde verilen isimdi. Asıl ismi Macarca Erdély, Rumence Ardeal, Sırp, Bulgar ve Yunan dillerinde ise Erdel olarak kullanılmıştır. Diğer Avrupa ülkeleri aynı bölgeye genellikle Transilvanya ismini vermişlerdir. Erdel 1526 yılındaki Mohaç Muharebesi'nden sonra Osmanlılara bağımlı hale geldi ve 1683'e kadar Erdel Prensliği adıyla iç işlerinde serbest dış işlerinde Osmanlı İmparatorluğu'na bağlı bir özerk devlet olarak yaşadı. 1683 yılındaki II. Viyana Kuşatması'nın bozgunla sonuçlanmasından sonra bölge 1691'de Macaristan ile birlikte fiilen Avusturya Arşidüklüğü'nün eline geçti. Bölge 20. yüzyılın başlarında Macaristan ve Romanya arasında birkaç kere el değiştirdi. II. Dünya Savaşı sonrasında Romanya'nın elinde kaldı. Boğdan Boğdan bugünkü Moldova'ya ve Romanya'nın Moldova'ya komşu olan bazı bölümlerine Osmanlılar tarafından verilen isimdi. Bu bölgenin halkı öteden beri Moldova ismini kullandıkları halde Osmanlılar Boğdan Prensliği 1359-1365 yılları arasında yöneten Voyvoda I. Bogdan'dan dolayı Boğdan ismini kullanmışlardır. Boğdan'ın Prut nehrinin batısında kalan bölümü 1859 yılında Eflak ile birleşerek Romanya'yı oluşturdu. Buna zamanla Osmanlılarca Erdel adı verilen Transilvanya bölgesi de katıldı. Boğdan'ın Prut nehrinin doğusunda kalan kısmı 1812 yılında Rusya tarafından işgal edilerek Besarabya adını aldı. Böylece bugünkü Romanya'nın sınırları belirlenmiş oldu. 1918 yılında bir ara Besarabya Romanya'yla birleşti ama 1944 yılında Sovyetler Birliği tekrar bu bölgeyi işgal etti ve burayı SSCB'nin Moldova Cumhuriyeti haline getirdi. 1991'de de bu bölge Moldova Cumhuriyeti olarak bağımsızlığını kazandı. Bugünkü Romanya ve Moldova aslında aynı etnik gruptan gelen insanlardan oluşurlar ve aynı dili konuşurlar. Sonuç olarak Osmanlıların Boğdan adını verdiği bölge şu andaki Moldova'nın tümünü ve Romanya'nın kuzeydoğusundaki bir kısmını kapsayan bir bölgeydi. SÃ¼mer Oral Sümer Oral (27 Şubat 1938, İzmir), Türk siyasetçi. 16, 17 (Ara Seçim), 18 , 19 , 20 ve 24 dönem Manisa ve 21 dönem İzmir Milletvekili olarak TBMM'de yer almıştır. Ahmet Nazif Oral'ın oğludur. 1957'de İzmir Atatürk Lisesi'nden, 1961 yılında İstanbul Üniversitesi İktisat Fakültesi'nden mezun olmuştur. 20.07.1962 tarihinde Maliye Teftiş Kurulu'na girmiş, 1965 yılında Maliye Müfettişi olduktan sonra 1969-1970 yıllarında Paris'te OECD nezdinde bir yıl süreyle staj yapmıştır. 10.05.1972 tarihinde Bütçe ve Mali Kontrol Genel Müdür Yardımcılığına, 28.05.1975 tarihinde de Bütçe Genel Müdürlüğüne atanmıştır. 05.06.1977 tarihinde yapılan seçimlerde Manisa'dan Milletvekili seçilmiş, 12.11.1979 ile 12.09.1980 tarihleri arasında Sosyal Güvenlik Bakanlığı görevinde bulunmuştur. 1986 ara seçimleri ile 1987, 1991 ve 1995 yılları genel seçimlerinde de Manisa'dan Milletvekilli seçilerek TBMM'ye girmiştir. 1991-1993 döneminde Maliye ve Gümrük Bakanlığı görevini üstlenmiştir. 18 Nisan 1999 genel seçimlerinde İzmir Milletvekili olarak tekrar TBMM'ye girmiş ve Maliye Bakanlığı'na getirilmiş ve bu görevi 19 Kasım 2002 tarihine kadar sürmüştür. 24. Dönem Manisa Milletvekili olarak TBMM'ye tekrar girmiştir. Evli ve iki çocuk babasıdır. Fransızca bilmektedir. YaÄŸmurdan Sonra Yağmurdan Sonra, Samanyolu TV'de yayınlanan televizyon dizisi. Şevket Çoruh Şevket Çoruh (30 Haziran 1973, İstanbul), Türk sinema ve dizi oyuncusu. Şevket Çoruh, 30 Haziran 1973 tarihinde İstanbul’da, terzi bir anne ile şoför bir babanın tek çocuğu olarak doğmuştur. Babası Selami bey Üsküdar-Kadıköy hattında dolmuş şoförlüğü yapmaktaydı. 14 yaşından 24 yaşına kadar Maltepe, İstanbul’da büyümüştür. İstanbul doğumlu Türk oyuncunun kökeni Artvin'e dayanmaktadır. Ailesi 1877-1878 Osmanlı-Rus Savaşı sonunda Ardanuç’un Anaçlı köyünden İstanbul’a göç etmiş ve 1973 yılında istimlak edilerek bugün Ömerli Barajı suları altında kalmış olan Muratlı köyüne yerleşmiştir. İlk ve orta öğrenimini Üsküdar’da Taşmektep İlkokulu’nda, lise öğrenimini ise Kartal Anadolu Lisesi’nde tamamlamıştır. Liseden sonra girdiği Müjdat Gezen Sanat Merkezi’nde tiyatro eğitimi aldı. Günay Karacaoğlu ile yaptığı evlilikten bir kızı bulunmaktadır. Daha sonra Günay Karacaoğlu'ndan boşanmış ve bunu da ""Birbirimize artık aşık değiliz."" şeklinde açıklamıştır. İkinci evliliğini Özge Turna ile yapmış ve ondan da Turna adlı bir kızı olmuştur. 1989 yılından beri çeşitli tiyatro oyunlarında rol aldı. Bu sanat merkezinden mezun olan sanatçı, adını bir İnternet firmasının reklamında oynadığı "Kokoreççi" tiplemesiyle duyurmuştur. 2006 yılından bu yana "Arka Sokaklar" adlı dizide oynamaktadır. Kendisi en çok Arka Sokaklar dizisindeki Mesut rolüyle ve Sinemada İnşaat ile Çakallarla Dans gibi film serilerindeki oyunculuğu ile tanınmıştır. Broadway geçmişinde sahnelenen en uzun tek kişilik oyun olan "Caveman (Mağara Adamı)" adlı tiyatro oyununun Türkiye'de sahnelendiği ikinci sezonunda 23 Ekim 2010 tarihinden itibaren rol aldı. Çoruh, 3 Nisan 2017 tarihinde 21 yıllık maddi birikimleri olan 7 klasik arabasını ve 3 evini satıp ayrıca da bankadan 7 milyon lira kredi alarak İstanbul Kadıköy'de Baba Sahne adını verdiği tiyatroyu açtı. Tiyatronun açılışında Müjdat Gezen kendisinde bulunan İsmail Dümbüllü'nün fesini Şevket Çoruh'a devretti. WWE izle ve Ã¶de etkinlikleri listesi WWE PPV'leri olan izle ve öde seçeneklerine sahip WWE PPV'lerinin Listesi. En çok PPV ana etkinliklerine sahip en iyi on güreşçi. (" Yürüme Engelinin Sonu: Satırın Sonu ") Olivia Lewis Olivia Lewis, Maltalı şarkıcı. Malta'nın Eurovision temsilcisini seçen Malta Song for Europe yarışmasında 2004, 2005 ve 2006 yıllarında ikinci, 2007 yılında da birinci oldu. Olivia, Finlandiya'da düzenlenmiş 2007 Eurovision Şarkı Yarışması'nın yarı finalinde ülkesi Malta'yı temsil etti. Yarı finalden önceki oylamalarda Vertigo favori olmasına rağmen yarı finali geçemeyerek elendi. Bu yenilgi Malta'da şok etkisi yarattı. Siddhartha (roman) Siddhartha, Hermann Hesse'nin, Siddhartha Gautama'nı hayatını konu aldığı, Budizm felsefesinin içrek (ezoterik) yönlerini işleyen, yazarın en ünlü eserleridir. Berlin’deki S. Fischer Verlag isimli yayınevi tarafından 1922 yılında ilk defa yayımlanmıştır. Roman kahramanı Siddhartha, tıpkı Buda gibi bir prenstir. Gerçek bilgiye ulaşmak için babasının uzun süreli direnişine aldırmayarak sarayını, gençliğini ve ailesini geride bırakarak ormanlara çekilir. Gezgin bir dilenci olarak yaşamını sürdürdüğü uzun bir dönemin ardından Buda ile karşılaşır ve aralarında uzunca bir sohbet geçer. Buda ona, Budizm'in içrek yapısını ve felsefi derinliğini anlatır. Uzun meditasyon denemelerinden sonra aradığını tam olarak bulamamanın verdiği bıkkınlıkla hedefine götürecek aracı değiştirerek bir kente yerleşir ve ticaretle uğraşmaya başlar. İleri yaşlarında içindeki boşluğun baskısıyla birlikte yaşadığı kadını, varlığını henüz bilmediği çocuğunu ve edinmiş olduğu tüm servetini geride bırakarak yeniden kaçınık yaşama geri döner. Siddhartha daha sonra bir ırmağın kıyısında kayıkçılık yapan -insanları ufak bir para karşılığında karşıdan karşıya geçiren- yoksul bir kayıkçı olan Vasudeva'nın yanına yerleşir. Vasudeva Siddhartha'ya gerçek bilgiye ve aydınlanmaya ulaşabilmesi için kılavuzluk edecektir. Romanın sonunda Siddhartha ırmakta gerçek bilgiyi bulur ve aydınlanır. Romanda açıklanmaz ama Vasudeva, Sanskritçe'de "ırmak tanrısı" anlamına gelmektedir. Kitap Siddhartha ismindeki genç bir Brahman'ı ve arkadaşı Govinda’yı anlatmaktadır. Herkes tarafından değer gören ve hayran olunan Siddhartha, hayatını her insanın içinde var olan Atman’ı, yani canda bütünlüğü aramaya adar. Siddhartha'nın canda bütünlüğü araması onun Brahmanlıktan vazgeçip bir samana, bir gezgin çileci ve dilenci olmasını gerektirir. Ancak Siddhartha samanayken bir süre sonra hayatın onu hedefine götürmeyeceğini hisseder. Govinda ile beraber Gotama’nın, yani Buda’nın yanına gitmiştir (Hesse kitabında bu kelimeyi Pali dilinde yazıldığı gibi yazmayı tercih etmiştir: Gotama. Bu kelime Sanskritçede Gautama diye yazılmaktadır). Ancak Siddhartha Buda’nın öğretisini kabullenemez. Siddhartha Gotama’nın aydınlığa erişmeyi arzu ettiğinin farkına varır ve Gotama'nın öğretisinin doğruluğundan kuşku etmez; ancak Siddhartha bu öğretinin sadece Gotama için geçerli olduğuna inanır. İnsan sadece öğreti sayesinde Buda olamaz, öğretilerin yanı sıra bu hedefine kendi deneyimleriyle erişmek durumundadır. Arkadaşı Govinda, Gotama'nın yanında kalırken Siddhartha kendi deneyimlerini edinme bilinciyle yeniden yola koyulur. Siddhartha kendi çevresinin ve önceleri samana olarak gözlemlemeyi öğrendiği doğanın güzelliğini yoğun bir şekilde tecrübe eder. Kayıkçının ona kehanetini sunduğu bir ırmaktan karşıya geçer (kehanete göre Siddhartha bu ırmağa geri dönecektir) ve büyük bir şehre ulaşır. Siddhartha Kamala'dan kendisine aşk sanatını öğretmesini ister. Siddhartha Kamala’nın isteklerini yerine getirebilmek için tüccar olur. İlk başlarda başarıya ulaşılırken gösterilen çabayı görür ve dünyevi şeylere bağlanıp kalmış insanlara taktığı isim olan “çocuk insanların” ilginç bir özelliği olarak paraya bağlılığı tanır. Ancak onun ilk başlardaki tavırları sonradan kibre dönüşür ve kendisi de gittikçe aynen çocuk insanlar gibi olur. Gördüğü bir rüya onu kendine getirir ve ona tekrar aydınlığa erişme arayışını hatırlatır. Siddhartha bunun üzerine Kamala'yı terk eder ve onun kendisinden hamile olduğunun farkında değildir. Daha önce tattığı yaşamın ve ölümün; ayrıca tüm varlıkların döngüsü Samsara duygusundan daha derin bir duygu içinde uzun bir zaman önce üzerinden geçtiği ırmağa tekrar varır. Asıl amacı olan Nirvana’ya erişmekten ne kadar uzakta olduğunun farkına vardığında ırmakta boğulmanın eşiğinde durmaktadır. Aslında intiharından sonra Samsara’ya daha sıkı bir şekilde yakalanacak, yeniden doğacaktı. Yeniden kendine gelmesi üzerine mutlu bir şekilde tekrar inzivaya çekilmeye başlar ve uyuyakalır. Uyandığında yanında onun Siddhartha olduğundan haberi olmayan keşiş Govinda'yı bulur. Govinda da henüz bir Buda olamamıştır ve diğer yandaşlarıyla birlikte Buda’nın yanına göç etmektedir. Siddhartha, Govinda’nın yanında şimdiye kadar yaşadıklarını gözünün önüne getirir: “O Brahman Siddhartha nereye gitti?”, “O Samana Siddhartha'ya ne oldu?”, “O zengin Siddhartha nerede şimdi?”, “Ölümlü nesneler hızlı bir değişim içindedir, Govinda, biliyorsun bunu.” (Siddhartha, Şipal Kamuran, Can Yayınları, 2006, 7.Basım, s. 97/98). Siddhartha inzivaya dalar ve bir zamanlar Gotama’nın yanından ayrıldıktan sonra nasıl bir haldeyse, şimdi de onu tekrar gelişiminin tam başında durduğunu ve yeni bir hayatın başında olduğunu hisseder. Öğretilen bilginin hiçliği hakkındaki bilgisi ve kısmen deneyimin önemi ona önceye göre daha açık bir şekilde malum olmuştur. Bu zamana ilişkin düşünceleri birçok bakımdan onu Gotama’nın yanında kalmaya zorlayan şeylerin uygunluğunu oluşturur; ancak bu uygunluklar o zamanlar daha çok kuramsal düşüncelerken Siddhartha bu düşünceleri dünyayı tanıdıktan sonra tecrübe eder. Siddhartha yeni yolunu arayışında ırmağa kadar gelir ve orada tekrar kayıkçı Vasudeva ile karşılaşır, Vaseduva ona yanında yardımcı olarak kalmasını teklif eder. Aydınlığa erişmiş Vasudeva Siddhartha’ya ırmağın sesini dinlemeyi ve o sesten bir şeyler öğrenmesini öğretir. Siddhartha kayıkçıyken ölen Gotama’nın yanına giden Kamala ile tekrar karşılaşır. Kamala babası ile aynı ada sahip oğlunu, Siddhartha’yı, yanında götürmektedir; fakat ırmağın kenarında bir yılan tarafından sokulduktan sonra ölür. Siddhartha şimdiye kadar şehrin lüks hayatına alışmış olan oğlunu yanına alır, ona yetingenliği ve huzuru öğretmek ister. Siddhartha burada farkında olmadan Gotama'nın yaptığı hatayı yapar: Küçük Siddhartha'ya gerçek bilgiyi öğreteceğine ve kendisinin şu ana kadar yaşadıklarını ona aktaracak durumda olduğuna inanır. Küçük Siddhartha babasının söylediklerine aklı yatmayınca nehri geçerek oradan kaçar. Siddhartha oğlunu, Vasudeva’nın gitmemesine ilişkin öğüt vermesine aldırmadan takip eder; fakat şehre varmadan bu arayışının anlamsızlığının farkına varır. Kamala ile ilk karşılaştığı yerde oğlunun peşinden gitmekten vazgeçer ve Nirvana'ya giden yolunu takip etmek için geri döner. Bu olay uzun yıllar Siddhartha'nın içini kemirir ta ki o bilgeliğin ne olduğu olgunluğuna erişinceye ve kendi kendinin rehberi oluncaya kadar. Bu olgunluk ona, durmadan dönüşse de sürekli aynı kalan ırmağı dinlemeyi ve onu gözlemlemeyi öğretir. Siddhartha kendi yaşamının karmaşasında kendisini çocuk, genç ve ihtiyar olarak tanımlar. Siddhartha ve Vasudeva aydınlığa eriştikten sonra Vasudeva ormana gider. Siddhartha kayıkçı olarak işini devam ettirir. Aydınlığa erişen Siddhartha kitabının son bölümünde Hesse gençlik arkadaşları Siddhartha ve Govinda’nın tekrar buluşmasını gösterir. Govinda, olgunluğunu tamamlamıştır ve hala aramaktadır. Siddhartha ise Govinda'ya sadece aradığı şeye konsantre olduğu için aslında aradığı şeyi bulamadığını, iç sesine kulak vermesi gerektiğini ve aramayı bırakıp her şeyi sadece oluruna bırakması gerektiğini belirtir. Kitabın başından beri farklı kısımlarda göze görünen bu zıtlık kitabın son kısmında ortadan kalkmaktadır. Hesse, başlarda Siddhartha'nın sözlerini ne anlayabilen ne de o sözlerine inanabilen arkadaşı için Siddhartha'nın nesnelerin gerçek doğasına bir anlığına da olsa bir bakış sunduğunu yansıtmaktadır. Eczane eczacılığı Eczane eczacılığı, eczacıların mesleklerini kendi adına açmış oldukları serbest eczanelerde sürdürmeleridir. Diğer bir ismi de serbest eczacılıktır. Eczane eczacıları, eczanelerde reçete karşılar, ilaç danışmanlığı yapar. Geçimlerini ilaç, kozmetik ve hijyen maddeleri satarak sağlarlar. Türkiye'de Eczane eczacılığı yapan her eczacı Türk Eczacıları Birliği üyesidir. Ayrıca Eczane eczacılığı yapılabilmesi için eczacının yasalar gereği 35 metrekareden küçük olmayan ve mutlaka kapısının sokak veya caddeye açılması gereken bir dükkâna ihtiyacı vardır. Gereken izin ve şartlar sağlandıktan sonra Sağlık Bakanlığı'ndan alınan Eczane ruhsatı ile Eczane açılabilir. Hoth Hoth Yıldız Savaşları filminde asilerin Lord Darth Vader'den saklanmak ve hazırlanmak için üs kurdukları buzul gezegenidir. Aynı adı alan sistemin altıncı gezegenidir. III. Aleksandr Aleksander Aleksandroviç Romanoff (d. 10 Mart 1845 - ö. 1 Kasım 1894), 1881 - 1894 arasında hüküm sürmüş Rus imparatoru. Temsili hükümete karşı çıkmış ve Rus milliyetçiliğini desteklemiştir. Ortodoksluk, mutlakiyet ve Rus halkına inanç ("narodnost") ilkelerine dayalı programlar çerçevesinde, imparatorluk sınırları içinde yaşayan ulusal azınlıkları Ruslaştırmaya yönelmiş ve Ortodoks olmayan dinsel gruplara baskı uygulamıştır. Çar I. Nikolay'ın torunu, Veliaht Prens Aleksandr Nikolayeviç'in (II. Aleksandr) ikinci oğluydu. Ağabeyi Veliaht Prens (1855'ten sonra) Nikolay Aleksandroviç'in 1865'te ölümüne değin veliaht olmayı hayal olarak düşünen Aleksandr, 2. sıra prensken dönemin grandüklerine verilen ilk ve ortaöğretim düzeyinde bir öğrenim gördü. Ancak 1865'te veliaht olunca, Rus devlet adamı K. P. Pobedonostsev tarafından yetiştirilmeye başlandı. Ağabeyi Nikolay, ölmeden önce nişanlısı Danimarkalı prenses Dagmar'ın (Ortodoks olduktan sonra Maria Fyodorovna) Aleksandr ile evlenmesini istemişti. Bu isteğe uyan Aleksandr ve Dagmar'ın çok mutlu bir evlilikleri oldu. Aleksandr, veliahtken babasıyla çeşitli konularda anlaşmazlığa düştü. Bu anlaşmazlık, Fransız-Alman Savaşı'nda doruğa ulaştı. Aleksandr Fransızları; Çar ise Almanları destekledi. Almanlardan hoşlanmayan Aleksandr, Pebodonostsev'in eğitimi yüzünden aşırı milliyetçi ve inançlı bir Ortodoks olmuştu. Onunla alay eden babasına aldırmayan Aleksandr, 1877-1878 Osmanlı-Rus Savaşı'nda Rus ordusunun sol kanadına kumanda etti. Ama Rusya'nın ele geçirdiği toprakların çoğu, Alman şansölye Otto von Bismarck'ın başkanlığındaki Berlin Kongresi'nde yitirilince hayalkırıklığına uğradı ve Almanları affetmedi. Çar II. Aleksandr, 13 Mart 1881'de Loris-Melikov Anayasası'nı imzaladığı gün, Halkın İradesi örgütünün gerçekleştirdiği bombalı suikastte ölünce, ertesi gün Aleksandr, III. Aleksandr adıyla çar oldu. İlk işi babasının imzaladığı anayasayı iptal etmek oldu. Ona göre Rusya, Batı'nın sözde liberalizmiyle değil, Ortodoks değerleriyle kurtulabilirdi. Aleksandr'ın ülküsü; dili, dini, yönetim biçimi bir olan bir ülke yaratmaktı. Bu amaçla; Alman, Leh, Fin, Kazak, Uygur ve Kırgız uyruklu insanlara Rus dilini ve Rusça eğitim yapan okulları zorla kabul ettirdi, Yahudilere baskı uyguladı ve merkeze uzak, Alman, Leh ve İsveç kurumlarının kalıntılarını ortadan kaldırdı. Dış ilişkilerde barış yanlısı olan Aleksandr, buna rağmen Almanlardan hoşnut değildi. Ancak yine de bu ülkeyle sürtüşmekten kaçındı. Hatta Almanya, Avusturya ve Rusya'nın daha önce girdiği "Üçlü İttifak"ı kısa süreliğine canlandırdı. Ancak özellikle II. Wilhelm'in hükümdarlığının ilk yıllarında Almanya'ya daha soğuk davrandı. 1 Kasım 1894'te ölmesinden sonra tahta Rusya'nın son çarı olan oğlu II. Nikolay geçti. Nobel Ekonomi Ödülü Alfred Nobel'in Anısına Ekonomi Bilimlerinde The Sveriges Riksbank Ödülü (İsveççe: "Sveriges Riksbanks pris i ekonomisk vetenskap till Alfred Nobels minne") veya sıklıkla söylendiği şekilde Nobel Ekonomi Ödülü, ekonomi alanında yapılan önemli katkılara verilen bir ödül. Genel olarak, dünyanın en prestijli bilim ödüllerinden biri olarak kabul edilir. 1895'te Alfred Nobel'in vasiyetiyle kurulan Nobel Ödülleri'nden biri değildir ama sıklıkla onlarla özdeşleşmiştir. Ekonomi Ödülü, Nobel Vakfı'nca refere edilip, İsveç'in merkez bankası Sveriges Riksbank tarafından bankanın 300. yıldönümü olan 1968 yılında, Alfred Nobel'in 1895'teki vasiyetinin anısına, kurulmuş ve finanse edilmiştir. Nobel Kimya ve Fizik Ödülü sahipleri gibi, Ekonomi Ödülü sahipleri de İsveç Kraliyet Bilimler Akademisi tarafından seçilir ve Nobel Komitelerine benzer olarak bir Ödül Komitesi vardır. Ödül ilk kez, 1969'da Hollandalı ve Norveçli ekonomistler Jan Tinbergen ve Ragnar Frisch'e "ekonomik süreçlerin analizi için, dinamik modeller geliştirip uyguladıkları" gerekçesiyle verildi. Sveriges Riksbank tarafından "daimi olarak" bağış ile Nobel Vakfı'nın ödül ile ilişkili idari masrafları ve ödülün parasal kısmı finanse edilir. 2001'den beri, Ekonomi Ödülü'nün para ödülü toplamda 10 milyon İsveç kronudur (Ocak 2008 sırasında yaklaşık 1,6 milyon Amerikan doları; 1,1 milyon Euro). Bu miktar, Nobel Ödülleri'nin kendilerinde verilen miktara eşittir. 2006'dan beri Sveriges Riksbank'ın, Nobel Vakfı'na bu ödül ile ilişkili idari masrafları ve bunun yanı sıra Nobel Vakfı'nın internet sayfasında bu ödül hakkında bilgi içermesi için 1 milyon İsveç kronu (2008'in sonuna kadar) ödemesiyle, toplamda yıllık hibesi 6,5 milyon İsveç kronudur (Ocak 2008'de yaklaşık 1 milyon Amerikan doları; 0,7 milyon Euro). Bu liste Alfred Nobel'in Anısına Ekonomi Bilimlerinde The Sveriges Riksbank Ödülü kazananların kronolojik bir listesini vermektedir. Lepton Lepton temel parçacıklardan birisidir ve maddenin yapı taşıdır. En çok bilinen lepton atomda bulunarak atomun ini belirleyerek neredeyse tüm kimyayı oluşturan elektrondur. İki temel lepton sınıfı vardır: yüklü leptonlar (ya da elektron benzeri leptonlar olarak da adlandırılır) ve nötr leptonlar (nötrino olarak bilinir). Yüklü leptonlar diğer parçacıklarla birleşerek atom ya da pozitronyum gibi bileşik parçacıklar meydana getirirken nötrinolar diğer parçacıklarla etkileşime girmezler ve bu sebepten algılanmaları çok zordur. Üç nesil oluşturan ve çeşni adı verilen bilinen altı tip lepton vardır. Elektron yüklü leptonlardan en küçük kütleye sahip olandır. Daha büyük kütlelere sahip olan müonlar ve taular hızlı bir şekilde parçacık bozunumu (daha büyük kütleli bir parçacığın daha küçük kütleli bir parçacığa bozunması) ile elektrona dönüşür. Elektron en istikrarlı olan leptondur ve evrende çoğunlukla bulunan leptondur(tau ve müonlar ancak kozmik ışınlar veya hızlandırıcı çarpışmaları gibi yüksek enerji çarpışmalarında oluşur). Leptonların elektrik yükü, spin ve kütleyi içeren temel özellikleri vardır. Kuarkların tersine leptonlar güçlü kuvvetin konusu değildir. Leptonlar diğer üç temel kuvvetle (yerçekim kuvveti, elektromanyetik kuvvet(elektrik yükü nötr olan nötrinolar hariç) ve zayıf kuvvet) etkileşime girer. Her bir leptona karşılık gelen karşı-lepton olarak bilinen bir karşı-parçacık vardır. Bunlar leptonlardan sadece bazı özellikleri eş büyüklük zıt işaret şeklinde farklılık gösterir. Ancak bazı belirli teorilerde, nötrinonun kendi karşı-parçacığı olduğunu savunur, ancak bunun doğruluğu hala tartışılmaktadır. İlk yüklü lepton olan elektron 19. yüzyılin ortalarında teorize edilmiş ve 1897 J. J.Thomson tarafından keşfedilmiştir. İkinci keşfedilen müon 1936'da Carl D. Andeerson tarafından keşfedilmiş, ancak o zaman için yanlış sınıflandırılarak mezon olarak anılmıştır. Yapılan incelemelerden sonra mezonların özelliğini taşımadığı, daha çok elektron gibi davrandığını, sadece daha ağır bir kütleye sahip olduğu ortaya çıkmıştır. 'Leptonlar'ın bir aile olarak kabul edilişi 1947'ye kadar sürmüştür. İlk nötrino elektron nötrinosu 1930'da Wolfgang Pauli tarafından beta bozunmasını açıklamak için öngörülmüştür. Bu nötrino ilk defa Cylde Cowan ve Frederick Reines tarafından yapılan Cowan-Reines nötrino deneyinde bulgulanmıştır. Müon nötrinosu 1962'de Leon M. Lederman, Melvin Schwartz ve Jack Steinberger tarafından ve tau nötrinosu 1974 ile 1977 arsında Martin Lewis Perl ve işbirlikçileri Stanfor Doğrusal Hızlandırıcı Merkezi ve Lawrence Berkeley Ulusal Laboratuvarı tarafından keşfedilmiştir. Tau nötrinosu Fermilab'daki DONUT işbirliği Temmuz 2000'de keşfini duyurana kadar algılanamamıştır. Leptonlar Standart Model'de önemli bir yer tutar. Elektron, proton ve nötron yanında atomun bir parçasıdır. Lepton karşı lepton birleşimi pozitronyum gibi elektron yerine tau veya müonun olduğu egzotik atomlar da oluşturulabilir. "Lepton" ismi 'ufak, küçük şey' anlamına gelen Yunanca "λεπτόν" ("lepton")(cinsiyetsiz hali "λεπτός" ("leptos")) kelimesinden gelmektedir. "Lepton" ilk olarak 1948'de fizikçi Léon Rosenfeld tarafından kullanılmıştır. İlk lepton 1897'de J. J. Thomson ve İngiliz ekibi tarafından keşfedilmiştir. Ardından 1930'da Wolfgang Pauli tarafından beta bozunmasında enerjinin korunumu, momentumun korunumu ve açısal momentumun korunumunu sağlamak için elektron-nötrinosunu öngörülmüştür. Pauli giren ve çıkan parçacıklar arasındaki enerji, momentum ve açısal momentum farkını taşıyan bir parçacığın varlığını öngörmüştür. Elektron-nötrinosu o zamanlar nötrino "çeşni"leri (ya da "nesil"leri) olup olmadığı bilinmediğinden sadece nötrino olarak adlandırılmıştı. Elektronun keşfinden 40 yıl sonra, 1936'da Carl D. Anderson, müonu keşfetti. Kütlesinden dolayı bunu lepton yerine önce mezon olarak sınıflandırıldı. Daha sonrasında müonun mezondan çok elektron gibi davrandığı keşfedildi, çünkü müon güçlü kuvvetle etkileşmez. Bunun ardından elektron, müon ve elektron-nötrinosu, lepton olarak sınıflandırıldı. Öncesinde teorik olarak tahmin edilse de, nötrino çeşnisi olduğu ancak 1962'de Leon M. Ledeman, Melvin Schwartz ve Jack Steinberger tarafından müon-nötrinosunun keşfiyle kanıtlanmış ve bilimadamları bu çalışmaları sayesinde 1988'de Nobel Ödülü'nü almıştır. Tau ilk olarak 1974 ve 1977 arasında Martin Lewis Perl ve SLAC LBL grubundaki iş arkadaşları tarafından yapılan bir dizi deneyde keşfedilmiştir. Tıpkı elektron ve müonda olduğu gibi tauya da karşılık gelen bir nötrinonun varlığı tahmin edilmiştir. Tau-nötrinosunun varlığı ile ilgili ilk ipucu, tıpkı elektron-nötrinosunu bulmada yol göstermiş olan tau bozunumundaki eksik enerji ve momentum oldu. Tau-nötrinosunun ilk algılanışını Fermilab'daki DONUT işbirliği tarafından 2000'de yapıldı ve standart modelin doğrudan gözlemlenebilen son parçacığı oldu. Mevcut verilerin tamamı üç lepton nesli olduğunu tutarlı biçimde göstermesine rağmen, bazı parçacık fizikçileri dördüncü bir neslin olduğu görüşünü savunnur. Bu dördüncü nesil leptonun kütlesi için alt sınır 100.8 GeV/c² ve ona karşılık gelen nötrinonun kütlesi için alt sınır 45.0 GeV/c² olarak öngörülüyor. Leptonlar ½ spine sahiptir, bu sebepten fermiyondurlar ki bu onları Pauli dışlama ilkesine uymaları gerektiği anlamına gelir: aynı türe ait iki lepton tam olarak aynı seviyeye sahip olamaz.Bunun anlamı leptonların sadece iki farklı spine sahip olabilirler, aşağı ya da yukarı. Diğer ilişkilei bir özellikte sarmallıkla ilişkili olan kiralitedir.Parçacığın sarmallığı, spininin momentumuna göre durumuyla belirlenir: momentumuyla aynı yönde spine sahip parçacıklar sağ-yönlü sarmallığa, tersi durumda sol-yönlü sarmallığa sahiptir.Eğer bir parçacık kütlesiz ise spinine göre momentumunun yönü bağımsızdır; ancak kütleli parçacıklarda momentumun yönü baskın gelerek Lorentz dönüşümleriyle sarmallığı çevirebilir.Kıralite teknik bir terimdir(Poincare grubu altında dönüşüm davranışı üzerinden tanımlanır), kütlesiz parçacıkların sarmallığına yakınsar ve kütleli parçacıkların sarmallığını açık bir şekilde tanımlar. Birçok kuantum alan teorisinde - kuantum elektrodinamiği ve kuantum renk dinamiği gibi- sol-yönlü ve sağ-yönlü olması eştir. Ancak standart modelde sağ-yçnlü ve sol-yönlü olanlar karşı-simetrik olarak davranırlar.Sadece sol-yönlü fermiyonlar zayıf kuvvetle ortaklaşırken, sağ-yönlü nötrino yoktur. Bunlar denklik ihlaline örnektir.Literatürde sol-yönlü alan "L" alt indisi ile, sağ-yönlü ise "R" alt indisi ile gösterilir. Leptonların en baskın özelliklerinden birisi elektrik yüküdür, "Q". Yükün büyüklüğü elektromanyetik etkileşimin etkisini belirler. Parçacığın yükü ürettiği elektrik alanın gücünü (Coulomb yasasına bakınız) ve dış bir elektrik ya da manyetik alanla etkileşme gücünü(Lorentz kuvvetine bakınız) belirler. Tüm nesiller "Q= -1" (geleneksel olarak bir parçacığın yükü temel yük biriminde ifade edilir) olan bir lepton ve yükü sıfır olan bir lepton içerir. Yüklü lepton genel olarak "yüklü artı lepton" ve yüksüz olan lepton ise nötrino olarak anılır.Örneğin birinci nesil negatif yüklü olan e ve yüksüz olan ν içerir. Kuantum alan teorisinde yüklü bir parçacığın elektromanyetik etkileşimi yüklü parçacığın elektromanyetik alanın kuantumu olan fotonla etkileşmesi olarak ifade edilir. Leptonların spin şeklinde içkin bir dönmeleri olduğundan, yüklü leptonlar manyetik alan üretir.Manyetik dipol momenti μ'nün büyüklüğü: m, leptonun kütlesi; g leptonun g-faktörüdür. Kuantum mekaniğinin birinci derece yaklaşımı g faktörünün tüm leptonlar için 2 olduğunu kabul eder. Ancak daha yüksek derecede kuantum etkileri Feymann diyagramındaki döngülerden dolayo değerde düzeltme yapar. Anormal manyetik dipol momenti olarak anılan bu değerdeki düzeltme kuantum alan teorisinden çok etkilenir ve standart modelin doğruluğunu kontrol etmek için kullanılabilir. Teorik ve deneysel anarmol manyetik dipol momenti değerleri anlamlı sekis figure kadar tutarlıdır. Standart modelde sol-yönlü yüklü lepton ile sol-yönlü nötrino, zayıf izospin SU(2) ayar simetrisinin spinöruna ("T=1/2") dönüşen ikili(ν,e) olarak düzenlenir. Bunun anlamı, bu parçacıklar sırasıyla izospin yansıması "T" 'ün "1/2" ve "-1/2" öz-değerleriyle öz-düzenleridir. Sağ-yönlü nötrinolar yoktur, ancak sağ-yönlü leptonlar zayıf izospin sabitine ("T=0") dönüşür ve bunlar zayıf kuvvetle etkileşime girmezler. Higgs mekanizması zayıf izospin SU(2) ayar alanı ile zayıf aşırı yük SU(1) simetrisini bileştirerek zayıf etkileşimi sağlayan üç kütleli bozon vektörü (W, W, Z) ve elektromanyetik etkileşime sebep olan kütlesiz bir bozon, foton, kabul eder.Elektrik yükü "Q"'yüz hesaplamada izospin yansıması "T" ve zayıf aşırı yük "Y" ile Gell-Mann-Nishijina formülünün yardımıyla hesaplanabilir. Gözlenmiş tüm yüklü parçacıkları açıklayabilmek için sol-yönlü zayıf izospin ikilisinde (ν,e "Y= -1" olmalısı gerekirken, sağ-yönlü izospin sabiti "e " 'nin "Y= -2" olması gerekir. Standart modelde leptonlar içkin bir yükü olmadan başlar. Yüklü leptonlar (elektron, müon ve tau) Higgs alan ile etkileşimlerinde kütle kazanırken, nötrinolar yüksüz kalmaya devam ederler. Nötrinoların yüksüz kalması farklı nesillerin karışarak kuark oluşturmaması anlamına gelir. Bu güncel verilerle tutarlıdır. Ancak yapılan deneylerde -çoğunlıkla nötrino salınımı deneylerinde- nötrinonun 2 eV/c'den az çok küçük bir kütlesi olduğunu göstermektedir. Bu standart modelin ötesinde de bir fizik olduğunun ipucunu verir. Şu an için en geçerli olan yaklaşım Seesaw mekanizması sol-yönlü nötrinoların karşılık geldikleri leptonlara göre neden çok küçük kütlelere sahip olduğunu ve neden sağ-yönlü nötrinoların gözlemlenmediğini açıklayabilmektedir. Standart modelde her neslin zayıf izospin ikilisine değişmeyen birer leptonik sayı atar.Elektron ve elektron nötrinosunun "elektronic sayı" "L =1"; müon ve müon nötrinosunun "müonik sayı" "L =1"; tau ve tau nötrinosunun "tauyik sayı" "L =1" vardır. Her nesle karşılık gelen karşı-leptonların da "-1" leptonik sayıları vardır. Leptonik sayıların korunumu, parçacıklar etkileştiğinde ayna nesle ait lepton sayısının sabit kaldığı anlamına gelir.Bu lepton ve karşı-leptonların bir nesilde çift olarak yaratıldığını ifade eder. Örneğin aşağıdaki süreçler leptonik sayıların korunumu dahilinde gerçekleşebilir: ancak aşağıdakiler gerçekleşemez: Ancak nötrino salınımının tek olarak leptonik sayıların korunumunu ihlal ettiği biliniyor. Bu ihlal standart modelin ötesinde bir fiziğin olması ihtimali için önemli bir göstergedir. Topalm lepton sayısı ("L") korunumu daha geçerli bir yasadır; ancak bu da kısmi olarak kiral anarmallik tarafından ihlel edilir. Leptonlar ile ayar bozonu arasındaki çiftleşme "çeşni"den bağımsızdır( etkileşimleri tüm leptonlar için aynıdır). Bu özelliğe "lepton evrenselliği" adı verilir ve özellikle Stanford Doğrusal Hızlandırıcı Merkezi ve büyük Elektron-Pozitron Çarpıştırıcısı deneylerinde müon ve taunun yaşam süresini ve Z bozoznunun kısmi bozunma genişliğini test etmek için kullanılmaktadır. Müonun μ=e+~ν+ν sürecindeki bozunma oranı ("Γ") için yaklaşık olarak şu ifade verilebilir ( daha ayrıntılı bilgi için müon bozunmasına bakınız): "K" bir sabit, "G" Fermi eşleşme sabiti.Taunun τ=e+~ν+ν sürecindeki bozunma oranı aynı şablondaki bir ifadeyle verilir: "K" bir sabit. Elektron-müon evrenselliği "K"="K" getirir: Bu tau bozunmasının elektron modu (%17.85) ve müonik mode (%17.36) için dallanma oranı (küçük bir hatayla) eşit olamsını açıklar.Bir leptonun ("τ") yaşam süresi ile bozunma oranı arasındaki ilişki: "B(x→y)" ve "Γ(x→y)" dallanma oranı ve x→y sürecindeki resonans aralığı. Tau ve müon yaşam süresi oranı: "2008" Parçacık Fiziği İncelemesi'nin değerleri göz önüne alındığında mau ve tau yaşam süresi oranı ~1.29x10 olarak bulunur. Ölçülmüş yaşam süresi oranı ~1.31x10 karşılaştırıldığında "K" ve "K" sabit olmadıkları, leptonun kütlesine bağlı olduğu görülmektedir. Bolu Dağı Tüneli Bolu Dağı Tüneli, Bolu Dağı'nda bulunan karayolu tüneli. Bolu Dağı Geçişi, Gümüşova-Gerede otoyolunun 30. kilometresindeki Kaynaşlı'dan başlayarak Doğu yönünde Asarsuyu Vadisi boyunca ilerleyip Bolu Dağı'nı bir tünelde geçer ve Yumrukaya mevkiinde sona erer. Bu geçiş, 1977 yılında Helsinki Nihai Senedi doğrultusunda 10 Avrupa ülkesinin katılımıyla imzalanan ve Birleşmiş Milletler Avrupa Ekonomik Komisyonu ile Birleşmiş Milletler Kalkınma Programı desteğinde halen devam etmekte olan TEM (Kuzey-Güney Avrupa Otoyolu) Projesi kapsamındaki Türkiye sınırları içinde Kapıkule Sınır Kapısı'ndan başlayıp İstanbul-Ankara üzerinden devam eden Anadolu Otoyolu'nun bir parçasını oluşturur. Proje tarihi boyunca 12 hükumet, 16 bakan değişmiştir. Bolu Dağı Geçişi Projesi için 1990 yılında ihaleye çıkılıp, ihaleyi İtalyan Astaldi firması yüklenmiştir. Bolu Dağı Geçişi Projesi içinde yer alan Bolu Dağı Tünelinde ilk kazı işlemi ise 16 Nisan 1993 tarihinde başlamıştır. Tünelin inşaasından önce sismik araştırma yapılmamıştır. Toplam 25,5 kilometre uzunluğundaki Bolu Dağı geçişinde, 4,6 kilometre uzunluğunda 4 adet viyadük, yaklaşık 900 metre uzunluğunda 3 adet köprü, yaklaşık 2 bin 900 metre uzunluğunda Bolu Tüneli yer alır. Bugüne kadar 2 kez sel, 2 kez de depreme maruz kalması nedeniyle projede bazı gecikmeler meydana gelmiştir. Bolu Dağı Tüneli 3 geliş, 3 gidiş şeritli olmak üzere, çift tüp olarak inşa edilmiştir. Ankara yönüne doğru olan sağ tüp 2 bin 788 metre, İstanbul yönündeki sol tüp ise 2 bin 954 metre uzunluğundadır. Bolu Dağı Geçişi Projesi, genellikle Bolu Tüneli Projesi olarak anılır, ancak tünel projenin 2,9 kilometrelik bölümünü oluşturur. Projenin keşif bedeli, 570,5 milyon dolar olarak belirlendi. Bolu Dağı Tüneli inşaatını Karayolları Genel Müdürlüğü adına denetleyen Yüksel Proje Kontrol Teşkilatı Başkanı Faik Tokgözoğlu'nun verdiği bilgiye göre, Bolu Dağı Geçişi Projesinin fiyat farkı dahil toplam maliyeti 900 milyon doları buluyor. Projenin yaklaşık yüzde 35'i tutarındaki 290 milyon doları tünel için harcandı. Bolu Dağı Tüneli, 23 Ocak 2007 tarihinde Türkiye Başbakanı Recep Tayyip Erdoğan ve İtalya Başbakanı Romano Prodi'nin katıldığı bir törenle hizmete açılmıştır. Açılışta kurdele kesimini, Başbakan Recep Tayyip Erdoğan ile İtalya başbakanı Romano Prodi'nin yanı sıra Devlet Bakanı Ali Babacan, Bayındırlık ve İskan Bakanı Faruk Özak, Ulaştırma Bakanı Binali Yıldırım ile Astaldi firmasının Yönetim Kurulu Başkanı Paulo Astaldi birlikte yapmıştır. Anadolu'daki Apollon Kehanet Merkezleri Kahin Tanrı Apollon'un Anadolu'da birçok kehanet merkezi bulunmaktadır. Bu merkezlere kimi zaman sadece kent delegeleri kimi zaman ise bireysel başvurular da yapılabilmektedir. Kent delegelerinin başvuruları genellikle yeni kentler kurulması ile ilgili olup bunun yanında insanların başına gelen deprem, yangın, veba salgınları gibi hastalıkları defetmek gerekçeleri ile de başvurular yapılabilmektedir. Özellikle Troas ve Likya'da tapılırdı. Kifoz Sırt ve bel ağrılarının önemli sebeplerinden biri olan kifoz, özellikle çocukluk çağında kendini gösteren, skolyoz dışında görülen bir diğer önemli bir omurga eğriliği veya bozukluğudur. Halk arasında kamburluk olarak bilinen hastalık dorsal ve lomber olmak üzere iki tipi vardır. Model uçak Model uçak, uçak olarak tanımlanan cisimlerin belirli ölçeklerde küçültülerek oluşturulmuş uçma yeteneğine sahip kopyalarıdır. Model uçaklar uçmak için gerekli özelliklere sahiptir ve çeşitli yöntemler ile uçurulurlar. Model uçaklar kontrol şekillerine göre “Radyo Kumanda Kontrollü”, “Tel Kumanda Kontrollü” ve “Serbest Uçuş” modelleri olarak sınıflandırılırlar. Model uçakların uçurulmasında kullanılan en yaygın yöntem “Radyo Kumanda Kontrolü” dür. Bu yöntemde uçağın içine yerleştirilmiş alıcı ile modelcinin elindeki kumanda cihazı yani verici radyo frekansları ile haberleşirler. Radyo kumandada ki düğme ve çubuklar kullanılarak model uçağa komutlar radyo sinyalleri ile gönderilir. Model uçağın içindeki alıcı bu gönderilen radyo sinyallerini alıp işleyerek uçağın kontrol yüzeyini hareket ettirecek komutları oluşturur. Bu komutlar kontrol yüzeylerine bağlı olan servo motorları çalıştırır ve bu uçağın verilen komuta göre kontrol edilmesini sağlar. Model uçaklar sadece radyo kontrolü ile uçmazlar. Tel kontrol olarak geçen model ile modelci arasındaki tel ile kontrol edilen modellerde vardır. Modelle modelci arasındaki bu tel model uçağın kontrol yüzeylerini yöneterek model uçağın manevra yapmasını sağlar. Bir diğer uçuş yöntemi de serbest uçuştur. Bu yöntemde model uçağın ayarları sadece yerde yapılır. Yani model havada iken hiçbir şekilde kumanda verilmeden uçağın tek başına uçmasıdır. Bu üç şekilde uçurulan modeller motorlu ya da motorsuz olabilmektedir. Belirli ve çeşitli standartlara sahip olan model uçakların yapımı ve uçurulabilmesi için gerekli eğitimin alınması ve belli bir bilgi birikimine sahip olunması gerekmektedir. Bu eğitimler “THK(Türk Hava Kurumu)” başta olmak üzere çeşitli “Havacılık Ve Model Uçak Kulüpleri” tarafından verilmektedir. Model uçak hobisine başlamak isteyenlerin kendilerini ve uçuş yaptıkları alanda bulunan diğer insanlara zarar vermemeleri için yukarıda yazılan kurum ve kuruluşlardan eğitim almaları tavsiye edilmektedir. Model uçak kavramı ile maket uçak kavramı genellikle karıştırılmaktadır. Maket uçaklar yine gerçeğine benzer şekilde ve çok detaylı olarak yapılır. Boyanır ve vitrine konularak sergilenirler. Yani maket uçakların sadece görüntüsü ile yetinilir ve uçma yetenekleri yoktur. Uluslararası Hava Modelciliği Komisyonu (CIAM) tarafından alınan karara göre bir model uçağın genel özellikleri aşağıdaki gibi sınırlandırılmıştır. Güçlü etkileşim Güçlü etkileşim, kuarklar ve gluonlar arasındaki etkileşimdir ve kuantum renk dinamiği kuramı ile betimlenir. Güçlü etkileşim, gluonlar tarafından taşınan ve kuarklar ile antikuarklara, ayrıca gluonların kendilerine etki eden kuvvettir. Gluon, Latince kökenli bir kelime olup, İngilizcedeki Glue kelimesinin köküdür ve yapışkan madde anlamını karşılamaktadır. Güçlü etkileşim doğrudan temel parçacıklara etki ediyor olmasına rağmen bu kuvvet hadronlar arasındaki nükleer kuvvet olarak da karşımıza çıkar. Güçlü etkileşime giren parçacıkların doğrudan gözlemlenmesinin olanaksız olduğu pek çok serbest kuark gözlemleme çalışmasının başarısızlıkla sonuçlanması sonucu anlaşılmıştır. Sadece hadronların gözlemlenebilmesi görüngüsü asimptotik özgürlük kuramı ile açıklanır. 1970'li yıllara kadar proton ve nötronların temel parçacıklar olduğu düşünülüyordu ve kuvvetli etkileşim ifadesi bugün nükleer kuvvet olarak bildiğimiz çekirdek içi kuvvetler için kullanılmaktaydı. Gözlemlenen kuvvet aslında kuvvetli etkileşiminin mezon ve baryonlar, yani hadronlar üzerindeki kalıntı etkileri idi. Bu kuvvet atom çekirdeğindeki protonlar arasındaki elektrostatik itme kuvvetini yenerek çekirdeği bir arada tutabilecek kadar güçlü olmalıydı; bu nedenle çekirdek içi etkileşim, güçlü etkileşim olarak adlandırıldı. Kuarkların keşfini ile birlikte bilimadamları kuvvetin protonlara değil, onları oluşturan kuark ve gluonlara etki ettiğini anladılar. Farkın anlaşılmasının ardından eski kavram "kalıntı güçlü etkileşim", yeni kavram ise "renk kuvveti" olarak adlandırıldı. Parçacık fiziğinde standart modelin bir kısmı olan kuantum renk dinamiği, SU(3) olarak adlandırılan yerel (ayar) simetri grubu üzerine kurulu bir Abelyen olmayan ayar kuramıdır. Güçlü etkileşimin kuvveti güçlü bağlaşım sabiti ile belirlenir. Bağlaşım sabiti etkileşen parçacıkların renk yüküne ve aralarındaki mesafenin/etkileşim enerjisinin büyüklüğüne göre değişir. Kuarklar ve gluonlar renk yükü taşıyan ve dolayısıyla güçlü etkileşime girebilen yegane temel parçacıklardır. İsveç Kraliyet Bilimler Akademisi İsveç Kraliyet Bilimler Akademisi (veya "Kungliga Vetenskapsakademien"), 1739'da İsveç Kralı I. Frederick tarafından kurulmuştur. Özellikle doğal bilimler ve matematik alanında çalışmalar yürüten bağımsız bir kuruluştur. Akademideki komiteler aynı zamanda, fizik ve kimya alanlarındaki Nobel Ödülleri'nin seçici kurulları olarak çalışırlar. Boğa (anlam ayrımı) Koç (anlam ayrımı) Koç, Türkiye'de yaygın bir soyadıdır: Diğer kişiler; Biricik Biricik, matematiksel mantıkta bir öğenin (küme, sayı, vb.) tek türlü, eşsiz olması anlamına gelen mantıksal bir işlemcidir. "belirlenen özelliği sağlayan en az iki öğenin birbirine eşit olma" durumunun kısaltması olarak tanımlanır. formula_1 simgesi ile gösterilir. Matematiksel gösterimle olarak tanımlanır (burada formula_3, "x" öğesine bağlı bir özelliktir). Naxxar Naxxar, Malta'nın kuzeyinde bir köy. Aralık 2005 sayımına göre nüfusu 11,947'dir. Piccolomini Kütüphanesi Piccolomini Kütüphanesi Papa III. Pius tarafından, akrabası ve eski papalardan biri olan II. Pius adına Roma'daki Siena Katedralinin bitişiğinde yaptırılmış büyük kütüphane'nin adıdır. Adını, II. ve III. Pius'un içinde bulunduğu, köklü İtalyan ailelerinden biri olan Piccolomini ailesinden almıştır. Jared Borgetti Jared Borgetti (d. 14 Ağustos 1973, Culiacancito), Meksikalı eski futbolcudur. Borgetti, ilk olarak 10 yaşında Atlas Guadalajara'nın seçmelerini kazanıp oraya yerleşti. 1984'te ilk karşılaşmasında 6 gol ve 4 gol pası ile oynadı. 1996'da Santos Laguna'ya 1 milyon dolara transfer oldu. Onu keşfeden 1983'te Atlas PAF takımı hocalığını yapan Sergio Martinez'di. Santos Laguna'da 8 sene oynayan Jared Borgetti, 202 maçta 105 gol attı ve 48 asist yaptı. 2004'te Dorados de Sinaloa'ya 2 milyon dolara giden oyuncu, ayağının kırılması sebebiyle sadece iki maçta oynayabildi. 2005 Konfederasyon Kupası'nda ünlenen Borgetti, 1 yıllığına İngiltere Premier League takımlarından Bolton Wanderers'a gitti. Meksikalı futbolcu Bolton'a ayak uyduramayınca ülkesine geri döndü. Borgetti Meksika millî futbol takımı ile çıktığı 89 maçta 46 gol atmıştır. Boris Diaw Boris Babacar Diaw-Riffiod daha çok bilinen adıyla Boris Diaw (16 Nisan 1982, Cormeilles, Fransa), Fransız profesyonel eski basketbol oyuncusudur. 2005-06 sezonundaki performansıyla NBA En Çok Gelişme Gösteren Oyuncu Ödülü'nü kazanmıştır. Daha önceden Pau Ortez (2001-2003), Atlanta Hawks (2003-2005) ve Phoenix Suns (2005-2008) takımlarında forma giymiştir. Boyu 2.03, kilosu 105 olan Diaw Kısa forvet pozisyonunda oynamasına rağmen gerektiği zaman her pozisyonda oynayabilicek kapasiteye sahiptir. Mart 2012'de Charlotte Bobcats'tan buy-out olmayı kabul ederek San Antonio Spurs'e transfer olmuştur. Fransa millî takımınında en önemli oyuncularından biri olan Diaw 2011'de bronz ve 2013 Avrupa Basketbol Şampiyonasında altın madalya kazanma başarısı göstermiştir. Diaw profesyonel kariyerine 2001 yılında Pau Ortez takımında başlamış 2002 yılında düzenlenen bir smaç yarışmasını kazanmıştır. Ayrıca Fransa Basketbol Ligi All-Star maçında oynamak için davet edilmiştir. Fransız oyuncu 2003 NBA Seçmeleri'nde Atlanta Hawks takımı tarafından seçildi. Daha sonra Atlanta'da 2 başarısız yıl geçirdikten sonra 2005 yılında Phoenix Suns takımına Joe Johnson karşılığında takas edilmiştir. Diaw Phoenix takımında boyuna rağmen bir Point guard olarak oynatılmaya ve çok yönlü bir oyuncu olarak kullanılmaya başlanmıştır. Kısa forvet pozisyonuna geçtikten sonra takımın en önemli Pivot'ları Amar'e Stoudemire ve Kurt Thomas sakatlanınca o koç tarafından mecburen Pivot pozisyonunda oynatılmaya başlandı. Nitekim ilginç bir şekilde bu pozisyon için kısa boyuna rağmen Fransız oyuncu bu mevkidede başarılı olmayı başardı ve ligin çok önemli oyuncularını savunarak adından söz ettirdi. Onun bu oynadığı mevkilerdeki çok yönlülüğü ve yaptığı iyi savunma sayesinde 3D lakabını almıştır. Diaw 2005-06 sezonunda çok önemli süreler alarak maç başına 13.3 sayı 6.9 ribaund 6.2 asist 1.0 blok %73 serbest atış %52 şut isabeti ortalamalarıyla oynayarak oldukça başarılı bir yıl geçirmiştir. Ayrıca o gösterdiği performansıyla sezonda NBA En Çok Gelişme Gösteren Oyuncu Ödülü'nü kazanma başarısı göstermiştir. Fransız oyuncu 2006 yılında 2006 NBA Playoffları'ndada mücadele edicek Phoenix Suns takımının en önemli oyuncularından biri olmuştur. O bir Pivot olarak maç başına 18.7 sayı 6.7 ribaund 5.2 asist 1.1 blok %53 şut isabeti %73 serbest atış ortalamalarıyla oynayarak harika bir performans ortaya koymuştur. Diaw Dallas Mavericks ile oynanılan Batı Konferansı Finalleri 1. karşılaşmasında 34 sayı atarak kariyer sayı rekorunu kırmış ayrıca maçın bitimine 0.5 saniye kala attığı üçlüklen takımı Suns'a maçı 121-118 kazandıran isim olmuştur. 2006 NBA Playoffları'nda maç başına 18.7 sayı 6.7 ribaund 5.2 asist ortalamalarıyla harika oynayarak kendisinden hiç beklenmedik bir katkı yapmıştır. O 31 Ocak, 2006 tarihinde oynanan 123-99 mağlup oldukları Philadelphia 76ers karşılaşmasında 39 dakika sürede 14 sayı 13 asist 11 ribaundluk performansıyla kariyerindeki ilk Triple-double'nı yapmış oldu ve bu istatistiklerine 0 top kaybı 1 blok ekledi. Ayrıca kaydettiği performansıyla NBA tarihinde ilk Triple-double yapan Fransız oyuncu olarak tarihe geçmiştir. Diaw 5 Mart, 2006 tarihinde oynanan Dallas Mavericks maçında aldığı süreyle kariyerinde en fazla süre aldığı maçını oynadı ve maçı talihsiz bir şekilde 115-117 kaybettiler. 14 Nisan tarihinde Golden State Warriors'a 110-1012 kaybettikleri karşılaşmada 11 sayı 11 ribaund kariyerinin en yüksek 11 asist ile oynayarak kariyerinde 3. kez Triple-double yaptı. Fransız oyuncu bu karşılaşmadan 2 gün sonra takımı Suns'un 109-89 kaybettiği Los Angeles Lakers maçında kariyerinin 4. Triple-double'ını yaptı. Diaw 15 Kasım, 2006 tarihinde oynanan Golden State Warriors maçında kariyerinde 5. kez Triple-double yapmayı başardı. O oyundan faul hakkını doldurup atılmasına rağmen 2008 NBA Playoffları'nda 1. tur 4. maçta San Antonio Spurs ile oynanılan karşılaşmada 44 dakika sürede 20 sayı 10 ribaund 8 asist istatistikeleriyle gösterdiği harika performansla neredeyse bir kez daha Triple-double yapacaktı. 10 Aralık, 2008'de o Raja Bell ve Sean Singletary ile birlikte Jason Richardson ve Jared Dudley karşılığında Charlotte Bobcats takımına takas edildi. Fransız oyuncu 19 Kasım, 2008 günü oynanan Memphis Grizzlies maçında 26 sayı 10 ribaundluk harika performansı ile oynayarak takımının maçı 112-83 kazanmasında büyük pay sahibi oldu ve Double-double yapma başarısı gösterdi. Diaw 20 Mart, 2009 tarihinde oynanan Toronto Raptors karşılaşmasında 30 sayı atarak normal sezon sayı kariyer rekorunu kırdı, ayrıca bu performansına 7 ribaund 2 asist ekledi. 2008-09 sezonunda kendisi adına berkide en iyi yılını geçirdi ve forma giydiği 59 maçta maç başına 15.1 sayı 5.9 ribaun 4.9 asist gibi harika ortalamalar tutturdu. Eylül 2011'de ,2011 NBA