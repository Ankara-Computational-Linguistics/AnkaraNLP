bir kızı daha vardır. Lindemann'la ayrıldıktan sonra; Köseling, kızları Marie-Louise için Lindemann'ın çocuk destek parası ödemediğini ve beraberken de kendisine fiziksel saldırıda bulunduğunu iddia etmiştir. Bu iddya göre; Ekim 1997'de bir otelde, Lindemann ve Köseling'in başından geçen olayda; Köseling, Lindemann'dan burnuna yurmuk yemişti. Almanya'nın Dresden kentinde mahkemede alınan karara göre Lindemann, Köseling'e 1200 Mark ödemiştir. Lindemann'ın veya avukatlarının bu konuda bir yorumu yoktur. Richard Kruspe ile beraber verdikleri bir röportajda da Rammstein'ın içlerinden biri ölünceye kadar çalacağını söylemiştir. Lindemann'ın ayrıca iki oğlu daha vardır. Yani dört çocuk babasıdır. 1985 yılında ilk kızı, Nele doğmuştur. Yedi yılını bekar bir baba olarak geçirmiştir. Ayrıca yine Nele isminde bir torunu da vardır. 28 Şubat 1991'de eski karısı ve grup üyesi Richard Z. Kruspe'nin, Khira adında bir kızı oldu. Annesinin ısrarıyla "Kruspe" yerine "Lindemann" soyadını aldı. 1993 yılında Lindemann, eski karısı Anja Köseling'ten, Marie Louise adındaki kızı dünyaya gelmiştir. Nisan 2011'den Kasım 2015'e kadar oyuncu ve model Sophia Thomalla ile bir ilişkisi olmuştur. Kendisi bir ateist olarak tanımlar. 2011'deki bir röportajında, Doğu Almanya'nın gelenekleriyle hala güçlü bağlantıları olduğunu ve "gelenekselleştirmeyi" rahatsız edici bulduğunu ve artık hiçbir özgünlük olmadığına inandığını söylemiştir. "Amerika" adlı şarkıda da olduğu gibi o da Amerikanın, kültürel ve politik emperyalizminin dünya üzerinde yayılmasından son derece hoşnutsuz. Müzik tarzının aksine, "gürültüden nefret ettiğini" ve genellikle adını ve tam konumunu açıklamadığı Mecklenburg-Vorpommern'in sakin bir köyünde zaman geçirdiğini belirtti. 2014 yılında, Lindemann bir Dresden galerisindeki In Stillen Nächten (Sessiz Gecelerde) kitabındaki iki heykeli ve orijinal şiir senaryolarını sundu. Ayrıca 2014 yılında Alman şarkıcı Roland Kaiser'in," Soul Tracks" adlı albümü için bazı sözler yazdı. Lindemann 1986 yılında punk grubu First Arsch'da davul çalarak müzik hayatına başlamıştır. First Arsch, Schwerin'de başlamış bir gruptur. O zamanlarda Doğu Almanya'da bu tür şeyler yasak olduğu için gizli devam eden bir gruptu. Grubun isminin tercümesinin de çoğu zaman "İlk Sanat" olduğu sanılmıştır. Bu, yetkililerin dikkatini çekmemek için konmuş olabilir. Grubun "Saddle Up" adlı bir albümü vardır. Lindemann, şarkı sözü yazmaya daha sonra başlamıştır. Lindemann, Feeling B adlı bir grupta da bulunmuştur. "Lied von der unruhevollen Jugend" (Kıpır kıpır olan gençliğin şarkısı) adlı şarkıda, Rammstein'ın şimdiki altı üyesinden ikisi olan Paul Landers ve Christian Lorenz ile birlikte çalmıştır. Bu şarkı, Feeling B'nin çıkardığı "Hea Hoa Hoa Hea Hea Hoa" (1990) adlı albümündedir. 1994 yılında Lindemann, Richard Kruspe, Oliver Riedel ve Christoph Schneider bir şarkı yarışmasına katılmış; bu yarışmayı kazanarak stüdyoda, profesyonel olarak müzik işine girme şansını yakalamışlardır. Lindemann da bunun üzerine işin ciddileştiğini görüp Berlin'e taşınmıştır. Sonradan da Paul Landers ve Christian Lorenz'in de aralarına katılması ile Rammstein doğmuştur. Till Lindemann aynı zamanda bir şairdir. Kasım 2002 tarihinde yayınladığı "Messer" adlı bir şiir kitabı vardır. Bu kitap; 54 şiirden meydana gelmiştir. Ayrıca 2013 yılında "In Stillen Nachten" adlı ikinci şiir kitabı yayınlanmıştır. 2018 yılında "Messer" adlı şiir kitabı için Rusya'da bir imza turuna çıktı. Başta sadece Almanca dili ile yayınlanan kitap daha sonra Rusça'ya çevrilerek, Rusya'da yeniden yayınlandı. Moskova'daki imza gününde yanında gimp kostümlü ,boynunda tasmasıyla kimliği bilinmeyen bir kadın getirdi. O kıyafeti giyen kişinin kim olduğu hala bilinmiyor. Lindemann'nın çok güçlü bir sahne performansı vardır. En çok bilinen hareketi, hafifçe çömelip temposunu o an çalınan şarkıya göre ayarlayarak dizine ritim şeklinde vurmasıdır. Bir diğer karakteristik özelliği de "R"lerini çok vurgulayarak söylemesidir. Bu da Doğu Almanya aksanından kaynaklanmaktadır. Ayrıca; Lindemann, sahnedeyken ateşle oynamayı çok sever. Bunun yüzünden, diğer Rammstein üyeleri ile beraber çok büyük tehlikeler atlatmıştır. Sahnede kullanılan tüm ekipmanların kullanımı için lisansı vardır. Kendisi de, seyircileri ve konserlerde bulunan kimseyi tehlikeye düşürecek bir şeyi asla yapmayacağını söylemiştir. Ancak kendi vücudunda birinci dereceden yanıklar bulunmaktadır. Lindemann; Chris Isaak, Marilyn Manson, Jean-Michel Jarré, Tangerine Dream, Mike Oldfield, Ministry, Nine Inch Nails, Type O-Negative, Limp Bizkit, Black Sabbath, Deep Purple, KMFDM gruplarını ve pazar günleri parkta jazz müziği dinlemeyi çok sevdiğini ve ona göre ilk Alman grubunun da Kraftwerk olduğunu söylemiştir. Lindemann sol kulağını iki yerinden deldirmişti fakat uzun zaman piercing ya da küpe takmamıştır. Bu delikler pek çok resimde ve video klipte seçilebilmektedir. Akerlund yönetimindeki Ich Tu Dir Weh klibi çekimlerinde Till'in ağzından ışık çıkmaktadır ve bunu yanağına gerçek bir delik açtırarak bir kablonun ağzındaki ışık kaynağına bağlanmasıyla yapmıştır. Ancak konserler sırasında bu delik kapalıdır ve yakın çekimlerde görülebilen bir kablonun dudağının kenarından ağzına ulaşmasıyla yapılmıştır. Vücudunda bir yerlerde "Punk Rock" diye bir dövmesi olduğu söylenir ama bu konuda bilinen kesin bir şey de yoktur. Güzel sanatlarla yakından ilgilidir. En sevdiği yönetmen Lars von Trier'dir. Lindemann alkole oldukça düşkündür; en sevdiği içki tekila'dır. Ayrıca bir sigara tiryakisidir. Bildiği bilinen diller; Almanca, İspanyolca ve İngilizce'dir. Anadili Almancadır. Müzik yapmaya başlamadan önce Almanya'da iyi bir yüzücü olduğu bilinir, fakat omuzundan sakatlanınca bu sporu bırakmıştır ve müzikle uğraşmaya başlamıştır. Ayrıca gitar, bateri ve mızıka da çalmaktadır. Till ve grubun nazi, daha da ötesinde faşist bir grup olarak düşünülmesi ise Links 2 3 4 şarkısındaki sahne gösterileri ve reise reise adlı albümdeki kapak resimlerinden dolayıdır. Bunun yanı sıra Till'in Doğu Alman olması ve kullandığı dil ve üslup da bu yöndeki şüpheleri kuvvetlendirmiştir. Grup üyeleri ise böyle bir şeyin olmadığını defalarca vurgulamışlardır. Ayrıca grup üyelerinin din hakkında da bir görüşleri yoktur. Gruba yöneltilen bir diğer eleştiri de grubun homoseksüel oluşuyla ilgilidir. Ancak bu da doğru değildir. Grubun bütün üyelerinin başından bir evlilik geçmiştir. Bück Dich şarkısının canlı performansında yapılan olay da dildo aletinin içine pernoid sıvı ve su karıştırılarak yapılan bir şovdan ibarettir. Ancak yine de aykırı şovlar arasında önemli bir yere sahiptir. Till ayrıca kavgacı bir yapıya da sahiptir. Hatta birçok kişiye göre Lindemann deli derecesinde ilginç birisidir. Ancak eğlenceli bir yapısı vardır. Ayrıca Till'in bir diğer özelliği de her konserin ardından, hangi ülkede sergilenmişse, o ülkenin diliyle teşekkür etmesidir. "Ana madde": Rammstein diskografisi Rammstein Lindemann First Arsch İşaret fonksiyonu Fonksiyon formula_1 şeklinde özel olarak tanımlanmıştır. Matematikte, işaret fonksiyonu (öteki adıyla signum fonksiyonu) gerçel sayının işaretini bulmamızı sağlar. İşaret fonksiyonu genel olarak sgn olarak tanımlanır ve: Her gerçel sayı mutlak değeri ve signum değeri çarpımı olarak yazılabilir: Aynı zamanda x'in 0'a eşit olmadığı durumlarda (x=0 için, tanımsızdır) şu bağıntıyı da sağlar: İşaret fonksiyonu, mutlak değer fonksiyonunun türevidir. (mutlak değerin x=0 değerinde türevsizliğine dikkat ediniz): Aita Aita (Etrüsk yazıtlarında "Eita" olarak da geçer), Etrüsk mitolojisinde yer altı tanrısıdır. Ona atfedilen özellikler ve insanların ona karşı tapınma biçimleri açısından Yunan mitolojisindeki Hades ve Roma mitolojisindeki Plüton ile büyük benzerlikler taşımaktadır, bir bakıma Yunan mitolojisindeki Hades'in Etrüsk mitolojisindeki hâlidir. "Orvieto'daki Golini Mezarı" ve "Tarquinia'daki Orcus II Mezarı" gibi az sayıda Etrüsk mezar boyamalarında resmedilmiştir. Catherine Deneuve Catherine Deneuve (d. 22 Ekim 1943, Paris), Fransız oyuncu. Roman Polanski ve Luis Buñuel'in filmlerinde canlandırdığı soğuk sarışın karakterleri ile ünlenen Deneuve, zamanla Fransız sinemasının en tanınmış oyuncularından biri haline geldi. Segomo Segomo, Kelt mitolojisindeki savaş ve zafer tanrısı. İsmi ""muzaffer olan"", ""güçlü olan"" manalarına gelmektedir. Romalılar Segomo'yu, Roma mitolojisindeki savaş tanrısı Mars'ın bir türevi olarak görmüşlerdir. Ayrıca Romalıların Segomo'yu, Roma mitolojisinde önemli bir yeri olan, Herkül'e de benzettikleri olmuştur. Türk Yıldızları Türk Yıldızları, Türk Hava Kuvvetleri bünyesindeki yedinci akrotime verilen addır. Dünya'nın sayılı süpersonik akrotimlerinden biri olan Türk Yıldızları, tüm akrotimler arasında bir defada 2.000.000 kişi üzerindeki bir topluluğa gösteri yapmış tek akrotimdir. 2004 sezonunun ilk gösterisi, 30 Mart’ta Birleşik Arap Emirlikleri eğitim pilotlarının F-5 Harbe Hazırlığa Geçiş Eğitimi Mezuniyet Töreni'nde gerçekleştirildi. Gösteri Türk Yıldızları tarihinde ilk defa 8'li paket olarak uçuldu. Türk Yıldızları 200. gösterilerini 3 Temmuz 2004 tarihinde Rize halkına sergilemişlerdir. 134. Akrotim Filo Komutanlığı şu anda bünyesindeki 8 pilot ile gösterilerine devam etmektedirler. Türk Yıldızları dünya akrotiminde 1. sırada gelir ve bütün bunları bilgisayar veya benzeri bir alet kullanmadan göz kararıyla yaparlar. 1911 yılında kurulan Türk Hava Kuvvetleri kendini Balkan Savaşları'nın içinde bulmuştur. İlk akrobasi Plt. Tğm. Fazıl Bey'in, 5 Mart 1914'te 400m irtifada viril yapmayı başarması ardından diğer pilotlar da çeşitli akrobasi hareketleri denemeleriyle başlar. 31 Ocak 1944'te Türk Hava Kuvvetleri Komutanlığı kurulur ve Türkiye'nin NATO üyesi olduğu 1952 yılından sonra Türk Hava Kuvvetleri'ndeki modernizasyon çalışmaları daha da hızlanır ve kısa sürede pervaneli uçakların yerini jet uçakları almaya başlar. 1952 yılında Balıkesir 9. Hava Üs Komutanlığı'nda kurulan bu akrotim F-84G Thunderjet kullanmıştır. 1952-1962 yılları arasında faaliyet göstermiştir. İtalya ve Belçika'da gösteriler yapmıştır. 1955 yılında Eskişehir 4. Hava Üs Komutanlığı'nda kurulmuş kırmızı beyaz renklerle boyanmış ve burun kısımlarında kuğu motifi işlenmiş F-86E Sabre uçaklar kullanmıştır ve faaliyetlerine 10 yıl süreyle devam etmiştir. 1964 yılında 9'lu ve 12'li akrobasi gösterileri yapmıştır. 1957 yılında Diyarbakır 8. Hava Üs Komutanlığı'nda kurulmuş ve F-84G Thunderjet uçaklar kullanmıştır. 1959 yılına dek faaliyetlerini sürdürmüştür. Pakistan çeşitli gösterilere katılmıştır. 1964 yılında Merzifon 5. Ana Jet Üs Komutanlığı'nda kurulmuş ve siyah-beyaz renklerle özel bir motifle boyanmış F-86E Sabre kullanmışlardır. 2 yıl süreyle faaliyet göstermiş, 5'li, 9'lu ve 12'li akrobasi gösterileri yapmıştır. 1966 yılında kurulan ve 1966'dan 1971'e kadar Kartal çağrı adıyla anılan bu akrotim, 21 Mayıs 1971'de timde görevli Hv. Plt. Ütğm. Coşkun Turan'ın görev uçuşunda hayatını kaybetmesinden sonra Coşkun çağrı adını almıştır. Bandırma 6. Ana Jet Üs Komutanlığı'nda kurulan akrotimin uçak tipi F-5A Freedom Fighter'dır. Coşkun 1971’de İtalya'da uçuş gösterileri yapmıştır. 1971 yılında "Malazgirt Zaferi'nin 900. Yıldönümü" kutlamalarında uçuş gösterileri yapmak amacıyla 1971 yılında Merzifon 5. Ana Jet Üs Komutanlığı'nda kurulmuştur. Sadece bu tören için oluşturulan akrotimin uçak tipi F-5A Freedom Fighter'dır. 1971-1992 yıllarında sürekli faaliyet gösteren bir akrotim teşkil edilmemiştir. "Hv.K.K. Hv.Org." Halis Burhan'ın 11 Eylül 1992 tarihli direktifleri gereğince Ocak 1993’te Konya 3. Ana Jet Üs 132. Silah Taktikler ve Standardize Filo Komutanlığı bünyesinde NF-5 uçaklarının kullanıldığı Türk Yıldızları kurulmuştur. 1993 yılı Hava Kuvvetleri Komutanlığı Atış Yarışmaları'nın kapanış günü olan 18 Haziran 1993 tarihinde Ankara Akıncılar 4. Ana Jet Üs Komutanlığı'nda Türk Yıldızları akrotimi devlet büyükleri ve diğer konuklara dörtlü olarak ilk resmî gösterisini yapmıştır. Bu gösteri ardından filo statüsü kazanan Türk Yıldızları dünyanın en genç süpersonik akrobasi takımı olarak kendinden söz ettirmeyi başarmıştır. Ağustos 1993'te Eskişehir 1. Hava İkmal Bakım Merkez Komutanlığı'nca uçak tadilat/boya faaliyetleri başlatılmıştır. Bu süreçte beşli ve altılı kol uçuşu eğitimlerine de başlanmıştır. Türk Yıldızları akrotimine tahsis edilen 9 adet NF-5 ve 1 adet NF-5 B uçağında yapılan tadilat ve değişiklikler Temmuz 1994'te bitirilerek birliğine teslim edilmiştir. 5 Ekim 1994 tarihinde Diyarbakır 8. Ana Jet Üs Komutanlığı F-16 Aktivasyon törenleri ile Ankara'da 29 Ekim 1994'teki Cumhuriyet Bayramı törenlerinde gösteri uçuşu yaparak kamuoyuna tanıtılmıştır. Türk Yıldızları Eskişehir'de icra edilen Distant Thunder-95 tatbikatının 20 Nisan 1995 tarihindeki gözlemci gününde yerli ve yabancı konuklara ilk yedili gösterisini yapmıştır. 2003-2004 Eğitim ve Öğretim yılında gösterinin etkinliğini arttırmak maksadı ile gösteri paketini 8'li kola çıkarmak maksadıyla çalışmalara başlanmıştır. 2004 sezonundan 2011 sezonuna dek 8'li kolda gösteriler icra edilmiştir. 13 Mart 2012 Salı günü eğitim uçuşu esnasında Hava Pilot Yüzbaşı Ümit Özer'in talihsiz kazası sonucu hayatını kaybetmesi nedeniyle 2018 sezonuna kadar 7'li kolda gösteriler gerçekleştirilmiştir. 3 Aralık 2018 Pazartesi günü, 7 numara (solo) olarak uçan Ali Onur Adalı'nın hakkında çıkan "Terör örgütü üyesi." suçlaması nedeniyle gözaltına alınmasından dolayı filodaki görevini icra edememiş ve Türk Yıldızları 2019 sezonunu 6 uçak ile sürdürmüştür. Türk Yıldızları, gösterilerinde "Sekiz" süpersonik (ses üstü) uçak kullanan dünyanın ilk ve tek akrotimidir. Türk Yıldızları, 24 Ağustos 2001 tarihinde Bakü, Azerbaycan'da gerçekleştirdiği gösteri sayesinde aynı anda 1 milyondan fazla kişi tarafından izlenen dünyanın tek akrobasi timi olma özelliğini elde etmiştir. Solo TÃ¼rk Liberal Düşünce Topluluğu Liberal Düşünce Topluluğu , 26 Aralık 1992'de Ankara'da informel bir şekilde tesis edilmiş bir topluluktur. Liberal felsefeyi Türkiye'de tanıtmak, yaymak ve geliştirmek amaçlı faaliyetler düzenler. Yönetim Kurulu Başkanlığını kurucu başkan olan Haliç Üniversitesi öğretim üyesi Profesör Atilla Yayla yürütmektedir. Topluluk dernek olarak kuruluşunu 1 Nisan 1994'te tamamladı ve bu tarihten itibaren faaliyetlerine resmen başladı. Topluluğun amacı, çağdaş medeniyetin temelinde yatan fikri geleneklerin Türkiye'de tanıtılmasını temin etmek; piyasa ekonomisi, etik, özgürlük, insan hakları, adalet, barış, hoşgörü, hürriyetçi demokrasi gibi, insanların güven, düzen ve refah içerisinde yaşamasını sağlayan değerlerin ve kurumların anlaşılmasına ve benimsenmesine yardımcı olacak çalışmalar yapmak; vatandaşlarımızın düşünme ve muhakeme kabiliyetlerini geliştirmek için başvurabilecekleri fikrî, felsefî, emprik kaynakların oluşumuna katkıda bulunmak; dernek amaçlarına uygun araştırma ve inceleme faaliyetlerinde bulunan kimselere maddî ve manevî destek sağlamak ve buna benzer faaliyetlerde bulunmaktır. Topluluk, ayrıca bu doğrultuda Türkiye'nin temel problemlerine liberal ilkelerle bağdaşan çözüm yolları bulmayı ve kamu politikasının oluşturulmasında etkili ve yetkili odakları yeniden eğitmeyi ve bilgilendirmeyi hedeflemektedir. Liberal Düşünce Topluluğu aktif politikayla ilgilenmemektedir. Siyasî partilerden bağımsızdır. Bir siyasî hareket olarak değil fikir akımı olarak faaliyet göstermektedir. Üç aylık hakemli akademik bir dergi olan Liberal Düşünce Dergisi, topluluk tarafından çıkarılmaktadır. Topluluk, ayrıca, isteyen vakıflara, derneklere ve gayri resmi topluluklara, gerek liberalizmin tarihinin ve başlıca tezlerinin, gerekse muhafazakârlık, sosyalizm, sosyal demokrasi, komüniteryenizm gibi modern sosyal teorilerin ve adalet özgürlük, hoşgörü, insan hakları gibi çağdaş siyaset felsefesinin temel kavramlarının öğretilmesine yönelik paket eğitim programları sunmaktadır. Kalp Kalp veya yürek (Arapça: قلب "kalb"; Latince: "cor" ; Yunanca: Καρδιά = kardia), kalp kası olarak bilinen özel bir tip çizgili kastan oluşmuş, içi boş, kendiliğinden kasılma özelliğine sahip kuvvetli bir pompa. Temel görevi kanı vücuda pompalamak olan kalp, metabolizma faaliyetleri sonucunda oluşan artık ürünlerin de vücuttan uzaklaştırılması, vücut ısısının düzenlenmesi, asit-baz dengesinin korunması, hormonlar ve enzimlerin vücudun gerekli bölgelerine taşınması gibi görevleri yapar. Kalp, bu sistem içerisinde motor görevi yapar. Kalp insanda dakikada 60-80 çarpma arasında değişen bir hızla dakikada 5-35 litre arası, günlük ise 9000 litre kanı vücuda pompalar. Günde yaklaşık 100 bin, yılda 40 milyon, tüm insan hayatı boyunca yaklaşık 2,5 milyar kere, hiç durmadan yaklaşık 8 bin ton kanı vücuda pompalar. Yetişkin bir kadında ortalama ağırlığı 200-280 gram, yetişkin bir erkekte ise 250-390 gram ağırlığındadır. Her kişinin, kalbinin kendi yumruğu büyüklüğünde olduğu iddia ediliyor. Kalp, göğüs boşluğunda, 2 akciğer arasında, sternum'un arkasında, diyafram kası üzerinde ve 4. 5. ve 6. Costae'ların arka yüzünde, üçte ikisi orta çizginin solunda, üçte biri ise sağında yer almaktadır. Kalbin içerisinde 4 adet odacık bulunmaktadır: Kalbin sağ ve sol kısımları septum aracılığıyla birbirinden tamamen ayrılmaktadır. Kalp, içi boş dört bölmeden oluşmaktadır. Sağ kalp, sağ kulakçık ve sağ karıncıkdan oluşmakta olup burada oksijen bakımından fakir olan venöz kan bulunmaktadır. Sol kalp ise sol kulakçık ve sol karıncıkdan oluşmuş olup içerisinde oksijen bakımından zengin olan arterial kanı bulundurur. Ayrıca sol karıncığın pompalama görevinden dolayı duvar yapısı diğer boşluklara göre oldukça gelişmiştir. Kalpte iki adet atrioventriküler kapak, iki adet de büyük damar kapakları (semilunar kapak) olmak üzere 4 kapakçık bulunmaktadır. Kulakçıklar ile karıncıklar arasında ve karıncıklar ile buradan çıkan damarlar arasında kapaklar bulunur. Kapakçıklar, kanın tek yönlü akmasını yani geriye dönüşünü engellemeye yarar. Kapaklar, kanın karıncıklara tek yönlü girişini sağlarken aynı zamanda tek yönlü çıkışını da sağlarlar. Kalbin içerisi her ne kadar kan ile dolu olsa da, içerisindeki kanla değil, aort damarından ayrılan sağ ve sol kalp atardamarlarından beslenmektedir. Başta iki ana dal hâlinde olan bu arterler daha sonra kollara ve dallara ayrılıp kalbi beslerler. Ayrıca LAD ve Cx arterlerinin dallandığı çok kısa bir sol ana koroner arter bulunmaktadır. Bu damarlar içerisinde en önemlisi LAD, kalbin neredeyse üçte ikisini besler. Tıkanması durumunda zarar gören kas kitlesi önemli düzeyde olduğundan ölüme neden olma durumu yüksektir, bu nedenle bu damara "Dul bırakan damar" (widowmaker) adı da verilmektedir. Sağ koroner arter sinüs düğümüne kan verdiğinden damar tıkanıklığı gerçekleştiğinde kalpte durma ve ritim bozuklukları sıkça görülür. Kalp 3 tabakadan oluşur. Dıştan içe doğru perikart, miyokart ve endokart olarak adlandırılmaktadır. Dışta bulunan "perikart", kalbi dıştan saran fibro seröz yapıda bir zardır. Bu zarın arasında sürtünmeyi azaltan bir sıvı bulunur. Ortada bulunan "miyokart", kalbin kas tabakasıdır. Kalbin en kalın tabakası burasıdır. Pompalama görevi yapan karıncıklar, kulakçıklara göre özellikle sol karıncıkda daha kalın durumdadır. En iç kısım olan "endokart", tek katlı epitel hücrelerden oluşmuştur. Kalbin iç yüzeyini örten bu tabaka, içeriye doğru uzantılar vererek kalpteki dört kapağın temelini oluşturur. Kalbin kasılarak kendisine gelen kanı bir pompa gibi davranarak vücuda vermesi elektrik akımları sayesinde kasılması ile olmaktadır. Kalbin yönetim sisteminde özel hücre kümeleri, demetleri ve lifleri bulunmaktadır. Uyarı ve ileti sistemi, sinoatrial düğüm (SA), atrioventriküler düğüm (AV), atrioventriküler demet (his demeti) ve purkinje lifleri olmak üzere dört bölümden oluşmaktadır. Bunlardan ilk ikisi uyarı sisteminde, diğer ikisi ise ileti sisteminde yer almaktadır. Bir kalp atımı, kalbin sağ kulakçığının üst bölümlerinde bulunan sinoatrial düğümün elektriksel bir uyarı çıkarmasıyla başlamaktadır. Bu düğümün özelliği eşit aralıklarla ve belirli bir hızda (dinlenme durumunda dakikada ortalama 60-80 kez) uyarı çıkarmasıdır. Bu bölge kalbin doğal pili olarak bilinmektedir (pacemaker). Sinüs düğümünde (Sinoatrial) oluşmuş olan bu uyarı, kalbin her iki kulakçığı boyunca, yine bu iş için özelleşmiş iletim yolları ile aşağıya doğru yayılıp bu uyarı ile birlikte kulakçıklar kasılarak içlerindeki kanı karıncıklara gönderirler. Sonrasında uyarı, kulakçıklar ile karıncıklar arasında bulunan diğer bir özel bölgeye; atrioventriküler (AV) düğüme gelir. Elektrik iletisi karıncıklara ulaştırılmadan önce atrioventriküler düğümde 0,1 saniyelik gecikme kulakçıkların karıncıklardan önce kasılmasını sağlar. Böylelikle kulakçıklar ile karıncıkların aynı anda kasılması engellenir. Böylece atrioventriküler düğümden geçen akım, His-Purkinje sistemi ile uyarı tüm karıncıklara yayılır ve karıncıklar kasıldıklarında içlerindeki kanı akciğerlere ve aort yoluyla vücuda pompalarlar. Böylelikle sinüs düğümü yeniden başka bir uyarı çıkarıp başka bir döngü başlatır. Sinoatrial düğüm dakikada ne kadar uyartı çıkartıyorsa (dinlenme durumunda ortalama 60-80 defa), kulakçıklar ve karıncıklar o sayıda sistol yaparlar. Bir kalp vuruşu karıncıkların sistolüdür. Panzer II Panzerkampfwagen II (Zırhlı muharebe aracı II), Alman yapımı II. Dünya Savaşı hafif tanktır. Mühimmat envanter tanımı Sd.Kfz. 121'dir (özel amaçlı taşıt 121). Heereswaffenamt,(Alman Ordusu Silah Teşkilatı)10 tonluk ve 20mm'lik topa sahip bir tankın geliştirilmesini emretti. Bu Tank Panzer III'ün tasarımı hazır olana kadar kullanılacak bir geçiş tankı olarak tasarlandı. Bunun sonucunda Henschel firması şasi üretimiyle Daimler-Benz ve Krupp ise gövde üretimiyle görevlendirildi. Şirketler 1935 yılında prototiplerini Alman Genel Kurmayı'na sundular. Versay Antlaşması gereği Almanya'nın zırhlı araç üretmesi yasak olduğundan "ağır tarım traktörü" ("landwirtschaftlicher schlepper") adı ile üretildiler. Panzer II'ler eğitim tankı olarak tasarlandılarsa da İspanya İç Savaşı'nda kullanıldılar. Burada kazanılan tecrübeler diğer tank modelerinin geliştirilmesi için temel oluşturdu. II. Dünya Savaşı'nın daha geç başlayacağını düşünen Alman Hükûmeti savaş erken başlayınca mecburen bu tankları Polonya ve Fransa işgallerinde kullandı. Almanya'nın müttefiki olan Bulgaristan, Macaristan ve Romanya ordularına da bu tanklardan verildi. Tankın üç mürettebatı vardı. Bunlar sürücü, komutan-topçu, yükleyici-telsizci şeklindeydi. Bunlar arasındaki iletişim ses boruları ile sağlanıyordu. Nobel Ödülü sahipleri listesi Nobel Ödülleri (, ), İsveç Kraliyet Bilimler Akademisi, İsveç Akademisi, Karolinska Enstitüsü ve Norveç Nobel Komitesi tarafından kişiler veya kuruluşlara fizik, kimya, edebiyat, barış ve fizyoloji veya tıp alanlarındaki olağanüstü başarılarına verilmektedir. 1895 yılındaki Alfred Nobel'in vasiyeti doğrultusunda, 1896 yılından bu yana Nobel Vakfı tarafından idare edilmekte ve yürütülmektedir. Ekonomi dalında verilen bir başka ödül ise 1968 yılında Sveriges Riksbank ile merkez bankasının İsveç ekonomisine yapmış olduğu katkılar nedeniyle verilmeye başlanmıştır. Her ödül ayrı bir komite tarafından verilir; İsveç Kraliyet Bilimler Akademisi fizik, kimya, ekonomi alanındaki ödülleri, Karolinska Enstitüsü Fizyoloji veya Tıp alanındaki ödülleri ve Norveç Nobel Komitesi edebiyat alanındaki ödülleri vermektedir. Norveç Parlamentosunca İsveç Akademisinden seçilen beş kişilik bir kurul ise barış alanındaki ödülleri verir. Ödül almayı hak eden kişi veya kurum bir madalya, bir diploma ve yıllar içinde değişen miktarda para ödülü almaktadır. 1901 yılında Nobel Ödülünü ilk alanlara 150.782 SEK verildi. Bu ödül Aralık 2007'deki 7.731.004 SEK'e eşitti. 10 Aralık 2008 tarihinde Stockholm'de yapılan Nobel'in ölüm yıl dönümü törenlerinde, ödülü kazananlara 10.000.000 SEK para ödülü verilmiştir. 2011 yılı itibarıyla, 20 kuruluş ve 69 ekonomi alanında ödül kazananlar da dahil olmak üzere, toplam 826 kişi ve kuruluşa ödül verilmiştir. Dört Nobel ödülü sahibine, Nobel Ödülünü alması amacıyla kendi hükûmetleri tarafından izin verilmedi. Almanya Adolf Hitler hükûmeti, Richard Kuhn (kimya, 1938), Adolf Butenandt (kimya, 1939) ve Gerhard Domagk (Fizyololji veya Tıp, 1939)'ın ödüllerini almasına izin vermedi. Sovyetler Birliği'nin baskısı doğrultusunda Boris Pasternak (edebiyat, 1958) ödülü reddetti. Ayrıca Nobel Ödülü almaya hak kazanan Jean-Paul Sartre (edebiyat, 1964) ve Lê Ðức Thọ (Barış, 1973) ödüllerini almayı reddettiler. Bunlardan Sartre hayatı boyunca tüm resmi ödülleri reddetmiştir. Lê Ðức Thọ ise o yıllarda Vietnam'ın içinde bulunduğu durum nedeniyle ödülü almamıştır. Bugüne kadar, altı kişi ya da kuruluş birden fazla kez Nobel kazanmayı başarmıştır. Bunlar içinde Uluslararası Kızıl Haç Komitesi, üç Nobel Barış Ödülü ile ilk sırayı almaktadır. 826 Nobel ödülü kazanandan, 43'ü kadındır; 1903 yılında fizik ödülünü alan Marie Curie, Nobel Ödülünü kazanan ilk kadın olmuştur. Curie ayrıca 1911 yılında Nobel kimya ödülünü almaya da hak kazanmış; böylece iki Nobel ödülünü birden almaya hak kazanan ilk kişi olarak tarihe geçmiştir. Nobel Ödülü dış nedenler, aday olmamasına bağlı olarak verilmediği yıllardaki para ödülleri, ödülü vermeye yetkili temsilciliklerin fonlarına iade edilmektedir. 1940 ve 1942 yılları arasında II. Dünya Savaşı nedeniyle Nobel Ödülleri verilememiştir. Aydın Fen Lisesi Aydın Fen Lisesi, Aydın'da dönemin Cumhurbaşkanı Süleyman Demirel tarafından açılmış olan bir okuldur. Mezun verdiği ilk yıllardan bu yana her yıl, ÖSS sayısal, eşit ağırlık ve sözel puan türlerinde Türkiye'nin en başarılı okullarından biri olmuştur. İzmir Fen Lisesi'nin yıllardır elinde tuttuğu üniversitelere giriş ve yerleştirme sınavları puan ortalamaları bazında Türkiye'deki en başarılı lise unvanını art arda iki defa elde etmiş, bu bağlamda yerel ve ulusal basında geniş yankı uyandırmıştır. Özellikle, 2006 ÖSS'de Sayısal-1, Sözel-1, Eşit ağırlık-1 ve Sayısal-2 puan türü Türkiye Birinciliği unvanını elde eden Aydın Fen Lisesi, bu anlamda kırılması güç bir başarı rekoruna da imza atmıştır. 2009 yılı ÖSS Sayısal puan türü Türkiye birincisini de bünyesinden çıkartan Aydın Fen Lisesi, yılda 52 öğrenci alır. Ayrıca yıl boyunca okulda düzenlenen dinleti, tiyatro ve diğer sosyal etkinliklerle, salt akademik çalışmalara kilitlenen ve öğrencilerin sosyal becerilerinin geliştirilmesini unutan klasik fen liselerinden ayrılan farklı bir çizgisi vardır. Okulun yıllardır her iki ayda bir yayımlanan öğrenci dergisi Günebakan ise Türkiye'de yayımlanmakta olan en istikrarlı ve dikkat çekici öğrenci yayınlarından biridir. Aydın Fen Lisesi, son olarak, Türkiye genelinde 2011 YGS'de sayısal ve eşit ağırlık puan türleri ortalama puan sıralamasında Türkiye 2.'si , sözeldeyse Türkiye 3.'sü olmuştur ve yıllarca süren başarı grafiğine bakılarak denilebilir ki üniversite giriş ve yerleştirme sınavı puan ortalaması sıralamalarında tüm zamanlarda Türkiye'nin en başarılı ilk üç lisesi arasındadır. Aydın Sosyal Güvenlik İl Müdürlüğü tarafından düzenlenen kompozisyon yarışmasındaCeyda Gül Selcen ŞENTÜRK 1.lik (2011) Aydın Sosyal Güvenlik İl Müdürlüğü tarafından düzenlenen kompozisyon yarışmasındaSezin Dilara EMRAL 3.lük (2011) Milli Prodüktivite Merkezi tarafından düzenlenen Aydın VAP (Verimliliği Arttırma Projesi) kompozisyon yarışmasında Oğulcan ALTINOLUK 1. lik. (2011) 24 Kasım Öğretmenler Günü nedeniyle düzenlenen şiir yarışmasında Aysu YUMUŞAK birincilik (2010) 10 Kasım Atatürk'ü Anma ve Atatürkçülük Haftası nedeniyleAydın İl Milli Eğitim Müdürlüğümüzce düzenlenen şiir yarışmasında Hilal Dilşad ARABACI 1. lik (2010) 10 Kasım Atatürk'ü Anma ve Atatürkçülük Haftası nedeniyleGençlik ve Spor İl Müdürlüğünce düzenlenen kompozisyon yarışmasında Mehmet Emin KISA 1. lik(2010) 10 Kasım Atatürk'ü Anma ve Atatürkçülük Haftası nedeniyleGençlik ve Spor İl Müdürlüğünce düzenlenen şiir yarışmasında İpek Çamoğlu 1. lik(2010) "Nevruz" nedeniyle Aydın İl MEM tarafından düzenlenen kompozisyon yarışmasında Hazal YILDIRIM 2.lik (2009) "Kütüphanecilik haftası" nedeniyle Aydın İl Halk Kütüphanesince düzenlenen kompozisyon yarışmasında Pelin ÇIBIK 1. lik (2009) Antalya 15. Liselerarası Tiyatro Şenliğinde ekip olarak "canlandırmada bütünlük" ödülü,3öğrencimize oyunculuk özel ödülü (Hakan Görkem KAZICI Müzik Özel Ödülü,Özge KARAYEL , Zeynep Selin GÜL, Özhan Özcan DEMİRTAŞ oyunculuk Ödülü) 1 öğrencimize müzikteki başarısı nedeniyle jüri özel ödülü (2008) "24 Kasım Öğretmenler Günü" nedeniyle Aydın İl MEM tarafından düzenlenen kompozisyon yarışmasında Öznur EGE 1.lik (2008) "10 Kasım Atatürk'ü Anma ve Atatürkçülük Haftası" nedeniyle Aydın İl MEM tarafından düzenlenen kompozisyon yarışmasında İlkyaz SAGUŞ 2.lik (2008) "Nevruz" nedeniyle Aydın İl MEM tarafından düzenlenen kompozisyon yarışmasında Özge KARAYEL 2.lik (2008) "Bilgi Hizmetleri ve Yeni Yaklaşımlar" konulu Aydın İl Halk Kütüphanesince düzenlenen kompozisyon yarışmasında Pınar ÖZCAN 1. lik(2006) ”Kutlu Doğum Haftası” nedeniyle Aydın İl MEM tarafından düzenlenen “Örnek İnsan Hz. Muhammed” konulu kompozisyon yarışmasında Sabri SAYILGAN 2.lik, Ramazan EROL 3. lük (2006) Aydın İl MEM tarafından düzenlenen Eğitime % 100 destek öykü yazma yarışmasında D.Güncel UĞRAŞ 1.lik.(2006) "24 Kasım Öğretmenler Günü" nedeniyle Aydın İl MEM tarafından düzenlenen kompozisyon yarışmasında Duygu BİLGİLİ 1.lik (2005) "Atatürk ve 10 Kasım” konulu Aydın İl MEM tarafından düzenlenen kompozisyon yarışmasında Yudum KÜÇÜKSAYAN 1.lik (2005) "29 Ekim Cumhuriyet Bayramı" nedeniyle Aydın İl MEM tarafından düzenlenen kompozisyon yarışmasında Cansel KARACA 1.lik (2005) "Polis Haftası" nedeniyle Aydın İl MEM tarafından düzenlenen kompozisyon yarışmasında Merve GÜLŞEN 2.lik (2005) "Polis Haftası" nedeniyle Aydın İl MEM tarafından düzenlenen kompozisyon yarışmasında Aras ÇIRAK 1.lik (2005) "Kütüphane Haftası" nedeniyle Aydın İl MEM tarafından düzenlenen kompozisyon yarışmasında Merve GÜLŞEN 1.lik (2005) "Tüketici Haklarını Koruma Haftası" nedeniyle Aydın İl MEM tarafından düzenlenen kompozisyon yarışmasında Aras ÇIRAK 1.lik (2005) "24 Kasım Öğretmenler Günü" nedeniyle Aydın İl MEM tarafından düzenlenen kompozisyon yarışmasında Senem ERTEKİN 1.lik (2004) "Nevruz" nedeniyle Aydın İl MEM tarafından düzenlenen kompozisyon yarışmasında Aylin GÖKE 2.lik (2003) "24 Kasım Öğretmenler Günü" nedeniyle Aydın İl MEM tarafından düzenlenen kompozisyon yarışmasında Alev ÖZAYDIN 2.lik (2003) "24 Kasım Öğretmenler Günü" nedeniyle Aydın İl MEM tarafından düzenlenen resim yarışmasında Nurullah TAŞKIRAN 2.lik (2003) "Ağaç Sevgisi" konulu Aydın İl MEM tarafından düzenlenen kompozisyon yarışmasında Fatma AKSOY 1.lik(2003) "Atatürk ve 10 Kasım" konulu Aydın İl MEM tarafından düzenlenen kompozisyon yarışmasında İlke MIRIK 2.lik (2002) "İnsan Hakları" konulu Aydın İl MEM tarafından düzenlenen kompozisyon yarışmasında Aylin GÖKE l.lik (2002) " Nevruz" konulu Aydın İl MEM tarafından düzenlenen kompozisyon yarışmasında Fatih DEMİREL l.lik ,(2000) "Polis Haftası" konulu Aydın İl MEM tarafından düzenlenen kompozisyon yarışmasında Aylin GÖKE 1.lik,(2002) "Turizm Haftası" konulu Aydın İl MEM tarafından düzenlenen kompozisyonyarışmasında Sabiha TEZCAN 2.lik, Ömer Orkun DÜZTAŞ 3.lük, (2001) "Atatürk'ün Samsun'a çıkışının 81. Yılında 81 İlden 81 Genç" temalı yurt geneli etkinlikler kapsamında "Atatürk'ün Demokrasi Anlayışının Gençler Üzerindeki Etkisi" konulu ve "Deniz Kabukları" başlıklı yazısıyla Ozan ÖNEN - AYDIN İl 1.'liği Ödülü ve Mustafa Kemal Atatürk'ün manevi kızı Ülkü Adatepe'den Samsun'da alınan onur ödülü. (2000) Aydın Belediye Başkanlığının "Şehrin Sorunları" Konulu Aydın İl MEM tarafından düzenlenen kompozisyon yarışmasında Asena DEVRİM Mansiyon Ödülü (1999) "24 Kasım Öğretmenler Günü" konulu Aydın İl MEM tarafından düzenlenen şiir yarışmasında Eda GÜRSOY 2.lik (1999) "24 Kasım Öğretmenler Günü" konulu Aydın İl MEM tarafından düzenlenen kompozisyon yarışmasında Ozan ÖNEN 2.lik (1999) "Hz. Mevlana" konulu Aydın İl MEM tarafından düzenlenen şiir yarışmasında H.İbrahim DOKUYUCU 1.lik (1998) 2006-2007 Öğretim Yılıİl MEM tarafından Eğitimde Kalite Uygulamaları çerçevesinde düzenlenen Aydın'ın en kaliteli okulu yarışması 1. liği 2006-2007 Öğretim Yılı Milli Eğitim Bakanlığı Yılın Kaliteli Okulu/Ekibi Yarışmasında okul kategorisinde teşvik ödülü Bumerang Bumerang. Özellikle Avustralya yerlileri (Aborjin), ayrıca eski Mısırlılar ve Avrupalılar, Hindistan'ın bazı yörelerindeki kabileler tarafından silah olarak kullanılan yassı bir kesite sahip eğri bir sopa. Avustralya ve ABD'de hala spor aracı olarak kullanılmaktadır. Genellikle akasya ve okaliptus gibi sert ağaçlardan yapılmakta ve boyu 40–90 cm kadar olmaktadır. Eğriliği, kolları arasındaki açı 90°den büyük olacak şekildedir. Bazıları düz olarak fırlatıldığı yönde ilerler, bazıları ise havada bir dairevi yörünge çizerek tekrar geri gelirler. Her iki tipte de bumerang döndürülerek fırlatılır ve kendi ekseni etrafında bir daire çizerek döndüğünden dolayı bir jiroskop gibi kendisini havada dengeler. Aynı zamanda sahip olduğu aerodinamik şeklinden dolayı havada ilerlerken kaldırma kuvvetine maruz kalır. Böylece yere paralel olarak fırlatılan bumerangın çok uzak mesafelere gitmesi mümkün olur. Geri dönen bumeranglar, kendi ekseni etrafında bir pervane gibi döndüğünde oluşan kurgusal daire düzlemi, dik düzlemden biraz sağa veya sola eğik olacak şekilde fırlatılır. Bu eğiklik sağ elle fırlatılan bumeranglarda sağa doğrudur. Dolayısıyla fırlatılan bumeranglar da sağa doğrudur. Dolayısıyla fırlatana göre sağdan başlayıp sola doğru dairevi bir yörünge çizerek geri gelir. Bumerang havada belli bir hızla hareket ederken aynı zamanda döndüğünden üst kısma gelen kolun havaya göre izafi hızı alttakinden daha fazladır. Çünkü dönme hareketinde cismin teğetsel hızı daireye teğet olacak şekilde yön değiştirir. Bu hız üst kısımda bumerangın hareketi yönünde, alt kısımda ise ters yöndedir. Üst kısmın hızının fazla olması, üst kısma daha fazla kaldırma kuvvetinin tesir etmesine sebep olur. Bu da dönen bumerangın oluşturduğu kurgusal daireyi, sağa eğik atılmışsa sola doğru devirmeye çalışır. Fakat kendi ekseni etrafında dönmesinden ileri gelen jiroskopik tesirle devrilmeyip, kurgusal dairenin dik ekseni etrafında dönme yapar. Bu hareket neticesi kurgusal dairenin yönü daima değişir ve neticede dairevi bir yörünge takib ederek ilk başlangıç noktasına gelir. Acıgöl Acıgöl aşağıdaki anlamlara gelebilir: Noter Noter, noterlik mesleğini yapan kişidir. Noterlik bir kamu hizmetidir. Noterler, hukuki güvenliği sağlamak ve anlaşmazlıkları önlemek için işlemleri belgelendirir ve kanunlarla verilen başka görevleri yaparlar. Her asliye ve münferit sulh mahkemesinin bulunduğu yerde, o mahkemenin yargı çevresindeki noterlik işlerini görmeye yetkili olmak üzere bir noterlik kurulur. Noterlikler dört sınıfa ayrılır. Birinci, ikinci ve üçüncü sınıf noterlikler, Türkiye Noterler Birliğinin mütalaası alınarak Adalet Bakanlığınca sınıflandırılır. Bu sınıflandırmada, her noterliğin yetki çevresi içindeki nüfus, iş yoğunluğu ve noterlik geliri esas tutulur. Genellikle, aynı mahkemeye bağlı noterlikler aynı sınıftan sayılır. Noterler üç sınıfa ayrılır. İlk defa üçüncü sınıf bir noterliğe atanarak mesleğe girenlerin, işe başladıkları tarihte üçüncü sınıf hizmeti başlar. Noterin ikinci ve üçüncü sınıfta asgari hizmet süresi dörder yıldır. Bu sürenin sonunda noterin sınıfının yükselebilmesi, Adalet müfettişi tarafından hakkında düzenlenen son hal kağıdında olumlu kanaat belirtilmiş olmasına bağlıdır. Noterliğin sınıfının yükseltilmesi noterin sınıfına tesir etmez. Noterlerin meslek odası Türkiye Noterler Birliği'dir. Yurt dışında noterlik hizmetini konsolosluklar verir. Bomba Bomba, içi patlayıcı ve yanıcı maddeyle dolu, bir ateşleme düzeniyle donatılmış, madensel küre biçiminde yokedici ateşli silah. Bombalar genelde dört bölümden oluşur. Bunlar dış kılıf, bombanın havada dengeli gitmesini sağlayan kanatçıklar, tapa ve tapayı ateşlemeye yarayan düzenektir. Bombalar hedeflere değişik biçimlerde gönderilebilir. Uçaktan bırakılabilir, bir roket yardımıyla fırlatılabilir, elle atılabilir ya da hedefe önceden yerleştirilip bir zaman ayarlayıcısıyla patlatılabilir. Füze ile farklıdır. Bombalarda, top mermisindeki sevk barutu gibi itici bir madde bulunmaz. Ama ilk bombalar top mermisine benziyordu ve barut doldurulmuş metal bir küre biçimindeydi. Ağır ağır yanan bir fitille ateşlenerek patlatılıyordu. Düşman siperlerine elle ya da havan topuyla atılan bu tür bombalar ilk kez 16. yüzyılda kullanılmıştır. El bombası denen küçük bombalar kol gücüyle 30 metre kadar uzağa fırlatılabilir. Ayrıca, özel tüfeklerle çok daha uzağa fırlatılabilen bombalar da vardır. II. Dünya Savaşı'nda denizaltılara karşı kullanılan su bombaları gemiden suya bırakılıyor ve istenilen derinliğe indiğinde patlatıyordu. Günümüzde ise, gelişmiş güdümlü su bombaları kullanılmaktadır. Bazı bombalar gaz, duman ya da zehirli kimyasal maddelerle doldurulur. Bu tür bombalar, içindeki maddelere göre adlandırılır. Bunların başlıcaları kimyasal bomba, gaz bombası, sis bombası, biyolojik bomba ya da göz yaşartıcı bombadır. Ateşlendiği anda çok büyük bir ısı açığa çıkararak çevresindeki her şeyi yakan bombalara da yangın bombası denir. Bu tür bombalarda termit ve napalm gibi son derece yanıcı maddeler kullanılır. Bombaların uçaktan fırlatılması ilk kez I. Dünya Savaşı’nda gerçekleşti. Daha önce bombalar bir savaş uçağına yükleniyor ve hedefin üzerindeyken elle aşağıya atılıyordu. Kanat altlarında ya da gövdenin içindeki özel bölmelerde bomba taşıyan savaş uçakları sonradan geliştirildi. Bombardıman uçakları denen bu uçaklardan bombalar doğrudan hedefe bırakılır. İlk bombardıman uçakları 300 kg ağırlığında bombaları atabiliyordu. II. Dünya Savaşı'na girildiğinde artık her uçak en az 450-500 kilogramlık birkaç bombayı taşıyabilecek kapasitedeydi. İngiliz yapımı Lancaster bombardıman uçağı ise, 10 bin kilogramlık bir bombayı taşıyabilecek biçimde yapılmıştı. Bombalar, havanın direncini en aza indirmek için genellikle balık gövdesi biçiminde yapılır ve hedefe sapmadan ulaşması içinde kuyruk kısmına kanatçıklar takılır. Günümüzde radyo sinyalleriyle çalışan ateşleme düzenekleri sayesinde bombalar hedefe en çok zarar verebilecek yükseklikte patlatılabilmektedir. II. Dünya Savaşı'nda Almanlar, bomba sınıfından sayılabilecek iki güçlü silah geliştirdiler. Bunlar V1 bombası ile V2 roketiydi. Bir uçan bomba olan V1, aslında burnun kısmında bir patlayıcı dolu bölmesi olan küçük bir jet uçağıydı. V1, otomatik pilotla hedefe ulaşmaya yetecek kadar yakıtla gönderiliyordu. Hedefin üzerinde yakıtı bitince de yere çakılarak patlıyordu. Almanlar II. Dünya Savaşı’nda 15 bin kadar V1 kullanmışlardır. V2 roketleri, yakıt olarak alkol ve sıvı oksijen kullanıyordu. Bu roketler 100 kilometre yüksekliğe çıkabiliyor ve saatte 5.000 kilometrelik bir hıza ulaşabiliyordu. V2 roketlerinin bugünkü uzun menzilli füzelerin öncüsü olduğu söylenebilir. Ama fırlatıldıktan sonra hedefe varıncaya kadar yönlendirilebilen bugünkü güdümlü bombalar ya da füzeler, çok daha gelişmiş silahlardır. Günümüzün savaş uçakları çok daha öldürücü ve şaşmaz bir duyarlıkla hedefi bulan bombalarla donatılmıştır. Yine de, birkaç nükleer başlık taşıyabilen kıtalararası balistik füzeler bütün bombardıman uçaklarından çok daha büyük yıkıma yol açabilen kapasitede silahlardır. İlk atom bombası, II. Dünya Savaşı'nın sonlarına doğru ABD’de yapıldı. Nazi Almanya'sında da aynı konuda araştırmalar yapıldığı için atom bombasının yapımı çok gizli tutulmuştu. 1945'te Japonya’nın iki kentine atıldı. 6 Ağustos'ta Hiroşima'ya atılan ilk bomba yaklaşık 75 bin kişinin, 9 Ağustos'ta Nagasaki'ye atılan ikinci bomba da yaklaşık 39 bin kişinin ölümüne yol açtı. Atom bombasının bu yıkıcı gücü, uranyum ve plütonyum atomlarının bölünmesi sırasında açığa çıkan enerjiden kaynaklanıyordu. ABD, 1952'de atom bombasından çok daha etkili ve yıkıcı bir silah olan hidrojen bombasını geliştirdi. Hidrojen bombasının ürkütücü boyutlardaki patlama gücü, hidrojen atomlarının birleşerek helyum atomlarına dönüştüğü termonükleer tepkimeden doğar. Bir başka deyişle, hidrojen bombasının patlaması bir çekirdek kaynaşması ya da birleşmesidir (füzyon). Oysa atom bombasınınki bir çekirdek bölünmesidir (fisyon). Sovyetler Birliği, bu iki bombayı da ABD’den daha sonra geliştirdi. İlk atom bombasını 1949'da, ilk hidrojen bombasını 1953'te yaptı. İngiltere ise ilk atom bombasını 1952'de, ilk hidrojen bombasını 1957'de denedi. Daha sonra Fransa 1960'ta, Çin de 1964'te ilk atom bombalarını patlattılar . Bir tek nükleer bombadan doğan patlama dalgaları ve açığa çıkan ısı, bütün bir kenti yok edebilecek güçtedir. Çevreye yayılan radyoaktif ışınlar ya da radyasyon da bütün canlıları öldürür ya da kuşaktan kuşağa geçecek onarılmaz hasarlara yol açar. Öte yandan bu ışınlar ve rüzgârla savrulan radyoaktif tozlar, uzun süre atmosferde kalabilir ve yeniden yeryüzüne indiğinde de (radyoaktif serpinti) canlılar için sürekli bir tehlike oluşturur. Bu yıkıcı silahların kısıtlanması ve yasaklanması için 1963'ten bu yana silahsızlanma çalışmalar yürütülmüş ve bu çalışmalarda belirli bir başarı elde edilmemiştir. VaÅŸak Vaşak, kedigiller (Felidae) familyasından "Lynx" cinsini oluşturan orta büyüklükte etçil omurgalı ve yabani hayvan türlerinin ortak adı. Kediye benzemekle birlikte normal kedi ağırlığından 5-6 kat daha ağırdırlar. Vaşakların ağırlıkları 18–25 kg arasındadır. Kulakları normal kediye kıyasla daha uzun ve uçları tüylüdür. Kış bastırdığında ise sadece kulaklarının üzerindeki tüyler değil tüm vücudu kalın bir tüy tabakası ile kaplanır. Patilerinin genişliği karda yürümelerini kolaylaştırır.Afrikalı vaşaklar, vücuduna oranla Afrika'nın en hızlı ve en tehlikeli hayvanıdır.Örneğin bir antilobun boynuna atılıp onu yere çekme yeteneğine sahiptir. Gövdelerine göre küçük kalan başları ve kısa kuyrukları ile ilk bakışta ürkütücü gözükseler de görünüşleri kesinlikle etkileyicidir. Renkleri kum renginden koyu kahveye kadar değişir. Evcilleştirilebilirler. Vaşak türleri arasında görünüş farklılıkları mevcuttur. Engebeli arazilerde ve genellikle çam ormanlarında yaşarlar ama açık ormanlık araziler ya da diğer coğrafi mekanlarda da rahatlıkla yaşamlarını sürdürebilirler. Hatta denizden 3000 metre yükseklikte yaşayan vaşaklar bulunmaktadır. Sadece iyi bir dağcı değil aynı zamanda iyi birer yüzücüdürler.Çok hızlı, çevik ve boyutuna oranla güçlü bir yırtıcı olduğundan kar tavşanı, kemiriciler, ördek, yer kuşları, balık ve bazen de geyik gibi hayvanları kendilerine av yaparlar. Her vahşi kedide olduğu gibi avını mükemmel gözler ve yaklaştığını hissettirmez. Vaşaklar istisnai durumlarda avlanırken birlikte hareket ederler. Özellikle tavşan gruplarını avlarken birlikte hareket ettikleri görülür. Avlanma zamanı olarak geceden ziyade gündüzü tercih ederler. Çiftleşme döneminde egemenlik alanının dışına çıkarlar. Genellikle de Ocak sonu ya da Mart başı arasında çiftleşirler. Dişi vaşakların hamileliği yaklaşık 70 gün sürer ve 2 ila 3 yavru doğurur. Yavrular annelerinin bir dahaki çiftleşme dönemine kadar ayrılmazlar. Dişi vaşaklar 21 aylıkken erkek vaşaklar ise 33 aylıkken erginleşirler. Doğal hayatın bir parçası olan vaşaklar insanoğlunun tehdidi altındadır. 600 kadar vaşağın yaşadığı Norveç'te sadece 2 ay içinde 117 vaşak avcılar tarafından öldürülmüştür. World Conservation Union (~Dünya Koruma Birliği) açıkladığı nesli tehlike altındaki 120 memeli türü arasında vaşaklara da yer verilmiştir. Vaşakların avlanılması yaşadıkları ülkede hala yasaklanamamıştır. Amanita verna Amanita verna, Amanitaceae familyasından çok zehirli bir mantar türü. Bu tür özellikle Avrupa'da bahar aylarından belirmektedir. Bu mantar, çok yıllık bitkilerle veya tek yıllık bitkilerle ortakyaşam içine girebilir. Mehmet Coral Mehmet Coral (d. 1947, İzmir) Türk yazar. İzmir Maarif Koleji (Bornova Anadolu Lisesi)'ni bitirdi. Amsterdam Üniversitesi'nde iş idaresi ve ekonomi üzerine ihtisas yaptı. Mezun olduktan sonra Lahey Uluslararası Hukuk Akademisi'nde lisans üstü çalışmalar yaptı. Ardından İstanbul'a yerleşti. 1990'lı yıllardan itibaren yazarlığa başladı. 1999'da Türkiye'yi temsilen katıldığı Balkan halkları edebiyat ödülü Balkanika'da ödül komitesince eserlerinin, bütün Balkan dillerine çevrilmesine karar verildi. Kitapları İngilizce, Fransızca, İtalyanca ve Yunanca'ya çevrildi. Piksel Piksel. Dijital göstergelerde görüntünün elde edilmesini sağlayan ve kontrol edilebilen en küçük birimdir. Pikselin Türkçesi "Gözek" olarak adlandırılmaktadır. Benek ise İngilizcede spot ile anlamına gelerek ana bir renk içerisindeki farklı renkteki küçük taneciklere verilen addır. Renkli görüntü sistemlerinde, bir rengi oluşturmak için üç veya dört renk kullanılır. Bu renkler kırmızı, yeşil ve mavi veya ciyan, fuşya (galibarda), sarı ve siyahtır. Van Yüzüncü Yıl Üniversitesi Yüzüncü Yıl Üniversitesi, 20 Temmuz 1982 tarih ve 41 sayılı kanun hükmünde kararname ile kurulmuştur. Üniversite Van Gölü'nün kuzey kıyısında ve Erciş yolu 15. km'de yerleşmiştir. 30.000 civarı öğrencisi bulunan Üniversite 23 Ekim 2011 tarihinde yaşanan büyük Van Depremi nden dolayı eğitime bir süre ara vermiştir. 2011-2012 Akademik yılını büyük sıkıntılar içerisinde tamamlayan üniversitede 2012-2013 Akademik takvim açılışı Tıp Fakültesi haricinde 30 Ekim 2012 tarihine kadar ertelenmiştir. Ağlama Bebeğim (albüm) Ağlama Bebeğim, Ahmet Kaya'nın 1984 yılında çıkardığı ilk profesyonel albümüdür.(Ilk albüm Ya Rıza Şimdi 1984) Asu Maralman Asu Maralman, (d. 20 Şubat 1948, İstanbul) Ermeni asıllı Türk şarkıcı, müzisyen ve oyuncu. Gerçek adı Silvia Bursalıoğlu'dur. Çocuk yaşlarda evde piyano ve şan eğitimi ile müziğe başladı. 70'li yılların başında “Şimdi Sen Varsın Dünyamda” plağıyla ünlenen Nonna Bella’nın (Azad Bursalıoğlu) kız kardeşidir. 1961 yılında düzenlenen Caddebostan Ses Yarışması’nda birinci oldu ve ablası gibi kendini müzik dünyasının içinde buldu. İtalyan Ticaret Lisesi’nde okurken gizli olarak çeşitli düğün salonlarında sahne çalışmaları yaptı ve daha sonraları Uğurtan Günal, Önder Bali, Boğaziçi Orkestrası (Ersan Erdura ile birlikte) eşliğinde çeşitli yerlerde dans müziği yaptı. 1968 yılına kadar yaptığı bu sahne çalışmalarına Silvia Bella adında çıktı. 1967 yılında Orhan Şevki ile evlendi ve kendi orkestralarında çalışmaya başladı. Evlendikten sonra ‘Asu Maralman’ adı ile sahneye çıkmaya başladı. İlk plağı olan “Bir Görsem Ölmeden – Nerdesin” 1971 yılında Diskotür firmasından yayınlandı. Profesyonel olarak ilk defa 1973 yılında Zeki Müren desteğiyle Erenköy Lalezar Gazinosu’nda sahneye çıktı. 1974 yılında ‘Bir Ayrılık, Bir Yoksulluk, Bir Ölüm’ adlı parça ile 1. Toplu İğne Beste Yarışmasında finale kaldı ama dereceye giremedi. 1977 yılında sözlerini Bülent Pozam’ın yazdığı Selmi Andak bestesi “Bal Gibi Olur” 45liği ile en büyük çıkışını yaptı. Bu çıkışın arkasından gelen “Sabah Ola Hayrola” ve “Şarkılar Yazdım” 45'likleri ile başarısını devam ettirdi. 1980 yılında kendisinin finanse ettiği, ilk ve tek LP’si olan “Bağrı Yanık Dostlara” yayınlandı. 1983 yılında gazinolarda ve gece kulüplerinde yaptığı sahne çalışmalarını bıraktı. 1986 yılında “Pop-Folk” adında, türkülerin aranje edildiği bir kaset çalışması yaptı. 1987 yılında Amerika ve Kanada’da bir yıl boyunca sahne çalışmalarında bulundu. 1989 yılından itibaren turistik tesislerde on iki dilden şarkılar söylediği programlara başladı. 2000 yılında Ada Müzik tarafından Eski 45’likler projesi dahilinde 45’liklerinden derlenen şarkılardan oluşan “Best Of” albümü yayınlandı. 2006 yılında Star TV'de yayınlanan "İki Aile" dizisinde rol almıştır. Dizi 93 bölüm sürmüştür. Ağlama Bebeğim Kara Ahmed Kara Ahmed (1870, Razgrad - 1902, Eyüpsultan), Türk güreşçi. Bugün Bulgaristan sınırları içinde bulunan Deliorman'ın Razgrad şehrindeki Omurbey köyünde doğdu. Uzun Ali Ağa'nın oğludur. Küçük yaşta güreşe başladı. Yirmi yaşlarında Rezgrad yörelerinde başa çıktı. İlk ustasının yakın köylüsü Torlaklı Hafız Pehlivan olduğu sanılıyor. Döneminin ünlü pehlivanlarından Hergeleci İbrahim'in çırağı olarak yetişti. Kuvveti ve güreş yeteneği sayesinde kısa zamanda adını duyurdu. 1892'de İstanbul'a gelerek bir müddet Tahtakale Leblebici Han'da kaldı. Bu sırada yakın köylüsü Ezelceli Hergeleci İbrahim Pehlivan'a çırak oldu ve Mısırlı Prens Abbas Halim Paşa'nın himayesine girdi. Hayatının en başarılı güreşlerini Fransa ve Rusya gibi ülkelerde yaptı. 1897'de öğretmeni Hergeleci İbrahim ile birlikte ilk kez Avrupa'ya gitti ve orada yaptığı tüm güreşleri kazandı. 1899'da 20. yüzyıla giriş nedeniyle Paris'te düzenlenen büyük fuar dolayısıyla yapılan ilk dünya güreş şampiyonluğu müsabakalarına katıldı. Bu şampiyonada dünyanın en seçkin güreşçilerini birbiri peşi sıra yenerek ilk resmi dünya şampiyonluğunu kazandı. İstanbul'a döndüğünde padişah II. Abdülhamid tarafından Osmanî Nişanı ile ödüllendirildi. 1902 yılında hastalanarak vefat etti. Kabri Eyüpsultan semtindedir. Lale Müldür Lale Müldür, (d. 1956, Aydın) Türk şair ve yazar. Liseyi Robert Kolej’de bitirdi. Şiir bursu alarak İtalya'ya Floransa’ya gitti. Türkiye’ye dönüşünde birer yıl Orta Doğu Teknik Üniversitesi Elektronik ve Ekonomi bölümlerine devam etti. 1977’de Birleşik Krallık'a giderek Manchester Üniversitesi Ekonomi Bölümü’nden lisansını, Essex Üniversitesi Edebiyat Sosyolojisi Bölümü’nden master derecesini aldı. 1983'te Belçikalı ressam Patrick Jacquart ile evlenerek Brüksel'e gitti. 1983-1986 arasında burada yaşadı. 1986'da yurda döndü. İlk şiirleri 1980’de Yazı ve Yeni İnsan dergilerinde çıktı. Gösteri, Defter, Şiir Atı, Oluşum, Mor Köpük, Yönelişler, Sombahar dergilerinde birçok şiir ve yazısı yayınlandı. Şiirlerinden bazıları bestelendi ve filmlerde kullanıldı. Şiirlerinden bir seçki "Water Music" adıyla Dublin’de yayınlandı (Poetry Ireland, 1998). Fransız ressam Colette Deblé’nin resimleri üzerine yazdığı şiirler ise Fransız Enstitüsü’nden "Yağmur Kızı Böyle Diyor" adıyla Fransızca yayınlandı. Bir dönem Radikal gazetesinde yazdı. Yurt dışındaki birçok toplantıda Türkiye’yi temsil etti. Türk şiirinin lirizm birikimleriyle ilintisiz, imge ya da görüntü düzeyinden çok beslendiği farklı kültürlerdeki kavramlar ve kaynaklar üzerine kurulu Türk şiirinin köşe taşlarından sayılan bir şiiri vardır. 1998'de yazdığı Divanü lügat-it-Türk isimli kitabı Fransız bir Türkolog tarafından Fransızca'ya çevrilmiştir. Halen çok sayıda yabancı yayınevinden teklif almaktadır . Şairin, New York'ta yayımlanacak bir şiir kitabının çevirisi ise devam etmekte ve şiirlerinin bir kısmı İsrail'de İbranice'ye çevrilmektedir. 13.İstanbul Bienali’nin başlığı, şairin “Anne, ben barbar mıyım?” isimli deneme kitabından alınmıştır. Musa Çözen Musa Çözen, (d. Kırşehir, Türkiye), Türk yönetmen. TRT'de başladığı meslek hayatına özel televizyonların kurulması sonrasında başta Süper Lig karşılaşmalarının yayını olmak üzere canlı yayın yönetmeni olarak devam etmektedir. Aralarında "32. Gün" de olmak üzere birçok televizyon programının da çekimlerinde yönetmenlik görevi üstlenmiştir. Serxwebûn Serxwebûn (), PKK'nın ilk kuruluş yıllarında çıkardığı siyasi ve ideolojik dergi. Türkçe olarak yayın yapan derginin İlk genel yayın yönetmeni Mazlum Doğan'dır. Dergi her ay yayınladığı yazılarda gündemdeki politikaları ele almış ve PKK'nın bu politikalara karşı takındığı siyasi tutum aktarılmıştır. Almanya'da basılıp dağıtılan derginin Türkiye'de yayımlanması yasaklanmıştır. Ayrıca Türkiye üzerinden derginin internet sayfasına da erişim yasağı uygulanmaktadır. Bülent Akarcalı Bülent Akarcalı (17 Kasım 1943, İzmir), Türk siyasetçi. Saint Joseph Fransız Lisesi ve Brüksel Üniversitesi Ekonomi Bilimleri Fakültesi mezunudur, aynı fakültede İktisadi Analiz ve İktisadi Politika alanında yüksek lisans yapmış, daha sonra aynı üniversite bünyesinde araştırmacı uzman olarak görev almıştır. Türkiye'ye dönüşünde dış ticaret ve müteahhitlik hizmetleri ve sigortacılık yapmıştır. Sonradan Eti Bisküvi ve İMTAŞ Sigorta genel müdürü olmuştur. Türkiye Demokrasi Vakfı kurucusu ve başkanı, Bilgi Üniversitesi kurucusu ve yöneticisidir. Siyasi hayatında 17., 18., 19., 20. ve 21. Dönem'de ANAP İstanbul Milletvekilliği ile Sağlık ve Sosyal Yardım Bakanlığı ve Turizm Bakanlığı yapmıştır. Evli, iki çocukludur, çok iyi düzeyde Fransızca ve İngilizce bilmektedir. Kapalı mekanlarda sigara içme yasağı Bülent Akarcalı'nın çabalarıyla kanunlaştırılmıştır. CoÅŸkun Sabah Coşkun Sabah, (d. 16 Ekim 1952; Diyarbakır, Türkiye), Süryani asıllı Türk şarkıcı, besteci, udi. Annesinin adı Roza, babasının adı Tekin'dir. Evli ve iki kız babasıdır, kızına annesinin adını koymuştur. Çok sayıda hit olmuş bestesi vardır ve 1980'li yılların sonu 1990'lı yılların başında büyük bir çıkış yakalamış olup Tsm-Pop ve Fantezi müzik arasında, kendisinin "Coşkun Sabah tarzı" olarak adlandırdığı bir tarzda müzik yapmıştır. Son yılların önemli ud virtüözlerindendir. 1990 yılında piyasaya çıkan "Beni Unutma-Aşığım Sana" adlı albümü 1990 yılı itibarıyla Türkiye'de tüm zamanların en çok satan çalışmasıdır (3 milyon adet). Altın çağlarını yaşadığı dönemlerde işletmeciliğini de kendisinin yaptığı "Sies" isimli mekanda çıkmaktaydı. Önce "Özel Konser" isimli kaseti yüzünden, 3 kaset yaptığı Oscar Plakçılık' la, daha sonra "Gel Gelebilirsen" isimli kasetini şarkılarının üzerine şiirler ekleyerek tekrar piyasaya süren plak şirketiyle ve en son olarak da 1992'de bitmeden ve izinsiz olarak piyasaya sürülen "İsyanlardayım" isimli albüm nedeniyle 3 albüm çıkardığı Emre Plakçılık' la davalık oldu. Kütahya'da yapılan konserinde şimdiye kadar yaptığı en iyi bestesinin "Anılar" olduğunu ifade etmiştir. Kışın İstanbul'da sahne almakta, yazın ise yeni besteler yapmak için Türkbükü, Bodrum'daki evine kapanmaktadır. Gülben Ergen' in de aranjörlüğünü yapan Taşkın Sabah kardeşi, keman ve ud sanatçısı olan ve Avustralya'da yaşayan Bülent Sabah ise ağabeyidir. Elektro Udun yaratıcısı 1997 yılında tasarladığı elektro ud ile sahne performansını artıran Sabah, elektro udunun patentini almadığı için çok pişmanlık duymaktadır. Elektro ud ile sahnede daha aktif olan Sabah, artık sahneye hep bu udla çıkmaktadır. Albüm - LP AlbÃ¼m - Kaset Albüm - CD Knesset Knesset, İsrail devletinin yasama organıdır. Knesset kelimesi İbranice "meclis" anlamına gelir. (İbranice sinagog / tapınak anlamına gelen "Beit Knesset" ile karıştırılmamalıdır.) İsrail hükûmetinin yasama organıdır. Kanun koyma, Başbakan ve Cumhurbaşkanı atama (Başbakan sembolik olarak Cumhurbaşkanı tarafından atanır), hükûmetin icraatlerını kontrol etme, Cumhurbaşkanını görevden alma, meclisi dağıtma ve erken seçime gitme yetkileri vardır. Erken seçim olmadığı sürece, 18 yaşını doldurmuş kişilerin oylarıyla dört senede bir seçilirler. Hükümetin kurulabilmesi için meslis üyelerinin çoğunluğu kurulacak hükûmeti onaylaması gerekir. Knesset'in kanunen parlamenter egemenliği bulunur, basit çoğunlukla (bazen İsrail'in Temel Yasaları'yla celişse bile) yasalar çıkarma hakkına sahiptir. Knesset, uygun konularda yasa tasarılarını düzenlemek amacıyla komitelere bölünmüştür. Komite başkanları, komite üyeleri tarafından meclis komitesinin önerisi üzerine seçilir. Her bir komitenin farklı gruplardan oluşmuş olması, Knesset’in yapısını temsil eder. Komiteler kendilerine alt komiteler seçebilir ve diğer komitelerle, birden fazla komiteyi ilgilendiren konular için birleşik komiteler oluşturabilir. Görüşmelerini ileri seviyeye taşımak için komiteler; bakanları, kıdemli yetkilileri ve uzmanları, tartışmalarına davet ederler. Komiteler, herhangi bir konuda, ilgili bakandan bilgi veya açıklama talep edebilir ve ilgili bakan da talebe cevap vermek zorundadır. Knesset’te dört türde komite bulunur. Daimi komiteler, kendi yetki alanlarına giren konulardaki yasalara eklemeler yapar ve yasama sürecini başlatabilir. Buna rağmen, bu tür yasama süreçleri, Temel Kanunlar ve Knesset’i, Knesset’e yapılacak seçimleri, Knesset üyeleri ya da devlet denetçisini ilgilendiren kanunlar içindir. Özel Komiteler, daimi komitelere benzer bir şekilde çalışır ama gündemde olan özel konular için görev alırlar. Geçici olabilir ya da daimi komite olabilirler. Parlamento soruşturma komitesi, genel kurul tarafından, milli öneme sahip olduğu belirlenen özel konular için görevlendirilir. Ek olarak, ihtiyaç doğduğunda oluşturulan iki tip komite vardır: Knesset içi prosedürlerle ilgili başvuru ve şikayetleri değerlendiren Yorumlama Komitesi ve Knesset ile ilgili konularla ilgilenen Halk Komiteleri . Diğer komiteler arasında, Düzenleme Komitesi ve Etik Komitesi. Etik Komitesi, Knesset üyeleri arasında ahlaki kuralları ihlal eden ve meclis dışı yasadışı faaliyetlere katılan meclis üyelerinin soruşturulmalarıyla sorumludur. Sorumlulukları çerçevesinde, herhangi bir meclis üyesi üzerine çeşitli yaptırımlarda bulunabilir, ama üyenin oy verme hakkını elinden alamaz. Düzenleme Komitesi, daimi komitelerinin kurulumları üzerine her seçim sonunda önergeler sunar, komite başkanlarını önerir, partilerin Knesset’teki oturma düzenini yapar ve meclis üyeleri ve partilere odalar dağıtır . Knesset’in 120 üyesi vardır ve bu sayı reform bekleyen bir konu halini aldı. 1996’da, Adalet Bakanı Yossi Beilin başarıya ulaşamayan ‘Norveç Kanunu’nu ileri sürdü. Kanuna göre, kabineye seçilen vekillerin vekilliklerini bırakmaları gerekecek ve yerlerine partilerinden diğer üyelerin gelmesini sağlanacaktı. Böylece mecliste daha aktif bir grup olacak, kabine üyeleri de verimli bir şekilde çalışacaktı. Bu yasa önerisi, Yitzhak Levi ve günümüzde başbakan olan Benjamin Netanyahu tarafından da desteklendi. 120 meclis üyesi (MK’lar) 4 yıl olmak üzere seçilir (genelde erken seçimlere gidilir). 18 yaşını doldurmuş ya da daha yaşlı İsrail vatandaşı seçimlere katılabilir. Seçimler gizli oylama ile yapılır. Knesset’teki sandalyeler birçok parti içinden seçilmiş üyelere D’Hondt Metoduyla verilir. Bir parti Knesset’te yer almak için %2 barajını geçmek zorundadır. Partiler kapalı listeyle kendi adaylarını seçerler. Böylece oy verenler partiye oy verirler. Barajın %2 olmasından dolayı ve Knesset içindeki partilerin sayısının çok olmasından dolayı, Knesset’in yasama faaliyetleri çok verimli ve hızlı ilerlemez. Barajın çok düşük olmasından dolayı hiçbir zaman hükûmet iktidar bir parti tarafından oluşturulmamıştır ve hükûmetler hep koalisyonlardır. Koalisyonların doğasından gelen istikrarsızlıktan dolayı genelde İsrail’deki hükûmetlerin ömrü genelde ortalama 25 aydır. Knesset ilk olarak 20 Ocak seçimlerinden sonra 14 Şubat 1949 yılında toplandı ve manda dönemi boyunda Yahudi toplumunun meclisi olma görevini üstlendi. ‘Knesset’ terimi antik Büyük Toplantı ya da Büyük Sinagog (İbranice: כְּנֶסֶת הַגְּדוֹלָה‎) tan türedi. Daha çok dini bir topluluk olduğundan, Bu büyük tarihi meclisle günümüzdeki arasında sadece sayı (120 kişi) benzerliği vardır. 1948’deki Arap-İsrailli Savaşından önce, Knesset, batı Kudüs’te Şeyh Badr adıyla bilinen ilçede bir tepe üzerindeydi. Şimdi ise Givat Ram’da. Israil Devlet’ine bir hediye olarak, Knesset, James A. Rothschild tarafından finanse edildi. Knesset, Kudüs Yunan Ortodoks Patriği’nden kiralanan bir alan üzerine inşa edildi . Doğuş (şarkıcı) Orhan Baltacı, ya da tanınan adıyla Doğuş (d. 30 Haziran 1974, Almanya), Türk şarkıcı. Doğuş, 30 Haziran 1974'te Almanya'da doğdu. Aslen Rize, İkizdereli olan şarkıcı 4 yaşına kadar Almanya'da yaşadı. 4 yaşında ailesiyle birlikte Türkiye'ye taşındı. Aile içi sorunlarından dolayı evden kaçtı ve çocuk yaşta sokakta yaşamaya başladı. Çeşitli zorluklarla karşılaştı. Adını "Doğuş" olarak değiştirdi. Survivor'da yarıştı. 2014 yılının Kasım ayında Azerbaycanlı sunucu Hoşkedem Hidayetkızı ile evlendi, ikiz çocukları var. Çalışma hayatına başlangıcını 1997 yılında İskender Ulus prodüktörlüğünde kendi söz-müziklerinden oluşan "DOĞUŞ" adlı albümüyle yaptı. İlk albümü olmasına rağmen "Gamsız", Uyan", "Ben Sensiz Ne Yaparım" gibi şarkıları liste başı oldu. 1998'de "Yalancı", "Milyonda Bir", "Bunun Adına Yürek Derler" gibi parçaları içeren kariyerinin ikinci albümü olan Doğuş ve Şarkıları'nı çıkardı. 2000'de Almanya'da yapılan kariyerinin üçüncü albümü Hadi Hızlandır ile şarkıcılık kariyerine devam etti. Albümde "Gülüm", "Günah Pazarı", "Bebişim", "Ayrılmalıyız" gibi bilinen şarkıları da vardı. 2001'de dördüncü albümü Sevdim'i, Temmuz 2002'de ise beşinci albümü Denge'yi çıkardı. İkinci bir 2 yıllık aranın ardından Haziran 2004'te 6. His adlı albümünü çıkardı. Yıllardır bir aile olduğu Ulus Müzik'ten ayrıldı ve Promise Production ile anlaştı. Ardından Tam Doğuş adlı albümünü çıkardı. Bu albümünde Grek ezgilerini de içeren şarkılar yer aldı. Daha sonra Doğuş kendi müzik firması olan Doğ Müzik'i kurdu ve ilk prodüktörlüğünü Elif Karlı'nın albümünde yaptı. Promise Production'da şanssızlıklar yaşayan Doğuş, DSM'ye geçti. Ekibinde köklü değişikliklere gitti ve DSM etiketiyle "Bozuk" isimli maksi teklisini çıkardı. Bu albümde bir de olan "Don’t Cry" isimli Ceza’nın ingilizce versiyonu bulunmaktadır. Ayrıca bu şarkısına çektiği klibi Doğuş'un ilk video klibi oldu. Doğuş'un 2006′daki dev projelerinden biri de yıllardır üzerinde çalışılan Unicef yararına çekilecek film. Doğuş bu filmde başrolde hayatını oynacaktır. Doğuş 2006 yılında 6 ay arayla 2. ve aynı zamanda tamamen tarzını değişerek arabesk bir albümle sevenleriyle tekrar buluştu. Albüm 21 Ekim 2006 tarihinde raflardaki yerini aldı. Albümle birlikte aynı gün ilk videoda albümün 1 numaraları şarkısı "Dönek"e çekildi. 2008'de "Ten" adlı maksi teklisini çıkararak aynı zamanda yurtdışında yabancı şirketle çalışmasını tamamladı. Proje DSM etiketiyle Türkiye müzik piyasasında yerini aldı. 2009'da "Onbirde Bir" albümünün şarkıları kendisine ait olan söz ve müzik albümünde solist performansı sergiledi. 2010'da Kırık Hançer albümünde Doğuş, Cankan ve Niran Ünsal ile düet yaptı. Albümün çıkış parçası olan "Gitme" isimli şarkı için İshak Paşa Sarayı'nda klip çekildi. Klibin yönetmenliğini Doğuş kendisi üstlendi.2014 yılında Azerbaycanda Seni Axtariram isimli programin sunucusu olan Xosqedem Baxseliyeva ile evlendi Muzaffer Eryılmaz Muzaffer Eryılmaz, (d.1949) Çankaya, Ankara ilçesinin eski belediye başkanı. Süvari astsubayı olan babasının görevi nedeniyle bulundukları Sarıkamış'ta, 1949 yılında doğdu. Bunun dışında bütün eğitim ve mesleki yaşamı Ankara'da, Çankaya'da geçti. Hacettepe Üniversitesi Tıp Fakültesi'nde gördüğü eğitimin ardından aynı kurumda Radyoloji Bölümü'nde uzmanlık eğitiminin ardından, aynı bölümde öğretim üyesi olarak görev yaptı. Evli ve iki çocuk babasıdır. 1968 yılında Hacettepe Üniversitesi Sosyal demokrat Derneği'nde başladığı siyasi yaşamını, 1969'da Çankaya İlçe Gençlik Kolu'nda, 1970'te Ankara İl Gençlik Kolu'nda, 1972'de Sosyal demokrasi Dernekleri Federasyonu'nda sürdürdü. 1974'te CHP Gençlik Kolları Merkez Yönetim Kurulu üyeliği ve genel sekreterlik görevine seçildi. 1977'de CHP ve Ankara Belediyesi tarafından 250 mahallede yürütülen hizmetlerin koordinasyonunu yaptı. "Yamyamlar" sözü ile ünlenen Eryılmaz, Belediye başkanlığı sırasında gerçekleştirdiği sağlık işleri ihalelerinde yolsuzluk yaptığı iddiasıyla yürütülen bir soruşturmadan sonra tutuklandı. Halen Elmadağ Cezaevi'nde tutuklu bulunan Eryılmaz'ın meclis üyelerini suçladığı kasetleri yayınlanınca CHP'de şok etkisi yaratmıştı. CHP, bu olay nedeniyle Cumhuriyet Savcılığı'na suç duyurusunda bulunmuştu. 12 Aralık 2012'de serbest bırakılmıştır. Cevat Durak Cevat Durak (d. 10 Şubat 1955, Malatya), İzmir'in Karşıyaka ilçesinin CHPli belediye eski başkanıdır. 10 Şubat 1955 yılında öğretmen bir ailenin çocuğu olarak Malatya'da doğdu. Lise eğitimini Malatya Turan Emeksiz Fen Lisesi’nde, yükseköğrenimini ise Ege Üniversitesi İnşaat Mühendisliği Fakültesi'nde tamamladı. Daha sonra aynı Fakülte’de bir dönem öğretim görevlisi olarak hizmet verdi. Lise öğrenimi sırasında Karayolları bünyesinde işçi olarak başladığı çalışma hayatını 30 yılı aşkın bir süre Karşıyaka'da sürdürdü. Eğitimi gereği meslek yaşamında mühendislik hizmetleri üzerine çalıştı. Konut, fabrika ve işyeri inşaatları yaptı. Amatör sporları destekleyen Durak, bir dönem Bostanlıspor Kulübü Başkanlığı yaptı. İnşaat Mühendisleri Odası, Ege Üniversitesi Mezunları Derneği’ne ve KSK'ye üye olan Durak, Bayındırlık Bakanlığı tarafından verilen inşaat mühendisliğinde ehli vukuf (uzman bilirkişi) belgesine sahiptir. 1977 yılında CHP'ye üye olan Cevat Durak, 1983'te SODEP ve 1984'te ise SHP’ye üye oldu. 1989-1991 yıllarında iki yılı aşkın bir süre SHP Karşıyaka İlçe Başkanlığı görevinde bulundu. 1992 yılında CHP'nin Karşıyaka Kurucu İlçe Başkanı olan Durak, dört yıl İlçe Başkanlığı, bir yıl İl Yöneticiliği ve birçok defa Kurultay Delegeliği görevlerinde bulundu ve Parti Tüzüğü’nün hazırlanmasında görev aldı. Cevat Durak 2004 yılı seçimlerinden büyük bir başarı ile çıkarak Karşıyaka Belediye Başkanı oldu. 2009 seçimlerinde de % 64,27 oy oranıyla yeniden bu göreve seçildi. 2014 seçimlerinde partisi tarafından aday gösterilmedi. Yerine Hüseyin Mutlu Akpınar gösterildi ve seçimlerde Cevat Durak yerine Belediye başkanı olmuştur. Birsen Durak ile evli olan Cevat Durak'ın Burak ve Elif adında iki çocuğu, beş torunu bulunmaktadır. Clipperton AdasÄ± Clipperton Adası (Fransızca Île de Clipperton, [il dö klipërton] Île Clipperton ya Île de la Passion), Büyük Okyanusda 11 km²lik Fransız ıssız bir mercan adası. Fransa'ya bağlıdır. Üzerinde yerleşim yoktur. İsmini İngiliz korsan John Clipperton'dan alır. Orta Amerika'da, Kuzey Pasifik Okyanusunda, Meksika'nın 1,120 km güneybatısında yer almaktadır. Ülkede Tropikal iklim hakimdir. Ülke hukuki olarak Fransa'ya bağlıdır ve Fransa devletinin şahsi mülkü olarak sınıflandırılmaktadır. 21 Şubat 2007 tarihine kadar Fransız Polinezyası'na bağlı bir ada konumunda olan Clipperton adası, söz konusu tarihte direkt Fransa hükûmetine bağlanmıştır. Bu karar neticesinde ada Fransa devlet malı (Fransızca: "la propriété privée de l'État") olarak konumlandırılmıştır. Ülkede 115 balık türü bulundurmasına rağmen tek ekonomik etkinlik ton balıkçılığıdır. Navassa AdasÄ± Karayib Denizi'nde küçük bir adadır. 1850'lerde ABD'den bir gübre şirketi adayı sahiplendi ve fosfat çıkarmaya başladı. 1898'de ada tamamen terkedildi. Şimdi adada insan yaşamamaktadır. Küba'nın Guantanamo Körfezi'nin güneyinde, Jamaika ve Haiti arasında yer alan, sadece stratejik bir yere sahip olabilecek bir toprak parçasıdır. Haiti adanın kendisine ait olduğunu iddia eder, ancak ABD tarafından bu istek kabul görmez. Batı Şeria Batı Şeria (Cisürdün) (Arapça: الضفة الغربية‎, (ed-Diffa el garbiyya), İbranice: הגדה המערבית‎, (heagadah hema'ravit), Orta Doğu'da batı, kuzey ve güneyinde İsrail, doğusunda ise, Şeria nehri ve Lût Gölü ile çevrili bölgedir. Osmanlı İmparatorluğu'nun dağılmasının ardından bölge Büyük Britanya yönetimindeki Filistin Mandası'nın bir parçası haline geldi. 1948 Arap-İsrail Savaşı'nın ardından Batı Şeria Ürdün tarafından ilhak edildi. 1967 yılında gerçekleşen, Altı Gün Savaşı'nda bölgeyi İsrail işgal etti. Bölgenin, Birleşmiş Milletler Güvenlik Konseyi, Birleşmiş Milletler Genel Kurulu ve Uluslararası Adalet Divanı tarafından İsrail işgali altında olduğu kabul edilmektedir. Batı Şeria, şu an itibarı ile Filistin Devleti kontrolündedir. Ancak Filistin Devleti çok az devlet tarafından tanındığı için Batı Şeria yönetimi, meşru olarak hiçbir devlete ait değilmiş gibi gösterilmektedir. 1995 yılında Yaser Arafat ve İzak Rabin arasında yapılan İkinci Oslo görüşmesinin ardından Batı Şeria A (yüzde 17), B (yüzde 24) ve C (yüzde 59) bölgeleri olarak üçe ayrıldı. A bölgesi tamamen Filistin Otoritesi'ne, B bölgesi Filistin Otoritesi ve İsrail'in ortak yönetimine ve C bölgesi de tamamen İsrail kontrolüne verildi. Filistin nüfusunun yüzde 98'i A ve B bölgelerinde yaşıyor. CIA World Factbook'a göre Batı Şeria'da yaklaşık 2,5 milyon Filistinli yaşamakta. Yine aynı kaynağa göre Batı Şeria'da 187.000, Doğu Kudüs'te ise 177.000 kadar İsrailli yerleşimci bulunmakta. 2006 yıllı verilerine göre nüfus artışı yüzde 3,06'dır. Nüfusun yüzde 75'i Sünni ağırlıklı olmak üzere Müslüman, yüzde 17'si Yahudi ve yüzde 8'i Hristiyan'dır. İsrailli "Barış, Şimdi" örgütüne göre 2008 yılında Batı Şeria'da 1518 yeni Yahudi yerleşim birimi inşa edildi. Bu durum önceki yıla göre yüzde 60 oranında artış anlamına geliyor. Yerleşim faaliyetlerinin dondurulması, bölgede çözüme yönelik olarak yapılan uluslararası anlaşmalarda yer alan isteklerden biri. Bugün Batı Şeria olarak bilinen topraklar 1516 yılında Yavuz Sultan Selim döneminde Osmanlı topraklarına eklendi. I. Dünya Savaşı sonrasında Osmanlı İmparatorluğu'nun dağılmasının ardından Filistin Mandası'nın bir parçası olarak Britanya yönetimine geçti. 1947'de Birleşmiş Milletler Genel Kurulu Filistin'i Yahudiler ve Araplar arasında bölüştürmeye karar verdi. 1948'de İsrail'in kurulmasının ardından çıkan 1948 Arap-İsrail Savaşı'nda Batı Şeria Ürdün tarafından ele geçirildi ve 1950'de de ilhak edildi. 1967'de Altı Gün Savaşı'nda İsrail Batı Şeria'yı işgal etti. 1988 yılında Ürdün Batı Şeria üzerindeki iddialarından vazgeçti ve tüm haklarını Filistin Kurtuluş Örgütü'ne devretti. Gazze Åžeridi Gazze Şeridi (Arapça: قطاع غزة , "Kıta'a Gazze", İbranice: רצועת עזה Retzu'at 'Azza), Filistin'in batısında, Akdeniz kıyısında bir sahil şeridi. Filistin Özerk Yönetimi kontrolündedir. Adını en büyük şehri Gazze'den alır. Güneybatı'da Mısır, kuzeyde ve doğuda İsrail ile komşu, uzunluğu 41 km., genişliği ise 6 ile 12 km.ler arasında değişen Gazze Şeridi'nin 360 km²lik alanında 1.4 milyon insan barınır. 1967 yılından 2005 yılına kadar İsrail tarafından yönetilen Gazze Şeridinde İsrail, Filistin Özerk Yönetimi ile yapılan Oslo Anlaşmasına uygun olarak hava sahasının, su kaynaklarının ve kıyı boyundaki deniz ulaşımını kontrol etmeye devam etmektedir. Gazze Şeridi Orta Doğu'da, 31-25 Kuzey enlemleri, 34-20 Doğu boylamları arasında bulunmaktadır. İsrail ile 51 kilometre ve Mısır ile 11 kilometre uzunluğunda kara sınırı vardır. Akdeniz'de 40 kilometre uzunluğunda bir sahil şeridine sahiptir. Gazze Şeridi ılıman bir iklime sahiptir. Kışları serin yazları sıcaktır. En yüksek noktası denizden 105 metre yüksekte olan Abu 'Awdah'dır. Doğal kaynakları; ekilebilir arazi ve yeni keşfedilmeye başlanan doğal gazdır. Doğal tehlikeler erozyon, temiz su kaynağı eksikliği ve yeraltı sularının kurumaya başlamasıdır. Gazze Şeridi'nde yaklaşık 1,37 milyon Filistinli yaşar. Bunların çoğunluğu 1948 İsrail-Filistin Savaşı sırasında İsrail'den kaçan veya atılanlardır. 1967 yılına gelindiğinde nüfus 1948'e göre 5 kat artmıştı. Yoksulluk ve işsizlik de aşırı nüfus artışı, savaş vb. nedenlerden dolayı çok yükselmiştir. 1970'ten bu yana Gazze Şeridi'nde 25 tane İsrail'e ait bina inşa edilmiş ama Ağustos 2005'te yıkılmıştır. Nüfus artışı %4 seviyesindedir. Bölgede yaşayanların %99'undan fazlası Filistinli Müslüman ve %0.7'si Filistinli Hristiyan'dır. Ok (anlam ayrımı) Ok, aşağıdaki anlamlara gelebilir; Nihat Aybars Nihat Aybars (d. 1916 - ö. 11 Aralık 2005), Türk tiyatro ve sinema oyuncusu, yönetmen. 1943'te Ankara Devlet Konservatuvarı Yüksek Bölümü'nü bitirdi. 1948'de Hollywood'a giderek, bir bölümü Hollywood'da, bir bölümü ise Türkiye'de geçen Hollywood Rüyası adlı filmi çekerek, türünün ilk örneği olan filmi yaptı. 1949'dan başlayarak emekli olana değin, Devlet Tiyatroları'nda sanatçı ve yönetmen olarak çalıştı. Emekli olduktan sonra da oyunlar sahnelemeye devam eden Nihat Aybars, ayrıca resim sanatı ile ilgilendi ve çeşitli sergiler düzenledi. 11 Aralık 2005 günü İstanbul'da yaşamını yitirdi. Türkiye İşçi Partisi Türkiye İşçi Partisi (TİP), 1961 yılında Türkiye'de kurulan siyasi parti. TBMM'ye milletvekili seçtirebilen ilk sosyalist parti olmuştur. 1971 ve 1980 darbeleri sonrasında kapatılmış, 1988 yılında TKP ile birleşmiştir. 13 Şubat 1961'de, 1961 Anayasası'nın getirdiği demokratik ortamda, 12 sendikacı'nın İstanbul Valiliği'ne verdikleri bildirimle kurulmuştur. Kurucular, Şaban Yıldız, Kemal Sülker, Kemal Türkler, İbrahim Güzelce, Ali Demir, İbrahim Denizcier, Adnan Ardan, Avni Erakalın, Kemal Nebioğlu, Hüseyin Uslubaş, Ahmet Muslu ve Salih Özkarabaydır. Parti 1961 seçimlerine katılamadı. Artun ÜNSAL'ın kitabında (2002) kurucular şöyle geçmektedir: 1962 yılında kurucular, işçi sınıfı ile aydınları buluşturmak hedefiyle ve yaşadıkları tıkanıklığı aşmak için, aydınları partiye çağırdılar. Mehmet Ali Aybar, Behice Boran, Adnan Cemgil, Nazife Cemgil, Cemal Hakkı Selek, Yunus Koçak, Fethi Naci ve daha birçok aydın partiye üye oldular. Kurucu genel başkanı sendikacı olan Avni Erakalın'dı. Kurucular Doç. Dr. Mehmet Ali Aybar'a genel başkanlık önerdiler. Böylece Mehmet Ali Aybar genel başkan oldu. Türkiye Sosyalist Partisi Mayıs 1962'de TİP'e katıldı. Kasım 1962'de Ahmet Muşlu ile Saffet Göksüzoğlu partiden ayrıldılar. Şubat 1963'te bağımsız senatör Niyazi Ağırnaslı ve kontenjan senatörü Esat Çağa TİP'e girdi. TİP'in görüşleri basında Vatan ve Öncü gazetelerinde destek buldu. Yayın organı Sosyal Adalet sıkıyönetim döneminde kapatıldı. Yön dergisi TİP'i desteklemedi. 1963 yerel seçiminde parti 9 ilde 36 bin oy aldı. 1964 senato yenileme seçimlerine YSK kararı yüzünden katılamadı. Diğer partilere yapılan hazine yardımı TİP'e yapılmadı. TİP, 1965 seçimlerinde, 54 ilde toplam 276 bin 101 oyla yüzde 2,97 oy oranına ulaşarak TBMM'ye 15 milletvekili göndermeyi başardı: Mehmet Ali Aybar, Rıza Kuas, Muzaffer Karan, Tarık Ziya Ekinci, Sadun Aren, Yahya Kanbolat, Cemal Hakkı Selek, Adil Kurtel, Behice Boran, Yunus Koçak, Şaban Erik, Yusuf Ziya Bahadınlı, Ali Karcı, Kemal Nebioğlu, Çetin Altan. TİP 1966 Senato kısmi seçimlerinde de bir senatörlük kazanarak (Fatma Hikmet İşmen) TBMM grubunu 16 üyeye çıkardı. Çetin Altan'ın da aralarında olduğu bu milletvekilleri etkili bir muhalefet görevi üstlendiler. Bu durum, Türkiye'de temsili demokrasinin gelişiminde bir dönüm noktasıdır. Fakat sosyalist hareketin yükselmesi karşısında hükûmet, bu tür muhalefet unsurlarının TBMM'deki varlığı önlemek amacıyla seçim barajlarını devreye soktu. Ayrıca TBMM'de görev yapan sosyalist milletvekillerine çeşitli baskı yöntemleri uygulandı; fiziksel saldırının (Çetin Altan'ı darp girişimi) yanı sıra dokunulmazlığın kaldırılması gibi hukuki saldırılar da yürürlüğe sokuldu. Bu sonuncu girişim Anayasa Mahkemesi tarafından reddedildi, ancak seçim barajları TİP'in sonraki dönemlerde TBMM'de bir temsilinin olmamasını sağladı. 1968'de Senato kısmi seçimlerinde TİP oy oranını yüzde 4,7'ye yükselttiyse de senatörlük kazanamadı. Ancak yerel seçimde Yozgat Bahadın'da belediye seçimini kazandı. Bu yıl TİP'e yapılan saldırılar şiddete dönüştü ve Vedat Demircioğlu öldürüldü. 1965 seçimleriyle birlikte, partide Mihri Belli'nin Milli Demokratik Devrim (MDD) grubu yenilgiye uğradı. 1966 yılında Malatya Kongresi ile ilk büyük ayrılık yaşandı ve MDD'ci olarak bilinenler partiden ihraç edildi. Yaşanan tartışmaların, esasen parti paralelinde 12 Kasım 1965 tarihinde kurulmuş olan Fikir Kulüpleri Federasyonu (FKF) içine taşınması ve MDD grubunun zamanla FKF yönetiminde etkin hale gelmesi, 5-6 Ocak 1969 tarihlerindeki kongrede TİP yanlılarını yönetimden uzaklaştırması, 1969 Ekim ayındaki kongrede FKF'nin adını Devrimci Gençlik (Dev-Genç) olarak değiştirmesiyle birlikte, TİP ve Dev-Genç arasındaki bağlar tümüyle koptu. Bunun üzerine TİP destekçisi gençler Sosyalist Gençlik Örgütü (SGÖ) adlı bir oluşuma gittiler. Diğer yandan parti içindeki görüş ayrılıklarında Mehmet Ali Aybar'ın tam bağımsız, insancıl sosyalizm görüşüyle, Behice Boran'ın Emek grubunun görüşü arasında ayrılık çıktı. 1968'de Varşova Paktı'nın Çekoslovakya'ya müdahalesi ise bu ayrılığı derinleştirdi. Genel Başkan Aybar 20-21 Ağustos gecesi gerçekleştirilen bu askeri müdahaleyi derhal 21 Ağustos günü yaptığı bir basın açıklaması ile kınadı. TİP MYK üyesi Behice Boran ise 27 Ağustos 1968 tarihli Milliyet gazetesinin 2. sayfasında yer alan "Görüşler" bölümünde yayınlanan "Sosyalist demokrasi ve ulusal bağımsızlık" başlıklı makalesinde "Bu müdahale milli bağımsızlık ve eşitlik haklarına olduğu kadar sosyalizm ve sosyalist enternasyonalizm ilkelerine de aykırıdır" diyerek partinin bu tutumunu ideolojik ve teorik temelleriyle güçlü bir şekilde savundu. Ancak, daha sonra Aybar'ın görüşlerini Sovyetler Birliği'ne yönelik artan eleştirilerle Leninizmin ve Sovyet tipi sosyalizmin reddi, "insani, güler yüzlü, hürriyetçi sosyalizm" kavramı yönünde geliştirmeye devam etmesi üzerine Behice Boran ve Sadun Aren'in başını çektiği grupla arasında hızla gerilim arttı. 1969 seçimlerinde TİP'in oylarının azalmasının ardından Aybar genel başkanlıktan istifa etmek zorunda kaldı. TİP 1969 seçimlerinde de yüzde 3 oy almasına rağmen, TİP'in önünün kesilmesi için seçim kanununun değişmiş olması nedeniyle ancak 2 milletvekilliği (Mehmet Ali Aybar ve Rıza