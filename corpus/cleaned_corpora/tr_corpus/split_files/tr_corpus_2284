bir kere o yola girilmişti. Bir sohbet havası içerisinde ve de hiç gizli bilgi peşinde olmayan birisi ile fikir alışverişi yapmak varken adeta kurumlar arası belge teatisine benzer bir durumu kendileri yaratmıştı. Hangi soruları sorduğumu merakla okuyacağını ve bunların verilebilir olup olmadığını bildirmesini bekliyordum. O ise büyük bir sıkıntı ile Arapça bir şey yazdı, tarih atıp imzaladı. Burada da bir nezaketsizlik veya şaşkınlık söz konusu idi. Ben ona sorularımı onun da bildiği bir dilden, İngilizce yazmıştım. Onun da bana yazdığı metnin benim anlayacağım dilden olması gerekirdi. Nasıl olsa cevap vermeyeceklerini tahmin edebiliyordum. Washington'da kimsenin benden ne sordun diye de sormayacağını da biliyordum sadece kendimin hatırlamam için kopya kâğıdı istemiş ve soru formunu öyle hazırlamıştım. Fakat o soru listesi, uzmanın uluslararası deneyiminin eksikliği dolayısı bir belge halini alıvermişti Bakan Bey'in ileride Dünya Bankası ile görüşmelerinde o liste dile getirilebilecek bir belge niteliğini kazanmıştı. Dünya Bankası Uzmanlar Heyetleri'nin çalışma usullerinden bir tanesi takım halinde çalışılmasıdır. Bunun için her günün sonunda ve icap ettikçe toplanarak uzmanların birbirlerini bilgilendirmeleri ve durum değerlendirmeleri yapmaları ve hatta ortak yazılacak raporun adım adım oluşturulması ve geliştirilmesi söz konusudur. Bu gibi takım çalışmalarında mutlaka heyetin akşam toplanmasını beklemeye de gerek yoktur. Uzmanlar sürekli kendi aralarında bilgi alışverişinde bulunurlar. Birlikte yenilen yemeklerde de günlük olayların konuşulması zaman kazanmak bakımından çok yararlı olurdu. Öğle yemeği için tüm Uzmanlar Heyeti üyeleri ile Omayat telde buluştuğumuzda ben de olanları anlattım. Epey gülüşmelere yol açtı. Diğer arkadaşların temasları daha iyi ve daha verimli olmuştu. Eğer benim görüştüğüm uzmanın bürosunda öteki masada Doğu Alman iki uzmanla konuşan kişi işe burnunu sokmasa idi eminim benim görüşmem de olumlu olacaktı. Ertesi sabah bizimle irtibatla görevlendirilen Maliye Bakanlığı memuru otele geldi ve ne yapmak istediğimizi tek tek hepimize sordu. Ben de sanayi ile ilgili dairelerin yetkilileri ile görüşmeyi ve birkaç sanayi tesisini ziyaret ederek işletmeleri yönetenlerden de bilgi almak istediğimi söyledim. Hangi fabrikaları ve tesisleri görmek nereleri ziyaret etmek istiyorsunuz. diye sordu. Ben de cevaben dedim ki Ben Suriye'ye ilk defa geliyorum, siz hangi tesisleri görmemin benim çalışmaların bakımından yararlı olacağını düşünüyorsanız, başka bir deyişle uygun görüyorsanız ben onları ziyaret etmekten memnun olurum. Uzmanın cevabı gerçekten şaşırtıcı idi Hangi tesisleri görmek istediğinizi sizin söylemeniz lazım. Ben o zata, Ben Suriye'ye ilk defa geliyorum diyorum, o ise Hangi tesisi görmek istiyorsunuz siz söyleyin diye ısrar ederek beni sağırlar diyaloğuna itiyordu. Bizimle irtibat halinde işimizi kolaylaştırmasını ve bir açıdan bizim mihmandarımız olmasını beklediğimiz kişi adeta işi yokuşa sürüyordu. Bu tavır Suriye Hükümeti'nin tavrı mı idi, yoksa bu kişi kendi şahsi duygu ve düşüncelerini mi işe bulaştırıyordu. Bu anlaşılamıyordu. Suriye Hükümeti o sırada şu veya bu sebeplerden Dünya Bankası'ndan kuşku duyuyor idi ise neden bir Uzmanlar Heyeti'nin gönderilmesini istemişti ve neden bu heyet üyelerine vize vermişti. Ben bu heyetin Washington'da özel olarak seçildiğini ve Suriye'ye acil parasal destek vermek için görevlendirildiğini birinci elden biliyordum. Siyasi hiçbir tarafı olmayan bir ekonomik heyetti. Ancak Şam'da bizden kuşku duyulduğu da aşikâr idi. O gün öğleden önce otelde kaldım, diğer arkadaşlar çeşitli bakanlık ve dairelere gittiler. Öğlen yemeğinde buluştuğumuzda hepsi istisnasız benim bir gün önce karşılaştığım olayla karşılaştıklarını ve sorularının yazılı olarak verilmesinin istendiğini bildirdiler. Bu durumda Maliye Bakanı'nı görmek ve durumu anlatmak gerekiyordu. Maliye Bakanı'nı ile görüşme gününü ve saatini belirlemek üzere arkadaşlar gerekli temasları yapmaya başladılar. Bu arada geçen zamanı nasıl değerlendirebilirim diye düşünüyordum. Dünya Bankası'nın bir ülkeye giden uzmanlar heyetine o ülke birkaç tane nakil vasıtası tahsis ederdi. Dolayısı ile bize tahsis edilmiş iki tane araç vardı. Öğle yemeğinden sonra o araçlardan birisinin şoförünü otel resepsiyonuna götürdüm ve İngilizce konuşan resepsiyon memurundan bana tercümanlık yapmasını rica ettim. Resepsiyon memuru şoföre Arapça olarak beni şehrin sanayi bölgesine ve büyük sanayi tesislerinin olduğu yerlere götürmesini böylece söylemiş oldu. Zaten şehre giren yolun üzerinde bir çimento fabrikası vardı ve tabelasında Fransızca olarak da ismi yazılı olduğunu daha önce görmüştüm. Şoförün beni çimento fabrikası dışındakilere götürmesini istemiştim. Sanayi tesislerinin bir kısmının tabelalarında Fransızca olarak da yazılar vardı. Sade Arapça olanları da şoförün yazmasını elimle işaret ederek ve ona bir kalem kâğıt vererek istedim. Böyle görmek istediğim tesislerin listesi oluşmuş odu. Ertesi sabah Maliye Bakanlığı'nın bize yardım etmek için görevlendirdiği memur otele geldiğinde o listeyi kendisine verdim. Bu tesisleri ziyaret etmek istiyorum dedim. Listeyi tetkik etmek için bile zahmet etmedi ve hiç beklemediğim bir reaksiyonla karşılaştım. Nereden buldunuz bu listeyi. diyerek adeta benim onları gizli bir kaynaktan temin ettiğimi ima eder bir edaya girdi. Nasıl tespit ettiğimi anlatsam, otomobil ile onunla bir gün önceki ısrarı dolayısı ile alay ediyor olacaktım. Sadece Nasıl tespit ettiğim beni ilgilendirir dedim. Adamcığın bizim gizli örgütler adına istihbarat toplamaya geldiğimiz konusundaki şüphesi herhalde bu cevaptan sonra daha da artmış idi. Ziyaret ettiğim sanayi tesislerinin hepsine benimle geliyordu ve daha yetkili kişi ile merhabalaşmamdan hemen sonra Arapça bir şeyler söylüyordu ve benim samimiyetle elimi sıkmış olan adamlar adeta başkalaşıyorlardı. Herhalde başlangıçta uluslararası bir finans kurumundan birisinin o tesisi ziyaret etmesinin kendi kurumlarına yarar sağlayacağını ümit ediyorlardı, fakat bizim mihmandar adamlara ne söylüyorsa adamların ümitleri korkuya dönüşüyordu. Daha birkaç ay önce benzer görevle gittiğim Pakistan'da Dünya Bankası uzmanı olarak ziyaret ettiğim her yerde çok sıcak karşılama görmüş hatta boynuma çiçeklerden halkalar takmışlardı. Ben aynı adamdım, Dünya Bankası da aynı Dünya Bankası idi. Suriye'de Şam civarındaki sanayi tesislerini gezerken onların ne kadar geri ve ne kadar çok teknolojik yatırıma ihtiyaçları olduğunu görmemek olanaksızdı. Hele bir elektrik motoru üretim tesisini gezmiştim, inanılacak gibi değildi. Doğu Blok'una dahil bir ülkenin, Doğu Almanya'nın yardımı ile kurulduğu için o ülkenin o zaman elinde bulundurduğu teknolojiye göre kurulmuştu. Mesela 1 kw gücünde bir motorun büyüklüğü Batı'da bizim alıştığımız büyülüğün nerede ise beş katı kadardı. Ne kadar çok malzeme sarf ettiklerinin bilincinde değillerdi. Suriyeliler elektrik motoru imal ettikleri için kendilerini pek ilerlemiş sayıyorlardı fakat ürettikleri şeylerin müzelik olduklarının farkında değillerdi. Tekstil tesislerini gezerken eskimiş artık kullanılmaması gereken tezgâhlarla çok fire vererek üretim yaptıklarını ve çalışanların çok güç koşullar altında olduklarını görmemek olanaksızdı. Üşenmedim tek tek isimlerini verdiğim tesisleri ziyaret ettim. Eminim o tesislerin yöneticileri ile samimi ortamda baş başa kalsak bana dertlerini söyleyecekler ve ne kadar yatırım ihtiyacı içinde olduklarını anlatacaklardı. Ne yazık ki bana yardım etmesi için görevlendirilen mihmandar daha ilk anda benim anlamadığım bir dilde söyledikleri ile aşılmaz bir iletişim barajı inşa ediyordu. Bir hafta bile geçmeden Uzmanlar Heyeti'nin Şam'da çalışması adeta imkânsız hale geliverdi. Ekonomi Bakanı bir İngiliz ile evli olan liberal ve Dünya Bankası ile iyi ilişkiler kurulmasından yana idi. Onunla görüşmelerimiz çok iyi geçmekte idi, fakat bizimle ilişki görevi Maliye Bakanı'na verilmişti. Maliye Bakanı hatta müsteşarı ile temas kuramıyorduk. Uzmanlardan hiçbiri diğer dairelerden bilgi alamıyordu. Otel çalışanları bile bize içtenlikle hizmet etmiyorlardı. Kısacası bize öyle geliyordu ki Suriye'deki genel kanaat bizim ajanlar ekibi olduğumuz merkezinde idi. Bir kişinin, bizimle irtibat için görevlendirilen bu kişinin ülkesine nasıl oluyor da bu kadar zarar verebiliyordu anlamakta güçlük çekiyorduk. Sanayi tesislerini gezdikçe görüyordum ki ülkenin sadece maddi kaynağa değil önemli olarak batı teknolojisine de çok ihtiyacı vardı. Dünya Bankası ile ilişkilerin iyi olması doğru ve geçerli ileri teknolojilere erişme konusunda da Suriye'ye yararlı olurdu. Ama bunu bizimle irtibattan görevli olan zat anlamadığı gibi başkalarının da anlamasına mani oluyordu. Heyet Başkanı olan İtalyan o zata pain on the neck diye isim taktı. Kısaltılmış olarak PN diyerek onun anlamasını önleme yöntemi bulmuştu. Bu deyim müziç, baş belası anlamına geliyordu. Gerçekten adam müziçti ve amiyane tabiri ile tam manası ile gıcıklık yapıyordu. İşimizi yapamıyorduk ve bize verilen görevi yerine getiremiyorduk. Buna rağmen orada o otelde kalmaya devam etmemiz herhalde hakkımızdaki şüpheleri daha da artırıyordu. Heyetteki uzmanlardan bazıları, bizi bir bahane ile tevkif ederler mi. diye endişelenmeye başlamışlardı. Durumu, karşılaştığımız hiç de dostane olmayan tavırları Washington'a bildirmemiz gerektiği kanısına vardık ve İtalyan Başkan ile ben bir akşam çalışarak bir telgraf metni hazırladık. Bankanın çok gizli yazışmalar için kullandığı şifre kitabını masanın üzerine koyarak hazırladığımız metni şifreli hale döktük. Banka'da çalıştığım süre boyunca şahit olduğum ilk ve son şifreli telgraf mesajı Suriye'de hazırlanmasına katıldığım bu mesaj olmuştu. Normal olarak şifresiz telgraflar yollardık. Şifreli bir telgrafın bizim tarafımızdan Şam'dan çekilmesi demek Suriye makamlarının bizim hakkımızdaki şüphelerinin daha da artmasına neden olacağı gibi belki de o telgraf Şam'dan yola bile çıkmayacaktı. Öte yandan durumdan Dünya Bankası ilgililerini haberdar etmemiz ve yeni bir talimat almamız şarttı. Suriye'ye üç hafta kalmak üzere gitmiştik. Bir haftada geri dönmeye kendi kendimize karar veremezdik ve öyle bir şey yapsak diplomatik bir skandala yol açmış olurduk. O zamanlar Şam ufak bir şehirdi, öğle yemeklerini genellikle otelde uzmanlar birlikte yiyorduk akşamları ise gidilebilecek belli seviyenin üstünde mutfağı ve servisi olan kaliteli lokanta sayısı bir elin parmaklarının sayısı kadardı. Biz Ali Baba adlı yeri beğenmiştik ve hemen her akşam yemeğimizi orada yiyorduk. Ortadoğu mutfağı, çeşitli mezelerle başlayan ve genellikle et yemeklerinin ağırlıkta olduğu bir beslenme düzeni olduğu için akşam yemekleri epey vakit alıyordu. Eminim biz yemekte iken herhalde yan masalarda Suriye Gizli Servisi'nin adamları da yakınımızda Ali Baba lokantasında idiler. Şifreli telgrafı hazırladık ve Şam dışından o telgrafı çekeceğimiz en uygun merkez Beyrut göründü. Bekliyorduk ki Banka üst yönetimi Şam'da karşılaştığımız güçlükleri anlar, bu telgrafı Beyrut'tan hem de şifreli olarak yollamak ihtiyacını hissettiklerine göre çok sıkıntılı durumda olmalılar diyerek değerlendirme yapar ve bize Hemen dönün talimatı gönderir. Olay hiç de beklediğimiz gibi gelişmedi. Her ne kadar sanayi tesislerine yapmakta olduğum ziyaretlerde fazla bilgi edinmek imkânı olmasa da ben o ziyaretleri devam ettiriyordum bir bakıma meşgul oluyordum. Diğer meslektaşlarımda bir şekilde kendilerine meşguliyet icat ediyorlardı. Her an Bizi acaba gözaltına alırlar mı. diye düşünmeye de devam ediyorduk. Birkaç gün sonra Washington'dan telgraf geldi. Şifreli idi. Şifreyi okunur hale çevirdiğimizde hayretlerimiz daha da arttı. Telgraf özetle şöyle diyordu Konu Birleşmiş Milletler'de görüşülmektedir. Çalışmalarınıza devam ediniz. İsterseniz Mr. Bart gelebilir Maurice Bart, bir ara Türkiye'ye de bakan bölümde önemli üst mevkide bulundu. Bu kişi Suriyeli anne ve Fransız babadan olma bir Fransız vatandaşı idi. Daha sonraki yıllarda gene Şam'da karşılaştığımızda bana babasının General olarak Birinci Dünya Savaşı öncesinde ve Savaş sırasında atının heybesine keseler içerisinde altınlar koyarak yerli aşiretleri Osmanlı aleyhine ayaklandırmak için Suriye'yi nasıl dolaştığını anlatmıştı. Şam'da endişe ile ve işe yaramadan beklerken umuyorduk ki Washington'da Neden bu telgrafı şifreli çekmek gereğini duymuşlar ve keza neden Beyrut'tan göndermişler. diye birileri kafa yorar ve işin ciddiyetini anlar. Oysa Washington konuyu sadece İsrail Arap Savaşı sonrası Birleşmiş Milletler'de yapılmakta olan görüşmeler ışığında ele almış, o arada Mr. Bart Ben gidersem Uzmanlar Heyeti'nin çalışması kolaylaşır demiş. Oysa Uzmanlar Heyeti Başkanı İtalyan Mr. Ugo Saghetti Mr. Bart'ın gelmesi fikrine karşı çıktı ve Biz burada Suriye Hükümeti'nin müsaade ettiği sınırlar içerisinde çalışmalarımızı yapar ve döneriz dedi. Olay Dünya Bankası içinde de kişisel çekişme haline gelmek üzere idi. Uzmanlar Heyeti olarak Suriye Hükümeti'nin ekonomi bakanı hariç bizimle içtenlikle görüşen yoktu. Mihmandarımız olan Bay Müziç temaslarımızı nasıl verimsiz yapabilir onun peşinde idi. Washington'da da anlaşılan yetkili kişiler bizim durumumuzu doğru değerlendirmek yerine kendi dünyalarında idiler. İletişim kopukluğu denen şeyin ne olduğunu orada bizzat yaşamak imkânım oldu. Şam'da daha fazla kalmak yerine hiç olmazsa Halep'e gidelim, orada da mahalli yetkililer, işadamları ile görüşürüz dedik. Ancak Halep yolculuğumuzda Bay Müziç yanımızda olmamalı idi. Suriye Hükümeti kalkıp Halep şehrine gidişimize olumlu veya olumsuz bir tepki vermedi. Halep'te Şam'dan bambaşka bir ortamla karşılaştık. Tarihi Baron Oteli'ne yerleştik. Türkçe konuşan insanlar vardı. Hatta İskenderun'a ve Gaziantep'e yolcu taşıyan minibüsler vardı. Sancak Sancak diye bağırarak İskenderun'a müşteri toplayan dolmuş değnekçilerinin seslerini duyduğumda çok şaşırmıştım. Halep'te Ticaret Odası yetkilileri, mahalli yöneticiler bizi samimiyetle karşıladılar ve çok yardımcı oldular. Sanayi tesislerini ziyaret ettim ve işime yarayacak, raporuma koyabileceğim bilgiler toplamak olanağım oldu. Şam'da her şey çok sert bir idarenin varlığını gösterirken Halep öyle değildi. Mesela Halep'te karaborsa döviz alışverişi açıktan yapılıyordu. Şam'da bankalar hatta belli banka dışında döviz işlemi yapana rastlamamıştık. Şam ne kadar abus çehreli bir yönetim altında ise Halep aksine güler yüzlü rahat bir hayat süren kişilerin şehri idi. Otelde de çalışanların davranışları farklı idi. Şam'da otel çalışanları bile bize kuşku ile bakarken Halep'te otelde görevliler bize daha iyi nasıl hizmet ederiz diye çırpınıyorlardı. Halep'te bir hafta kadar kaldık. Şam'daki eziyetten sonra adeta Halep tatil gibi geldi. Şam'a dönüp veda ziyaretleri yapmaya başladık. Şamdan Beyrut'a karayolu ile geçtim ve Beyrut'ta Birleşmiş Milletler Lübnan Ofisi'ni ziyaret ettim. Eskiden Vietnam'da bakanlık yapmış olumlu ve işbirliği yapmaya pek açık bir kişi Sanayi Uzmanı olarak çalışıyordu. Birçok Çekoslovak, Rus ve diğer Doğu Bloku ülkelerinden uzmanlar Suriye'yi ziyaret etmiş ve çeşitli sektör ve/veya projeler hakkında ayrıntılı raporlar tanzim etmişlerdi. O raporlardan hiçbirisini Suriye Hükümeti bize vermemişti. Adeta her şeyi özenle bizden gizlediklerinin başka bir delili de bu idi. Ben Suriye hakkında yazılmış ne kadar sanayi ile ilgili rapor varsa birer kopyasını Beyrut ziyaretim sırasında aldım. O sırada fotokopi makineleri henüz yaygın değildi. Vietnamlı uzman bazı raporların tek kopyası varsa onları da bana verdi ve Nasıl olsa kimse okumuyor, eminim siz dikkatle okuyacaksınızdır, bu raporlar da bir işe yaramış olur dedi. Washington'a döndükten sonra ben ilk iş olarak seyahate çıkmadan önce başladığım Pakistan raporumu bitirmek istedim. Sıkışık bir durumdu, üç ayrı ülke hakkında rapor yazmam gerekiyordu. O üç ülke hakkında topladığım bilgilerin, yaptığım görüşmelerin birbirine karışmaması için çok ayrı klasörlere notlarımı yazmıştım fakat insan hafızası olayları bazen karıştırabiliyor. Pakistan raporunu bitirip teslim ettikten sonra Mısır konusunda yazıma devam ettim. Suriye'de Şam'da geçirdiğimiz zaman aşırı yüklü olmadığı için orada bazı saatlerimi Mısır ile ilgili raporumun oluşturulması için kullanmak olanağım olmuştu. Mısır hakkında hem çok hem de işe yarar bilgiler topladığım için o raporu yazmak kolay oldu. Suriye ile ilgili rapor için aynı durum söz konusu değildi. Beyrut'ta elde ettiğim dokümanlardaki bilgileri ve Şam'da ve Halep'te bölük pörçük edindiklerimle birleştirip tutarlı ve güvenle Durum işte budur diyebilecek bir rapor hazırlamak olanaksızdı. Bununla beraber elde olan bilgi ve belgelerin ışığında hazırlanabilecek en tarafsız bir raporu oluşturdum. Uzmanlar Heyeti'ne katılan başka hiçbir uzman kendi konusunda rapor yazamamıştı. Ben bir rapor yazabildi isem bunu en başta Beyrut'taki Birleşmiş Milletler Ofisi'ndeki Sanayi Uzmanı Vietnamlı eski bakana borçluyum. Suriye'ye para vermek için gerekli bilgileri toplamak üzere gönderilen Uzmanlar Heyeti'nin çalışmasının aksaması dolayısı ile Suriye'ye o yıl herhangi bir proje finansmanı yapılması söz konusu olamadı. Suriye bir şansı kaçırmıştı. Bu belki de bize mihmandar olarak tayin edilen Bay Müziç'in ülkesine yaptığı bir zarar idi. Tabii onun açısından veya onun gibi düşünenler açısından durum farklı da değerlendirilmiş olabilir. Suriye Hükümeti, herhalde durumdan sonra mahcubiyet duymuş olmalı ki Dünya Bankası Genel Kurulu'na Suriye Maliye Bakanı katılmadı. Dünya Bankası Genel Kurulu'na Banka'ya ortak olan devletlerin ilgili bakanları, danışmanları ve uzmanları ile heyetler halinde katılarak sonraki dönemlerde ülkelerine ne gibi finansman sağlanması bekledikleri konusunda görüşmeler yaparlar. Somut projeler üzerinde durulur. Kısacası Banka'nın o ülke ile ilgili ilerideki işleri hakkında görüş alışverişi yapılır. Ancak Suriye Maliye Bakanı toplantıya gelemedi, zira kendisi bizim uzmanlar heyetine yapılan muamelenin de konuşulacağını biliyordu. Böyle bir konuşma yapıldığında ne diyeceğini herhalde kestirememişti. O yıl, 1968'de pek arzu etmeme rağmen ben adeta Ortadoğu Sanayi Uzmanı gibi görülmeye başladım. Yaz ortasında Irak'a Dünya Bankası'nın bir uzmanlar heyetinin gönderilmesi söz konusu olduğunda benim de o heyette sanayi ekonomisti olarak bulunmam istendi. Gerçekte o yıl içinde Pakistan, Mısır, Suriye'ye gitmiş ve haftalarca evimden, çoluk çocuğumdan uzakta kalmıştım. Artık yılsonuna kadar başka bir ülkeye gönderilmem diye düşünürken yaz sıcağında Irak'a gitmem istendi. Bu defa Uzmanlar Heyetine Batı Almanya vatandaşı ekonomist Otto Maiss başkanlık ediyordu. Japon bir arkadaş Sinchi Assanuma genel ekonomist olarak görev yapmakta idi. Amerikalı bir tarım ekonomisti ve birkaç müşavir de heyette yer alıyordu. Bağdat o zaman ufak bakımsız bir şehirdi. Dicle'nin iki tarafına kurulmuş olan bu Ortadoğu şehrinde en iyi otel Bağdat Palas idi. Irak'ta o zaman askeri bir idare vardı ve işletmeler devletleştirilmişti. Bakanları ve kamu iktisadi teşekküllerinin genel müdürlerini ziyaretlerimizde şehirde ne kadar büyük bir korku havası olduğunu hissetmek mümkündü. Birleşmiş Milletler'in gönderdiği ve iki yıldır Bağdat'ta görev yapan istatistik uzmanları ile temasımızı hatırlıyorum. İki hatta üç yıl evvelki istatistiki bilgileri toplamaya çalışıyorlardı. O uzmanlar işlerini bitirdiği zaman topladıkları bilgilerin bir geçerliği olmayacağı belli idi. Buna rağmen çalışıyorlardı. Ticaret Bakanı'nı ziyaretimi ve o andaki hislerimi hiç unutmadım. Bakan bizimle konuşuyordu fakat belli ki aklı başka yerde idi. Şehirde bazı gizli ellerin terör havası estirdiği her adımda hissediliyordu. En güzel anlar akşamları Dicle kıyısındaki restoranda oturup onların özel olarak pişirdiği balığı yemekti. Maskuf denilen o balık ateşe dik tutularak pişiriliyordu ve şarapla pekiyi gidiyordu. Bu yemeklerde o günkü olayları birbirimize anlatır ve günün değerlendirilmesini yapardık. Bu tip uzmanlar heyeti ile bir ülkeye gidildiğinde heyet mensupların kendi büyükelçiliklerini ziyaret etmeleri şart değildi, fakat genellikle bir nezaket ziyareti yapılırdı. Bu tip nezaket ziyareti büyükelçi ile hatta bazen daha büyük bir grupla fikir alış-verişine de yol açardı. Ben de TC Bağdat Büyükelçiliği'ni ziyaret etmek istediğimi telefonla bildirdim. O sırada Büyükelçi ve keza elçiliğin müsteşarı da Bağdat'ta değillerdi. Büyükelçilik Birinci Kâtibi kadirşinaslık göstererek doğrudan akşam yemeğine davet etti ve yemekte görüşürüz dedi. İldeniz Divanlıoğlu ve bir başka elçilik mensubu ile keyifli bir akşam yemeği yedik, onlar bu ziyaretimden pek çok memnun kaldıklarını defalarca dile getirdiler. O yıllarda bir Türk'ün Dünya Bankası heyetlerinde uzman olarak diğer ülkeleri ziyareti pek adet olmadığından benim Irak'a gelmemi çok önemsedikleri her hallerinden belli idi. Irak Merkez Bankası'nda çalışan, Cevat adında çok iyi İngilizce bilen ve aynı zamanda pek cana yakın, gayretli bir ekonomisti bizimle irtibat yetkilisi olarak görevlendirmişlerdi. Suriye'deki mihmandarımızı hatırladıkça Bağdat'takinin değeri daha da artıyordu. Bizi doğru kişilere yönlendiriyor ve doğru bilgiler almamızda çok yardımcı oluyordu. Şehir turları ve turizm açısından ilginç yerleri de görerek Irak hakkında daha çok bilgi sahibi olmamıza gayret gösteriyordu. Bu arada cami ziyareti yapmak istedik. Irak'ta camilere Müslüman olmayanların girmesi kesin olarak yasaklanmıştı. Türkiye'de örneğin Süleymaniye Camisi'ne veya Sultan Ahmet'e binlerce yabancı, Hıristiyan, Budist hatta ateistler girip o yapıları birer sanat eseri olarak incelerler. Ben buna alışık iken Bağdat'ta camilerin kapısında kara cübbeli, kara sakallı genç mollaların bekçilik yaptığını ve sadece Iraklıların girmesine izin verdiklerini hayretle gördüm. Ben, onlara Müslüman olduğumu söyledim ve camiye girmek istediğimi bildirdim. Heyet başkanı sapsarı bir alman olduğu için onun yabancı olduğu belli idi. Yanımızda Japon arkadaşım da vardı. Caminin kapısındaki kara cübbeli gençler kelime i şahadet getirmemi isteyerek, beni imtihan ettiler. Ben camiye girdim, aynalarla bezenmiş görülmeye değer bir yapı idi. Bir süre sonra çıktığımda Japon uzman arkadaşım Ne söyledi isen bana da öğret Endonezyalıyım diyerek ben de girerim dedi. Ben de ona sen benim söylediğimi söylersen Müslümanlığı kabul etmiş olursun, din kardeşi oluruz razı mısın. dedim. Böylece Japon arkadaşım caminin içini görme fikrinde ısrar etmedi. Sonra Kerbela'ya gittik. Oraya giderken Amerikalı uzmanlar da bize katılmışlardı. Kerbela ve civarı gerçekten çok etkileyici idi, binlerce ziyaretçi dikkatimizi çekti. Orada da kutsal alanları sadece ben ziyaret edebildim. Tabii her seferinde kelime-i şahadet getirmem istendi. Allahtan daha başka duaları okumamı istemediler. Türkiye dışında olunca uluslararası basını daha yakından takip etmek olanağı oluyor. Gerek Fransız gazetelerinde gerekse Fransız televizyonlarında Irak'ı ve Saddam Hüseyin'i metheden o kadar çok haber, analiz ve makale yayınlanıyordu ki gözden kaçırmak olanaksızdı. Irak'ı özellikle Irak'ın askeri gücünü, Irak Hava Kuvvetleri'nin en modern silahlarla donatılmış olduğunu vurgulayan yazılar İngiliz Gazetelerinde ve uluslararası gazetelerde örneğin International Hearald Tribune'de de her hafta yer alıyordu. Bir dostuma Eğer Irak basın ataşeleri bu yazıları Arapçaya tercüme edip Bağdat'a gönderiyorlarsa Saddam Hüseyin kendisini olduğundan çok güçlü görüp maraza çıkartabilir demiştim. Paris'e gitmeden önce danışmanlığını yaptığım bir Türk inşaat firması Finlandiyalı bir firma ile ortaklık kurarak Irak'ta büyük bir konut projesi için teklif vermiş ve o işi alma konusunda çok ümitli idi. O yaz kuzey Irak'ta bazı Türk kamyonlarının yolu kesilmiş, şoförlere zarar verilmişti. Hatta bir Türk inşaat firmasının çalışma alanı yerel Irak yöneticilerin emirleri ile incelemeye alınmış amiyane deyimi ile basılmıştı. Sabah çok erken saatte Rue Ranelag'da birkaç aylığına çok sempatik İtalyan hanımdan kiraladığımız evdeki telefon çaldı ve Nuriş Türkiye'de askeri darbe olmuş dedi ve dolayısı ile ertesi günkü buluşmalarının saatini çok daha geriye almakta yarar gördü. Türkiye'den gelecek haberlere daha kolay erişebilmek için televizyon, radyo ve telefonlara yakın olmak gerektiği ortada idi. O bölümün müdürü dostum Derry Ormond da beni bekliyormuş. Arkadaşlarla konuştuk, senin kontratını bir hafta daha uzattık, bazı konularda da senin danışmanlığına ihtiyacımız var dedi. Bu çok zarif bir şekilde Türkiye'de durum aydınlığa kavuşmadan senin yola çıkmana taraftar değiliz demekti. Nazik İtalyan ev sahibemiz İrma da zaten bir hafta daha bir arkadaşında kalabileceğini eşime telefonla bildirerek yola çıkmak için acele etmememizi özellikle rica etmiş. O haftayı daha çok yollardaki telefon kulübelerinde geçirdim. Evdeki telefonu kullanırsam bize evini möbleli kiralamak nezaketini gösteren İrma'ya telefon konuşmaları dolayısı ile oluşacak borcumu ödemelte sıkıntı olabilirdi. Telefon faturası gelmeden Paris'ten ayrılmam halinde borcumu ödemeyebilirdim. Bu düşüncelerle ve o yıllarda telefon kulübelerinden kartla telefon görüşmesi yapmak olanağı olmadığından yanıma bol bozuk para alarak telefon kabinesine giriyor ve erişebildiğim akraba ve komşularımızla konuşarak bilgi almaya çalışıyordum. Paris'teki Türk arkadaşlar duyduklarını birbirlerine ulaştırıyorlar ve biraz da olsa Türkiye'de olayın boyutlarını anlamaya çalışıyorduk. Türkiye'deki havaalanlarının hava trafiğine açılması gecikmedi ve Ankara'ya döndük. Danışmanı olduğum firmanın Genel Müdür'üne Irak'ta Finlandiyalılarla ortaklaşa yapmak üzere hazırlık yapılan konut işinde bir gelişme var mı. diye sordum. Bana cevap olarak şöyle dedi Saddam Hüseyin Finlandiyalılara İsrailli, Koreli ve Türk firmaları ile ortaklık kurmanızı istemiyoruz, başka ülkelerden ortak alabilirsiniz demiş. Sonra benim başlamam ile konuşmamız şöyle devam etti Saddam Hüseyin Türkiye'ye karşı savaş açmak mı istiyor acaba. Neden savaş düşünsün ki. Ülkesini kalkındırıyor. Çeşitli yatırımlarla halkına daha yüksek hayat standardı sağlamaya çalışıyor. Benim Paris'te iken okuduklarımın ve TV'lerde izlediklerimin yarısından haberdar olmuş ise o kadar para verip satın aldığı ve elinde olan silahları bakalım işe yarıyorlar mı diye denemekten çekinmez. Yok canım, hazır kalkınma ivmesi yakalamışken neden maceraya atılsın. Bu konuşmamızdan birkaç gün sonra Irakİran Savaşı başladı. Saddam Hüseyin kendisine silah satan ve daha çok silah satmak için her türlü yolu deneyen ülkelerin ve firmaların arzuları doğrultusunda hareket etmeyi seçmişti. O ülkede tek adam yönetimi olduğu ve o tek adamı adeta dahi imiş gibi yücelten dalkavukların yönetimde etkin oldukları için iki Müslüman ülke Basra Körfezi177 konusunda daha doğrusu oradaki bir ada, denizyolu konusundaki anlaşmazlıkları dolayısı ile 10 yıl kadar savaştılar. Her iki taraftan da on binlerce insan öldü ve her hafta milyarlar dolar harcandı. Saddam Hüseyin yönetimindeki Irak, İran ile savaşa tutuştuğu gün ben yukarıda bahsettiğim genel müdürün odasına gittim ve Sen Saddam Hüseyin aklını mı kaçırmış ki savaşa kalkışsın, ne güzel ülkesini kalkındırırken savaş eder mi diyordun. Bak ne yaptı dedim. 12 Eylül 1980'den önce Türkiye'de iç sorunlar ve asayişsizlik vardı hele 12 Eylül'den önceki altı ay Türkiye o kadar karışık, o kadar çok sağ-sol çatışmasına sahne oluyordu ki Saddam Hüseyin Hazır kuzey komşumun kendi içinde huzursuzluk varken, onunla savaşıp gücümü dünya âleme göstereyim demiş olabilirdi. Dostum Genel Müdür'e Saddam Hüseyin yazı tura atmış yazı gelirse Türkiye ile, tura gelirse İran'la savaşırım demiş ve tura gelince İran-Irak Savaşı çıkmış oldu dedim gülüştük. Gerçekte ortada gülünecek bir durum yoktu. Ortadoğu'da ne zaman ve ne şekilde biteceği hiç kestirilemeyecek karışıklıklar başlıyordu. 12 Eylül 1980'de askeri yönetimin kurulması ve Türkiye içinde karışıklıkların giderilmesi Saddam Hüseyin'in yönünü kuzeyden doğuya çevirmesine etken oldu mu bilmek güç. Irak-İran Savaşı sırasında tüm Arap kralları Saddam Hüseyin'i desteklediler. Suudi Arabistan Kralı'nın her hafta bir milyar dolar kadar parasal destek verdiği ve keza Kuveyt Emiri'nin ve diğer Arap emirlerinin olanaklarını zorlayarak Irak'a silah alabilmesi için parasal destek verdiği bilinmektedir. Araplar, İran'ın batıya doğru genişleyerek özellikle dinsel yaklaşımları ve mezhep farklılıkları ile Arap dünyasını zorlayacağına inanıyorlar ve Saddam Hüseyin'i İran'ın bu emellerine set çekmekte oldukları için desteklediklerini belirtiyorlardı. Darius'un yüz yıllarca önce batıya açılmasını hatırlatarak Irak olmasa İran bütün Arap Yarımadası'nı kısa zamanda işgal ederdi diyorlardı. İran-Irak Savaşı'ndan sonra Irak Hükümeti Birleşmiş Milletler Örgütü'ne başvurarak bir uzmanlar heyeti göndermesini ve Irak'ın uzun savaş koşullarından barış koşullarına geçmek için ne gibi önlemler alması konusunda danışmanlık yapması ve rapor hazırlanmasını istemiş. Bağdat'a giderek en lüks otelin on birinci katında odalara yerleştik. Savaş sonrası Bağdat 1978 yılında birkaç günlüğüne ziyaret ettiğim Bağdat'tan çok farklı idi. 1978'de danışmanı olduğum bir Türk inşaat firması Bağdat yakınlarında bir çelik bilye fabrikasının binasını inşa ediyor ve Alman Thyssen firmasının gönderdiği makinelerin montajını yapıyordu. Bağdat'a on yıldan biraz fazla zaman önce yaptığım ziyarete göre çok değişmiş, çok imar edilmişti. Çarşı pazarda büyük hareketlilik vardı, eskiden İstanbul'un İstiklal Caddesi'nin önemli büyük mağazası Horisedibak'tan Y. Mimar Mühendis Ali Cabı178 ile alışveriş etmiş ve şehri gezmiştik. Her ne kadar savaş sona ermiş olsa da bakanlar ya da üst yöneticiler askeri üniforma ile dolaşıyorlardı. Birleşmiş Milletler Örgütü tarafından yollanan uzmanlar olarak bizim sürekli temas etmemiz gereken ve keza bizim işimizi kolayca yapabilmemiz için bize yardımcı olması gereken kişi Planlama Bakanı idi. 1971 yılında Saddam Hüseyin yönetimi Kuzey Irak'taki Kürt liderlerle, aşiret reisleri ile bir araya gelerek Kürtlere bir şekilde iç işlerde özerklik tanımıştı. Kürtler kendi dillerini, konuşmakta, kendi gazetelerini çıkartmakta serbest idiler. Kurulacak Irak hükümetlerinde en az iki bakanın Kürt kökenli olması konusunda da fikir birliği vardı, fakat hangi bakanların Kürt kökenli olacağı her hükümette değişiyordu. Bizim ziyaretimiz sırasında Irak merkezi yönetimi. Birleşmiş Milletler Örgütü tarafından gönderilen uzmanlar Planlama bakanı sarı saçlı, mavi gözlü ve Yugoslavya'da yüksek eğitim yapmış bir Kürt idi. O Hükümet'in bilimsel araştırmalardan sorumlu bakan yardımcısının Türkmen olduğunu da belirtmeliyim. Bu durumu Saddam Hüseyin'in farklı etnik gruplar ya da mezhepler arasında denge kurma politikasının sonucu olarak izah etmişlerdi. O seyahatimize çok iyi başladık, hemen aramızda iş bölümüm yapıp çalışmaya koyulduk. Her akşam birlikte değerlendirme yapıyor ve ertesi günlerde yapacaklarımızın planlıyorduk. Bağdat'taki Birleşmiş Milletler Kalkınma Programı temsilciliği de bize çok destek oluyordu. Görüşmelerimizin zamanlarının ayarlanması ya da yazdığımız müsveddelerin daktilo edilmesi ya da yeni yeni kullanılmakta olan bilgisayarlar yardımı ile düzgün hale getirilmesi için gerekli yardımcı personeli sağlıyordu. Bağdat'a vardığımızdan birkaç gün sonra BM Daimi Temsilcisi bizim onurumuza bir akşamüstü partisi tertipledi. Binanın bahçesinde ve salonunda personelle tanışmak, fikir alış verişi yapmak imkânımız oldu. İki hanım orta yaşlı bir hanımı adeta itiyorlar, o da çekingen bir şekilde bana bakıyordu. O hanım İstanbul'dan gitme bir Ermeni imiş. Bir süre TC Büyükelçiliği'nde çalışmış, birkaç yıl önce Birleşmiş Milletler kadrosuna geçmiş. Benimle Türkçe konuşmaktan ne kadar mutlu olduğu belli oluyordu. Uzun süredir Türkçe konuşmadım, sizin geldiğinizi duyunca imkân olsa da tanışıp biraz İstanbul haberleri alabilsem diye dua ediyordum. Sizinle şimdi konuşabildiğim için ne kadar mutluyum bilemezsiniz dedi. Bağdat'ta tek başına yaşayan İstanbullu bu hanım daha önce Bağdat'ta tanıdığı Türklerden bahsetti, onları özlediğini anlattı. Bağdat'ın yerli halkı ile, Arap ya da örneğin Kürtlerle kaynaşamadığını hep İstanbul özlemini anlattı. Ayrılacağımız zaman biraz da utanarak Sizden bir şey rica edebilir miyim. dedi. Birleşmiş Milletler Örgütü'ndeki işi ile ilgili bir destek mi isteyecek acaba. sorusu aklımdan geçti. O ise şöyle dedi Burada çok yalnızım, Türkiye'ye döndüğünüzde bana Hayat ve Ses mecmuaları gönderebilir misiniz. Onları ben İstanbul'da hep takip ederdim, burada o mecmuaları okuyarak yalnızlığımı unuturum. İşimizin gereği yüksek düzeydeki bürokratlarla ya da bakanlarla bizzat görüşüyorduk. Ekonomik işlerle ilgili Bakan Sadun Hammadi'yi ziyaret ettiğimizde bizim gözlemlediklerimizi onun da görmekte olduğunu fakat sesini çıkaramadığı izlenimini edinmiştik. İster bakanın isterse genel müdürün odasına girelim duvarlarda ya da masaların üzerindeki çok sayıda farklı kıyafetler içerisindeki Saddam Hüseyin fotoğrafları dikkatimizi çekiyordu. Adeta artistlerin fotoğrafları ile odalarının duvarlarını kaplayan gençleri anımsıyordum. Şu farkla ki burada tek bir kişinin çeşitli giysiler içerisinde birçok fotoğrafı vardı. Tek adamı yüceltme ve ona tapınır hale gelmenin elle tutulur gözle görülür delilleri Bağdat'ta hemen her yerde gözünüze giriyordu. Bakanların odasında dikkatimizi çeken bir cihaz da fotokopi makinesi idi. Bakanlıklarda ya da önemli devlet dairelerinde fotokopi makineleri sadece en üst görevlinin odasında olurmuş aksi halde yönetim karşıtı yazıların çoğaltılıp dağıtılması tehlikesi varmış. Özel fotokopi cihazları da çok sıkı kontrol altında tutulurmuş. Arada bir Irak televizyonunu kısa da olsa seyrettiğimde sürekli Saddam Hüseyin ile ilgili programlar görüyordum. Küçük okul öğrencilerinin Saddam Hüseyin için neler söyledikleri ya da Saddam'ın ülke içindeki ziyaretleri defalarca tekrar edilerek veriliyordu. Böyle bir ortamda oteldeki odalarımıza bir not konulduğunu fark ettik. O notta acele otelin genel müdür yardımcısını görmemizin gerektiği bildiriliyordu. Haftada bir çıkartılan otel hesabını her üçümüz de düzenli olarak ödüyorduk neden böyle bir not bırakıldığına mana verememiştik. Otel yöneticisi çok nazik bir şekilde Kuveyt Emiri Bağdat'ı ziyaret edecek. Emir Hazretleri, Özel Misafir Sarayı'nda kalacak, fakat beraberinde gelenler bu otelde kalacaklar, onlara on ve on birinci üst katlardaki odaları vereceğiz. Dokuzuncu katta ise güvenlik dolayısı ile nöbetçiler olacak. Bu sebeple sizi sekizinci katta bulunan aynı konumdaki, aynı yöne bakan odalara nakledeceğiz. Göstereceğiniz anlayışa peşinen teşekkür ediyorum dedi. Bu gibi durumlarla daha önceki birçok yolculuğum sırasında karşılaştığım için biraz eğlenceli hale getirmek konusunda deneyimli idim. Olur ancak oda fiyatlarında indirim isteriz dedim. Otelin kibar yöneticisi İndirim yapmak yetkim yok, fakat söz veriyorum her akşam odalarınıza büyük bir tepsi tatlı koyduracağım ayrıca Kuveyt Heyeti gidince sizi eski odalarınıza naklettireceğim ve tatlı tepsisi de her akşam konulmaya devam edecek diyerek işi gerçekten tatlıya bağladı. O sıralarda TC'nin Bağdat Büyükelçisi Sönmez Köksal179 idi. Bir gün kendisini ziyaret edip bilgi alışverişinde bulundum. Beni bir akşam yemeğine davet etti. Devlet Türk Musikisi Korosu da o günlerde Bağdat'a konser vermeye gelmişti. O akşam yemeğine Şef ve Keman sanatçısı Özer Altun'u da davet etmişti. Keyifli bir akşam yemeği yedik. Özer beni tanımadı ben de ona Ankara Gazi Lisesi'nde okuduğunu ve Sarraf Avni Altun'un oğlu olduğunu bildiğimi söylemediğim gibi Özer'e çocukluğumuzda onun bir üstteki mahallede oturup ara-sıra bizim tarafa gelip bazı çocukları hırpaladığını da hatırlatmadım. Çalışmalarımızın bir noktasında Planlama Bakanı'nın hatta Ekonomik İşlerden Sorumlu Bakan'ın da üstündeki seviyedeki kişilerle temas edip, ilk bulgularımızı ve önerilerimizi tartışmak gereğini duyduk. Saddam Hüseyin'in yakınındaki danışmanları ile temasımız olmuyordu, fakat Irak'ta ikinci adam durumunda olan Taha Yasin Ramazan ile görüşmemizin muhakkak sağlanmasını istedik. Birleşmiş Milletler Kalkınma Programı'nın 180 Bağdat Ofisi'nin başında Faslı bir diplomat vardı. Yardımcısı Pakistanlı Mr. Kahn 181 adında bir kişi idi Birleşmiş Milletler Kalkınma Programı Direktörü 182 çeşitli seviyelerde temaslar yaparak böyle bir görüşme için gün ve saat belirlenmesini sağladı. Ancak bizim, bir otomobile binerek, Taha Yasin Ramazan'ın makamına gitmemiz söz konusu değildi. Otelimizde bekleyecektik. Irak Devleti iki otomobil gönderip bizi aldırtacaktı. Ekibimiz Birleşmiş Milletler Kalkınma Programı Bağdat Müdürü'nün de katılımı ile dört kişi olmuştu. Bize bildirdikleri saat ve dakikada iki tane siyah son model Mercedes marka otomobil otele geldi. Her ikisinde de şoförün yanındaki ön koltukta ellerinde kalaşnikov bulunan yepyeni askeri giysiler içinde iri yapılı birer asker oturuyordu. Grubumuz ikiye ayrıldı ve gelen otomobillerin arka koltuklarına iki kişi bir otomobile, diğer iki kişi öteki otomobile oturduk. Yola çıktığımızdan az sonra bir kontrol noktasına geldik. Önde oturan asker kontrol yapan görevli askerlere bir kâğıt gösterdi ve geçtik. Burası her türlü araç trafiğinden arınmış bir bölge idi. O bölge içinde bile 3 kere kontrolden geçtikten sonra Taha Yasin Ramazan'ın makamının bulunduğu binaya geldik. Bizi kapıda karşılayan askeri kıyafetli kişi merdivenlerden üst kata çıkarttı ve Irak'ın ikinci adamının özel kalem müdürünün odasına vardık. Özel kalem müdürü olan albay Arapça bir şeyler söyledi. Birleşmiş Milletler'in o ülkedeki en üst dereceli yetkilisi olup bize katılmış olan Faslı kişi söylenenleri İngilizceye tercüme etti. Sayın Başkan Yardımcısı, resmi ziyaret için birkaç gündür Bağdat'ta bulunan Afrika'daki bir devletin başkanını uğurlamak için havaalanına gitmiş, biraz beklemenizi rica etti. Bir saat kadar bekledik, gelen giden yoktu. Albay'a Sayın Başkan Yardımcısı'nı arayın, biz başka bir gün gelebiliriz dedik. Aldığımız yanıt şöyle idi Biz onu arayamayız, bizim öyle bir yetkimiz yok. O bizi arar. Yarım saat sonra gerçekten özel kalem müdürünün telefonu çaldı ve arayan Taha Yasin Ramazan idi. Bizden beklettiği için özür diliyor ve ertesi gün aynı saatte beklediğinin bize bildirilmesini istiyordu. Geldiğimiz gibi Mercedes markalı siyah otomobillere binerek, kalaşnikovlu asker ön koltukta oturarak birçok kontrol noktasında durarak ve belgeler incelenerek otelimize döndük. Ertesi gün aynı merasim ile Taha Yasin Ramazan'ın makamına ulaştığımızda bizi beklemekte idi. Özür dileyip hal hatır sorduktan sonra Hintli Adi Davar sorular sormaya başladı. Sorulan her soruya çok kızdığı belli idi. Bizim iktisadi konularla ilgilenmemizi kesin olarak istemediği sert söylemlerinden belli idi. Odasının duvarlarında tam yedi tane Saddam Hüseyin fotoğrafı vardı. Birisi general üniforması içerisinde, ötekisi bedevi kılığında, bir diğeri sivil kıyafette olmak üzere farklı boy ve renklerde aynı kişinin fotoğrafları vardı. Başkan Yardımcısı'nın odasında da bir fotokopi cihazının bulunduğunu gördük. Mütevazi denilecek, sade mobilyalarla döşenmiş, şatafatı olmayan bir çalışma odası idi. Tek tek duvardaki Saddam Hüseyin fotoğraflarına zaman zaman gözüm takılıyordu. Duvardakiler ek yazı masasının üzerinde de Saddam Hüseyin'in fotoğrafı olduğunu fark ettiğimde gülmemek için dudağımı ısırdığımı hatırlıyorum. Savaştan yeni çıkmışlardı, fakat sivilleşme isteklerinin lafta kaldığını görmemek olanaksızdı. Kaynakların nasıl kullanılmasını planlamakta olduklarını sorduğumda bam teline basmış olduğumu fark ettik. Görüşmemiz dostane olmadı dersem yalan söylemiş olmam. Biz içtenlikle gördüğümüz tutarsızlıkları ve ileriye dönük sivilleşme planları olmadığını içtenlikle ve hiçbir etki altında kalmadan anlatmak istiyorduk. Taha Yasin Ramazan söylediklerimizden hemen alınıyor adeta yönetimi eleştiriyoruz havası vererek sert yanıtlar veriyordu. Diyalog kurulamamış aksine Başkan Yardımcısı Bu ukala adamlar da nereden çıktı, neden gelmelerini istedik gibi izlenim vermekte idi. Çok gayretle sağladığımız bu en üst düzeydeki toplantı maalesef somut sonuçları olmadan sonuçlanan sağırlar diyalogu gibi olmuştu. Irak'ın geleceği konusunda daha da endişelenerek otele döndük. Çalışmalarımıza başlarken Irak üst yönetiminin sivilleşme stratejisi hakkında yazılı bir doküman ya da ilkeleri belirten çalışmalar olup olmadığını sormuştuk. Kürt kökenli Planlama Bakanı Sivil yönetime hızla dönmek çabası içindeyiz, bu konuda ilkeler ve izlenecek yol yazılı olarak vardır bunlar Sayın Başkan Saddam Hüseyin'in konuşmalarında açık açık belirtilmiştir demişti. O konuşmaların İngilizce diline çevrilmiş olarak kitap haline getirildiğini de sözlerine eklemişti. Hemen o konuşmaların metinlerini okumak ve çalışmalarımızda yararlanmak isteğimizi Planlama Bakanı'na belirttik. Bir gün sonraki toplantımıza bakan elinde bir kitap ile geldi. Kitabın kapağında Saddam Hüseyin'in fotoğrafı vardı. Bakana, Biz üç kişiyiz, bu kitaptan üç kopya verirseniz çabukça incelemek olanağı buluruz dediğimizde Bu gizli sadece bir kopya verebilirim dedi. O kitabı ilk ben incelemek istedim ve aldım. Akşam otele döner dönmez kitabın kapağına baktığımda Irak Enformasyon İdaresi tarafından yayınlanmış olduğunu gördüm. Bir ülkenin başkanının konuşmalarını kitap haline getirmesi ve o konuşmaları İngilizceye çevirtmesi yabancıların da söz konusu konuşmalar hakkında bilgi sahibi olmasını istediğinin göstergesidir. Dolayısı ile o kitabın gizli olması düz mantığa aykırı idi. Kitap Saddam Hüseyin'in televizyonlarda da yayınlanan çeşitli toplantılarda ağzından çıkan her kelimenin kaydedildiği konuşma zabıtları diyebileceğimiz metinlerden oluşuyordu. Hatta bir konuşmasını bazı bakanları ile bir masanın etrafında oturdukları sırada yapmıştı. O konuşmanın bir yerinde Eskiden büyüklere saygı vardı, onların olduğu yerde izin almadan çay içilmezdi gibi bir cümle vardı. O sözün halka dönük olarak yapılan ve ülkenin politikaları ile ilgili olan konuşma ile hiç ilgisi yoktu. Sonra anladık ki söz konusu konuşma sırasında genç bir bakan yardımcısı gelen çay bardaklarından birisine Saddam Hüseyin'i beklemeden uzanmış. O sebepten Saddam Hüseyin hemen sinirlenip o sözü söylemiş. Konuşmayı birisi gözden geçirip redakte dahi etmeden yayımladıkları için konuşmanın ana teması ile ilgisiz o cümle de orada yazılmış. Tek adamın her söylediğinde hikmet varmış gibi korkunun egemen olduğu o ortam insanların benliklerini kaybettikleri sadece emir kulu hali. Ne geldiği ortamdı. Bizim Bağdat'a gelmemizden bir hafta sonra Babil Festivali ile ilgili faaliyetler başladı. Babil Irak'ı ve tüm insanlığın tarihinde çok önemlidir. Bağdat'a ilk gittiğimde de Babil Harabeleri'ni ziyaret etmek istemiştim. Çok az tarihi eser, bir iki tane fresk kaldığını çok üzülerek görmüştüm. Irak yönetimi eskiyi taklit ederek kendine göre Babil'in kapısını yapmış ve turistler için göstermelik Babil yaratmıştı. Irak yönetimi özellikle turistik açıdan Babil Festivali'ni çok ciddiye Alıyordu. Otelimizi girişine Babil Festival Organizasyon Komitesi'nin müracaat masası konulmuş ve bir bey üç hanım orada broşür veriyor ya da izahatta bulunuyorlardı. O kişilerin önlerinde hangi kurumdan geldiklerini gösteren yazılar vardı. Şişmanca ve iyi İngilizce konuşan bir hanımın önündeki levhada Enformasyon Bakanlığı yazıyordu. O bakanlık Saddam Hüseyin'in konuşmalarını İngilizceye çevirip kitap haline getiren kurumdu, fakat o kitaptan gizli denilerek bize sadece bir nüsha verilmişti. O da ben de idi. Babil Festivali ile ilgili masaya gidip o toplu, güler yüzlü hanıma Siz enformasyon bakanlığından mısınız. diye sordum. Olumlu cevap alınca evrak çantamdan Saddam Hüseyin'in konuşmalarının derlendiği kitabı çıkarttım ve Bana bundan iki tane daha bulabilir misiniz. dedim. O hanım O kitap bizim bakanlığın yayınıdır, yarın iki tane getiririm, yarın bu saatte uğrarsanız size o kitapları verebilirim dedi. O hanım doğrusunu yapıyordu, o kitaplar gizli denilerek dolaplarda saklanmak için hazırlanmamıştı. Ertesi gün o iki kitabı alıp heyetimizin diğer üyelerine, Adi'ye ve Courtney'e verdim. Çok şaşırdılar, Bu gizli kitabı Türkiye Büyükelçiliği'nden mi temin ettin. dediler. Türk Büyükelçiliği'nin onlardaki imajı hoşuma gitti ve bozmak istemedim. Sadece Biliyordunuz gizli dokümanların nereden temin edildiği konusunda kaynak verilmesi âdet değildir dedim. Biz sivilleşme ile ilgili çalışırken, özellikle Tarım Bakanı bizi görmek istedi. Bir gece geç saatlere kadar neler yapmayı planladığını anlattı. Ancak o sırada Saddam Hüseyin ve yakın çevresi güçlü silah geliştirebilmek için pek çok para harcanmakta idiler. Irak'tan ayrılmadan önce aramızda yaptığımız iş bölümüne uyarak topladığımız bilgiler yaptığımız görüşmeler ışığında çok tutarlı bir rapor hazırlamak olanağımız oldu. Adi, İngilizce dilinde çok iyi yazmak yeteneğine sahip bir kişi olarak rapora son şeklini verdi. Bizim o raporumuz gerek Birleşmiş Milletler Örgütü'nde gerekse Irak ile ilgilenen uluslararası diğer kurumlarda çok takdir edildi. Bizim raporumuzun tartışılması ya da o rapor üzerinde konuşulması için bazı toplantıların tertiplemeye çalışıldığı sırada, başka bir ifade ile bizim raporumuz daha elden ele dolaşırken Irak Orduları güneye doğru yürüdü ve çok kısa zamanda Kuveyt işgal edilmiş oldu. Bir aylık Irak'ta kalarak çalışmamız ve sonra haftalarca rapor yazmak için sarf ettiğimiz bütün gayret sıfır olmuştu. Sivilleşme şansını kullanmayıp Kuveyt'i işgal bir sonun başlangıcı oldu. Görüştüğümüz, görüşmek için çeşitli kontrol noktalarından geçtiğimiz başta Taha Yasin Ramazan olmak üzere birçok bakan idam edildi. Saddam Hüseyin yakalanarak idam edildi. Sade kendilerini akıllı ve başkalarını aldatılabilir gören, evet efendimci üst yönetimin kendilerini ve tüm ülkeyi ve halkı büyük felakete hem de göz göre göre sürükleme eğilimleri içinde olduğunu Irak'ta çalıştığım sırada her adımda hissetmiştim. Hislerim keşke gerçekte olanlarla çakışmasa idi. Bugün Irak'ı yeniden kurmak için çaba sarf ediliyor. Çok sancılı yıllar geçiren, önemli doğal kaynağı olan bu ülkenin yakın gelecekte huzura kavuşacağını tahmin edemiyorum. Bunun ilk işareti Kuveyt Emiri'nin Bağdat'ı ziyaretinde verilmişti. Kuveyt Emiri (Kuveyt Şeyhi) ile Saddam Hüseyin birkaç kez toplanmış olmalı ki televizyonda toplantıların sonunda her ikisinin de yer aldığı resimler gösteriliyordu. Gerek Şeyhin gerekse Irak Devlet Başkanı'nın mutlu görünmedikleri ortada idi. Görüşmelerin gergin geçtiğini dikkatli seyirciler hemen fark etmişlerdi. Kuveyt Şeyhi'nin savaş sırasında verdiği paraların hibe değil de geri ödenmesi gerekli borç olduğunu söylediği rivayet ediliyordu. Bizimle aynı otelde kalan Kuveyt heyeti üyeleri ve özellikle Kuveytli gazetecilerle sabah kahvaltısı sırasında aynı masaya oturup konuştuğumuz oluyordu. Önemli mevki ve varlık sahibi olduğunu anlamakta gecikmediğimiz bir Kuveytli yüksek sesle İngilizce Arap âlemi Saddam Hüseyin'e çok müteşekkirdir. Eğer o İranlıları durdurmasa idi ikinci bir Darius istilası yaşanacaktı. Yok olacaktık diyordu. Kahvaltı salonunda bunlar konuşulurken kapalı kapılar arkasında iki liderin birbirlerine hakaret etmekte olduklarını Irak'tan ayrılmamızdan birkaç ay sonra uluslararası basından öğrendik. Saddam Hüseyin Arap Âlemi'nin lideri olmak mı istiyordu. Yoksa Ortadoğu'nun en güçlü lideri olmak sevdasına mı kapılmıştı. Kendi gücünü ve yerini iyi tayin edemediği belli idi. Dünya'daki olayları ve güç odaklarını iyi değerlendiremeden yüksek perdeden konuşmak ya da maraza çıkarmaya hevesli olmak dış politikada yapılacak en büyük hatadır. Ülkeleri yönetenler bunu bazen iç politikada başarı sağlamak için yaparlar komşularına ya da bölgedeki ülkelere dostane olmayan hatta bazen rahatsız edici söylem ve davranışlar içinde olurlar. Ne yazık ki dış politikada yapılan hatayı sadece lider değil millet topyekûn ve gelecek nesiller ödemek zorunda kalıyor. Irak'ta camilere girerken yaşadıklarıma benzer durumu yıllar sonra eşim ve küçük kızımla Kudüs'ü ziyaretimizde de yaşadık. Eşim ve küçük kızım ile Noel ve yılbaşına rastlayan hafta İsrail'e turizm amaçlı gitmiştik. Tel Aviv'den Kudüs'e vardığımız zaman bizim için yerel turizm şirketinin hazırladığı programın sadece Hıristiyan ve Musevi kutsal yerlerini ziyaret etmemizi ön gördüğünü fark ettik. Cami ül Aksa'yı tavaf etmemiz dahi düşünülmemişti. Kudüs'e gece vardık ve gördük ki o sabah için programda bir gezi görünmüyordu. Diğer günler doldurulmuştu sadece o gün boş idi. İstediğimiz yeri ziyaret edebilirdik. Tesadüf o gün Miraç kandili idi. Acele bir şekilde biz Kudüs'ün eski şehrine gittik ve Cami ül Aksa'yı ziyaret etmek istedik. Orada da epey sorunlarla karşılaştık. Pasaportlarımızı gösterdik ve abdest almak için eşim, kızım ve ben ayrıldık. Hanım abdest almak için çoraplarını çıkarttığı zaman civardaki hanımların Soyundu bu diyerek tepki koyduklarını hâlâ hatırlar. Benzer şekilde hanımlar ve beyler ayrı mekânlarda namaz kılıyorlardı. Birbirimizi o kalabalıkta kaybetmemeye özen gösterdik. Hele kızım ayakkabılarını alarak camiye girmek isteyince epey hadise çıkmıştı. O ziyarette caminin imamı bizi fark etti ve namazdan sonra özen göstererek alt kata indirdi ve normal şartlarda göremeyeceğimiz kutsal yerleri gösterdi. Ailecek yaptığımız bu ziyaretten 5-6 yıl sonra iş icabı genç bir Müslüman Türk işadamı dostumla İsrail'e gittik ve bir cumartesi günü Mescit ül Aksa'ya giderek ibadet etmek istedik. Yanımızda cami civarındaki Müslüman esnafla da pek yakın dost olduğu her halinden belli bir Yahudi mihmandarımız vardı. O Yahudi idi, fakat kapıdaki polis dahil herkesle senlibenli olduğu hareketlerinden belli oluyordu. Kapıdaki polis bize kelime-i şahadet getirmemizi söyledi. Dediğini yaptık. Mihmandarımızın ziyaretten hemen sonra bize söylediğine göre kapıda bizi sınava çeken Filistinli bizim geçmemize izin verdikten sonra ona Müslüman değiller amma boş ver demiş. Kontrolün ciddiyeti de bu kadar oluyor oralarda. İran'da da camilere gittiğimde gene kara cüppeli genç mollaların kapılarda insanları bir bir durdurarak giriş için izin verdiklerine gerek Şahlık döneminde gerekse sonraki dönemlerde yaptığım ziyaretlerimde tanık oldum. Biz Türkiye'de ibadet yerlerimizi, hatta türbelerimizi herkesin ziyaretine açtığımız için Arap dünyasının ve İran'ın bu tutumunu bir türlü anlamış değilim. 1968'deki Irak ziyaretimizin sonuna yaklaştığımız bir akşam Dicle kenarında diğer uzman arkadaşlarımla yemek yiyor bir yandan da ziyaretimiz sırasında edindiğimiz bilgi ve izlenimleri birbirimize aktarıyorduk. Ben, bu şehirde ağır bir siyasi hava var, bu hava bana burada yakında bir ihtilal olacakmış izlemini veriyor dedim. Böyle bir sözü etmemin sebebi konuştuğumuz bakan veya yüksek devlet memurlarının bizimle konuşurken akıllarının adeta başka bir yerde olduğunu hissetmem olmuştu. Benzer bir durumu 27 Mayıs 1960'tan önceki günlerde Ankara'da yaşamış, hissetmiştim. O sırada Türkiye'de 10 yıllık bir kalkınma planı yapmak üzere çalışmakta olan Hollandalı Profesör Tinbergen'in Türk yardımcısı idim. Prof. Tinbergen zamanın Dışişleri Bakanı Fatin Rüştü Zorlu ile Paris'te görüştüğünde, başka kurumlardaki sorumlulukları ve daha önce yapılmış anlaşmaları sebebi ile Türkiye'de sürekli kalamayacağını, iki üç ayda bir gelip dört beş gün ya da ihtiyaç oldukça kalabileceğini fakat güvendiği bir yardımcısının Ankara'da sürekli kalarak onun için gerekli bilgi ve belgeleri toplayacağını söylemişti. Bu koşulla Prof. Tinbergen Türkiye Cumhuriyeti Hükümeti'nin danışmanı olmuş ve yardımcısı Dr. Koopman Ankara'da sürekli kalarak planlama için gerekli çalışmaları yapmakta idi. Ben de onunla devlet ricalini veya iktisadi devlet teşekküllerinin genel müdürlerini ziyaret ediyordum. O ziyaretlerimiz sırasında bazı genel müdürlerin bizimle konuşurken esas olarak başka konulara akıllarının takılmış olduğunu hissetmiştim. Örneğin o zaman hem Sümerbank Genel Müdürü hem de Demokrat Parti Ankara İl Yönetimi'nin başı olan Merhum Mehmet Akın ile konuşurken bu hissi çok açık hissetmiştim. O bir yandan ülkede olan gelişmeleri ve doğuracağı sonuçları yoğunlukla hissediyor fakat mevkii itibari ile bizimle konuşurken adeta başka bir âlemden konuşuyor gibi geliyordu. Belki bu görüşmelerimi Irak'ta çalışırken hatırlamam belki o sıralarda Irak'ta sık sık yönetimin askeri müdahalelerle değişmesi benim böyle bir söz söylememe sebep olmuştu. Biz Bağdat'taki temaslarımızdan sonra yataklı tren ile Musul'a hareket ettik. Yataklı vagonları saatlerce güneş altında açıkta bıraktıklarından kompartımana girdiğimizde adeta fırına girmiş gibi hissettim ve söylenmeye başladım. Ben şikâyet ettikçe heyet başkanı olan Alman ekonomist, gülerek Ne şikâyet ediyorsun, bedava bir sauna bulduk, sevinmeliyiz demişti. Hatta defalarca Bedava saunaya girdik, sevinmeliyiz diye tekrarlayarak kendisine olumlu telkinde bulunmaya çalışıyordu. O, Hitler'in Moskova'ya hücum ettiği sırada, oraya yollanan askeri birliğin içinde çocuk denilecek yaşta yollanmış birisi idi. Çok soğuk, karlı günlerde, donmuş yollarda yaya olarak Moskova'ya gitmeye çalışıp sonra geri dönmüştü. Çok sıkıntı ve yokluk yaşamış birisi idi. Kompartımanın sıcaklığı gibi ufak tefek şeylerden yakınmayacak kadar olgunlaşmıştı. Ben yaya olarak Moskova'ya giderken bana en dokunan benden birkaç yaş büyük erkek kardeşimim motorlu vasıta ile o yolda geri dönüşünü görmek olmuştu diyerek şaka da yapabiliyordu. Büyük açı deneyimleri onu hayata olumlu bakmaya alıştırmıştı. Gerçek sıkıntı çekmiş insanların hayata daha rahat baktıklarına o gün bir kere daha tanık olmuştum. Musul ziyaretinin fazla bir özelliği yoktu. Musul Bağdat'a göre daha sakin ve geri bir şehirdi. Oradaki ilgililerin Dünya Bankası heyetine özellikle söyleyecekleri bir şey yoktu. Hafta sonu tatilinde civardaki tarihi kalıntıları ziyaret ettik. Pek çok antik eserin boş arazide kaderlerine terk edilmiş olduğunu üzülerek gördük. Irak'ta üç hafta kalarak Washington'a döndük ve Japon uzman daha önce karar vermiş olduğu için sıla iznine çıktı ve Japonya'ya gitti. Biz diğer uzmanlar raporlarımızı yazmaya başladık. Belki 10 gün geçmeden Irak'ta hükümet darbesi olduğu ve başka bir generalin işbaşına geldiği haberi ulaştı. Bu hareket ileride Saddam Hüseyin'i mutlak diktatörlüğe taşıyacak hareketti. Irak'ta bir askeri darbe olması, yeni bir düzenin ve yeni bir hükümetin işbaşına gelmesi bizim çalışmalarımızı önemsiz hale getirdi. Bir rapor hazırlayacaktık fakat bu sadece Banka'nın kendi arşivi için olacaktı. Dünya Bankası'nın siyasi olaylardan habersiz olarak ve ülkelerin siyasi geleceğini tahmin edemeden heyetler göndermesine bir yeni örnek böylece tarihe geçmiş oluyordu. Japon Uzman Irak'taki hadiseyi öğrenince Uzmanlar Heyeti Başkanı'na Japonya'dan bir telgraf göndererek şöyle yazmıştı Ayhan darbe yapılacağını biliyordu, bize akşam yemeğinde söylemişti. Herhalde Türk Büyükelçiliğini ziyaret ettiğinde ona bu bilgiyi vermişler. Japon dostumun sadece hislerimle, kendiliğimden yaptığım bir tahmini Türkiye'nin istihbarat gücüne bağlamasına doğrusu o zaman epey gülmüştüm. O darbe girişiminde bir general başa geçmişti fakat esas güç o sırada ikinci planda olan Saddam Hüseyin'de idi. Nitekim bir yılda veya ondan birkaç ay uzun bir sürede Saddam Hüseyin tek başına iktidarı eline geçirdi. Irak'ta yepyeni bir devir açılmış oluyordu. Saddam Hüseyin idaresi önce petrol meselesini ele alarak petrol gelirinden daha fazla pay almaya gayret etti ve başarılı oldu. Tabii eline önemli mali kaynak geçince yıllarca Irak'ta Saddam Hüseyin her şeye tek başına karar veren kişi oldu. Amerika Birleşik Devletleri askerlerinin Irak'ı işgal etmesi ve sonrasında Saddam Hüseyin'in idam edilmesi sırasında televizyonları seyrederken hep 40 yıla yakın bir zaman önce Irak'a yaptığım o ziyareti hatırladım. Saddam büyük bir gizli güç olarak İrak'ta bizim Uzmanlar Heyeti'ne muhatap olan hükümeti baskı altında tutmuş ve onun yerine zaman içinde gelerek tüm gücü kendi elinde toplamıştı. O güçle Irak'ı idare etmiş ve özellikle 1970'lerin ilk yarısındaki petrol krizi dolayısı ile petrole sahip ülkelerin zenginleşmesi gücünü bölgesel güç haline getirmişti. Suriye ve Irak'a 1967 ve 1968'deki ziyaretlerimden daha sonra çeşitli yıllarda da başka ziyaretlerim oldu. 1968'de adeta tüm Arap ülkelerine benim gitmem gerekiyormuş gibi bir durum oldu ve sonbaharda Lübnan'a giden Dünya Bankası Uzmanlar Heyeti'nde yer aldım. Beyrut'a giderek sahilde çok görkemli Phinicia Palace adlı otele yerleştik. Beyrut o zaman Ortadoğu'nun eğlence ve ticaret merkezi durumunda idi. Lübnan'da devlet yönetimi yakından incelendiğinde çok hassas bir denge kurulmuş olduğu görülüyordu. Dini inançlarına göre oluşmuş toplulukların ülke yönetimindeki etkileri ve ağırlıkları dengelenmeye çalışılmıştı. Bir kurumun başındaki kişi Hıristiyan/Maronit topluluğundan ise yardımcısı muhakkak Müslüman idi. Başka bir kurumda başta bir dini inançtan birisi varsa onun yardımcısı öteki dini inanç topluluğundan idi. İş hayatında İş bilenin kılıç kullananın prensibi işliyordu fakat devlet yönetiminde farklı toplulukların dengeli bir şekilde temsiline özen gösterilmişti. Büyük sanayi tesisleri yoktu. Buna karşılık ticari ve mali sektör güçlü idi. Bir pamuklu dokuma fabrikasının görülmeye değer olduğunu Lübnan hükümet yetkilileri vurguladı. O tesisi ziyaretimde onun Türkiye'deki benzer tesislerle kıyaslandığında orta büyüklükte bir pamuklu dokuma tesisi dahi sayılamayacağını gördüm. Sahibi ziyaretimden çok memnun oldu ve orada teknik danışman olarak çalışan genç Türk tekstil mühendisi ile tanıştırdı. O tanışmada şöyle demişti Dokuma tesisimizi verimli çalışmada çok sıkıntı çekiyorduk, Fuat Bezmen'e sıkıntılarımızı anlattım, sağ olsun bana bu genç uzmanı gönderdi, şimdi her şey çok daha iyi. Bu samimi ifade İstanbul'da bulunan Mensucat Santral'in ve kurucu, birinci nesil sahiplerinin sadece Türkiye'de değil bazı Ortadoğu ülkeleri tekstil iş muhitinde de tanınan ve saygı duyulan kişiler olduğunu gösteriyordu. Lübnan'da dinler ve mezhepler arasında kurulan denge ileriki yıllarda, biraz da dışarıdan gelen etkilerle bozuldu ve yıllarca Lübnan sıkıntılı günler geçirdi, iç çatışmalar oldu. Sanayi ile ilgili araştırmaları ve bilgisi olduğu için devlet Teknolojik Araştırmalar Kurumu Başkanı ile görüşmemin yararlı olacağı tavsiye edilmişti. Ben de öyle yaptım. Bir sabah o zatın bürosuna gittim, daha içeri girer girmez bana Bütün suç sizde dedi. Şaşırdım. Adeta beni şahsen suçluyor gibi bir tavırla hal hatır dahi sormadan yüksek sesle konuşuyordu. Usulüne uygun biçimde görüşme talep etmiştim ve de tam zamanında görüşme yerine gitmiştim. Daha önce ne için görüşmek istediğim hakkında da kendisi bilgilendirilmişti. Ben kafamdan, neden bu zat bu kadar kızmış diye düşünürken o sözüne şöyle devam etti Bizi bıraktınız, Osmanlı burada iken her şey çok iyi idi, siz bıraktınız gittiniz, biz bir türlü huzur bulamadık. Osmanlı devrinde Lübnan'ın ve Beyrut'un ne kadar önemli addedildiğini vs. anlattı. Ben ondan Lübnan sanayii hakkında bilgi almaya çalıştıkça o sözü eski günlere getiriyor ve Suç sizde, bizi bıraktınız, hiçbir şey eskisi gibi değil diyerek özlemini anlatıyordu. Bu konuşmayı yaptığım sırada Lübnan rahat ve ekonomik olarak güçlü, ticari olarak canlı idi. Daha sonraki yıllarda Lübnan'da ciddi iç çekişmeler oldu, televizyonlardan izlediğimiz kadar Beyrut harabeye döndü. Televizyonlarda Lübnan haberlerini izledikçe hep o profesör şimdi Osmanlıların gittiğine kim bilir ne kadar daha çok hayıflanıyor diye düşünmüşümdür. 1968'de ziyaret ettiğim Mısır, Suriye, Irak ve Lübnan birbirinden pek çok bakımdan farklı Ortadoğu ülkeleri idi. Zaman içinde Suriye'de Hafız Esat idareye el koydu ve Sovyetler Birliği ile yakınlaşarak yoluna devam etmek istedi. Suriye'de hemen bizim sınırımıza yakın bölgede petrol bulunmuş olması ve daha önemlisi öteki Arap ülkelerinin özellikle Suudi Arabistan ve Körfez ülkelerinin petrolden çok gelir elde etmeleri Suriye'de de bir ölçüde zenginleşmeye neden oldu. Suriyeli birçok muhasebeci, öğretmen, orta yönetim kademelerinde çalışacak beyaz yakalı Suriye vatandaşları Suudi Arabistan, Kuveyt ve Körfez emirliklerinin firmalarında iş bulmuşlardı. O firmalarının Avrupa ofislerinde, özellikle Paris'teki ofislerinde Suriyeliler tercih edilir durumda idi. Onların ülkelerine para gönderiyor ve mali olarak önemli katkılar sağlamakta idiler. Suriye'ye ikinci ziyaretimi de gene Dünya Bankası Uzmanlar Heyeti ile yaptım. Bu defa Dünya Bankası'nın memuru olarak değil de danışmanı olarak o heyette bulunuyordum. Heyet Başkanı İranlı bir ekonomistti ve 1968'dekinden çok farklı bir Suriye idaresine muhataptık. Benim daha çok temas ettiğim kişi Sanayi Bakanlığı'nda Sanayi Planlama Müdürü idi. Eski bir polis memuru olan muhatabım bize birçok Arapça doküman veriyordu. Onları okumamız olanaksız olduğu için bulabildiğimiz kadar tercümanlardan yararlanıyorduk Suriye'de otoriter bir devlet idaresi vardı fakat önceliğin askeri alanlar olduğu su götürmez bir gerçekti. Sanayi olarak oldukça geri durumda idi. Pek çok Suriyelinin Türkiye'deki çeşitli sanayi tesislerinden sitayiş ile bahsettiğini duydum. Otobüs karoseri yapan bir atölyeyi gezdiğimizde tüm işlemlerin el işçiliği ile yapıldığına şahit olduk. O atölyenin sahibi bana bakarak İstanbul'da büyük ve tamamen mekanize fabrikalarda otobüsler yapılıyor, biz tek tek çekiçle yapıyoruz diye hayranlığını belirtmişti. Yıllar içinde Dünya Bankası heyetleri de değişikliğe uğramıştı. 1965-1969 yılları arasında üye ülkelere gönderilen ve benim de katıldığım uzmanlar heyetlerinde hiç kadın uzman bulunmamıştı. Dünya Bankası erkek egemen bir kurumdu. İkici kere Suriye'ye gittiğim heyetin El emeği ile yapılan şeyler özellikle Amerika'da makbul sayılır. Ben çekiçle yapılan otobüs karoserini o hanıma göstererek El emeği ile yapılan bir otobüs ister misiniz. 1970'li yılların başında Dünya Bankası'nda çok yoğun bir şekilde kadınların sekreterlik dışındaki görevlere de gelebilmeleri için yoğun çaba harcandı. Benzer şekilde kara tenli Amerikalıların da görev almaları teşvik edildi. İlk kurulduğu yıllarda daha çok Anglosakson kökenden ve Yahudi Amerikalıların, Britanyalıların, Hollandalıların, İskandinavların görev aldığı Dünya Bankası zaman içinde azgelişmiş ülke vatandaşlarının görev almaları gayretine girdi ve çok sayıda Pakistanlı ve Hintli iyi yetişmiş uzman görev aldı. Ancak bunlar hep erkek uzmanlardı. Bu defa kadınların uzman olarak hatta karar noktalarında görev almaları için gayret sarf edilmesi gerekiyordu. 1980'lerde bu alanda epey mesafe alınabildi. Eğer zenci kadın iktisatçı iseniz Dünya Bankası'na başvuran adaylar arasında birinci sıradasınız, hele bir de Yahudi zenci kadın iktisatçı iseniz doğrudan işe alınırsınız diye şaka yapılırdı. O şakanın gerçeklik payı da yok değildi. Daha sonraki yıllarda katıldığım Dünya Bankası uzmanlar heyetlerinde hemen her dalda kadın uzmanlar hatta kadın heyet başkanları olduğunu ve pek çoğunun erkeklerden daha yetenekli ve gereğinde acımasız olduklarına tanık oldum. Tayland'a gittiğimde heyet başkanımız Mrs. Marry Shirley dikkat çekici, çok iyi yetişmiş bir uzman idi. Bangkok'ta ben eşime ve çocuklarıma hediye olarak mücevher aldığımda ona Sen satın almıyor musun. diye sorduğumda, Mücevher bence iyi bir yatırım değil demişti. Kadın olarak bu sözü söyleyen Marry, Dünya Bankası'ndaki görevinin yanında eşi ile Noel çamı yetiştiren işletme ile de yakından ilgilenen dirayetli bir işkadını olarak hatırımdadır. Daha önceki Suriye seyahatimde ziyaret ettiğim elektrik motoru üretim tesisini özellikle ziyaret etmek istedim. Gözlerime inanamadım ürettikleri motorlar Batı dünyasında alıştığımız boyutlarda idi. Eskiden çok malzeme sarf ederek az güçlü motorlar üreten bu fabrika şimdi İsviçre'den satın aldıkları lisansla artık Batı'da da geçerli olacak motorlar üretebiliyorlardı. Yeni bir teknoloji aldıklarını ve verimliliklerinin çok arttığını iftiharla anlatıyorlardı. Bu seyahatimizde International Hotel'de kalmıştık. Bu daha evvel kaldığımız Omayat Oteli'ne göre yeni ve konforlu idi. Belli ki az da olsa Suriye Ortadoğu'daki petrol geliri artışından dolaylı olarak da olsa yararlanıyordu. Suriye'ye daha sonraki yıllarda bir kere daha Dünya Bankası danışmanı olarak gitmem istendi. Bu defa Sheraton Oteli'nde kaldık. Daha başka uluslararası otel zincirleri de Şam'a gelmişlerdi. Şam çarsısında eski eserler ve hediyelik eşyalar satılıyordu. Belli ki Suriye'ye batılı turistler de gelmekte idi. Uzmanlar Heyeti Başkanı Tayland vatandaşı bir ekonomistti. Akşamları yaptığımız uzmanlar heyeti toplantılarında Suriyelilerin çalışmalarımıza yardımcı oldukları konusunda fikir birliğine varıyorduk. Ülkede Hafız Esat rejimi tam manası ile yerleşmişti. Televizyonda Hafız Esat lehine yapılan tezahüratı fark etmemek elde değildi. Suriye petrol aramalarına, turistik bölgeleri geliştirmeye devam ediyordu. Turizm Bakanı'nı ziyaretimde odasındaki haritada Hatay'daki turistik merkezlerin de işaretlenmiş olduğu dikkatimi çekti ve bakana bunun doğru bir davranış olup olmadığını sorduğumda çok mahcup olduğunu gördüm. Suriye Hatay'ı kendi sınırları içerisinde göstermeyi ve komşularına devamlı saldırgan tavırlar içerisinde olmayı hatta bütün dış âleme kuşku ile bakmayı belki de ülke içindeki otoriter gücünü sürdürmenin bir aracı olarak görüyordu. Unutmamalı ki Suriye sınırları Birinci Dünya Savaşı sonrası tamamen o günlerdeki İngiliz yetkililerin ve Fransızlarla aralarındaki çekişmelerin etkisi ile çizilmişti. Suriye halkı birçok etnik ve inanç farklılıkları olan gruplardan oluşmuştur. Yıllarca ve çoğu zaman dış etkenlerle çeşitli askeri darbelerin olduğu bir ülke idi. Saydığım ve sevdiğim bir dostum merhum Şinasi Orel Suriye'ye 1962 yılında Türkiye Cumhuriyeti Büyükelçisi olarak atanmıştı. Oraya gittiği zaman Büyükelçi için bir rezidans183 kiralaması söz konusu olduğunda zamanın Suriye başbakanının o işe uygun boş ve kiralık bir mülkünün olduğunu öğrenir ve orayı kiralar. Üst katta Başbakan ikamet etmektedir. Onun hemen altında ise Türkiye Cumhuriyeti Büyükelçisi'nin konutu vardır. Bir süre sonra hükümet darbesi olur ve Başbakan görevinden iskât184 edilir ve tutuklanması gündemdedir. O ise birkaç basamak merdiveni inerek Türk Elçiliği'ne sığınır. Bu defa bizim büyükelçimiz onu aylarca evinde misafir etmek durumunda kalır. O sadece bir misafir değildir, misafir başbakandır. Büyükelçimiz onu hem yemeklerde ağırlamak hem de her akşam ona hoşça vakit geçirtmekle görevlidir. O arada yeni Suriye hükümetinin eski başbakanı sürekli talep ettiği de önemli diplomatik sorundur. Büyükelçimiz her akşam bezik oynayarak misafirini rahat ettirmeye gayretten geri kalmaz. Suriye'deki toplum yapısı bakımından da dikkate değer. Hıristiyan Suriyeliler cuma günü dükkânlarını kapatmazlar. Omayad Camii'ne giden yolda bulunan eski Şam çarşısında Müslüman esnaf cuma günü çalışmazdı. Pazar günü de Hıristiyan esnaf dükkânını kapatır, Müslüman esnaf alışverişe devam eder. Şam'a daha sonra bir kere de Suudi Arabistan'da büyük inşaat yapan bir firmamızın sahibi, genel müdürü ile kısa bir ziyaret yaptım. Bu sadece üç günlük bir ziyaret idi. Şehrin merkezindeki Şam Palas Oteli'nde kaldık. Şam daha da gelişmişti, biz sürekli toplantılarda olduğumuz için şehri genel olarak görmekten öte incelemek olanağım olmadı. Fakat bu yolculuğun hiç unutmayacağım bir hatırası akşam yediğim bir et yemeğinden fena halde zehirlenmiş olmamdır. Ortadoğu ülkelerinden bahsederken Ürdün'e yaptığım bir seyahati de anlatmalıyım. Dünya Bankası Uzmanlar Heyeti'ne Banka dışından danışman olarak katıldım. Görevimiz Belediyeler ve Köyler Bankası'nın projelerini inceleyip onlar arasında kredi verilebilecek olanları belirlemekti. Ben Belediyeler ve Köyler Bankası'nın doğrudan gelir sağlayacak projelerini incelemekle görevli idim. Ürdün nüfus ve toprak varlığı bakımından Suriye ve Irak'a nazaran daha ufaktı. Halkı ise dünyaya daha açık insanlardı. Amman'dan başka şehirlerine de ziyaret imkânımız oldu. Kredi vermek için incelediğimiz Banka'nın genel müdürü ve İngiliz asıllı eşi bizi, tüm heyet üyelerini evlerine bir akşam yemeğine davet ettiler. Çok büyük bir masanın üzerinde çeşitli mezelerin tepeleme doldurulduğu tabaklar yer alıyordu. Mezeleri tek tek saymadım. Fakat Ürdün veya Ortadoğu mutfağında ne adet ise hepsi orada, o masanın üzerinde vardı. Biz, Heyet üyeleri masanın etrafına oturduk, fakat ev sahibimiz ve eşi oturmadılar, ayakta bize hizmet ediyorlardı. Tabaklarımıza sürekli yiyecekler koyuyorlar ve adeta bizi tıka basa doyurmanın telaşı içinde idiler. Bu duruma hiç alışık olmadığım için ben o iki insan ayakta bize hizmet için beklerken utancımdan yerin dibine geçiyordum. Tüm heyet üyeleri ev sahiplerimize masaya oturmaları için rica ediyorduk onlar töre icabı teklifimizi kibarca reddediyorlardı. Masada bana göre onlarca kişiyi doyuracak yemek varken kocaman bir sini getirilip masanın üzerine konulmaz mı. Bu sini tepeleme pirinç pilavı ile dolu idi. Pilavın üzerinde iyi pişmiş kuzu eti parçaları vardı. Belli ki tam bir kuzu kesilmiş. Ev sahibimiz arada bir tabaklarımıza pilav ve et koymaya başlayınca ve sürekli başımızda dikilince yediğim her lokma boğazıma diziliyordu hatta takılıyordu, yutmakta zorlanıyordum. Herhalde bizi yolcu ettikten sonra kendileri, eğer yorgunluktan yatmamışlarsa yemeklere girişmişlerdir. Dünya Bankası için yaptığım birçok ziyarette yemek anılarımın yeri başkadır. Bir keresinde, 1966'da Pakistan henüz ikiye bölünmemişti. Bugün Pakistan olan kara parçası Batı Pakistan idi. Bugün Bangladeş olan yer ise Doğu Pakistan idi. Batı Pakistan'da Gushranwala bölgesinde bir transformatör üretim tesisini ziyaret ediyordum. O yıl Türkiye'de üretilmekte olanlardan daha büyük güçte ve daha yüksek voltajlı transformatör imal eden bir tesisti. Batı Pakistan'da elektromekanik sanayii ileri idi. En az o yıllarda Türkiye'de olandan çok daha ileri seviyede idi. Ziyaret ettiğim firmanın sahibi sorduğum tüm sorulara cevap verdi ve birçok doküman vererek o sanayi kolu hakkında bilgi sahibi olmama yardım etti. Sonra beni ısrarla yemeğe alıkoymak istedi. Beni yemekten affetmesi için yaptığım tüm ricalarıma rağmen davetinden vazgeçmedi Evde özel hazırlattığım yemekler geldi, kalacaksınız, birlikte yemek yiyeceğiz dedi. Pilavın üzerine dövülerek incecik yaprak haline getirilmiş gümüş koymak dahil her özen gösterilmişti. Yemeğin bir noktasında Pakistanlı sanayici avucunu pilavla doldurup benim ağzıma uzatınca ne yapacağımı şaşırdım. Bana içtenlikle avucu ile ikram ediyordu, yesem bir türlü, yemesem bir türlü. Yemen'de sabah erken iki Yemenli bankacı ve bir İngiliz danışman dört kişi Sanaa'dan 185 otomobil ile yola çıktık, Taiz'e 186 doğru gidiyoruz. Yemenliler kahvaltı etmediklerini söyleyerek yol üzerinde açık alanda yemek yenilen bir yerde durdular. Hep beraber masaya oturduk. Diğer masalarda elleri ile yemek yiyen Yemenliler ve etrafta uçuşan binlerce sinek vardı. İngiliz pişkin Ben tavuk severim, burada tavuk yesem iyi olacak diyerek siparişini verdi. Yemenliler de sipariş vermekte gecikmediler. Ben ne yesem daha az zarar görürüm hesabı içinde iken fırından yeni çıkmış ufak güveçleri gördüm ve Yemenli bankacıya bunun adı ne dedim ve onu ısmarladım. O kadar sıcakta hiçbir mikrobun yaşama şansı olamazdı. Ayrıca güveçte etsiz türlü gibi bir şeydi ve lezzeti de fena değildi. Gümüşsuyu'ndan Beyazıt'a giden belediye otobüsü bazen çok seyrek gelir hatta çok karlı bir soğuk kış günü hiç gelmemişti. Aynı öğrenci yurdunda kalan bir kısım arkadaş ellerimizde T cetvelleri ve resim tahtaları ile durakta kalakalmıştık. Üniversite kapılarını kapatmıştı, sığınacak sıcak bir yerimiz yoktu. İçimizden birisi Kabataş'a kadar yürürsek orada başka otobüsler bulabiliriz dedi. Gençliğin verdiği cesaret ve en zor durumdan bile keyif çıkarabilme becerisi ile yürüyüşe başladık. Sınıf arkadaşım İhsan Tuncay, 187 başında fötr şapkası ile yürüyordu. Ben İhsan'a takılıyordum, İhsan bu hayat değil, bak fötr şapkan var sen evlen artık diyordum ikide bir. Kabataş'ta beklemedik hazır yürümeye başlamışken bir sonraki durağa gidelim dedik. Sonuç olarak Gümüşsuyu'ndan Beyazıt'a kadar olan yolu tüm yüklerimizle yürüyerek geldik. O deneyimden sonra öğleden sonraki ders mi önemlidir yoksa erken saatte otobüse binebilmek mi gibi bir sorucevap oyunu geliştirdik. Çalışma Bakanlığı'na verdiğim dilekçeye bir buçuk yıla yakın bir zaman sonra olumlu cevap geldi. Fransa'da üç aylık staj yapmam kabul edilmişti ve aylık 360 Fransız frangı burs verilecek ve istediğim elektrik tesislerini ziyaret edebilecektim. Her Oysa eminim idareciler çok memnun olurlardı. Zira Sirkeci-Halkalı arasındaki demiryolunun elektrifikasyonu yapılıyordu ve o iş Fransız teknolojisine göre Fransız firmaları tarafından yapılıyordu. O sırada ben artık mühendis olduğum için daha başka şekilde mesleki gelişme planı yapmıştım ve bir yıl kadar para biriktirerek Almanya'ya gitmek ve orada hem dil öğrenmek hem de mesleki bilgilerimi artırmak istiyordum. Bu planımın o günden sonraki teknolojik gelişmeler ışığında yanlış olduğunu daha sonraları deneyimle öğrendim. İkinci Dünya Savaşı'ndan önce Alman bilimadamları ve teknik kişiler pek çok önemli buluş gerçekleştirmişlerdi ve Alman elektrik makineleri sanayii büyük rekabet gücü kazanmıştı. Üniversitedeki profesörlerimizin yüzde doksanına yakın kısmı Almanya'da, özellikle Dresden'de mühendislik eğitimi almış kişilerdi. Türkiye Cumhuriyeti'nin kuruluşunun hemen sonrasında devlet büyük bir özveri ile yurtdışında adam yetiştirme programı uygulamaya başlamıştı. Bu program savaşa rağmen devam ettirilmişti. Yüksek eğitim kurumlarında öğretim üyeliği yapmak veya devlet sanayi işletmelerinde teknik sorumluluk almak için uygulamaya konulan bu kapsamlı adam yetiştirme programı çerçevesinde Almanya'da Dresden Teknik Yüksekokulu'na gönderilen kişilerden dönenler bizim hocalarımızdı. Tüm referans kitapları Almanca idi ve bir açıdan biz Alman teknik kültürünün etkisi ile yetişiyorduk. İki veya üç hocamız Fransa'da ve Belçika'da eğitimlerini tamamlamışlardı. ABD'de temel mühendislik eğitimi alan hiçbir hocamız olmadığı gibi İngilizce bilen profesörümüz yoktu. Genç doçentlerden bazıları Amerikan üniversitelerinde kısa süreler kalarak dönüyorlardı. İngiltere teknik kurumları da o zaman Elektrik Fakültesi'nde etkili değildi. ABD Büyükelçisi olarak hizmet etmiş o kişinin o zaman bana anlattıklarını 2002'den sonra uygulamaya çalıştıkları hep dikkatimi çekmiştir. Strauss Hoope Ankara'ya büyükelçi olarak geldiğinde birkaç kere yemeğe davet etmişti. Bana şöyle demişti Hepimiz Allaha çok şükür iyi yemek yiyoruz, toplanıp yemek yemek neden. İhtiyacımız müzik ve dans. İş icabı gittiğim ülkeleri hatırladıkça neden hep yemek yedirmek için gayret ettiklerini hatırladım. Dünya Bankası uzmanı olarak Brezilya, Pakistan, Mısır, Suriye, Irak, Tunus, Fas, Cezayir, Ürdün, Liberya, Gana, Hindistan, Tayland, Almanya, İngiltere, İsviçre, İsveç, Fransa. Birleşmiş Milletler Kalkınma Programı (UNDP) ile Irak. Türk İşbirliği ve Kalkınma Ajansı (TİKA) 189 için Özbekistan, Türkmenistan, Kazakistan, Kırgızistan, Azerbaycan, Ukrayna, Arnavutluk, Almanya, Fransa, Belçika. İş için gittiğim bu seyahatlerden önce öğrenci iken Lübnan, Yunanistan, İtalya, Avusturya Mısır, Fransa'ya gitmiştim. Askerliğim sırasında MIT'de190 bir yaz programına katılmış ve pek çok Türk genci