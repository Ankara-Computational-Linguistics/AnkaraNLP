kargo paketlerinin adıdır. 1961 yılında Berlin duvarının inşa edilmesinin ardından, Doğu Almanya’da yaşayanların Batı Almanya’da yaşayan akrabalarını ve arkadaşlarını ziyaret etmesi büyük oranda kısıtlanmış durumdaydı. Pan-Alman Yardım Ofisinin (Almanca: Büro für gesamtdeutsche Hilfe) kurulmasının ardından birçok Batı Almanya vatandaşı Noel gibi özel günler ya da doğum günleri için Doğu Almanya’da yaşayan akrabalarına ve arkadaşlarına muhtelif hediyeler göndermeye başlamıştır. Her iki ülke sınırları içinde yaşayan akrabalar ve arkadaşlar arasında telefon görüşmesi ve mektuplaşma olanağının kısıtlı olduğu bu dönemde, gönderilen paketler aileler arasındaki yegâne bağı oluşturuyordu. Gönderilen ürünler genellikle tekstil ve konfeksiyon ürünleri, kahve ile unlu mamullerden oluşmaktaydı. Paketler içinde para bulunması yasaktı ve bulunması halinde çoğunlukla paket içine saklanırdı. Aynı şekilde kaset gibi medya ürünlerinin gönderimi de yasaktı. Bu dönemde her yıl 1000 ton kahve ve 5 milyon tekstil ürünü içeren 25 milyon paketin gönderildiği bilinmektedir. Doğu Almanya’ya gönderilen yüksek kalitedeki tekstil ürünlerinin başka ürünlerle takas edildiği bilinmektedir. Bu paketlerin Doğu Almanya’daki kahve ihtiyacının %20’sini karşıladığı tahmin edilmektedir. ReliefWeb ReliefWeb, dünyanın en büyük insani yardım bilgi platformdur. 1996 yılında kurulan portal bugün basın demeçleri, değerlendirmeler, haritalar ve infografikler olmak üzere 720 binden fazla insani yardım durumuna ilişkin rapor barındırmaktadır. Portal sahada faaliyet gösterecek olan insani yardım kuruluşlarının acil durum müdahalesi noktasında önemli bir yönlendirici konumundadır. Portal aynı zamanda uzun zamandır devam eden unutulmuş ya da göz önünde olmayan insani krizlere ilişkin de güncel veriler paylaşmaktadır. ReliefWeb portalı insani yardım faaliyetlerinin koordinasyonunu amaçlayan bir BM kuruluşu olan UN OCHA tarafından desteklenmektedir. Buonalbergo Buonalbergo İtalya'nın Campania bölgesine bağlı Benevento ilinde bulunan bir komündür. Komünün nüfusu 30 Nisan 2017 tarihi itibarıyla 1,686'dır. Bohumil Å imon Bohumil Šimon (2. Ekim 1920; Ločenice - 21 Kasım 2003; Prag) Çekoslavak ekonomist ve siyasetçi. Çekoslovakya Komünist Partisi döneminde 1968 yılındaki Prag Baharı sonrası Komünist Parti üyesi olan reformcu kanadının temsilcileri olan Çek Ulusal Konseyi tarafından siyasi görevlerden uzaklaştırıldı.. Bohumil Šimon 2. Ekim 1920 günü Ločenice'de doğdu. Asıl mesleği bir işçiydi. 1951-1965 yıllarında Merkez Komite'nin ekonomi bölümünde çalıştı. 1963'te Prag Ekonomi Üniversitesi'nden mezun oldu ve Komünist Parti Merkez Komitesi Ekonomi Komitesi Sekreteri olarak görev yaptı. 1965-1968 yıllarında Komünist Parti Merkez Komitesi Ekonomi Dairesi Başkanlığı yaptı. Ekonomik reformlar projelerine katıldı ve Çekoslovakya'da çalışma saatlerini kısaltma kavramının teorisyeni oldu. XIII. Kongre'de 1966'da Komünist Parti Kongresi tarafından Çekoslovakya Komünist Partisi Merkez Komitesi üyesi olarak seçildi. Prag Baharı sırasında Komünist Partinin reform kanadının ana temsilcilerinden biriydi. Çekoslovakya'nın federalleşme projesi hazırlıklarına katıldı. Temmuz 1968'de yeni kurulan Çek Ulusal Konseyi'ne üye oldu. Kariyeri Varşova Paktı birliklerinin Çekoslovakya'ya işgalinden ardından sona erdi. İşgal sırasında Sovyet birlikleri tarafından Sovyetler Birliği'ne getirildi. Moskova Protokolü'nün imzalanmasıyla sonuçlanan Moskova görüşmelerine katıldı. Šimon, 27 Ağustos'ta Moskova müzakerelerinin sonuçları hakkında Komünist Parti Merkez Komitesi'ne bilgi verdi. Aynı zamanda, Ağustos ayı sonunda Komünist Parti Merkez Komitesi Başkanlığına seçildi. Haziran - Ağustos 1968 döneminde Komünist Parti Merkez Komitesi Başkanlığı'na aday oldu ve Ağustos 1968'den Nisan 1969'a kadar da Başkanlık üyesi oldu. Mayıs 1969'da Moskova'daki 1 Mayıs kutlamaları Çekoslovak heyetinin resmi üyesi olarak katıldı. Kasım 1969'da, son toplantıdan bu yana görevinden istifa eden milletvekilleri arasında ismi geçti. Ortaalican, Karakoyunlu Ortaalican, Iğdır ilinin Karakoyunlu ilçesine bağlı bir köydür. Köy, 2014 yılından önce Aşağıalican Köyü'ne bağlı bir mezraa konumundaydı. Gıda, Tarım ve Hayvancılık Bakanlığı'nın 22.9.2014 tarihli ve 12795 sayılı yazısı üzerine, 3083 sayılı Sulama Alanlarında Arazi Düzenlenmesine Dair Tarım Reformu Kanunu'nun 14. maddesine göre, Bakanlar Kurulu'nca 30.9.2014 tarihinde verdiği karar ile, Aşağıalican köyünden ayrılarak "Ortaalican" adıyla ayrı bir köy oldu. Köy, Iğdır il merkezine 23 km uzaklıktadır. Alican Sınır Kapısı köyün sınırları içerisinde bulunmaktadır. BekirhanlÄ±, Karakoyunlu Bekirhanlı, Iğdır ilinin Karakoyunlu ilçesine bağlı bir köydür. Köyün adı, 1901 yılına ait kaynakta Bekiranlı olarak geçmekteydi. Köy, "Bekirhanlı" adıyla 1960-1970 yıllarında Koçkıran Köyü'ne bağlı bir mezraa konumundaydı. 2005 yılında Koçkıran'dan ayrılarak ayrı bir köy oldu. Köy, Iğdır il merkezine 28 km, Karakoyunlu ilçe merkezine 13 km uzaklıktadır. Gıda dışı ürün Gıda dışı ürün (İngilizce: Non-food item) ya da Temel Yardım Malzemesi (İngilizce: Core-relief item) ifadeleri insani yardım sektöründe yiyecek haricindeki yardım materyalleri için kullanılmaktadır. Gıda dışı ürünler insani krizlerde birincil öneme sahip battaniye ve hijyen kitleri gibi malzemelerden oluşmaktadır. İnsani yardım kurumları doğal afetler ya da silahlı çatışmalar gibi insan kaynaklı krizlerden etkilenen afetzedelere dağıtmak üzere gıda dışı destek paketleri hazırlarlar. Bu paketler çoğunlukla aşağıdaki ürünleri içermektedir. The Heritage Foundation The Heritage Foundation () ya da kısatlama adıyla Heritage, Washington, DC merkezli kamu politikalarına yönelik araştırmalarıyla bilinen muhafazakâr düşünce kuruluşu. Ronald Reagan'ın başkanlığı sırasında muhafazakâr harekette öncü bir rol üstlendi. O dönemden sonra savunuculuk etkisini artırmaya devam etti ve kamuda politikaları üretme konusunda etkili muhafazakâr örgütlerinden biri oldu. Topluluk direnci Topluluk direnci, toplumun mevcut kaynakları kullanarak insani krizlerden kaynaklanan olumsuz durumlardan kurtulma kapasitesi anlamına gelmektedir. Dirençli topluluklar, felaketlerden ve insani krizler nedeniyle ortaya çıkan olumsuz etkiyi kendi başlarına azaltma ya da yok etme imkânına sahiptirler. Topluluk direnci planlaması vasıtasıyla toplumlar bir araya gelerek felaketler sonrasındaki fiziksel ve iktisadî zararları bertaraf etme imkânına sahip olurlar. Topluluk direnci planlaması, bir toplumun herhangi bir felaket sonrasında ortaya çıkan zararın etkilerini azaltmasına yardımcı olacak aksiyon planlamasıdır. Bu planlama, hem ekonomik zararı hem de topluluğun dayandığı ekosistemdeki zararı telafi etmeye ilişkin belirlenmiş adımları içeren bir kılavuz niteliğinde olmalıdır. Bu bağlamda felaket durumunda topluluğun bilgiye erişim ve kaynak kullanımı ile gönüllülerin seferberliği noktasında alacağı tedbirler belirlenmiş olmalıdır. Ulusal Standartlar ve Teknoloji Enstitüsü topluluk direnci planlaması için önemli 6 süreci aşağıdaki biçimde izah etmektedir: Hizmet olarak yazılım Hizmet olarak yazılım (SaaS) kullanıcılara internet üzeirnden bulut tabanlı uygulamalara erişim ve kullanım olanağı sağlayan, merkezi olarak barındırılan (hosting), aboneliğe bağlı bir lisanslama ve dağıtım modeli olarak tanımlanmaktadır.E-posta servisleri, elektronik takvim ve çeşitli ofis uygulamaları yaygın kullanım alanlarıdır. Kai Havertz Kai Havertz (d. 11 Haziran 1999), Bayer Leverkusen'de ve Almanya millî takımında orta saha pozisyonunda görev yapan Alman futbolcudur. Aachen, Almanya'da doğan Havertz, futbola amatör takımlardan Alemannia Mariadorf'ta başladı. 2008 yılında 2. Bundesliga ekibi Alemannia Aachen'le anlaştı ve iki yıl kulübün akademisinde yer aldıktan sonra 11 yaşında Bayer Leverkusen'e katıldı. 2016 yılında 17 yaş altı ekibinde 18 gol atan futbolcu, 17 yaş altı gümüş Fritz Walter Madalyası kazandı ve ertesi yıl Leverkusen'in as takımına alındı. Havertz, Bayer Leverkusen ile ilk maçına 15 Ekim 2016 tarihinde Bundesliga'da 2-1 yenildikleri Werder Bremen karşısında çıkarken, oyuna ikinci yarıda Charles Aránguiz'in yerine dâhil oldu. Sahaya girdiğinde 17 yıl ve 126 günle kulübün Bundesliga'da ilk maçına çıkan en genç futbolcusu oldu. 17 Şubat 2017 tarihinde Bundesliga'daki 50.000. golü atan Karim Bellarabi'ye asist yaptı. Dört gün sonra takım arkadaşı Hakan Çalhanoğlu'nun ceza almasıyla, ilk Şampiyonlar Ligi maçına ilk 11'de son 16 turunun ilk ayağında yenildikleri Atlético Madrid karşısında çıktı. Ancak Mart ayındaki rövanş maçı okulunun sınav dönemiyle çakılınca kadrodan çıkarıldı. Leverkusen'deki ilk golünü 2 Nisan'da 3-3 berabere kaldıkları VfL Wolfsburg'a atarken son dakikalarda attığı bu gol sonucu belirledi. Attığı bu golle Havertz, 17 yaşında Leverkusen'ın Bundesliga'daki en genç gol atan futbolcusu oldu. Nihayetinde tüm turnuvalarda 28 maça çıkan futbolcu, dört gol atarken bunların ikisini sezonun son gününde Hertha Berlin'e attı ve takın ligi 12. sırada tamamladı. 14 Nisan 2018 tarihinde Havertz, 18 yıl ve 307 gününde 50 Bundesliga maçına ulaşarak bunu başaran en genç futbolcu olarak Timo Werner'ın rekorunu kırdı. Leverkusen'le ikinci sezonunu beşinci bitiren takımda 30 lig maçına çıktı ve üç gol attı. 26 Ocak 2019 tarihinde Wolfsburg'u 3-0 yendikleri maçta penaltıdan en genç gol atan futbolcu olduğunda 19 yaşındaydı ve yaşının yedi ay ve altıncı günündeydi. Sonraki ay 2-0 yendikleri Fortuna Düsseldorf maçının ardından 75 Bundesliga maçına çıkmış olan futbolcu, Julian Draxler'in ardından bunu başaran en genç ikinci futbolcu oldu. 13 Nisan'da Leverkusen ile 100. maçında 1-0 yendikleri Stuttgart'a maçın tek golünü attı. Bu gol, onun ligdeki 13. golüydü ve 1967-68 sezonunda bir sezonda bu kadar gol atıp bu başarıyı gerçekleştiren en genç futbolcu olan Stuttgart'lı Horst Köppel'i yakaladı. 5 Mayıs'ta 6-1 yendikleri Eintracht Frankfurt'a ligdeki 15. golünü atarken, ilk kez bir Bundesliga maçının ilk yarısında yedi gol atıldı. Sezonun son haftasında ligdeki 17. golünü 5-1 yendikleri Hertha Berlin'e atan Havertz, bir Bundesliga sezonunda en çok gol atan ergenlik çağındaki futbolcu oldu. Sezon sonunda Almanya'da Yılın Futbolcusu ödülünü Marco Reus'a karşı yalnızca 37 oyla kaybetti. 2019-20 sezonunun ilk haftasında Havertz, 3-2 yendikleri Paderborn'a attığı golle, 25 Bundesliga golü atan Köppel'in ardından tüm zamanların en genç ikinci futbolcusu oldu. Aralık ayında 20 yıl, altı ay ve dördüncü gününde 2-0 yendikleri Köln maçında 100. Bundesliga maçına ulaşarak Werner'ın bunu başaran en genç futbolcu rekorunu kırdı. Havertz, Almanya 16 yaş altı takımıyla ilk maçına 11 Kasım 2014 tarihinde Çek Cumhuriyeti ile yapılan hazırlık maçında çıkarken, ilk 11'de yer aldı ve 57. dakikada yerini Tom Baack'a bıraktı. Maç 3-1 Almanya lehine sonuçlandı. Havertz, Azerbaycan'da yapılan 2016 UEFA Avrupa 17 Yaş Altı Futbol Şampiyonası'nda Almanya'nın kadrosunda yer aldı. Turnuvanın ayrı finalinde İspanya'ya elenen Almanya'nın beş maçında da forma giydi. 15 ay boyunca genç millî takım maçına çıkmayan Havertz, Almanya'nın 19 yaş altı takımı ile ilk maçına 0-0 berabere kaldıkları İsviçre karşısında çıkarken, dostluk maçının 72. dakikasında Palkó Dárdai'nin yerine oyuna girdi. 4 Ekim 2017'de 19 yaş altı takımıyla üçüncü maçında Havertz, Avrupa 19 Yaş Altı Şampiyonası elemeleri ilk turunda 5-1 yendikleri Beyaz Rusya'ya dört gol attı. Daha sonra 19 yaş altı ekibinin kaptanlığına getirildi. 29 Ağustos 2018 tarihinde Havertz, teknik direktör Joachim Löw tarafından ilk kez Almanya kadrosuna alındı. Almanya'nın UEFA Uluslar Ligi'ndeki rakibi Fransa'ya karşı ve Peru ile yapılan dostluk maçında kadroda yer aldı. Havertzi millî takımdaki ilk maçına 9 Eylül 2018 tarihinde evinde 2-1 yendikleri Peru karşısında çıkarken, 88. dakikada Timo Werner'ın yerine oyuna girdi. Böylelikle millî takımı temsil eden ilk 1999 doğumlu futbolcu oldu. Havertz, teknik olarak yetenekli, topla her iki ayağında da rahat oynayabilen ve kafasını kullanabilen iki ayaklı orta saha oyuncusu olarak tanımlanmıştır. Gelişim yıllarında oyun tarzı, vatandaşı Mesut Özil ile karşılaştırılmıştır ve Havertz, Arsenal'in kendisi gibi bir orta saha oyuncusu aradığını söylemiştir. 19 yaşına geldiğinde ve Bundesliga'nın birçok maçında gösterdiği performansla Havertz, Michael Ballack, Toni Kroos ve Arturo Vidal gibi Leverkusen'in eski futbolcuları ile karşılaştırılmış ve Alman medyası onu hepsinin bir kombinasyonu olarak "Alleskönner" (her şeyi yapabilen bir oyuncu) adıyla tanımlamıştır. Bağımsızlık Meydanı (Minsk) Bağımsızlık Meydanı (Belarusça : Плошча Незалежнасці, Rusça : Площадь независимости) Beyaz Rusya'nın başkenti Minsk'te yer alan meydan. Bağımsızlık Caddesi üzerindeki simge yapılardan biridir. Belarus Yüksek Sovyeti ve Minsk Belediye Binası bu meydandadır. Beyaz Rusya Sovyet Sosyalist Cumhuriyeti döneminde "Lenin Meydanı" adıyla kullanıldı. Günümüzde Avrupa'nın en büyük meydanlarından biridir. Meydan Iosif Langbard tarafından tasarlandı ve Sovyet döneminde Minsk'in ana tören mekanı olarak hizmet etmek için inşa edildi. II. Dünya Savaşı sırasında Nazi Almanyası'nın Beyaz Rusya'yı işgalinde meydandaki binaların çoğu Naziler tarafından yıkıldı. Yıkım sonrasında 1946'dan 1984'e kadar Ekim Meydanı şehrin ana mekanı olarak hizmet gördü Sovyetler Birliği'nin dağılması sonrası Bağımsızlık Meydanı'nın yeniden inşası için bir proje başlatıldı. İlk aşama 2002'de tamamlandı. Bölgenin ulaşım şeması değiştirildi. İki yaya alt geçidi daha inşa edildi. Paramuşir Adası Paramuşir Adası ( "Paramuşir", "Paramuşiru-tō veya Horomuşiro-tō", Aynuca: パラムシㇼ veya パラムシㇽ "Para-mu-sir"), Büyük Okyanus'ta Kuril Adaları'nın parçası olan Rusya'ya ait bir adadır. Ada, Kuril Adaları'nın anakaraya en yakın olanlarından biri olup aktif bir volkana sahiptir. Paramuşir, Kuril Adaları'nın kuzey grubunda yer alır ve bu takımadanın büyük adaları arasında İturup Adası'ndan sonra ikinci, kuzey grubu adaları içinde de en büyük adadır. Adadaki beş volkanik dağ, sırasıyla (1.816 m; aynı zamanda adanın en yüksek tepesidir II. Dünya Savaşı sırasında askerî üs olarak da kullanılan ada, sırasında 18 Ağustos 1945 tarihinde Sovyet askerlerinin adaya çıkmasının ardından Rusya SFSC'ne katıldı. Böylece Ohotsk Denizi, Rusya'nın bir iç denizi haline geldi. Save the Children Save the Children, çocukların yaşam koşullarının iyileştirilmesi, sağlık hizmetleri ile eğitime erişim olanaklarının güçlendirilmesi ile çocukların ekonomik koşullarının iyileştirilmesi ve doğal afetler, savaşlar nedeniyle çocukların yaşadığı mağduriyetlerin giderilmesi amaçlarını gerçekleştirilmek üzere 1919 yılında Büyük Britanya’da kurulan insani yardım kuruluşudur. 100 yılı aşkın bir süredir faaliyetlerini yürüten Save the Children bugün 120 ülkede aktif bir kurum haline gelmiştir. Kurum, BM Çocuk Hakları Sözleşmesi gibi gençlere ve çocuklara daha fazla hak verilmesini sağlayan politikaların uygulanması noktasındaki hükumet politikalarını takip etmekte ve desteklemektedir. Save the Children Birleşmiş Milletler Ekonomik ve Sosyal Konseyinde genel danışmanlık statüsü sahibidir. Marius Niculae Marius Constantin Niculae (d. 16 Mayıs 1981), Liga 4 takımı CS FC Dinamo Bucureşti'de oynayan Rumen millî futbolcudur. Niculae, kariyerinde iki lig şampiyonluğu (biri Dinamo Bükreş ve diğeri Sporting Lizon ile), üç Cupa României, bir UEFA Kupası ikinciliği, bir Supercupa României ve bir Supertaça Cândido de Oliveira bulunmaktadır. 2001 yılında, Niculae kaydettiği 20 golle Divizia A Altın Ayakkabı ödülünü kazandı. Aynı yıl Niculae, Romanya'da Yılın Futbolcusu oylamasında ikinci oldu. Fiziksel bir forvet olarak nitelendirilen ve havada çok yetenekli olan Niculae, ilk kez 2000 yılında 18 yaşındayken Romanya millî futbol takımı formasını giydi ve Romanya'nın 2008 Avrupa Futbol Şampiyonası kadrosunda yer aldı. Romanya millî takımında 44 maçta 15 gol attı. Laurino Laurino İtalya'nın Campania bölgesine bağlı Salerno ilinde bulunan bir komündür. Komünün nüfusu 31 Ağustos 2017 tarihi itibarıyla 1,488'dir. Moussa WaguÃ© Moussa Wagué (4 Ekim 1998), Senegalli millî futbolcu. Şu anda FC Barcelona'dan Ligue 1 kulübü OGC Nice'da kiralık olarak oynamaktadır. Defans pozisyonunda görev yapmaktadır. 15 Şubat 2020 itibarıyla 17 Temmuz 2019 itibarıyla Evkur Evkur, 1972 yılında Türkiye 'de perakende mağazacılığa başlamış, internet aracılığı ile de hizmet veren, müşterilerine sözleşme dahilinde taksitle alışveriş olanağı sunan ticari bir kuruluştur. %100 Yerli sermaye kullanmaktadÄ±r. Ticari faaliyetine ilk defa 1972 yılında 'Murat Halı Mağazaları' ismiyle başlamıştır. Firma ismini 1994 yılında 'Evkur Alışveriş Merkezleri' olarak değiştirmiştir. Faaliyetine başladığı ilk dönemde sadece halı satışı yapan firma, günümüzde birçok alanda ürün satışı yapmaktadır. 1987 yılında, tek mağaza olarak faaliyet göstermekteyken, günümüzde Türkiye genelinde 84 şubesi bulunmaktadır. 150.000 m² kapalı alana ve 3600 çalışanına sahiptir. Evkur merkez yönetim binası İstanbul, Küçükçekmece 'dedir. Mağazalarının 29'u İstanbul'da, 55'i de Türkiye'nin çeşitli illerinde yer almaktadır. Toplam 37 ilde hizmet vermektedir. Evkur firmasının net satışı yıllara göre; 2011 yılı 637.326.032 TL, 2012 yılı 852.906.266 TL, 2013 yılı 974.526.950 TL, 2014 yılı 1.192.068.751 TL olarak gerçekleşmiştir.. BDDK tarafından, 03.12.2015 tarihinde Evkur Finansman A.Ş. unvanlı bir finansman şirketi kurulmasına izin verilmiştir. Firma muhasebe, satış vb. işlemler için Nebim V3 ERP programını kullanmaktadır. 9 Eylül 2009 tarihinde, Türkiye'nin Marmara Bölgesi'nde meydana gelen sel felaketinde, İstanbul İkitelli'de bulunan Evkur ana deposu çok büyük zarar görmüştür. Zarar gören ürünleri satmak için kurduğu çadıra, 1 haftada 15 bin müşteri çekmiştir. Evkur, Evkur'a, Evkur adÄ±na, 9 Aralık tarihi itibarıyla, 30 Kasım 2016 tarihinde varılan anlaşma gereğince Yeni Malatyaspor futbol takımına 2017 sezonu sonuna kadar sponsor olmuş ve takımın adı Evkur Yeni Malatyaspor olarak değişmiştir. Deniz Yavuzyılmaz Deniz Yavuzyılmaz (d. 15 Haziran 1979, Zonguldak), Türk siyasetçi. TBMM 27.Dönem Zonguldak Milletvekili, TBMM 27.Yasama Dönemi Kamu İktisadi Teşebbüsleri (KİT) Komisyonu, TBMM Hayvan Hakları Araştırma Komisyonu ve Cumhuriyet Halk Partisi (CHP) Parti İçi Eğitim Birimi (PİEB) Üyesi. Deniz Yavuzyılmaz, Zonguldak Ticaret Meslek Lisesi öğretmenleri Kadriye ve Ömer Yavuzyılmaz çiftinin ikinci çocuğu olarak 1979 yılında Zonguldak’ta dünyaya geldi. İlk öğrenimini Zonguldak Yayla İlköğretim Okulu'nda, orta ve lise öğrenimlerini ise Zonguldak Atatürk Anadolu Lisesi'nde tamamladıktan sonra, Yıldız Teknik Üniversitesi Elektrik Mühendisliği bölümünü kazandı. Üniversite eğitimini tamamladıktan sonra Cezayir, Libya ve Gürcistan'da mesleki tecrübeler edinerek Türkiye'ye döndü. Enerji sektöründe, uluslararası ölçekte hizmet veren bir firmanın kuruculuğunu ve yöneticiliğini yaptı. Deniz Yavuzyılmaz, İngilizce, Almanca ve Fransızca bilmektedir. Felsefe ve psikoloji alanlarıyla ilgilenmektedir. Temmuz 2019’da Serpil Yavuzyılmaz ile dünya evine girdi. Çiftin 28 Haziran 2019 tarihinde gerçekleşen nikâh merasimi medyada "Millet ittifakını buluşturan nikâh" olarak adlandırıldı. İstanbul Büyükşehir Belediye (İBB) Başkanı Ekrem İmamoğlu’nun kıydığı nikâh törenine, CHP Genel Başkanı Kemal Kılıçdaroğlu, İYİ Parti Genel Başkanı Meral Akşener, CHP İstanbul İl Başkanı Canan Kaftancıoğlu, 2018 Türkiye cumhurbaşkanlığı seçimi adayı Muharrem İnce ile çok sayıda milletvekili, bürokrat ve seçkin davetliler katılmıştır. Cumhuriyet Halk Partisi bünyesinde, Zonguldak Parti Okulu, Bartın Bölge Koordinatörlüğü ve Usta Eğitmenliği görevlerinde bulundu. Haziran 2015 Türkiye Genel Seçimleri'nde 2. sırayı kazandığı CHP ön seçimlerde 3. sıradan, Kasım 2015 Türkiye Genel Seçimleri'nde ise 4. sıradan Zonguldak Milletvekili Adayı oldu. Haziran 2018 Türkiye Genel Seçimleri'nde TBMM 27. Dönem Zonguldak Milletvekili seçildi. Aynı zamanda, TBMM KİT Komisyonu ve Hayvan Hakları Araştırma Komisyonu üyelikleri bulunan milletvekilinin, kamu kurumlarının işleyişi, temiz enerji, çevre kirliliği, kadın hakları ve hayvan refahı konuları, yakından ilgilendiği politikalar arasında yer almaktadır. V. İoannis (Antakya patriği) IV. (V.) İoannis yaklaşık 1089 yılından Antakya Prensi I. Boemondo tarafından sürgüne gönderildiği 1100 yılına kadar Antakya Rum patriğidir. Bizans İmparatorluğu'na sığınmış ve patrikliğinin Bizans hükümdarlığı altında kalan kısımlarını yönetmeye devam etmiştir. Dini metinlerin önde gelen bir yazarı, dini ve hayır kurumlarının reformcusu oldu. Patrik olmadan önce, İoannis keşiş idi. 1085 ya da 1092'de, imparatorun belirli bir süre için özel bir kişiye bir manastır verebileceği "charistikion" uygulaması üzerine bir inceleme yazdı. Manastır uygulamasında bir düşüşe neden olmakla suçladığı uygulamayı eleştirdi. İoannis, Antakya şehrinin hala Müslüman egemenliğinde olduğu Eylül 1089 öncesi patrik oldu. 1091 yılına kadar Antakya'ya gitmek için Konstantinopolis'den ayrılmadı. 1097 yılında Birinci Haçlı Seferi'nin Hristiyan orduları tarafından gerçekleştirilen Antakya Kuşatması zamanında, şehrin Selçuklu valisi Yağı-Sayan tarafından sadakâtsızlık şüphesi ile tutuklandı. Haçlılar 1098 yılında şehri ele geçirdiklerinde, makamına geri oturdu. Haçlılar Rum piskoposunun olmadığı Albara'da bir Latin piskoposluk kurmaya karar verdiler. Latin piskopos, Patrik İoannis tarafından kutsandığı için, İoannis iktidardaki prens Boemondo ile politik olarak ihtilafa düşene kadar bir süre beraber görev yaptı. Boemondo onu Bizans imparatoru ile komplo yapmakla suçladı ve Konstantinopolis'e sürgün edildi. Ekim 1100'da resmen makamından feragat edip Hodegon Manastırı'na girdi. Yerini Latin patrik aldı ve böylece Antakya'da Latin bir patrik serisi başladı. İoannis'den sonra Antakya'nın yeni Rum Patriği Konstantinopolis'te atandı ve 12. yüzyılda Antakya geri alınan kadar atanan patrikler Konstantinopolis'te kaldı. İoannis, yeni evinde, keşişler arasında düşmanlar edindi ve Hodegon'dan ayrılıp Marmara Denizi'nde bulunan Oxia () adasına gitti, öldüğünde oraya gömüldü. Mathilde (Belçika kraliçesi) Belçika Kraliçesi Mathilde ("née" Mathilde d'Udekem d'Acoz; d. 20 Ocak 1973), babası Kral II. Albert'in 21 Temmuz 2013'teki feragatının ardından tahta çıkan Kral Philippe'nin eşi. Belçika doğumlu ilk Belçika Kraliçesi'dir. Vodafone Net Vodafone Net (eski adıyla Koç Net), kendi kurduğu altyapı ve Turkcell Superonline altyapısı dâhil çeşitli farklı firmaların altyapıları üzerinden fiber optik internet başta olmak üzere çeşitli telekomünikasyon hizmetleri veren bir Vodafone Türkiye şirketidir. 2019 4. çeyrek verilerine göre Vodafone Net, internet servis sağlayıcısı abone sayısı bakımından %7,44 pazar payıyla Türk Telekom ve Turkcell Superonline'dan sonra 3. sırada yer almıştır. Temmuz 2011'de Vodafone Türkiye'nin Koç Holding'den "Koç Net"'i satın alması konusunda anlaşmaya varıldığı bildirildi. Daha sonra aynı yılın Aralık ayında şirketin ticari unvanının "Vodafone Net İletişim Hizmetleri A.Ş." olarak değiştirildiği açıklandı. İsmet Değirmenci İsmet Değirmenci (d. 1964 Marmara Adası) ressam, heykeltıraş ve şair. İsmet Değirmenci, 1964 yılında Marmara Adası'nda doğdu. 1991 yılında Marmara Üniversitesi Güzel Sanatlar Fakültesi Heykel Bölümü'nden mezun oldu. 1994 yılında İstanbul'daki Ortaköy Heykel Atölyesi Galerisi'nde ilk kişisel resim sergisi "Ada"yı düzenledi. O zamandan beri Değirmenci birçok kişisel resim sergisi açtı ve çok sayıda karma sergiye katıldı. 1995 Esbank, XII. Yunus Emre Resim Yarışması'nda, "Başarı Ödülü"nü aldı. Değirmenci 2002 yılından beri Yeditepe Üniversitesi Güzel Sanatlar Fakültesi'nde ders vermektedir. Ümit İnatçı, sanatçının üslubu hakkında şunları söylemektedir: """Uzak-Yakın, Liman, Rüzgâr, Az Zaman, Kayıp Manzara... İsmet Değirmenci’nin sergilerinde kullandığı başlıklardır. Muğlak bir mesafenin belirsiz kıyılarından kendine mutlak bir yön arayan ütopik bir gezgin olmayı seçmiştir sanatçı. Şimdi ‘‘bir yer’’dedir; içeride ama uzakta. Yakında ama dışarıda, içeride ama yabancı, şimdi ama sonra... Zaman ve mekân kavramlarının alt-üst olduğu doğa ve kendisi arasında süregelen metafiziksel bir söyleşinin izlerini sürüyoruz bu hallerde. Mevcudiyetin sorgulanmaya başlandığı anda nükseden tinsel bir salınmadır yaşanan. Olmak ya da olmamak değil bir yerde bulunmak ya da bulunmamaktır mesele...""" Dilshod Rakhmatullaev Dilshod Rakhmatullaev (d. 17 Şubat 1989), orta sahada oynayan Özbek millî futbolcudur. Şu anda Nasaf Qarshi takımında oynamaktadır. Dilshod Rakhmatullaev kariyerine 2010 yılında Lokomotiv Taşkent'te başladı. Ocak 2014'te kiralandığı Şanlıurfaspor'dan Temmuz 2014'te ayrıldı. Rakhmatullaev, Temmuz 2014'ün sonunda Lokomotiv'e tekrar katıldı ve 2015 sezonunun sonuna kadar oynadıktan sonra 2016 sezonunda Nasaf Qarshi'ye katıldı. Rakhmatullaev, 29 Ocak 2012 tarihinde BAE ile oynanan hazırlık maçında millî takım formasını ilk kez giydi. En İyi Uluslararası Albüm Premios 40 Principales Ödülü Premios 40 Principales En İyi Uluslararası Albüm Ödülü, ülkenin en iyi popüler radyosu Los 40 tarafından İspanya'da düzenlenen Los Premios 40 Principales'da 2012 yılından beri her yıl verilen ödül. Bugün İspanya'nın en önemli müzik ödülleri arasında kabul edilmektedir. Yılın İngiliz Müzik Videosu Brit Ödülü Yılın İngiliz Müzik Videosu Brit Ödülü Birleşik Krallık'taki plak şirketlerini ve sanatçıları temsil eden İngiliz Fonografik Endüstri (BPI) tarafından verilen bir ödül. Ödül İngiliz ve uluslararası müziğin her yıl ödüllendirildiği Brit Ödülleri'nde sunulmaktadır. Kazananlar ve adaylar; müzik şirketleri, yayıncılar, yöneticiler, ajanslar, önceki kazananlar ve önceden adaylık alan binden fazla üyesi olan Brit Ödülleri oylama akademisi tarafından belirlenir. Ödül ilk olarak 1985 yılında Yılın İngiliz Videosu olarak verildi. 2003'ten 2013'e kadar ödül verilmemiştir. Daha sonra 2014 yılında kategoriler arasında tekrar eklendi ve Twitter üzerinden hashtag'ler aracılığıyla oy verilen hayran ödülüne dönüştü. Ödül, 2019 Brit Ödülleri'nden sonra iptal edildi. Pallavolo Scandicci Pallavolo Scandicci (Savino del Bene Scandicci), İtalyan kadın voleybol takımı. Kulüp, şirketi tarafından 2012 yılında kuruldu. 2012–13 sezonunda Serie B1'de başladı ve sezon sonunda Serie A2'ye yükseldi. Serie A2'de bir sezon geçtikten sonra kulüp 2014 yılında İtalyan birinci ligi olan Serie A1'e çıkmayı başardı. 2018 iHeartRadio Müzik Ödülleri 2018 iHeartRadio Müzik Ödülleri 11 Mart 2018'de Inglewood, California'daki Forum'da gerçekleştirildi. Adaylıklar listesi 10 Ocak 2018 tarihinde de açıklandı. DJ Khaled ve Hailey Baldwin törene ev sahipliği yaptı. Törende aşağıdaki performanslar gerçekleştirildi: 2018 Radio Disney Müzik Ödülleri 2018 Radyo Disney Müzik Ödülleri, 22 Haziran 2018'de Kaliforniya, Los Angeles'taki Dolby Tiyatrosu'nda gerçekleştirildi. Gypsy (müzikal) Gypsy, 1959'da Stephen Sondheim tarafından sözleri yazılan Jule Styne'nin seslendirdiği müzikal. Arthur Laurents'in kitabından uyarlanmıştır. Gypsy, gevşek hareketler sergileyen bir striptizci ve ayrıca "nihai şov dünyasının annesi" diye tabir edilen Çingene Rose Lee'nin anılarını anlatıyor. Rose'un iki kızına bakıp büyütebilmek için sahnede performans göstermesi ve çabalarını konu alıyor ve bu gösteri iş hayatının zorluklarına şefkatli bir bakış açısı katıyor. Genellikle yirminci yüzyılın ortalarında, kitap müzikali olarak adlandırılan bu geleneksel müzikal tiyatro sanat formunun taçlandırıcı başarılarından biri olarak kabul edilir. 2019 Brit Ödülleri 2019 Brit Ödülleri 20 Şubat 2019'da Londra'daki O2 Arena'da gerçekleştirildi. 26 Kasım 2018'de Jack Whitehall, iki yıl üst üste olmak üzere, sunucu olarak açıklandı. Heykeltıraş Sir David Adjayekazananlara verilen Brit heykelciğini tasarladı. Tamta Mhargrdzeli Tamta Mhargrdzeli (Gürcüce: თამთა მხარგრძელი; "translit".: "tamta mh'argrdzeli"; 1195-1254), 1245 ve 1254 yılları arasında Ahlat hükümdarıdır. Ermeni asıllı, Gürcü asil ve ünlü Mhargrdzeli ailesinden İvane Mhargrdzeli'nin kızıdır. Bir asilzadenin kızı olarak dünyaya gelen Tamta’nın tarihte üstlenmiş olduğu rol, babası İvane Mhargrdzeli’nin 1210 yılında, Eyyubilerin yönetimi altındaki Ahlat kentini kuşatmasıyla doğrudan bağlantılıdır. İvane Mhargrdzeli bu kuşatma sırasında Eyyubilere tutsak düşünce, kızı Tamta’yı Salaheddin Eyyubi’nin yeğeni Evhad’la evlendirdi. Bu sırada İvane Mhargrdzeli Gürcü kraliçesi Tamar’ın sarayında önemli askeri ve idari bir konuma sahipti. Tamta’nın evlendiği Evhad Eyyubi birkaç ay sonra ölünce, Tamta ile Evhad’ın haremi, o sırada Şam emiri olan kardeşi Eşref’e kaldı. Tamta bu şekilde Eşref Eyyubi'nin karısı olarak Ahlat’ta kalmaya devam etti. Kocası Eşref, siyasi çıkarları nedeniyle Ahlatt’an çok Cezire’de kalınca, Tamta Ahlat’ta önemli bir figür haline geldi. Ancak Ahlat 1230 yılında el değiştirdi. Celaleddin Harzemşah bu tarihte kenti Eyyubilerden aldı ve Tamta da Harzemşah’la zorunlu bir evlilik yaptı. Celaleddin Harzemşah’ın 1231 yılında ölmesi üzerine Tamta’nın evliliği de son buldu. Bu sırada İvane Mhargrdzeli ölmüş ve onun Gürcü sarayındaki görevlerini oğlu Avag üstlenmişti. Tamta’ da bu zorunlu evliliğin son bulmasının ardından kardeşinin yanına gitti. Bu dönemde Moğol istilası başlamıştı. Moğolların yıkıcılığını önlemek amacıyla Avag Gürcü sarayı adına Moğol yetkililerle müzakere masasına oturdu. Moğollara verilen ödünlere bağlı kalınacağının garantisi olarak Tamta siyasi rehine olarak 1236 yılında Karakurum’a götürüldü. Tamta, yaklaşık dokuz yıl Karakurum’da kaldıktan sonra Moğollar tarafından 1245’te Ahlat’ın yönetimiyle görevlendirildi. Tamta büyük bir olasılıkla Ahlat’ta öldü ve burada gömüldü. Orléans Hanedanı Orléans Hanedanı, Fransa Kralı XIII. Louis'in ikinci oğlu Philippe'e "Orléans Dükü" unvanı verilmesiyle kurulan hanedan. Tarih boyunca hanedanın başkanları Fransa Kralı olmaya çalışmıştırlar. Bunun için Orléans Dükü II. Louis-Philippe Fransız İhtilaline destek vermiştir. Fakat kralın uzak akrabası olduğu için idam edilmiştir. Hanedanın başkanlarından III. Louis-Philippe, 1830'da Kral X. Charles'ın devrilmesiyle I. Louis-Philippe adıyla Fransızlar Kralı oldu. 1848 Devrimi ile devrildi. Hanedan üyeleri 1848'den beri Fransa Tahtında hak iddia etmektedirler. Humanoid Humanoid (; İngilizcedeki "human" [insan] ve"-oid" [benzeyen] birleşiminden; "insansı"), insan olmayanların insan görünümüne sahip olmasıdır. Terimin en erken kaydedilen kullanımı 1870 yılına gitmektedir ve bu terim, Avrupalılar tarafından kolonileştirilen bölgelerdeki yerli halklara atıfta bulunmak için kullanılırken 20. yüzyılda ise insan iskeletine morfolojik olarak benzeyen ancak aynı olmayan fosilleri tarif etmek için kullanılmıştır. Her ne kadar bu terim, 20. yüzyıl biliminde çok fazla kullanılsa da günümüzdeki kullanımı nadirdir. Terim genel olarak belirgin bir şekilde insani özelliklere veya adaptasyonlara sahip herhangi bir şey için kullanılabilir. Bilim kurgu medyası sık sık dünya dışı yaşam biçimlerini yakınsak evrim teorisinin bir yan ürünü olarak humanoid ("insansı") olarak sunar. Victoria (Baden prensesi) Baden Prensesi Victoria ("Sophie Marie Viktoria von Baden"; 7 Ağustos 1862 – 4 Nisan 1930), Kral V. Gustaf'ın eşi olan eski İsveç Kraliçesi. Demokrasinin gelişimi sırasında muhafazakâr bir şekilde politik olarak aktifti ve I. Dünya Savaşı sırasında Alman yanlısı olduğu biliniyordu. Coronation Adası Coronation Adası, Güney Okyanusu'nda Güney Orkney Adaları'nda bulunan bir adadır. Ada, Antarktika Yarımadası'nın kuzeybatısında yer almakta olup Güney Orkney Adaları'nın en büyük adasıdır. Çoğunlukla buzla kaplıdır ve çok sayıda koy, buzul ve tepe noktası içerir. Ada, Amerikalı denizci Kaptan Nathaniel Palmer ve İngiliz denizci Kaptan George Powell tarafından Aralık 1821 tarihinde keşfedildi. Adı, Powell tarafından Britanya Kralı olan IV. George'un taç giyme töreninin onuruna verildi. Terapötik ilaç düzey izlemi Terapötik ilaç düzey izlemi (TDM, "Therapeutic drug monitoring" ya da TİDİ), ilaçların kan plazma konsantrasyonunun ölçülmesi amacıyla yapılan bir klinik farmakoloji işlemidir. "TİDİ", genellikle güven aralığı ("Terapötik aralık") dar olan ilaçlar üzerinde odaklanır. Ortayurt, Erzincan Ortayurt, Erzincan ilinin Merkez ilçesine bağlı bir köydür. Köyün eski adı, 1928 yılı kayıtlarında Pulur olup, Ermenice'de "plur" sözcüğü "höyük" anlamına gelmektedir. Daha önceleri Konakbaşı ve Ürek köyleriyle birlikte mahalle statüsü alarak Değirmenköy merkezli Dörtler adı altında oluşturulan beldeye bağlanan köy, Dörtler'in belediye statüsünün 2008 yılında çıkarılan 6360 sayılı kanunla sona ermesi neticesinde yeniden köy statüsü aldı. Köy, Erzincan il merkezine 19 km uzaklıktadır. 2022-23 UEFA Uluslar Ligi 2022-23 UEFA Uluslar Ligi, UEFA Uluslar Ligi'nin 3. sezonudur. UEFA üyesi 55 millî futbol takımının katıldığı turnuvanın grup aşaması 2 Haziran - 27 Eylül 2022 tarihleri arasında final aşaması ise Haziran 2023 tarihleri arasında oynanacaktır. A, B ve C Ligleri on altışar D Ligi ise 7 takımdan oluşacaktır. A, B ve C Ligleri dörderli 4 gruptan D Ligi ise 1 tane dörtlü ve 1 tane üçlü olmak üzere 2 gruptan oluşturulacaktır. Liglerin oluşumunda 2020-21 UEFA Uluslar Ligi#Genel sıralaması kullanılacaktır. Uluslar Ligi şampiyonu olmak için yine A Ligi grup birincileri arasında finaller düzenlenecektir. Finaller 4 grup birincisi arasından birinin ev sahipliğinde yapılacaktır. Liglerde düşme ve yükselme sistemi uygulanacaktır. Alt liglerin tüm grup birincileri bir üst lige yükselirken grup sonuncuları (C ve D Ligi hariç) bir alt lige düşecektir. D Liginden sadece 2 takım C ligine yükseleceği için C Liginden düşecek 2 takım grup sonuncuları arasındaki düşme play-offları ile belirlenecektir. Gruplarda iki veya daha fazla takımın puan eşitliği durumunda sırasıyla aşağıdaki kriterler uygulanır: Her lig için sıralama kriterleri: Takım sayısı farklı gruplardan oluşan D Ligi için kriterler: A Ligi grup birincileri finallerdeki pozisyonuna göre sıralanır: Avrupa Futbol Şampiyonası elemelerinde kullanılmak üzere genel sıralama kriterleri: 2022-23 UEFA Uluslar Ligi takvimi aşağıdaki gibidir. Kasım-Aralık 2022'de düzenlenecek 2022 FIFA Dünya Kupası nedeniyle maçlar Haziran-Eylül 2022 döneminde oynanacaktır. Arcis-sur-Aube Muharebesi Arcis-sur-Aube Muharebesi (20-21 Mart 1814), Napolyon'un komutasındaki Fransız ordusunun Altıncı Koalisyon Savaşı sırasında Schwarzenberg Prensi Karl Philipp liderliğindeki çok daha büyük bir Koalisyon ordusuyla karşı karşıya geldiği muharebe. Savaşın ikinci gününde, İmparator Napolyon Koalisyon güçlerinin daha üstün sayıda olduğunu fark etti ve hemen geri çekilme emri verdi. Avusturya Mareşali Karl Philipp, Napolyon'un geri çekildiğini fark ettiğinde, Fransızların çoğu muharebeden ayrılmıştı. Koalisyon orduları, kalan Fransız ordusunun güvenli bir şekilde kuzeye çekilmesini engelleyemedi. Bu muharebe, Napolyon'un Saint-Dizier Muharebesi ile Elba'ya sürgün edilmeden bir önceki savaşıydı. Zavodovski Adası Zavodovski Adası, Güney Okyanusu'nda Traversay Adaları'nda bulunan bir adadır. Ada, Güney Georgia Adası'nın 350 km güneydoğusunda yer almakta olup Güney Sandwitch Adaları'nın en kuzeydeki adasıdır. Ada, 1819'da Rus deniz subayı Fabian Gottlieb von Bellingshausen tarafından keşfedildi. Adı, Bellingshausen tarafından geminin kaptanı Teğmen İvan Zavadovski'nin onuruna verildi. Ada, Antarktika'nın yanı sıra en büyük olan yaklaşık bir milyon çift chinstrap penguenine ev sahipliği yapmaktadır. Laurie AdasÄ± Laurie Adası, Güney Okyanusu'nda Güney Orkney Adaları'nda bulunan bir adadır. Ada, Antarktika Yarımadası'nın kuzeybatısında yer almakta olup Güney Orkney Adaları'nın ikinci büyük adasıdır. Ada, Arjantin'e ait Orcadas Üssü'ne ev sahipliği yapmaktadır. Laurie Adası, Kaptanlar George Powell ve Nathaniel Palmer tarafından Güney Atlantik'e 1821'deki seferleri sırasında keşfedildi. I. William (WÃ¼rttemberg) I. William (Almanca: "Friedrich Wilhelm Karl"; 27 Eylül 1781 - 25 Haziran 1864) 30 Ekim 1816'dan ölümüne kadar hüküm süren Württemberg kralı. William'ın tahta çıkacağı sırada Württemberg, 1816'da "Yaz Yaşanmayan Yıl" nedeniyle mahsul sorunları ve kıtlık çekiyordu. Göreve başladıktan sonra, 25 Eylül 1819'da Württemberg Eyaletlerinde bir anayasada onaylanması sonucu kapsamlı reformlar başlattı. 48 yıllık saltanatında Württemberg Krallığı, farklı mezhepsel prensiplerden ve heterojen bir tarım ülkesinden yaratılmış ortak bir kimliğe ve iyi organize edilmiş bir yönetime sahip anayasal bir devlet haline geldi. Napolyon Savaşları sırasında Arcis-sur-Aube'de ve Fère-Champenoise'de Koalisyon güçlerinin yanında yer aldı. Başarılı iç politikasına ek olarak, saltanatı boyunca Alman ve Avrupa dış politikasına odaklandı. Prusya ve Avusturya'nın büyük güçlerinin yanı sıra, Almanya, Bavyera, Saksonya, Hannover ve Württemberg şeklinde üçüncü büyük bir Alman devleti arzuladı. Bu planı hiçbir şekilde başarılı olmasa da, hükümdarlığı boyunca tutarlı bir politika izlemiştir. Ayrıca William, 1848 Frankfurt Anayasasını tanımak zorunda kalan tek Alman hükümdarıydı. 1848 Mart Devrimi'nin başarısız olmasından sonra, liberal imajını devrimden önce ortadan kaldıran onarıcı politikalar izledi. Kral I. William, 1864'de Bad Cannstatt'taki Rosenstein Sarayı'nda öldü ve Württemberg Mozolesi'ne gömüldü. Bitrix24 Bitrix24, 2011 yılında kurulmuş, hizmet olarak yazılım SaaS hizmetleri sağlayan Washington merkezli teknoloji şirketi. Traversay AdalarÄ± Traversay Adaları, Güney Okyanusu'nda Güney Sandwitch Adaları'nın bir parçası olan adalardır. Adalar, Güney Sandwich Adaları'nın kuzey ucunu oluşturmakta olup Zavodovski, Leskov ve Visokoi olmak üzere üç adadan oluşmaktadır. Basecamp Basecamp, 1999 yılında kurulmuş, hizmet olarak yazılım SaaS hizmetleri sağlayan Chicago merkezli teknoloji şirketi. Wrike Wrike, 2006 yılında kurulmuş, hizmet olarak yazılım SaaS hizmetleri sağlayan San Francisco merkezli teknoloji şirketi. 2021-22 UEFA Avrupa Ligi 2021-22 UEFA Avrupa Ligi, UEFA tarafından düzenlenen Avrupa'nın en büyük ikinci futbol organizasyonunun 51. sezonudur. UEFA Avrupa Ligi adı ve formatıyla ise 13. sezondur. Final maçı, Mayıs 2022 tarihinde İspanya'nın Sevilla şehrindeki Ramón Sánchez Pizjuán Stadyumunda oynanacaktır. UEFA tarafından 2021-22 sezonundan itibaren başlamak üzere UEFA Avrupa Ligi'nde aşağıdaki değişikliklerin yapılmasına karar verilmiştir. 2021-22 UEFA Avrupa Liginde UEFA'ya üye 55 ülke federasyonundan 2021-22 UEFA Şampiyonlar Liginden elenerek gelen takımlar dahil toplam 56 veya 57 takım mücadele edecektir. Ülkelerin takım sayılarının belirlenmesi için 2020 UEFA ülkeler sıralaması listesi kullanılmaktadır. Buna Göre: Ülke katsayı puanları 2015-16 ve 2019-20 yılları arasında Avrupa Kupalarında mücadele etmiş ülke takımlarının katsayı puanlarıdır. Aşağıdaki tablo normal dağılım olup 2020-21 UEFA Şampiyonlar Ligi ve 2020-21 UEFA Avrupa Ligi şampiyonlarının durumuna göre değişebilir. Açıklamalar: 32 takım 2020 UEFA kulüp katsayıları'na göre 4 torbaya ayrılır. Takımlar, aynı ülke takımları farklı gruplarda olmak şartıyla dörderli 8 gruba yerleştirilir. Her grupta, takımlar birbirleriyle iç saha ve dış saha olmak üzere toplam 6 maç yaparlar. Gruplarında 1. sırayı alan takımlar bir üst tura devam ederken 2. olan takımlar ara eleme aşaması oynar. 3. olan takımlar UEFA Avrupa Konferans Ligine katılırken 4. sıradaki takımlar Avrupa Kupalarına veda ederler. 2021-22 UEFA Avrupa Ligi Son 16 turundan itibaren takımlar çift maçlı eliminasyon sistemi ile mücadele ederler. (Final hariç) Kura sistemi aşağıdaki gibidir: Von Wegen Lisbeth Von Wegen Lisbeth, Berlin'de 2006 yılında "Fluchtweg" adı altında kurulan bir Alman indie pop grubudur. Grup bir ara "Harry Hurtig" ismini de kullanmıştır. Şarkılarını Almanca seslendiren Von Wegen Lisbeth, orkestra çanı gibi alışılmadık müzik enstrümanları kullanmalarıyla ünlü. 2016 yılından sonra büyük bir çıkış yakalamışlardır. Grubun şarkıları çoğunlukla solist Matthias Rohde tarafından yazılıyor. Rohde, sözleri günlük hayattan ve konuşmalardan esinlenerek yazıyor. Grubun operadan ödünç veya satın aldığı bir Casio klavye veya çelik davulun, grubun müzik tarzını ifade ettiği söylenebilir. Clickup ClickUp, 2017 yılında kurulmuş, hizmet olarak yazılım SaaS hizmetleri sağlayan San Francisco merkezli teknoloji şirketi. Teamwork.com Teamwork.com, 2017 yılında kurulmuş, hizmet olarak yazılım SaaS hizmetleri sağlayan Avrupa Birliği merkezli teknoloji şirketi. Jira Jira, 2002 yılında kurulmuş, hizmet olarak yazılım SaaS hizmetleri sağlayan Asia-Pacific (APAC), Australasia merkezli teknoloji şirketi. Todoist Todoist, 2006 yılında kurulmuş, hizmet olarak yazılım SaaS hizmetleri sağlayan Londra merkezli teknoloji şirketi. Leskov Adası Leskov Adası, Atlantik Okyanusu'nda Traversay Adaları'nda bulunan bir adadır. Ada, Visokoi Adası'nın yaklaşık 35 km batısında yer almaktadır. Ada, 1819'da Rus deniz subayı Fabian Gottlieb von Bellingshausen tarafından keşfedildi. Tandırlı, Erzincan Tandırlı, Erzincan ilinin Merkez ilçesine bağlı bir köydür. Köyün eski adı, 1928 yılı kayıtlarında Lerdos olup, Ermenice'de "lerdots" sözcüğü "metruk yerler" anlamına gelmektedir. Köy, Erzincan il merkezine 21 km uzaklıktadır. Scoro Scoro, 2013 yılında kurulmuş, hizmet olarak yazılım SaaS hizmetleri sağlayan Chicago merkezli teknoloji şirketi. Visokoi Adası Visokoi Adası, Atlantik Okyanusu'nda Traversay Adaları'nda bulunan bir adadır. Ada, Zavodovski Adası'nın güneybatısında yer almaktadır. Ada, 1819'da Rus deniz subayı Fabian Gottlieb von Bellingshausen tarafından keşfedildi. NetSuite NetSuite, 1998 yılında kurulmuş, hizmet olarak yazılım SaaS hizmetleri sağlayan San Francisco merkezli teknoloji şirketi. Ãœrek, Erzincan Ürek, Erzincan ilinin Merkez ilçesine bağlı bir köydür. Köyün eski adı, 1902 yılı kayıtlarında Urek olup, Ermenice'de "Korucuk" anlamına gelmektedir. Daha önceleri Konakbaşı ve Ortayurt köyleriyle birlikte mahalle statüsü alarak Değirmenköy merkezli Dörtler adı altında oluşturulan beldeye bağlanan köy, Dörtler'in belediye statüsünün 2008 yılında çıkarılan 6360 sayılı kanunla sona ermesi neticesinde yeniden köy statüsü aldı. Köy, Erzincan il merkezine 18 km uzaklıktadır. FÃ¨re-Champenoise Muharebesi Fère-Champenoise Muharebesi (25 Mart 1814) Altıncı Koalisyon Savaşı sırasında Fransız mareşalleri Auguste de Marmont ve Édouard Mortier liderliğindeki iki İmparatorluk Fransız kolordu ve Koalisyon güçleri Avusturya İmparatorluğu, Prusya Krallığı, Württemberg Krallığı ve Rus İmparatorluğu'un süvarilerden oluşan daha sonra büyük bir takviye birliğinin katılımıyla gerçekleşen savaş. Schwarzenberg prensi Mareşal Karl Philipp önderliğindeki Koalisyon ordusu süvarileri Fransız topçu birliklerini yok ettikten sonra Fransız mareşaller Marmont ve Mortier geri çekilmek zorunda kaldı. Yakın bir konvoya eşlik eden Michel-Marie Pacthod yönetimindeki Fransız Ulusal Muhafızların iki kanadı da saldırıya uğradı ve Bannes Savaşı'nda yok edildi. 20-21 Mart 1814'te Arcis-sur-Aube Muharebesi'nde yenildikten sonra İmparator I. Napolyon doğuya çekildi. I. Napolyon, doğu tarafından Koalisyon ordularının tedarik hatlarını keserek Paris'ten uzaklaştırmayı umuyordu, ancak Karl Philipp'in ordusu bunun yerine batıdan Paris'e doğru ilerlemeye başladı. Bu arada geri çekilen Marmont ve Mortier, Prusya mareşali Gebhard Leberecht von Blücher'in Müttefik ordusu tarafından takip edilen Napolyon'a katılmak için ilerledi. İki mareşal Fère-Champenoise yakınlarından doğuya doğru ilerlediklerinde beklenmedik bir şekilde batıya giden Karl Philipp ve güneye doğru ilerleyen Blücher birlikleriyle karşılaştı. Bir tuzağa doğru yürüdüklerini fark eden Fransızlar, batıya çekilmeye başladı. Altı saatlik düzenli bir ilerleyişten sonra, ani şiddetli bir yağmur fırtınası, Fransız ayak takımı askerlerinin tüfeklerini ateşlemesini güçleştirdi ve Koalisyon süvari birlikleri bu durumdan faydalanarak muazzam üstünlüğü sağladı. Marmont ve Mortier kolorduları yıpranırken, Paris'in Müttefikler tarafından ele geçirilmesi kaçınılmazdı ve bu savaştan sonra 30 Mart'ta ki Paris Muharebesi gerçekleşti. Abby Aldrich Rockefeller Abigail Greene Aldrich Rockefeller (Ekim 26, 1874 – Nisan 5, 1948) Amerikalı bir sosyalist ve hayırseverdi. Finansçı ve hayırsever John D. Rockefeller Jr. ile olan evliliği sayesinde Rockefeller ailesinin önemli bir üyesiydi. "Ailedeki kadın" olarak anılırsa, Kasım 1929'da New York'ta 53. Sokakta Modern Sanat Müzesi'nin kuruluşunun itici gücü olduğu biliniyordu. https://web.archive.org/web/20071014042959/http://findarticles.com/p/articles/mi_m1026/is_5_166/ai_n9505400 Su hattÄ± Su hattı, bir geminin gövdesinin, suyun yüzeyiyle buluştuğu çizgidir. Spesifik olarak, aynı zamanda uluslararası yük hattı ve Plimsoll hattı olarak da bilinen, geminin su çekimini ve belirli su türleri ile sıcaklıklar için kaldırma kuvvetini özellikle ortaya çıkabilecek dalgalara karşı güvenli bir şekilde korumak için yüklenebileceği yasal sınırı belirten özel bir işaretin adıdır. Değişen su sıcaklıkları bir geminin su çekimi etkileyecektir, çünkü ılık su soğuk sudan daha az yoğundur ve daha az kaldırma kuvveti sağlar. Aynı şekilde tatlı su, tuzlu su veya deniz suyundan daha az yoğundur ve kaldırma kuvveti üzerinde aynı azaltıcı etkiye sahiptir. Deplasman gövdeli gemiler için tekne hızı, diğer şeylerin yanı sıra, su hattı boyu ile belirlenir. Bir yelkenli teknede su hattı uzunluğu teknenin eğimine göre büyük farklılıklar gösterebilir ve bu dinamik teknenin hızını etkileyebilir. Su hattı, gemi gövdesinde gemi normal bir pozisyonda durduğunda suyun yüzeyine paralel olan herhangi bir çizgiyi de ifade edebilir. Feth-i Bülend sınıfı zırhlı korvet "Feth-i Bülend" sınıfı, 1860'larda ve 1870'lerde Osmanlı donanması için inşa edilmiş iki zırhlı savaş gemisini içeren bir gemi sınıfıdır. Sınıftaki ilk gemi "Feth-i Bülend", Birleşik Krallık'ta inşa edildi ve Haliç'teki Tersane-i Amire'de inşa edilen ikinci gemi "Mukaddeme-i Hayr" için temel görevi gördü. Gemilerin tasarımı daha önce yine Birleşik Krallık'ta inşa edilen "Avnillah" sınıfına dayanıyordu. Ortadan bataryalı zırhlı korvetler "Feth-i Bülend" ve "Mukaddeme-i Hayır" ana silah olarak kazamatlarda yer alan namludan dolma dört 222 mm Armstrong top taşımaktaydı. Her iki gemi de 1877-1878 Rus-Osmanlı Savaşı sırasında hizmet verdi ve Karadeniz'deki Rus kuvvetlerine karşı operasyon yaptı. "Feth-i Bülend" bir Rus gemisi ile sonuçsuz bir çatışmada yer aldı. Her iki gemi de Sohum limanına amfibi bir saldırıyı destekledi. Savaştan sonra, her iki gemi de yedeğe alındı ve Osmanlı-Yunan Savaşı'nın başlangıcında seferber edildikleri 1897'ye kadar başka bir faaliyette bulunmadı. 1897'de savaşın başlangıcında Osmanlı filosunun geri kalanı gibi her iki gemi de kötü durumdaydı ve savaşta saldırı rolü de kullanılamadı. Savaş bittikten sonra "Feth-i Bülend" yeniden inşa edildi ancak "Mukaddeme-i Hayr" modernizasyona uygun olmayacak kadar kötü durumdaydı. "Feth-i Bülend", Birinci Balkan Savaşı sırasında Selanik'te görev yaptı ve Ekim 1912'de bir Yunan torpido botu tarafından batırıldı. "Mukaddeme-i Hayr", önce eğitim gemisi daha sonra kışla gemisi olarak söküldüğü 1923'e kadar görevde kaldı. Abdülaziz, 1861 yılında tahta çıkmasının ardından 1853-1856 yılları arasında gerçekleşen Kırım Savaşı'nda ağır kayıplar veren Osmanlı donanmasını güçlendirmek için bir gemi inşa programı başlattı. Program, Osmanlı İmparatorluğu'nun zayıf mali kaynakları ile sınırlı olması sebebiyle Birleşik Krallık ve Fransa'daki tersanelerden sipariş edilen birkaç zırhlı savaş gemisi ile sınırlı kaldı. Donanma, 1867'de Thames Iron Works'e "Feth-i Bülend"in siparişini verdi. "Feth-i Bülend" sınıfının tasarımı, daha önceki aynı tersanede inşa edilen "Avnillah" sınıfı tasarımına dayanıyordu. Sınıfın ikinci üyesi olan "Mukaddeme-i Hayr", 1868'de Tersane-i Amire'den sipariş edildi. 1860'larda ve 1870'lerde zırhlı gemi teknolojisindeki hızlı gelişim, silah güçlerinin artışı ve bu silahlara karşı koyacak daha modern zırh türlerinin geliştirilmesi sebebiyle bu tasarımlar hizmete girdikleri andan itibaren eskimişlerdi. "Feth-i Bülend", dikeyler arası 72,01 m uzunlukta, 11,99 m genişlikte ve 5,51 m su çekimindeydi. Gövde demir ile inşa edilmişti ve normal yükte 2 bin 762 metrik ton deplasmanı vardı. Mürettebatı 16 subay ve 153 denizciden oluşuyordu. Gemi gücünü tek pervaneyi çeviren yatay bileşik buhar motorundan alıyordu. Buhar, gemi ortasındaki tek bacayı kullanan altı adet kömür yakıtlı kutu kazan tarafından sağlanıyordu. İnşa edildiği haliyle motorun ürettiği 3 bin 250 beygir gücü (2.420 kW) gemiyi 13 deniz mili (24 km/sa) hıza ulaştırabiliyordu. 1877 yılında "Feth-i Bülend" sadece 10 deniz mili hıza ulaşabiliyordu. Yıllarca süren kötü bakım sebebiyle 1892 itibarıyla her iki geminin de hızı 8 deniz miline (15 km/sa) kadar düşmüştü. "Feth-i Bülend" sınıfı gemiler 600 ton kömür taşıyabiliyorlardı ve ilave yelken teçhizatları vardı. "Feth-i Bülend" ve "Mukaddeme-i Hayr", orta kısımlarında her iki yanda ikişer adet kazamata monte edilmiş dört adet namludan dolumlu 220 mm Armstrong top taşımaktaydı. Silahların konumu, her şartta iki topun doğrudan ileri veya her bir yana direkt olarak ateş etmesine izin veriyordu. Kazamatlar kalın zırh korumasına sahipti, top bataryası 222 mm'lik demir zırha sahipti. Kazamatların üst kısmında ise 150 mm'lik daha ince bir zırh vardı. Gövdede su hattının 60 cm üstüne ve 120 cm altına uzanan tam bir zırhlı kemer vardı. Su üstü kısımda zırh 222 mm, su altında ise 150 mm kalınlığındaydı. 1882'de "Mukaddeme-i Hayr" bir çift 87 mm Krupp top, iki 63,5 mm Krupp top, iki 37 mm top ve iki 25,4 mm Nordenfelt topu eklenerek biraz modernize edildi. "Feth-i Bülend", 1890'da bir Nordenfelt topu hariç aynı silahlarla modernize edildi. "Feth-i Bülend" 1903-1907 yılları arasında Cenova'daki Ansaldo tersanelerinde çok daha geniş çapta modernize edildi. Gemi, Tersane-i Amire tarafından üretilen bir çift su borulu kazanla yeniden donatıldı ve bu sayede son hızı 9 deniz miline (17 km/sa) ulaştı. Tüm silahlar tamamı Krupp tarafından üretilen yeni, hızlı ateş eden toplarla değiştirildi. Dört 15 cm SK L/40 top kazamatlara, altı 75 mm ve altı 57 mm top üst güverteye monte edildi. Gemi mürettebatı 220 kişiye çıkarıldı. "Feth-i Bülend" hizmete girdikten sonra, 1866-1869 Girit İsyanı sonrasında adanın yatıştırılmasına yardım etmesi için Girit'e gönderildi ancak Hobart Paşa komutası altındaki Osmanlı filosu, bu dönemde büyük ölçüde pasif kalmıştır. "Feth-i Bülend" ve "Mukaddeme-i Hayr", 1877-1878 Rus-Türk Savaşı sırasında, Karadeniz'deki Rus kuvvetlerine karşı yoğun faaliyet gösterdi. Özellikle Kafkasya'daki Osmanlı ordusunu desteklemek üzere Rus kıyı pozisyonlarını birçok kez bombaladılar. Ayrıca Mayıs 1877'de Sohum limanına yapılan bir amfibi saldırıyı desteklediler. 23 Temmuz'da "Feth-i Bülend", Rus silahlı vapur "Vesta"yla, her iki geminin de hafif hasar aldığı ve "Vesta"nın kaçtığı sonuçsuz bir çatışmaya girdi. Bu esnada "Mukaddeme-i Hayr", limanın savunulmasına yardımcı olmak için Tuna'nın ağzındaki Sulina'ya transfer edilmişti. Kasım ayında "Mukaddeme-i Hayr" ve diğer birçok demir zırhlı, Rusların dış limanı mayınlama girişimine engel oldu. Savaştan sonra her iki gemi de İstanbul'a gelerek Haliç'te demirledi. 1880'lerin başında biraz modernize edildiler. Şubat 1897'de Osmanlı-Yunan Savaşı'nın başlangıcında Osmanlı filosunda yapılan bir teftiş, her iki "Feth-i Bülend" sınıfı gemi de dahil olmak üzere donanmadaki gemilerin neredeyse hiçbirinin Yunan donanmasına karşı mücadeleye uygun olmadığını ortaya çıkardı. Yunanistan ile savaşın sona ermesinin ardından hükûmet bir donanma yeniden yapılanma programı başlatmaya karar verdi. "Feth-i Bülend" 1903-1907 yılları arasında Cenova'da Ansaldo Tersanesi tarafından yeniden inşa edildi, ancak "Mukaddeme-i Hayr" ise yeniden inşa edilmedi. "Feth-i Bülend", 1911-1912 yıllarındaki Trablusgarp Savaşı ve 1912'deki Birinci Balkan Savaşı sırasında Selanik'te bir koruma gemisi olarak görev yaptı. Balkan Savaşı sırasında topları, limanın savunmasını güçlendirmek için çıkarılarak karadaki mevzilere yerleştirildi. "Feth-i Bülend" 31 Ekim 1912'de bir Yunan torpido botu tarafından batırıldı. "Mukaddeme-i Hayr", 1911'den itibaren eğitim gemisi; 1914'ten sonra ise kışla gemisi olarak ikincil rollerde kullanıldı. 1923 yılında görevden alınarak hurdaya ayrıldı. Thames Ironworks and Shipbuilding Company Thames Ironworks and Shipbuilding Company, Limited, Thames Nehri'nin ağzında yer alan bir tersane ve demir-çelik işletmesiydi. Ana faaliyeti gemi inşasıydı, ama aynı zamanda inşaat mühendisliği, deniz motorları, vinçler, elektrik mühendisliği ve otomobiller gibi çeşitli alanlarda çalışmaktaydı. Şirket 1850'lerde Isambard Kingdom Brunel tarafından tasarlanan Tamar Nehri üzerindeki Kraliyet Albert Köprüsü için demir aksam üretmesi ve dünyanın ilk demir savaş gemisi HMS "Warrior"ı 1860'larda inşa etmesi ile ünlüydü. Açık kaldığı süre boyunca 144 savaş gemisi ve çok sayıda başka gemi üretti. 1911'de yeni sipariş bulunmamasıyla ilgili olarak Amiralliğin Birinci Lordu olan Winston Churchill'e dilekçe verdi. Bu dilekçe başarısız oldu ve tersane 1912'de kapatılmak zorunda kaldı. İki yıl içinde Birleşik Krallık, Alman İmparatorluğu ile savaşa girdi ve tersanenin son büyük gemisi Jutland Muharebesi'nde yer aldı. Ölümcül Kimlikler Ölümcük Kimlikler Amin Maalouf'un 1998 tarihli bir kitabı. Amin Maalouf bu eserinde, kişinin kimliğini dini, etnik, kültürel hangi nedenlerle seçtiğini, bunu seçerken içinde bulunduğu toplumun kendisine bakışının etkisini ve kimlik çatışmalarını anlamdırmaya çalışıyor. İnsanın tek bir aidiyet ilişkisini temel alarak kimliğini tanımlamada her zaman başarılı olamayacağını belirten eser, kimlik ve aidiyet ilişkisini de tanımlamaya çalışıyor. Nyquist filtresi Nyquist filtresi televizyon yayıncılığında, alıcılarda kullanılan bir elektronik filtre türüdür. Filtre adını İsveçli mühendis Harry Nyquist'ten (1889-1976) almıştır Televizyon yayıncılığında video bilgisi taşıyıcı sinyali genlik modülasyonu tekniği ile modüle eder. Klasik genlik modülasyonunda taşıyıcı sinyal frekansının iki tarafında simetrik birer bilgi bandı oluşur. Ülkemizde kullanılan CCIR B Sisteminde bilgi (video) bant genişliği 5 MHz. dir. Bu durumda radyo frekans bandı taşıyıcının iki tarafında beşerden toplam 10 MHz. lik bir banttır. Her televizyon kanalının (ses hariç) en az on MHz. bant genişliğine sahip olması gerekir. Ancak televizyon yayıncılığına ayrılmış olan frekans bölgesi sınırlıdır. Mesela VHF-3 bölgesi 174-230 MHz. arasında, UHF-4 ve UHF-5 bölgeleri ise 470-853 MHz. arasındadır. Yer vericileri vasıtasıyla yayın yapan bütün yayıncıların bu bandı birbirlerine zarar vermeden paylaşmaları gerekir. 10 MHz.lik radyo frekans bantları ile yayın yayın yapıldığı takdirde VHF-3 e 5 kanal, UHF e ise 38 kanal sığdırılabilir. Yayıncı ve verici istasyon sayısının sürekli olarak artması sebebiyle kullanılabilecek kanal sayısının da artırılmasını sağlayacak olanaklar araştırılmıştır. Taşıyıcı sinyal frekansının iki tarafında oluşan bilgi bantları simetriktir. (Radyo frekans spektrumundaki bu bantlara yan bant denilir.) Yani bu iki bilgi bandında aynı bilgi bulunmaktadır. Kanal genişliğini daraltmak için akla gelebilecek en basit çözüm batların birinin filtre vasıtasıyla bastırılması ve kanal genişliğinin yarıya düşürülmesidir. Ancak bu teknik olarak mümkün değildir. Çünkü taşyıcıyı olduğu gibi geçirip buna komşu bandı olan olduğu gibi bastıracak bir filtre yapılamaz. Ayrıca sert karakteristikli filtreler grup gecikme bozukluğu denen ve görüntüyü bozan bir soruna da yol açar. Bu sebeple vericilerde Artık Yan Bant filtresi adını alan daha yumuşak karakteristikli filtreler kullanılır. Buna göre yan bantlardan biri olduğu gibi geçer. Ayrıca taşıyıcı frekans ve diğer bandın bir bölümü de bastırılmadan geçer. Yan bandın daha öte bölümü ise yumuşak bir karakteristik ile bastırılır. Genlik modülasyonun bu türüne bazen "Artık Yan Bant Modülasyonu" denilir. Artık yan bant fitresinin kullanılmasının sağladığı avantaj açıktır. Ne var ki yan bantlardan birinin kısmen süzülmesi alıcıda sorunlara yol açar. Demodülasyon sırasında 0-0.75 MHz arasındaki bölge ile 1.25-5.75 MHz arasındaki bölge farklı güçlerde demodüle edilir. Özetle görüntü sinyalinin yüksek frekanslı bileşenleri (ayrıntılı görüntü) alçak frekanslı bileşenlere göre daha düşük genlikli olur. Bu da renklerin soluk olması, ayrıca renksiz sahnelerde de çok ayrıntılı görüntülerin az ayrıntılı görüntülerden daha silik olması sonucunu doğurur. Bu istenmeyen durum alıcılarda Nyquist eğimli ara frekans filtrelerinde çözülür. Bu filtreler ara frekans taşıyıcısını (B/G sisteminde 38.9 MHz.) 3 dB bastırır. Buna karşılık 1.25 MHz.-5.75 MHz. arasına denk gelen bölgede bastırma yoktur. Bu ters yönlü bastırma sayesinde demodülasyon sonrasında orijinal frekans karakteristiği elde edilir. Cicerale Cicerale İtalya'nın Campania bölgesine bağlı Salerno ilinde bulunan bir komündür. Komünün nüfusu 28 Şubat 207 tarihi itibarıyla 1,202'dir. Affile Affile, İtalya'nın Lazio bölgesine bağlı Roma ilinde bulunan bir komündür. Komünün nüfusu 30 Nisan 2017 tarihi itibarıyla 1.506'dır. Feyzioğlu Feyzioğlu bir soyadı olup şu şahısların soyadıdır: Fevzioğlu Fevzioğlu bir soyadı olup şu şahısları aittir: Nazmi Kozak Nazmi Kozak (6 Mart 1962), akademisyen, yazar, editör ve sözlü tarih araştırmacısı. Afyonkarahisar'ın Sultandağı ilçesine bağlı Yeşilçiftlik Kasabasında doğdu (1962). Çukurova Üniversitesi'nden lisans (1986), Hacettepe Üniversitesi’nden yüksek lisans (1991) ve Dokuz Eylül Üniversitesi’nden Turizm İşletmeciliği dalında doktora dereceleri aldı (1996). Nazmi Kozak akademik yaşamda ilk olarak 1997-2001 yılları arasında Başkent Üniversitesi’nde çalıştı, 2001 yılından itibaren de Anadolu Üniversitesi’nde görev yapmaktadır. 2006 yılında Doçent, 2011 yılında Profesör oldu. Yayıncılık çalışmalarına 1990 yılında "Anatolia: Turizm Araştırmaları Dergisi"’ni yayımlayarak başladı. Türkiye’nin turizm alanında en uzun süreli yayımlanan dergisidir. "Anatolia: Turizm Araştırmaları Dergisi", ulusal ve uluslararası alanda 10’a yakın indeks ve veri tabanı tarafından taranıyor. 1997 yılında "Anatolia: An International Journal of Tourism and Hospitality Research" dergisini yayımlamaya başladı. Bu dergide kardeşi Metin Kozak ile eş editörlük yapıyor. Bu dergi 2011 yılından itibaren İngiltere’de faaliyet gösteren Francis and Taylor yayıncılık firması tarafından yayımlanıyor. Dergi Emerging Sources Citation Index tarafından taranıyor. Nazmi Kozak aynı zamanda 2000 yılından bu yana online ortamda "Akademik Turizm Bülteni"’ni yayımlıyor. Söz konusu Bülten 21 yıldır aylık olarak yayımlanıyor. "Akademik Turizm Bülteni"’nde, turizm alanındaki yük sek lisans, doktora öğrencileri, araştırmacılar ile turizm alanındaki akademisyenlere yönelik haberler yer alıyor. Bülten -posta ortamında her ay yaklaşık 7 bin kişiye ulaşıyor . Nazmi Kozak tarafından düzenlenen etkinlikler arasında; Lisansüstü Turizm Öğrencileri Araştırma Kongresi (2002-2020), Disiplinlerarası Turizm Araştırmaları Kongresi (2010-2017), Rekreasyon Araştırmaları Kongresi (2012-2020), World Conference for Graduate Research in Tourism, Hospitality & Leisure (2006-2020) ve Interdisciplinary Tourism Research Conference (2010-2020) yer alıyor. Nazmi Kozak, 2009 yılından bu yana Uluslararası Turizm Karikatürleri Yarışması’nı düzenliyor. Yarışma gençler ve yetişkinler olmak üzere iki kategoride düzenleniyor. Her yıl düzenli olarak gerçekleştirilen yarışmaya ortalama 65 ülkeden 700 dolayında karikatür sanatçısı 1200 eser gönderiyor . 2012-2015 yılları arasında Anadolu Üniversitesi’nde gerçekleştirilen Türkiye Turizmi Sözlü Tarih Araştırması ’nın koordinatörlüğünü yürüttü. 21 araştırmacının yer aldığı bu proje kapsamında 1940-2015 yılları arasında Türkiye’de turizm alanında faaliyet göstermiş 523 kişiyle sözlü tarih araştırması yürütülerek, 700 saatlik görüntü ve ses kayıtlı sözlü tarih görüşmesi yapıldı. Görüşmelerin deşifreleri on cilt ve 7438 sayfa olarak yayımlandı . Söz konusu sözlü tarih görüşmeleri Nazmi Kozak’ın kendi girişimleri Turizm Tarihi Platformu adı altında halen devam ettiriliyor. Nazmi Kozak’ın diğer bir girişimi de kardeşi Metin Kozak ile koordinatörlüklerini yürüttükleri "Türkiye Turizm Ansiklopedisi" çalışmasıdır . Çalışma kapsamında 32 bölüm editörü destek vermekte, ansiklopedi çalışmasında yedi bin dolayında maddenin yer alması öngörülüyor. Ansiklopedi çalışmasına 2016 yılında başlandı, ansiklopedinin 2021 yılında tamamlanması öngörülüyor. Nazmi Kozak ve kardeşi Metin Kozak tarafından yürütülen bir diğer çalışma da ""Türk Turizmine Kanat Gerenler"" biyografi çalışmasıdır. Toplamı altı ciltten oluşan bu biyografi çalışmasında son 100 yılda Türkiye’de turizm, seyahat, yeme-içme, konaklama, ulaştırma gibi alanlarda kayda değer çalışmalarda bulunmuş 250 dolayında kişinin, her biri üç bin sözcükten oluşan biyografileri yer alıyor. Biyografi çalışmaları kapsamında yayımlanan kitapların konuları; "cilt-1: Öncü Turizm Eğitimci ve Araştırmacılar, cilt-2: Konaklama İşletmecileri, cilt-3: Seyahat İşletmecileri, cilt-4: Gastronomi ve Eğlence İşletmecileri, cilt-5: Kadın Turizmciler ve cilt-6: Kamu ve Meslek Kuruluşları Yöneticileri, Turist Rehberleri, Ulaştırma İşletmecileri ve Diğerleri”" başlıklarından oluşuyor. Nazmi Kozak'ın koordinatörlüğünü yürüttüğü bir etkinlik de "Akademik Turizm Eğitimi Arama Konferansları"' dır. Metin Kozak ile koordinatörlüğünü yürüttüğü bu etkinlik şimdiye kadar 15 kez düzenlendi. Şimdiye kadar gerçekleştirilen konferanslarda incelenen konular şunlardır: “Lisans Düzeyindeki Turizm Programları”, “Lisansüstü Düzeylerdeki (yüksek lisans ve doktora) Turizm İşletmeciliği Programları”, “Disiplin Olarak Turizmin Bilimsel Konumu”, “Turizm Konulu Akademik Ders Kitapları”, “Turizm Alanında Doçentlik Sınavları: Disiplinlerarası Bir Alanda Niteliğin ve Başarının Ölçütleri Neler Olmalı?” “Rekreasyon Yönetimi ve Rekreasyon Bölümlerinin Amacı Ne Olmalı?”, “Gastronomi Eğitimi Arama Konferansı”, “Turizmde Personel İstihdamı Akademi-Sektör İşbirliği (Seyahat Acentacılığı), Turist Rehberliği Eğitimi”, “Örgün ve Yaygın Eğitimde Eko-Turizm Bilincinin Geliştirilmesi”, “Turizm Sektöründeki Krizin Kapadokya Eksenindeki Yönetimi", "KKTC Turizminin Geçmişi”, “Mevcut Durumu ve Gelecekle İlgili Vizyonunun Belirlenmesi”, “21. Yüzyılda Turizm ve Otelcilik Eğitimi", "Doğa Turizmi Arama Konferansı ve Pınarbaşı Çalıştayı”, “Turizm Fakültelerinin Akademik Yapılanması Nasıl Olmalıdır? ” Türkiye Turizmi Sözlü Tarih Araştırması kapsamında hazırlanan 10'uncu cilt "Dünden Bugüne Türkiye'de Turizm (Kurumlar, Kuruluşlar, Turizm Bölgeleri, Meslekler) başlığı altında Nazmi Kozak'ın koordinasyonu ve editörlüğünde hazırlandı. Hazırlayan ve editör olarak yayımlanan diğer çalışmaların ikisi Eskişehir ile ilgilidir. Bunlar; “"Dünden Bugüne Eskişehir’de 14 İşletmenin Öyküsü”" ve "“Dünden Bugüne Eskişehir ve Yöresindeki 16 Etkinliğin Öyküsü (Festivaller, Şenlikler, Özel Günler”" başlıklarında yayımlanırken, bu alandaki son kitap ""Dünden Bugüne Ankara (Otel, Lokanta, Pastane, Turizm)”" başlığı altında yayımlandı. Nazmi Kozak'ın şehir ve kurum tarihi ile ilgili çalışmaları halen etmektedir. 1. Turist Rehberleri Birliği (TUREB), Turizm Eğitimi Ödülü, 2011 2. Mersin Üniversitesi, 25 Yılda Türkiye Turizmine Damga Vuranla Ödülü (Editör; Anatolia: Turizm Araştırmaları Dergisi)., 2004 3. Türkiye Turizm Yatırımcıları Derneği, Turizm Araştırma Ödülü – 2002 4. Balıkesir Üniversitesi, Turizm İşletmeciliği ve Otelcilik Yüksekokulu, Türkiye Turizmine Hizmet Ödülü, 2001 5. Turizm Yazarları, Editörleri ve Gazetecileri Derneği (TUYED), Turizme Hizmet Özel Ödülü, 1998 Nazmi Kozak’ın yazar veya editör olarak adının yer aldığı kitap sayısı 80 olup, 25’i uluslararası olmak üzere 200 dolayında makalesi bulunuyor. Yazdığı veya editörlüğünü yaptığı bazı kitapların listesi aşağıdaki gibidir : Semih Argeşo Sait Semih Argeşo, (d. 1916 - ö. 2010), Türk kemancı. Kırk beş yıl İstanbul Devlet Senfoni Orkestrası'nın başkemancılığını yapmıştır. 1916 yılında doğdu. Son Osmanlı Meclis-i Mebusanında ve TBMM 1. Dönem milletvekilliği yapmış asker Ömer Lütfi Argeşo ile Tophane müşiri Ahmet Fethi Paşa'nın torunu Fatma Saide Hanım'ın oğludur. Müzikle ailesi sayesinde tanıştı. Babası flüt, annesi, teyzeleri ve kızkardeşi piyano çalardı. 1923 yılında Galatasaray Lisesi'ne kaydoldu. Buradaki eğitimi devam ederken 1928 yılında Arnold Zirkin ile keman eğitimine başladı. Öğrencilik yıllarında İz-Caz isimli bir okul orkestrasının kurucuları arasında yer aldı. On yıl sonra okuldan ayrılıp tamamen müziğe yöneldi. İstanbul Belediye Konservatuvarı’nda Seyfettin Asal ve Karl Berger'in öğrencisi oldu. Karl Berger'in teşviki ile 1935 yılında Viyana’ya giderek Viyana Müzik Akademisi’nde Gottfried Fiest ile çalıştı. 1940 yılında Türkiye’ye döndü. Bir yıl Cumhurbaşkanlığı Senfoni Orkestrası'nda keman çaldı; Ankara Devlet Konservatuvarı’nda keman öğretmenliği yaptı. Askerlik görevi nedeniyle ayrıldı. Devam eden II. Dünya Savaşı'ndan ötürü üç yıl süren askerlik görevinin ardından terhis olduğunda, yeni kurulan İstanbul Şehir Orkestrası’nın başkemancısı oldu. Sonradan İstanbul Devlet Senfoni Orkestrası'nda dönüşen bu orkestrada 1982 yılında emekli oluncaya kadar başkemancılığı sürdürdü. İ Ayrıca 1949 yılında düzenli yayına geçen İstanbul Radyosu’nda ""İstanbul Radyosu Salon Orkestrası""'nı, ardından ""Semih Argeşo ve Yedi Kemanı"" adlı topluluğu kurdu ve yönetti. Semih Argeşo, İstanbul Şehir Orkestrası kemancılarından Semine Hanım ile evlenmiş; bir süre Nişantaşı'nda Şair Nigar Sokak'taki bir konakta Semine Hanım babası Ahmet Reşit Rey, kardeşleri Cemal ve Ekrem Reşit Rey ile birlikte yaşamıştır. 1965'te eşi Semine Hanım'ı kaybeden Argeşo, 1974'te Asiye Yetkin ile ikinci evliliğini yaptı. 2010 yılında öldü. Lando Norris Lando Norris İngiliz-Belçika uyruklu Formula 1 sürücüsüdür. 2017 Formula 3 Avrupa Şampiyonası şampiyonudur. 2019 Abdu Dhabi Grand Prix'inden beri McLaren sürücüsüdür. † Test sürücüsü olduğu için puan alamadı. † Yarışın %90'ını tamamladığı halde yarış dışı kalan pilotlar, yarışı tamamlamış olarak kabul edilir. Alexander Albon Alexander Albon Ansusinha (Tayca: อน อังศุ สิงห์, 23 Mart 1996) Formula 1'de Red Bull Racing için yarışan Tay-İngiliz sürücü. 2019 sezonunun ilk yarısında Toro Rosso için yarışmış, sonrasında ise Pierre Gasly yerine Red Bull Racing takımına geçmiştir. 2019 Formula 1 sezonunu 92 puanla sekizinci sırada bitirmiştir. 2020 sezonunda da Red Bull Racing ile yarışacaktır. Aracının numarası 23'tür. 2018 yılı Formula 2 sürücü sıralamasında turnuvasında diğer Formula 1 pilotları George Russell ve Lando Norris'in arkasında üçüncü olmuştur. Chromatica Chromatica, Amerikalı şarkıcı Lady Gaga'nın altıncı stüdyo albümüdür. Orijinal yayınlanma tarihi 10 Nisan 2020 olmasına rağmen COVID-19 pandemisi yüzünden yedi hafta sonrasına, 29 Mayıs 2020 tarihine ertelendi. "Chromatica", Gaga'nın beşinci stüdyo albümü "Joanne"den (2016) sonra çıkan ilk stüdyo albümüdür. Şarkıcı, albüm için "kesinlikle elektronik müzik aşkı" olarak bir tanım yaptı, bu yüzden birçok elektronik müzik yapımcısı ile çalışmaya başladı. BloodPop, Burns, Axwell ve Tchami gibi isimlere albümde yer verdi. Albümün teması genel olarak TSSB, akıl sağlığı, iyileşme ve mutluluk üzerine kurulmuştur. Müzikal altyapısı olarak da yüksek tempo ağırlıktadır. Ariana Grande, Blackpink ve Elton John ile albümde işbirliği yaptı. "Stupid Love" albümün ilk single'ı olarak 28 Şubat 2020'de yayınlandı ve küresel bir başarı yakaladı. On beş bölgede, Birleşik Devletler ve Birleşik Krallık dahil olmak üzere listelerde ilk 10 arasına girdi. İkinci single "Rain On Me" ise 22 Mayıs 2020'de yayınlandı. Birleşik Krallık listelerine zirveden giriş yaptı. "Sour Candy" ise 28 Mayıs 2020'de albümün tanıtım kaydı olarak yayınlandı. 2016 Dive Bar Tour'undan sonra Gaga, verdiği röportajlarda turun yeni konserlerinde yeni şarkılarını yayınlayabileceğini söyledi. Ancak Dive Bar Tour performansı ise ertelendi. Ardından Gaga, Joanne World Tour esnasında yeni müzikler üzerinde çalıştığını belirtti, ancak "Entertainment Weekly" ile yaptığı röportajda tur prodüksiyonunun gecikmeleri nedeni ile, özellikle kullanmak istediği yüksek teknoloji yüzünden planlarının ertelendiğini ve yeni materyallerinin performanslarını Joanne World Tour esnasında gerçekleştiremediğini belirtti. Ardından aynı röportajda, "Joanne" albümünden sonra da yeni albüm için hazırlıklara başladığını söyledi. 2018'in ilk yedi ayında Gaga, Los Angeles ve New York şehirlerindeki stüdyolarda görüldü. Erken kayıt sürecinde, Bir Yıldız Doğuyor filminin Bradley Cooper yeniden yapımı olan filmi için hazırladığı film müziği albümü için yapım sonrası aşamasında olduğu ortaya çıktı. Ardından "Chromatica" için hemen stüdyoya giren Gaga, yapımcı BloodPop ile çalışmaya başladı. Aynı zamanda BloodPop, "Joanne" için de Gaga ile çalışmıştı. Birlikte Malibu'da, Alman elektronik müzik yapımcısı Boys Noize ile birlikte sosyal medya üzerinden fotoğraflar paylaştı. BloodPop bu gönderileri paylaşmaya 2019 ve Ocak 2020'de de devam etti. Albümün tamamen yapım aşaması üç sene sürdü. Temmuz 2018'de deneysel elektronik müzik yapımcısı Sophie, Gaga ile bir işbirliği yaptığını duyurdu ancak albümün final sürümünde yer alıp almayacağını bilmediğini belirtti. Beats 1'dan Zane Lowe ile yaptığı bir röportajda Gaga, albümün dans kaydı olduğunu doğrulayarak şunları söyledi: "Hepimiz tamamen dans ediyoruz... Tüm kalbimi, acılarımı, mesajlarımı koydum ki dinleyenlerime ulaşsın... vana dedikleri şeyleri dünyaya ulaştırmak için bunları müziğime ekledim çünkü bunun eğlenceli olacağına inanıyorum, enerjik olarak tamamen saf bir halde. İnsanların dans etmesini ve mutlu hissetmesini istiyorum. Bunları müziğime koyuyorum çünkü dünya bunları duyacak ve günlük aktivitelerinde yer alacak, onları her bir gün mutlu edecek." Bu albüm çalışmasının prodüksiyonunda çok emek harcadığını belirtti ve "gerçek" ve "dürüst" olarak kaydın doğasını tamamen yaratıcılığına bıraktığını belirtti. Albümde çalıştığı kişileri tamamen gizli tutmak istediğini de şöyle belirtti: Evimdeki stüdyoda birçok şarkı kaydettik. Frank Zippa'nın eski stüdyosunun orada evim var, canlı bir kayıt odası ve büyük bir stüdyo, çok güzel. Ve merdivenlerde, mutfağın dışındayken Bloodpop gelip bana "Haydi, bu kadar yeter, kalk artık," diyor ve ağlıyorum ve "Sefil haldeyim, üzgünüm, depresyondayım," diyorum. Ardından, "Biliyorum, biraz müzik yapma zamanı," diyor. Böylece merdivenlerden inip yazmaya başlıyorum. Bu albüm aslında kendinizi dünyadan soyutladığınızdaki bakış açısını gösteriyor. Albümü yapma sürecinde de diğer insanlardan farklı, onların sanatçılığından başka bir şekilde hissettim. Yapımcıları bilirsiniz, eğer biri çalışıyorsa paylaşmak istemiyorlar, herkes ukala oluyor. Bu kayıtlar da birçok insana ulaştı ve mükemmel olmasını istedim ancak kimse şarkılara ulaşamadı, böylece gizli şekilde en iyisi olsun istedim. Benim için anlamlı, otantik ve tamamen bana ait. "Paper" dergisi ile Mart 2020'de yaptığı söyleşide Gaga, albümle ve birçok konuyla ilgili bilgiler verdi. "Chromatica"nın ana noktasının BloodPop prodüksiyonuna bağlı olduğunu belirtti ve her bir şarkının yapımını elden geçirdiğini söyledi. Aynı röportajda Burns, Swedish House Mafia'dan Axwell, Tchami, Benjamin Rice ve Rami Yacoub ile çalıştığını doğruladı ve albümü "elektronik dokusu" olarak tanımladı. Prodüksiyon sürecinde birçok işbirliği yaptığını belirtti ve şunları söyledi: "Artık bir bilgisayardan loop bulup melodi yapmak çok basit ancak benim çalıştığım prodüktörler bu şekilde yapmıyorlar. Hepsi ilhamlı bir şekilde yeni şeyler üretiyorlar." Aynı zamanda "çok gözde bir kadın pop starı" ile de düeti olduğunu belirtti. "Onunla oturduk ve hayatlarımız hakkında konuştuk. İki kadının yapacağı türden bir konuşmaydı ve birbirlerine yaptıkları için ne kadar şükran duyduklarını belirttiler," dedi. Ardından bu parçanın Amerikalı pop şarkıcısı Ariana Grande düeti olan "Rain on Me" olduğu ortaya çıktı. Aynı röportajda "911" ve "Free Woman" adlı parçalarının bir kısmını dinletti. "2020'de özgür bir kadın olmak" temasını işlediğini söyledi. Aynı zamanda "Yakın zamanda öleceğimi düşündüm, yani yakında öleceğim, o yüzden önemli şeyler söylemeliyim," dedi. Şarkının sözleri için de 2011 "Born this Way"de yer alan "Scheiße" şarkısı ile aynı mesajı içerdiğini açıkladı. 23 Nisan 2020'de BloodPop, Instagram üzerinden şarkı listesini açıkladı. Skrillex, Madeon (daha önce "Artpop" albümünde çalıştı), White Sea, Jacob Kasher, Ryan Tedder, Justin Tranter ("Telephone" şarkısının video klibinde yer aldı), Tom Norris, Ely Rise, Johannes Klahr, LIOHN ve Madison Love yapımcılar olarak ortaya çıktı. BloodPop'a bir hayranı, Sophie'nin albümde yer alıp almayacağı sorulduğunda ise "şimdilik olanlar bunlar" cevabını verdi. Albüm adından bahsederken Gaga, "Ben Chromatica'da yaşıyorum, yaşadığım yer orası. Kendi çerçeveme gittim. Orada dünyayı buldum ve sildim. Dünya iptal edildi, Chromatica'da yaşıyorum," diye belirtti. Geçici bir albüm kapağı, albümün ön siparişi için yayınlandı. Pembe bir arka plan üzerinde bir sembol olarak yer aldı. Albüm ise bu sembolü için "şarkılarının matematiksel simgesi" olduğunu açıkladı. Gaga aynı zamanda Chromatica gezegeni fikrinin aklına nasıl geldiğini açıkladı: BloodPop sayesinde aklıma geldi, ve Chromatica için uzun süre düşündük. İlk baktığımızda birçok renkten ibaret olduğunu, her şarkının ve müziğin kromatik gama sahip olduğunu gördük. Böylece tüm bu renkler, tüm sesler, böylece bizimle birlikte hayatla ilgili konuştuğumuz her şey, gördüğümüz ve hissettiğimiz çevremizde olan biten her şeyin matematiğini keşfettik. Böylece bunun hakkında konuştuk ve 'Tamam, o zaman gerçekten düşünce bu yöndeyse' dedik ve 'Oh, Chromatica, tüm bu renkler ve insanların içindeyiz' dedik. 5 Nisan 2020'de albümün resmi kapağı yayınlandı. Şarkıcının pembe renkli saçları, yüksek topuklu metal ayakkabıları ve omzundan bağlamalı kıyafeti ile daire şeklinde bir zeminde bağlanmış olarak yer aldı. MTV'den Trey Alston, kapağın "Mad Max", "Mortal Kombat" ve siberpunk fantezisi içerdiğini belirtirken, "Billboard" dergisinden Hilary Hughes ise kapağın "Yaratık" filmlerinden esintileri içerdiğini yazdı. Hakkında çıkan hamile olabilir dedikodularına cevap olarak Gaga, 12 Mart 2019'da şunları yazdı: "Hamileyim dedikoduları mı? Evet, #LG6'ya hamileyim." Böylece dedikoduları yalanlayarak yeni albümü üzerinde çalıştığını belirtti. Ekim 2019'da Twitter'a yeni albüm adının Adele "Adele" olabileceğini yazarak şaka yaptı. Ocak 2020'de ise birçok yayın kuruluşu, albümün çıkış single'ı için Şubat ayının başında gelebileceğini yazdı. 2 Mart 2020'de Gaga, albüm adının "Chromatica" olduğunu ve 10 Nisan 2020'de yayınlayacağını açıkladı. 24 Mart 2020'de ise albüm yayın tarihini COVID-19 pandemisi yüzünden ertelediğini ve kesin bir yayın tarihi vermediğini Instagram ve diğer sosyal medyalarından duyurdu. 6 Mayıs 2020'de ise albümünü 29 Mayıs 2020'de yayınlayacağını açıkladı. "Stupid Love" albümün ilk single'ı olarak 28 Şubat 2020'de yayınlandı. Eleştirmenlerden olumlu yorumlar topladı ve önceki çalışmalarına yakın bulundu. Ticari başarısı olan single, ABD ve Birleşik Krallık'ta beş numaraya kadar yükseldi. Video klibi ise Daniel Askill tarafından çekildi, şarkı ile beraber aynı anda yayınlandı. Targer/delüks versiyon bonus parçası olan Vitaclub Warehouse remiksi ise 15 Mayıs 2020'de dijital platformlara yüklendi. "Rain On Me" albümün ikinci single'ı olarak 22 Mayıs 2020'de yayınlandı. Şarkıya pop star Ariana Grande eşlik ediyor. Gaga'nın ve Grande'nin vokal yetenekleri, eleştirmenler tarafından övüldü. Single'ın video klibi, Robert Rodriguez tarafından çekildi ve aynı gün yayınlandı. "Sour Candy" albümün ilk tanıtım kaydı olarak 28 Mayıs 2020'de yayınlandı. Şarkıya Blackpink eşlik ediyor. 5 Mart 2020'de Gaga, albümün tanıtımı için toplamda altı konser içeren The Chromatica Ball'u duyurdu. 24 Temmuz 2020'de Saint-Denis, Fransa'da başlayacak olan turne, 19 Ağustos 2020'de East Rutherford, Birleşik Devletler'de son bulacak. Metacritic'in 100 üzerinden hesaplanan puanlama sisteminde "Chromatica" ortalama puanlama ve yorumlara, ek olarak da 22 ana eleştiriye göre 79 puan aldı ve "evrensel başarı" listesine girdi. Album of the Year sitesi, 100 puan üzerinden 75 puan verdi. AnyDecentMusic? sitesi ise eleştirilerin toplam puanı olarak 10 üzerinden 7.2 puan verdi. "Billboard" dergisinden Jason Lipshutz, albüm için "Yüksek kalitede bir yaz kaçışı" yorumunu yaptı. AllMusic yazarı Stephen Thomas Erlewine, albüme 5 yıldız üzerinden 4 vererek "asla gitmeyen bir artistin geri dönüş albümü" yazdı ve ekledi: "Tuhaf provakatörlüğünü kaybetmiş olabilir ancak stilinin saldırılarını nasıl keskinleştirdiğini öğrendi, belki de "Chromatica" bu yüzden kendisinin en tatmin edici albümlerinden biri olmayı bu sayede başardı." "The A.V. Club", albüme "B" vererek "coşkun ve dağınık" yorumunu girdi. "The Guardian" gazetesinden Michael Cragg, albüme 5 üzerinden 4 yıldız vererek "Gaga'nın sadece en özel kaydı olmakla kalmayıp aynı zamanda en ilerici kaydı," yorumunu yazdı ve önceki çalışmaları ile elektropop tarzını karşılaştırdı. Buna rağmen albümdeki bazı şarkıların uzunluklarının kısa olmasını eleştirerek albüme "klostrofobik" ve "çok çalışılmış" bir hava kattığını belirtti. "Pitchfork"