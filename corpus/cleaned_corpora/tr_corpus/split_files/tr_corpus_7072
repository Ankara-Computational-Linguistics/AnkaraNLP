Bieşu, Maya Plisetskaya, Vyaçeslav Gordeyev, Placido Domingo, Zurab Sotkilava, Vladislav Pyavko, Montserrat Caballe, Anastasiya Voloçkova, Svetlana Zaharova gibi birçok dünyaca ünlü opera ve bale sanatçısı gösteri yapmış ve günümüzde de dünyaca ünlü yeni nesil opera ve bale sanatçısı da gösteri yapmaktadır. VASI VASI, iniş için yaklaşma esnasında pilotlara emniyetli süzülüş hattını muhafaza etmelerinde yardımcı olan ışıklı, görsel bir sistem. İngilizce Visual Approach Slope Indicator (Görerek Yaklaşma Eğim Göstergesi) kavramının akronimidir. Genellikle kırmızı ve beyaz renkli lambalardan meydana gelir. Bazı türlerinde beyaz, yeşil ve kırmızı olmak üzere 3 bar (set) ışık bulunur. Pist orta hattının 10° sağında ve 10° solunda olmak üzere 20° koni aralığında pist başından yaklaşık 4 deniz mili mesafeye kadar manialardan emniyetli ayrım sağlayacak şekilde süzülüş bilgisi verir. Hem gece hem de gündüz kullanılan VASI gündüzleri yaklaşık 3-5 nm'den, geceleri yaklaşık 20 nm'den seçilebilir. Her bir sette kırmızı ve beyaz renkli lambalar bulunur. Pilot süzülüş hattından yükseldikçe beyaz lambaları daha fazla, alçaldıkça kırmızı lambaları daha fazla görmeye başlar. Tüm ışıklar kırmızıya döndüğünde çok alçak, beyaza döndüğünde çok yüksek yaklaşmaktadır. Beyaz ve kırmızı arasındaki geçiş esnasında kırmızının çeşitli açık tonları görülür. Her bir setteki lamba sayısı 1, 2 veya 3 adettir. VASI ışıkları bazı pistlerde tek (sol) tarafta, bazı pistlerde pistin her iki yanında bulunur. Genellikle 3°lik bir süzülüş açısı verecek şekilde ayarlanırlar. Ancak bazı meydanlarda manialardan emniyetli ayrım sağlamak için daha yüksek açılı şekilde kullanılır. Özellikle 3,5°den fazla açılı meydanlarda yüksek performanslı uçakların iniş mesafesi artacağı için, pilotların daha dikkatli olmaları gerekir. Kokpit ile iniş takımı arasındaki mesafe büyük olan Boening 747 gibi bazı uçaklar için kimi meydanlarda ikişer yerine üçer barlı (setli) VASI ışıkları kullanılır. Üçlü VASI'leri kullanan normal ve küçük uçakların alt iki barı, büyük uçakların üst iki barı kullanması (referans alması) gerekir. Azerbaycan Milli Kurtuluş Günü Azerbaycan Millî Kurtuluş Günü veya Millî Kurtuluş Günü, Azerbaycan'ın millî bayramlarından biridir. 15 Nisan 1997 tarihinde ilanı yapılan bayram 1998 yılında anayasaya dahil edilmiş ve her yıl kutlanmaya başlamıştır. Azerbaycan Millî Kurtuluş Günü Azerbaycan'nın 1991'de ilan ettiği tam bağımsızlık gününü temsil etmekte ve ilk yasalaşan hali ile anayasada muhafaza edilmektedir. Hilary Hahn Hilary Hahn (doğum: 27 Kasım 1979), Grammy ödüllü Amerikalı keman virtüözü. İlgi alanı daha çok solo performanslara yönelik olsa da oda müziği de icra etmektedir. Büyükannesi, Almanya'nın Bad Dürkheim bölgesindendir, kendisi ise Virjinya'da doğmuştur. Eğitimine üç yaşındayken Peabody Enstitüsü'nde başlamıştır. On yaşındayken ise Philadelphia'daki Curtis Müzik Enstitüsü'ne kabul edilmiştir. 1991'de Baltimore Senfoni Orkestrası'yla ilk kez sahne almıştır. Hahn, ilk müzik anlaşmasını 1996'da Sony Müzik'le yapmıştır. Curtis Müzik Enstitüsü'nden 1999 yılında B.M. (Bachelor of Music) derecesiyle mezun olmuştur. Kuzey Kıbrıs Türk Cumhuriyeti'nde televizyon Kuzey Kıbrıs Türk Cumhuriyeti'nde ulusal ve bölgesel yayın yapan 12 televizyon kanalı bulunmaktadır. KKTC'nin ilk kurulan televizyon kanalı aynı zamanda bir devlet kanalı olan Bayrak Radyo Televizyon'dur. Ulusal kanalların tamamına yakını Türksat üzerinden yayın yaparken bölgesel kanallar karasal antenler aracılığı ile izlenebilmektedir. Julia Fischer Julia Fischer (doğum:15 Haziran 1983) Alman keman virtüözü ve piyanist. Julia Fischer Almanya'nın Münih şehrinde doğmuştur. Eğitimine dört yaşına gelmeden önce Helge Thelen'den aldığı keman dersleriyle başlamıştır. Birkaç ay sonra ise annesiyle piyano derslerine başlamıştır. Annesi ve büyük kardeşi piyanist olduğu için Fischer keman eğitimi üzerinde yoğunlaşmayı tercih etmiştir. Resmi olarak keman eğitimine Augsburg'daki Leopold Mozart Konservatuvarı'nda başlamıştır. Dokuz yaşında Münih Müzik Akademisi'ne kabul edilmiştir. Bu yıllarda Glenn Gould, Evgeny Kissin ve Maxim Vengerov'dan etkilenmiştir. Fischer, çoğunluğu Avrupa'da olmak üzere uluslararası birçok yerde sahne almıştır. 1995 yılında ilk ödülünü uluslararası Yehudi Menuhin yarışmasında kazanmıştır. İngilizce vikipedia çevirisi Ebü’l Fida İsmail bin Muhammed bin Abdilhadi bin Abdulgani Aclûnî ya da Ebü’l Fida İsmail bin Muhammed bin Abdilhadi bin Abdulgani el-Cerrahî el-Aclûnî(d. 1676, İrbit, Amman [H. 1087] - 1749, Şam), Hadis alanında adını duyurmuş Arap âlim ve bilim adamı. Cerrâhî nisbesini soyunun meşhur sahabi Ebû Ubeyde bin Cerrah'a ulaşmasından dolayı almıştır. Aclûnî'nin en önemli eseri olan Keşfü’l Hafâ ve Müzîlu'l İlbâs, uydurma hadisleri – hadis iliminde bunlara mevzu hadis denmekte – ve hadis zannedilen sözleri topladığı için çokça tartışılmıştır. Aclûnî, küçük yaşlarındayken hâfız olmuş, 13 yaşındayken Şam'a gitmiş ve bu şehirde yetişmiştir. Hadis, fıkıh, tefsir, Arapça, matematik, usul ve mantık gibi bilim dallarında tahsil yapan Acluni'nin, Şam'da ders aldığı başlıca hocaları şöyledir: Şeyh Ebu’l Mevâhib, Muhammed el Kâmilî ed Dımeşkî, İlyas el-Kürdî ed-Dımeşkî, Abdülganî en-Nablûsî ed-Dımeşkî, Yunus el-Mısrî, Abdurrahman el-Mücled ed-Dımeşkî, Abdürrahim el-Kâbilî el-Hindî, Ahmed el-Gazzî ed-Dimeşkî, İsmail Hâik, Nureddin ed-Desukî ed-Dimeşkî, Osman el-Kattân ed-Dimeşkî, Osman eş-Şeyh Şum'a ed-Dimeşkî, Abdülkadir et-Tağlibî el-Hanbelî, Abdülcelil Ebi’l-Mevahib, Abdullah el-Aclûnî. Aclûnî, 1706 yılında İstanbul’a gitmiş, bir sene sonra Osmanlı Devleti tarafından daha önce ders aldığı hocası Yunus el-Mısri’nin vefatından boşalan Şam Emevi Camii müderrisliğine tayin edilmiştir. Vefatına kadar kırk yılı aşkın bir müddetle bu görevi yürütmüştür. Aclûnî'nin Şam dışında yer alan bölgelerdeki ders aldığı hocalar ise Muhammed Halil el-Makdisî, Muhammed Şemsüddin el-Hanefî er-Remlî, Abdullah bin Sâlim el-Mekkî el-Basrî, Tacüddin el-Kal'î, Muhammed eş-Şehîrî, Muhammed el-Velîdî, Muhammed el-Mekkî, Yunus ed-Demirtâşî el-Mısrî el-Mekkî, Ebu Tâhur el-Kûrânî el-Medenî, Ebu’l Hasan es-Sindî el-Medenî, Muhammed bin Abdirrasûl el-Berzencî el-Hüseynî el-Medenî, Ahmed en-Neclî el-Mekkî ve Ayasofya Cami'nde imamlık yapmış olan Süleyman bin Ahmed er-Rumî'dir. Aclûnî, Şafiî fıkhı konusunda uzman olup ayrıca şiir ve edebiyata da ilgi gösterdiği yazdığı şiirlerden anlaşılmaktadır. 1749’da (H. 1162) Şam'da vefat etmiştir. başlamıştır. Ancak müellifin vefatı sebebiyle “Kitabü't-tefsir”de kalmştır. Sekiz cildi tamamlanmştır. Telekler, Menemen Telekler, İzmir'in Menemen ilçesine bağlı bir mahalle. Phil Lynott Philip Parris "Phil" Lynott (d. 20 Ağustos 1949 – 4 Ocak 1986) ünlü İrlandalı Rock müzik grubu Thin Lizzy'nin İrlandalı müzisyendir. Lynott, Thin Lizzy grubunun kurucu üyelerinden olup ana şarkı sözü yazarı, vokalisti ve bas gitaristiydi. Grubun lideri olarak, Lynott'un vokali ve bas gitarının; "Whiskey in the Jar", "The Boys are Back in Town", "Jailbreak" ve "Waiting for an Alibi" gibi büyük ticari başarı kazanan ve popüler olarak şarkılardaki başarısında önemli yeri vardı. Lynott ayrıca solo kariyerini de sürdürdü ve iki şiir kitabı yayımladı. Thin Lizzy'nin dağılmasından sonra, "Grand Slam" adlı müzik grubunu kurdu ve 1984 yılında kurulan ve kısa süre sonra dağılana kadar bu grubun da lideri konumundaydı. Ölümünden önceki dönemde, Gary Moore ile birlikte "Out in the Fields" adlı şarkı ile çok büyük ticari başarı elde etti. Keşfü’l Hafâ Keşfü’l Hafâ, Aclûnî'nin, halk içinde 'hadis' olarak söylenegelmiş bazı rivayetleri incelediği eseridir. Tam adı 'Keşfü'l Hafâ ve Müzîlü'l ü-bâs Amme'ş Tehere mine'l Ehâdîş Calâ el-Sineti'n Nâs' olan eser, yazarının zamanına kadar gelmiş olan baz uydurma hadisleri, vecizeleri, atasözülerini ve hikmetli sözleri inceleyerek asıllarını ortaya koyar. Büyük ölçüde Şemseddin es-Sehavi'nin el-Makâşıdü'l Hasene adlı kitabına atıf yapılan ve içine aldığı 3.281 rivayetle benzeri çalışmaların en kapsamlısı olan kitapta, yalnız hadisi nakleden sahabi ve hadisi eserine alan yazar belirtilmiş, ayrıca muteber hadis bilginlerinin kitaplarından bazı bilgiler eklenmiştir. Rivayetlerin alfabetik olarak düzenlen­diği kitapta kısa metinlerin tamamı, uzun olanların ilk cümlesi kaydedilmiştir. Ardın­dan bunların değerlendirilmesine geçile­rek önce rivayetin bulunduğu kaynak, hangi sahabi tarafından hangi lafızla ri­vayet edildiği gösterilmiş, hadisin merfu, mevkuf veya maktu, isnadının sahih, hasen, zayıf, mürsel ya da muttasıl olduğu belirtilmiştir. Uzun da olsa hadislerin ta­mamı nakledilmiş, hadis niteliği taşıma­yan sözlerin kime ait olduğu biliniyorsa bu husus bildirilmiş, rivayetin anlamı ve garîb kelimeleri açıklanmış, fıkhi hadis­lerde bazen mezheplerin görüşleri de belirtilmiştir. Yazar rivayetleri değerlendi­rirken çoğunlukla önceki alimlerin görüş­lerinden faydalanmıştır. Bazen bunları tashih etmişse de kendi yorumları fazla bir hacim tutmamaktadır. Eserde riva­yetlerle ilgili şiirlere, benzer anlamı taşı­yan diğer hadislere, konuları destekle­yen ayetlere de yer verilmiştir. Yazar kitabında, bazı alimlerin mevzu kabul ettiği rivayetleri savunduğu, bunların za­yıf veya hasen ligayrihi olduğunu ileri sürdüğü, bazen bir rivayeti nakleden herhangi bir kaynağı zikretmekle yetindiği, bir rivayet hakkında alimlerin görüşlerini kaydetmekle beraber kesin bir kanaat or­taya koymadığı görülmektedir. Hadis ol­madığını belirttiği veya tereddüdünü dile getirdiği çeşitli sözlerin manasının sahih olduğunu ifade ettiği gibi, bir kısım riva­yetlerin de manasının batıl olduğunu söy­lemektedir. Kitapta yanlışlıkla yapılmış tek­rarlar (1094= 1163, 1181 = 1186, 1706 = 1753, 1884 = 1885, 2006 = 2009, 2459 = 2488, 2196 = 2259 = 2311 ...), bir değer­lendirme yapılmadan bırakılmış rivayetler (986, 1047, 1367, 1548, 1858, 1987,2081, 2195, 2203, 2333, 2334 ...), hadis olup ol­madığına karar verilemeyip araştırılması istenen sözler de (12, 183,247, 515, 745, 805, 919, 1069, 1254, 2015, 2206, 2305, 2493...) bulunmaktadır. Kitabın son bölümünde, yazarın İbnü'd Deyba, İbn Hacer el-Askalânî ve Süyûtî'den yaptığı nakillerden oluşan bir bölüm yer almaktadır. Burada bazı alim­lerin sözleri, hayatları, kabirleri, kitapları hakkındaki yaygın hatalara işaret edilmiş, hangi konulardaki rivayetlerin uydurma olduğu belirtilmiştir. Yine bu bölümde eserdeki hadislerin genellikle ilk iki keli­mesi zikredilerek iman, ilim, taharet, salat, zekat, nikâh gibi başlıklar altında ve alfabetik sıra gözetilmeden fihrist niteli­ğinde yeni bir düzenleme yapılmıştır. Kitap, ilk olarak Beyrut'ta, daha sonra Ahmed el-Kalâş tarafından düzenlemeler yapılarak yine Beyrut'ta (1399, 1403, 1405, 1408), ayrıca Halep ve Kahire'de basılmıştır. Kitabın Türkçe baskısı henüz yapılmamıştır. Acluni, eserini yazarken temel hadis kitaplarının yanı sıra aşağıdaki yazarlar ve eserlerinde de yararlanmıştır: FK Senica FK Senica , Slovakya'nın en üst düzey futbol ligi olan Superliga'da yer alan bir futbol kulübü. Güncelleme: 4 Ağustos 2016 FK AS Trenčín FK AS Trenčín , Slovakya'nın en üst düzey futbol ligi olan Superliga'da yer alan bir futbol kulübü. Güncelleme: 4 Ağustos 2016 Ä°kinci Doktor İkinci Doktor, İngiliz bilimkurgu dizisi olan Doctor Who'nun baş karakteri olan Doctor'un 2. enkarnasyonu'dur. 2. Doctor'u Patrick Troughton canlandırmıştır. 2. Doctor ilk olarak Power Of Dalek's'de görülmüştür. Son bölümü ise War Games'dır. 1. Doctor Tenth Planet bölümünde Siberadam'ları yendikten sonra rejenerasyon geçirir. 2. Doctor ilk zamanlar'da Ben'e Doctor olduğunu inandırmakta zorlanır. Fakat daha sonra Ben onun Doctor olduğunu anlar. 2. Doctor daha sonra Ben ve Polly dışında yanına 1746 İskoçyasın'da tanıştıkları Jamie Mccrimmon'uda alır. 2. Doctor yeni takımıyla birçok yeri görür. Underwater Menace bölümünde onları Atlantis'e götürür. Moonbase bölümünde Aya giderler. Orada Siberadamlar ile karşılaşırlar. 2. Doctor The Faceless One bölümünde Polly ve Ben'den ayrıldıktan sonra Jamie ile birlikte 1866 yılına gider. Ve orada Edward Waterfield ve Theodore Maxtible adında iki bilim-insanıyla karşılaşırlar. Burada İnsan Faktörü isimli bir çalışma yapmaktadırlar. Doctor ve Jamie Edward Waterfield'in kızı Victoria ile karşılaşırlar. Daha sonra Edward Waterfield ölür ve İnsan Faktörü'nü fark eden Dalekler onu kullanarak iç savaşı Dünya'ya taşırlar. Doctor bir savaştan sonra Dalekler'i yenmeyi başarır ve takıma Victoria'yı dahil eder. 2. Doctor Jamie ve Victoria ile birlikte bir arkeoloji takımı olan Telos'u ziyaret eder. Telos burada bir Siber mezarı aramaktadır. Takımdan biri olan Eric Klieg Siber Lideri'ni ve Siber'leri 500 yıllık uykusundan uyandırmıştır. Fakat Doctor ve Jamie onları durdurmayı başarır. 2. Doctor Siber'ler mezarlara dönerken tekrar çıkmalarını önlemek Siber'lerin Sembolik Mantığı'nı elektriklemiştir. Tomb of the Cybermen Daha sonraki bölümler ise Dünya'da geçer. 2. Doctor Dünya'da Abonimable Snowmen bölümünde Büyük İstihbarat ve Robot Yeti ile karşılaşır. İce Warriors bölümünde ise Buz Savaşçıları ile savaşır. Web Of Fear bölümünde Doctor 2. kez Büyük İstihbarat ve Yeti ile karşılaşır. Ve bu bölümde Alistair Gordon Lethbridge Stewart ile ilk kez karşılaşır. 2. Doctor eski bir arkadaşı olan Savaş Şefi ile karşılaşır. Savaş Şefi Savaş Lordları'na bir uzay-zaman teknolojisi vermiştir. (SİDRAT) ve Savaş Lordları şimdi bu teknolojiyi kullanarak galaksiyi fethetmek istemektedirler. 2. Doctor doğru zamandaki askerleri yerlerine geri getirmeye çalışır. 2. Doctor böylece Zaman Lordları'na ihanet etmek zorunda kalır. Zaman Lordları 2. Doctor'u Dünya'ya 20. yüzyıla sürgün ederler. Ve ona zorla rejenerasyon geçirtirler. War Games 2. Doctor şakacı ve esprili bir insandır. Kolay kolay surat asmayan bir Doctor'dur. En zor durumlar'da bile hala şaka yapabilir. Ciddi olduğu durumlar çok azdır. Doctor'un bu enkarnasyonun'da hızlı bir değişim olmuştur. İlk başlar'da Kaprisli iken daha sonra esprili bir kişiliğe bürünmüştür. 2. Doctor gerektiğinde acımasız olabiliyordu. Bu özelliği en çok Tomb of the Cybermen bölümünde Siberadamlar'ı mezara geri gönderirken mezar kapıları'nı ölümcül elektrikle mühürlemesin'de kendini gösterir. 2. Doctor kendisi ile karşılaştığı durumlar'da her zaman kendisin'den sonraki enkarnasyonu ile kavga ederdi. Eğer 1. Doctor yanlarında olmazsa 2. Doctor'un kendisin'den sonraki enkarnasyonları ile birlikte çalışamayacağı bellidir çünkü onlar birbirlerinden çok farklıdırlar. 2. Doctor en fazla kendisiyle karşılaşan Doctor'dur. 1973'te 1. Doctor ve 3. Doctor ile karşılaşır. 1983'te 1. 3. 4. 5. Doctor'lar ile karşılaşır. 1986'da ise son olarak 6.Doctor ile karşılaşır. 2. Doctor Zaman Lordlar'ı ve Galiffrey ile bir psişik küp sayesinde iletişimkurabilirdi. 2. Doctor diplomasiler'de daha ciddiydi ve o her zaman karşı tarafın kalbini kazanmak için hediye getirirdi. 2. Doctor Doctor Who hayranları içerisinde tanınan bir Doctor'dur. Ayrıca 1989'da Klasik Seri'nin son bölümüne kadar kullanılan Jenerik'te Doctor'un yüzü'nün bulunması 2. Doctor ile başlamıştır. 2010-2013 yıllarında 11. Doctor olarak Doctor Who'da rol alan Matt Smith'in favori Doctor'u 2. Doctor'dur. Bu yüzden 11. Doctor'un kıyafetleri ve pek çok özelliği 2. Doctor ile benzerlik gösterir. FC ViOn Zlaté Moravce FC ViOn Zlaté Moravce , Slovakya'nın en üst düzey futbol ligi olan Superliga'da yer alan bir futbol kulübü. Güncelleme: 4 Ağustos 2016 Yapısal işsizlik Yapısal işsizlik, sermaye stokunun kısıtlığından veya mevcut sermaye tesislerinin hızlı nüfus artışı dolayısıyla herkese iş sağlamaya yeterli olamamasından kaynaklanan işsizlik türüdür. Yeni oluşan tüketim alışkanlıklarının mevcut üretim modellerine uymaması sonucunda da ortaya çıkabilmektedir. George Sabra George Sabra (, d. 11 Temmuz 1947, Katna) Suriyeli muhalif aktivist ve Suriye Ulusal Konseyi eski Başkanı. 9 Kasım 2012 tarihinde Suriye'deki ana muhalefet grubu olan Suriye Ulusal Konseyi Başkanlığı'na seçildi. Muaz el-Hatib'in istifası üzerine 6 Temmuz 2013 tarihine kadar geçici olarak Suriye Muhalif ve Devrimci Güçler Ulusal Koalisyonu Başkanlığı görevini yürüttü. Hristiyan bir Araptır. 1971-1974 yılları arasında Şam Üniversitesi'nde coğrafya okudu. 1978 yılında Indiana Üniversitesi'nde eğitim teknoloji sistemlerinden derece ile mezun oldu. O zamandan beri hem bir coğrafya öğretmeni, hem de bir senarist oldu. Çocuk programı Susam Sokağı'nın Arapça sürümünün ("Iftah Ya Simsim") yazarlarından biridir. 1970'lerden beri Suriye muhalefet hareketinde siyasi olarak faaliyet göstermektedir. 1970 yılında Suriye Komünist Partisi (Siyasi Bürosu)'ne katıldı ve 1985 yılında Merkez Komitesi'ne seçildi. Partisine yapılan birçok devlet baskınları sırasında 1987 yılında tutuklandı ve sekiz yıl hapse mahkûm edildi. Birkaç yıl sonra serbest bırakıldı. 2000 yılında Ulusal Demokratik Buluşma Partisi'nin temsilciliğine atandı ve daha sonra Merkez Komitesi'ne seçildi. 22 Nisan 2013 tarihinde, Suriye Ulusal Koalisyonu Başkanı Muaz el-Hatib'in Suriye Dostları grubunun Suriye muhalefetine uluslararası yardımın eksikliğini protesto ederek istifa etmesi üzerine geçici olarak Suriye Muhalif ve Devrimci Güçler Ulusal Koalisyonu Başkanı olarak görev yaptı. Mazhar Zorlu Mazhar Zorlu (23 Haziran 1923, İzmir - 14 Mayıs 2004, İzmir), Türk sanayici ve iş adamı. Mazhar Zorlu, 1923 yılında İzmir’in Tilkilik semtinde doğdu. Ailenin sahip olduğu ekonomik imkanlar dahilinde ilkokulu İzmir’de bitiren Zorlu, babasının vefat etmesinin ardından ailesiyle birlikte İstanbul’da bulunan dayısının yanına taşındı ve orta ve lise öğrenimini burada tamamladı. Lise öğreniminin ardından 1942 yılında İstanbul Üniversitesi Hukuk Fakültesi'ne girdi. Ancak ekonomik şartlar nedeni ile 1943 yılında öğrenimi yarım bırakıp iş hayatına girmek zorunda kaldı. Okulun ardından inşaatlarda çalışmaya başlayarak o dönemki ismi Cumaovası Havaalanı olan Adnan Menderes Havalimanı ile Ereğli liman şantiyesi inşaatında çalıştı. 1947 yılında yedek subay olarak askerliğini yaptıktan sonra yine inşaat sektörüne girdi. 1948 yılında kendi işletmesini kuran Zorlu, Manisa-Akhisar kara yolu yapımı ve "Manisa Zirai Donanım Kurumu"'nun bina inşaatlarının yapımını üstlendi. İnşaat sektöründe edindiği tecrübeyle 1950'li yılların başında çeşitli şirketlerle ortak olarak, İzmir Piyale Fabrikası, Varyant Yolu, Hal Binası, Tınaztepe Okulu, DSİ binaları, Belediye binası inşaatının ilk bölümünü, Alsancak Stadyumu, Güzelyalı Hava Eğitim Komutanlığı, İzmir-Bergama kara yolu, DSİ ihaleleri gibi büyük inşaatların yapımında yer aldı. İnşaat sektörünün ardından, 1958 yılında el presi ile plastik ilaç tüpü ve kapak gibi laboratuvar malzemeleri üretimi ile plastik sektörüne girdi. 1959 yılında "Ege Yıldız Plastik Pazarlama ve Ticaret Sanayi Şirketi"ni kurdu. Petkim'in plastik ham madde üretimine başlamasıyla inşaat ve ziraat boruları gibi farklı plastik ürünleri üreten işletmeler kurarak plastik sektöründeki yatırımlarına devam etti. Plastik sektöründe yaptığı yeniliklerle birçok ilki gerçekleştirdi. Yaptığı başarılı yatırımlardan ve yarattığı istihdamdan dolayı Milli Prodüktivite Merkezi tarafından birçok kez yılın iş adamı seçildi. Kurduğu şirketleri 1996 yılında Mazhar Zorlu Holding bünyesinde topladı. Sahibi olduğu Ege Palas otelinin ruhsat sorunu nedeniyle 75 yaşında 3 yıl hapis cezasına çarptırıldı ancak zaman aşımından dolayı cezası 144 güne indirildi. Rahatsızlığından dolayı infaz süresini hastanede tamamladı. Eğitime de katkıda bulunan iş adamı, "Mazhar Zorlu Eğitim ve Kültür Vakfı" adında bir vakıf kurarak çeşitli yardım ve desteklerde bulundu. İzmir Avni Akyol Lisesi’nin yapımında katkılarıyla yer aldı.1998 yılında ise İzmir'in Bornova ilçesinde "Mazhar Zorlu Teknik ve Endüstri Meslek Lisesi" adında bir okul yaptırdı. Ticaret hayatının yanı sıra sporu da destekleyen Zorlu, Muhafızgücü SK, Beylerbeyi SK ve Beykoz Kulüpleri’nde futbol oynadı. Bir dönem Altay Spor Kulübü başkanlığı görevini yürüterek, yönetici olarak kulübe maddi ve manevi destek verdi. Türkiye Futbol Federasyonu yönetiminde de yer alan Mazhar Zorlu, 25 Temmuz 1980 - 9 Eylül 1980 tarihleri arasında TFF Başkanlık görevini yürüttü. Böbrek rahatsızlığı nedeniyle hasta olan Zorlu, 14 Mayıs 2004 günü bazı kaynaklara göre geçirdiği kalp krizi sonucu İzmir Alsancak'da bulunan evinde hayatını kaybetti. Ölümünün ardından her yıl "Mazhar Zorlu İzmir’e Katkı Ödülleri”" adı altında çeşitli ödüller verilmekte ve "Mazhar Zorlu Halı Saha Futbol Turnuvası" düzenlenmektedir. Mazhar Zorlu'nun Kemal ve Nafiz isminde iki oğlu ve 4 torunu bulunmaktadır. Lindsey Hughes Lindsay Hughes 16. ve 17. yüzyıl Rusya tarihini, özellikle I. Petro dönemini incelemiş Britanyalı tarihçi. Petro ve arkasından tahta çıkan Sofya Alekseyevna'nın biyografilerini yazdığı gibi, daha genel bir çalışma olan "I. Petro döneminde Rusya" adlı çalışmasını yayınlamıştır. Ayrıca sanat tarihi konusunda da birçok eser vermiştir Lindsey Audrey Jennifer Hughes 4 Mayıs 1949'da doğdu. University College London'da Slavonik ve Doğu Avrupa Araştırma Okulu'na katıldı. 1992'de reader unvanını aldı; 1997'de Rus Tarihi profesörü oldu. 26 Nisan 2007 de, 57 yaşında, kanserden öldü. Seher Vakti (dizi) Seher Vakti, 2005 yılı başlarında başrolünü Yeşim Salkım ve Uğur Polat'ın paylaştığı televizyon dizisi. Dizi toplam 8 bölüm olarak Kanal D ekranlarında yayınlanmıştır. Dizinin tekrarları D-Max ve Dizismart Max'te defalarca yayınlanmıştır. 10 Kasım Atatürk'ü anma günü ve Atatürk haftası 10 Kasım Atatürk'ü Anma Günü, 10 Kasım 1938 günü saat 09.05'te yaşamını yitiren, Türkiye'nin kurucusu ve ilk Cumhurbaşkanı Mustafa Kemal Atatürk anısına her yıl tutulan ulusal yastır. 10 Kasım gününü kapsayan Atatürk Haftası ise Atatürk'ün yurt genelinde anıldığı, ilke ve devrimlerinin anlatıldığı, radyo ve televizyonda konuşmalarının kendi sesinden yayımlandığı, Atatürk'le ilgili filmlerin gösterildiği; 10-16 Kasım tarihleri arasına karşılık gelen haftaya denir. 10 Kasım günleri saat 09.05'te çalan siren sesleriyle birlikte Türkiye genelinde 2 dakika süreyle Atatürk anısına saygı duruşuna geçilmektedir. Ardından Türkiye Büyük Millet Meclisi binası önündeki bayraklar hariç, Türkiye'deki tüm resmi binalarda ve ülkenin dış temsilciliklerde bayraklar, yas göstergesi olarak yarıya indirilir. Anıtkabir'de bulunan bayraklar diğer günlerde hiçbir sebeple yarıya indirilmez. Bayrağın sürekli çekili bulunmadığı yerlerde, bayrak önce göndere çekilir; daha sonra da yarıya indirilir. Başkent Ankara'daki törenler Cumhurbaşkanı, Cumhurbaşkanı Yardımcısı, Meclis Başkanı, Meclis'te grubu bulunan siyasi partilerin genel başkanları, Genelkurmay Başkanı, Kuvvet Komutanları ve diğer devlet erkânın katılımıyla Anıtkabir'de gerçekleştirilir. Tören, Aslanlı Yol'da yürüyüşle başlar. Yürüyüşün ardından Cumhurbaşkanı, Atatürk'ün mozolesine çelenk koyar. Saat 09.05'te devlet erkânı iki dakikalık saygı duruşunda bulunur ve İstiklâl Marşı okunur. Törenin ardından Anıtkabir Özel Defteri imzalanır. İstanbul'da, resmî ve askerî erkân ile sivil toplum örgütlerinin, öğrencilerin ve halkın katıldığı Atatürk'ü anma törenleri bazı yıllar Atatürk'ün vefat ettiği İstanbul'un Beşiktaş ilçesinde bulunan Dolmabahçe Sarayı'nın 71 numaralı odasında düzenlenir. Törenin, valilikçe Taksim Meydanı'ndaki Cumhuriyet Anıtı'nda düzenlendiği yıllarda bile Dolmabahçe Sarayı'nda halkın katılımıyla Atatürk'ü anma töreni yapılır. Saat 09.05'te başlayan siren sesi eşliğindeki iki dakikalık saygı duruşunun ardından İstiklal Marşı okunur. Törenden sonra Saray ziyaretçilere açılır. Okullarda düzenlenen bayrak törenleri, bayrağı yarıya indirecek öğrenci ile gönderin sağında ve solunda bayrağa dönük olarak duran iki diğer öğrencinin, "hazır ol"da bayrağı selamlamasıyla başlar. Saat 09.05'te gelen siren veya boru sesi eşliğinde meşaleler yakılır ve katılımcılar iki dakikalık saygı duruşunda bulunur. 10 Kasım haricindeki saygı duruşlarında bu süre bir dakikadır. Saygı duruşunun ardından gönderde çekili duran bayrak, İstiklal Marşı eşliğinde ağır ağır yarıya indirilir. Marşın bitimi ve görevli öğretmenin "rahat" komutu ile bayrak töreni tamamlanır. Tören boyunca Atatürk Büstü'nün sağ ve sol yanında biri kız, diğeri erkek iki öğrenci tarafından saygı nöbeti tutulur. Yarıya indirilen bayrak, ders günün sonunda yeniden tören yapılması gerekiyorsa tekrar tepeye çekilmez. Yeni tören seyyar direkli bir bayrakla yapılır. Bayrak, gün batımında görevli kişi tarafından törensiz olarak tepeye çekilir. Pek çok il ve ilçede kaymakamlık ve valilik tarafından düzenlenen Atatürk'ü anma törenleri kapsamında, kamu görevlileri ve yerel halkın katılımıyla Atatürk anıtına çelenk bırakılır. Saat 09.05'te gelen siren sesiyle iki dakikalık saygı duruşunda bulunulur. Ardından İstiklal Marşı eşliğinde bayraklar yarıya indirilir. Törenden sonra sıklılıkla bölgede bulunan okul veya kültür merkezi gibi yerlerde günün anlam ve önemine uygun konuşmalar yapılır ve Atatürk ile ilgili sergi açılışları, oratoryolar, şiir ve müzik dinletileri gibi etkinlikler düzenlenir. Pek çok büyük devlet kurumu ve üniversite de kendi Atatürk'ü anma törenlerini düzenler. Kurumda çalışanların katıldığı bu törenlerde, Atatürk büstüne çelenk konulur; iki dakikalık saygı duruşunda bulunulur ve İstiklal Marşı eşliğinde bayraklar yarıya indirilir. Törenin ardından, günün anlam ve önemini vurgulayıcı konuşmalar ve sunumlar yapılır; sergi, dinleti gibi etkinlikler düzenlenir. Her yıl 10 Kasım günü saat 09.05'te sirenlerin çalmasıyla birlikte ülke genelinde pek çok kişi, o sırada törende olmasa bile, bulundukları noktada saygı duruşuna geçmektedir. O anda trafikte olan insanlar arabalarından inerek saygı duruşuna katılmakta ya da korna çalarak sirene eşlik etmektedir. Devlet kurumlarının düzenlediği anma törenlerinin yanı sıra sivil toplum örgütleri de tören, gösteri veya yürüyüş gibi etkinlikler düzenlemekte ya da resmî kurumların düzenledikleri etkinliklere katılmaktadırlar. Dolmabahçe Sarayı'nda Atatürk'ün hayatını kaybettiği odada düzenlenen anma törenine katılmak isteyenler uzun kuyruklar oluşturmakta, törenin ardından Atatürk'ün yatağına karanfiller bırakıp Saray'ı ziyaret etmektedir. Ayrıca Türkiye'nin pek çok yerinden yüz binlerce insan, her yıl Atatürk'ü mezarı başında anmak için Anıtkabir'i ziyaret etmektedir. Genelkurmay Başkanlığı'nın açıkladığı verilere göre 2013 yılında yani Atatürk'ün ölümünün 75. yıldönümünde bu sayı 1 milyon 89 bin 615'e ulaşmıştır. 2014 yılındaki ziyaretçi sayısınınsa 850 bin kişi civarında olduğu tahmin edilmektedir. Muhsin Yazıcıoğlu Stadyumu Muhsin Yazıcıoğlu Stadyumu, Türkiye'nin Sivas şehrinde bulunan çok amaçlı stadyum. Sivas Belediyespor'un maçlarına ev sahipliği yapmaktadır. 2011 yılında Sivas Belediyesi tarafından Eski Paşa Çayırı Spor Tesisleri'nin yerinde inşasına başlandı. 2012 yılında açılışı yapıldı. Açılışa Rıza Çalımbay, Tanju Çolak, Hami Mandıralı, Erdal Keser gibi eski futbolcular da katılmıştır. 2014 FIFA Dünya Kupası elemeleri - UEFA G Grubu Koynuköy Koyunuköy (Bulgarca: Bonevo) Bulgaristan'ın Dobriç ilinin Tervel ilçesine bağlı, Tervel'e yaklaşık 7 km,Duştubak Köyüne 2 km, Dobriç'e yaklaşık 40 km, Sofya'ya yaklaşık 440 km olan köy. Köyün ne zaman kurulduğu tam olarak bilinmemektedir. Fakat Türklerin balkanlara geçişiyle köyün kurulduğu tahmin edilmektedir. Tarihinde büyük yangınlar geçiren köyün tamamına yakını yanmış ve yeri kaydırılıp yeniden inşa edilmiştir. Köyden, 1960'larda komşu köy olan ve köye 2 km uzakta olan Duştubak (Bulgarca: Полковник Савово / Polkovnik Savovo)'a ve Karakurt(Primortsi)'a bazı göçler olur ve köy 30 haneden oluşur. Göçler Tervel şehir meçlisinin teşvikleriyle gerçekleşmektedir. Asıl amaçları Koyunlu köyü boşaltmaktır. 1970'li yıllarda Anavatan'a göçenler de olmuştur. 1989 yılına gelindiğinde köy 103 haneye ulaşmıştır. 1985-1989'lerde Türklerin Bulgar hükümetinin asimilasyonlarına karşı (zorla Bulgar ismi koyma, zorunlu göç v.b.) yaptıkları direnişlere bu köyden de katılım olur. Bunun sonucunda 1989 yılının yazında 92 hane zorunlu olarak Türkiyeye gönderilmiştir. Bir rivayete göre köydeki hane sayısı 100'ü bulduğunda köyün başına bir felaket gelmektedir ve köy dağılmaktadır. Köyün büyükleri, geçmişteki büyük yangından söz ederken bu rivayete mutlaka değinirler; hatta 1989 yılında yaşanan Türkiye'ye göç olayını da bu bağlamda değerlendirirler. Köyde ağırlıklı olarak Türkler yaşamaktadır. Köyde ikamet eden başka bir etnik grup yoktur. Bu köy, Koyunuköy olayı'nın yaşandığı yıllarda etnik bakımdan tamamen Türklerden mevcuttu. Köyde sadece müslüman sünniler vardır. İbadet yeri olarak bu köyde bir tane cami bulunmaktadır. Bu cami ile ilgili köylüler arasında anlatılan bir rivayet bulunmaktadır. Bu rivayete göre camide ve köyün çeşitli yerlerinde 'Koyun Dede' diye adlandırılan ak sakalı uzun, beyazlar içinde bir zat görülmektedir. 'Koyun Dede'nin köyü koruduğu ve yaşattığı düşünülür. Geleneksel yemekleri genellikle hamur işi yapılan yemeklerdir. Kırma, Dızmana, fıçıdibi, işmik ıslaması, gözleme, yarımca, pesmet (hamur kızartması) ve makane (bir çeşit erişte) sayılabilir. Et yemeklerinden, tavuk eti ve pirinç ile yapılan 'pirinçli' ve özellikle yağnı (kuzu yahnisi) meşhurdur. Birçok yemeğin yapımıda (tatlılar, hamur işleri ve başka birçok ana yemek dahil) süt ve süt ürünleri çok kullanılır. İklimi kışın soğuk, yazın sıcak ve kuraktır. Etrafı ormanlarla,çayırlarla,düzlüklerle çevrilidir. Köyde tarım ve hayvancılık yapılmaktadır. Köy düzlük bir yapıya sahiptir. Bulgaristan'daki etnik gruplar Günümüz Bulgaristan'ında etnik olarak Türkler,Bulgarlar,Pomaklar,Kırım Tatarları,Romanlar,Aşkenazlar,Makedonlar,Çerkesler,Ruslar,Ermeniler,Ulahlar,Yunanlar,Ukraynalılar Rumenler ve Gagavuzlar yaşamaktadır. Bulgaristan'daki Türkler, Oğuz ve Kumanların soyundan gelmektedirler. Oğuz Türkleri, Anadolu üzerinden ve çoklukla Osmanlı devrinde o bölgeye geçen Türklerdir. Türklere Bulgaristan'da zaman zaman şiddet,baskı,asimilasyon,sindirme politikaları,katliamlar,zorunlu göç politikaları ya devlet tarafından ya halk tarafından uygulanmıştır.Özellikle 1980'lerde, Bulgaristan Halk Cumhuriyeti döneminde,devlet tarafından,Todor Jivkov'un emriyle asimilasyon (zorla Bulgar adı koyma,Türkçe konuşma yasağı),katliam,zorunlu göç politikası gibi politikalarda uygulanmıştır. Jivkov rejiminin çöküşünden sonra yeni kurulan Bulgaristan hükümeti 29 Aralık 1989'da Bulgaristan'daki Türklerin Türkçe adlarını alma özgürlüğünü, ibadeti yapma özgürlüğünü ve Türkçe konuşma hakkını tanımıştır. Bulgaristan Türklerinin anadilleri Türkçedir. Bulgaristan geçmişinde Türkçeyi yasaklasa da daha sonra serbest bırakmıştır. Bulgaristan'daki Türkçe başlıca olarak ikiye ayrılabilir; Kuzey Bulgaristan (Deliorman) ve Güney Bulgaristan (Kırcaali ve Rodop)'da konuşulan Türkçe. Deliorman ve Dobruca Türklerinin kökeni Celali Ayaklanmalarından sonra gerçekleşen büyük Türkmen sürgününe dayanır.16. yüzyılın başından itibaren Celali ayaklanmasının çıktığı Tokat, Yozgat, Sivas, Kırşehir, Maraş, Adana, Toros dağlarındaki Türkmenlerden ve Mersin, Karaman civarından Deliorman ve Dobruca'ya yoğun bir Türkmen göçü (sürgün-iskan) olmuştur. Fakat bu Türkmenler Deliorman'a geldiklerinde Sarı Saltuk'la birlikte gelen Türklerle ve Kıpçak-Peçenek halkla karşılaşmışlar ve onlarla karışmışlardır, işte Deliorman'da ve Dobruca'da kullanılan Türkçe özellikle bu Orta Anadolu Türkmen ağızları ve Kıpçak şivesinin izlerini taşıyan bir ağızdır. Deliorman-Dobruca yöresinde; - Şimdiki zaman çekimlerine örnekler (Deliorman ve Dobruca'daki farklı kullanımlar) : 1.tekil : Geliyerim , Geleerim , Geleerin , Geleem , Geliim , Geloorum , Geliyörüm 2.tekil : Geliyersin, Geleersin ,Geleesin , Geliisin , Geloosun , Geliyörsün 3.tekil : Geliyeri , Geleeri , Gelee , Geliyi , Gelooru , Geliyörü 1.çoğul : Geliyeriz , Geleeriz , Geleez , Geliiz , Gelooruz , Geliyörüz 2.çoğul : Geliyersiniz , Geleersiniz ,Geleesiniz , Geliisiniz , Geloorsun ,Geliyörsün 3.çoğul : Geliyerlee , Geleerlee , Geleelee , Geliilee , Geloolar , Geliyörlar Kelime sonlarındaki r ünsüzü düşme temayülü gösterir, fakat örneklerde verilen son iki çekim Razgrad-Torlak yöresi ağzının çekimidir, buralarda r düşmez. Şimdiki zaman ekinde yuvarlak ünlü barındıran örnekler Razgrad-Torlak kazası ağzının özellikleridir. Bu yöre Türklerinin menşei günümüz Tokat,Amasya illerinin tümü ile Sivas ilinin merkez ilçesi ve Tokat'a sınır ilçelerinden iskan edilen Türkmen halktır,ağırlıklı olarak Çepni boyundan gelirler. Diğer örnekler ise Razgrad(Torlak ilçesi hariç), Şumnu,Silistre,Rusçuk,H.Pazarcık ve Eskicuma illeri Türklerinin ağızlarıdır. Bu Türkler ağırlıklı olarak Avşar boyundan gelmektedirler.Menşeleri,günümüz Maraş,Adana,Antep,Halep,Malatya,Sivas'ın güney ilçeleri,Mersin,Niğde,Kırşehir illerinden iskan edilen Türkmenlerdir. Güney Bulgaristan'da Orta ve Güney Anadolu şivesi hakimdir. Konya, Kayseri, Sivas gibi illerle ortak ağza sahip olan Güney Bulgaristan çeşitli nedenlerle iskan ettirilen Avşar, Cerit ve Tecirli gibi Orta ve Güney Anadolu Türkmen aşiretlerinin yerleştiği bir bölgedir. Özellike Avşar Türkmenleri Kahramanmaraş, Adana, Kayseri, Sivas, Karaman, Konya, Aksaray vb illerden gelerek çoğunlukla Güney Bulgaristan'a yerleşmiştir. Orta ve Güney Anadolu Şivesinen örnekler(aynı şekilde Kırcaali'de de kullanılmakta): Bulgaristan'daki Türklerin tamamına yakını Müslümandır, bunlar aynı Anadolu'da olduğu gibi Alevi ve Sünni olarak ayrılırlar. Sünniler tarikat tutmazlar, Aleviler ise çok sayıda ocak ve tarikata dağılmışlardır. Resmî rakamlara göre Türk nüfus içinde Alevilerin oranı %13'tür. Alevilerin bu tarikat, ya da onların deyimiyle sürekleri; Bektaşilik, Kızılbaşlık ve Bedreddiniliktir. Bektaşiler; Kızıldeli Sultan(Kırcaali-Gümülcine), Elmalı Baba(Kırcaali), Ali Koç Baba, Otman Baba ve Akyazılı Sultan ve Demir Baba(Deliorman) ocaklarına bağlıdırlar. Aleviler içerisinde "Alevi" terimi yaygın değildir. Kızılbaşlar, Bektaşiler ve Bektaşiliğin bazı kolları vardır, ama tüm bu gruplar Anadoluda olduğu gibi Alevi çatısı altında birleşmiş değillerdir. 4 Aralık 1992'de yapılan nüfus sayımında ilk defa Aleviler ayrı bir grup olarak sayılmış ve 83.537 kişi kendini Alevi olarak tanıtmıştır.[5] Alevi teriminin yaygınlık oranı ve bazı Alevilerin kimliğini gizleme eğiliminde olduğu göz önünde bulundurulduğunda gerçek sayının biraz daha fazla olabileceği bir gerçektir. Özellikle Razgrad, Rusçuk, Silistre ve Sliven illerinde Alevi nüfus yoğundur. Bulgaristan Son parlamento seçimlerinde Türklerin partisi Hak ve Özgürlükler hareketi Bulgaristan genelinde 618 bin oy almıştır ve ülke genelinde 3. parti olmuştur.Bulgaristanın Avrupa konseyinde 14 vekili bulunurken 2 vekil HÖH kökenli Türk vekillerdir. Bulgaristan'da, başta Filibe, Kırcaali, Razgrad, Şumnu, Eski Cuma, Silistre, Dobriç, Burgaz ve Rusçuk şehirleri olmak üzere birçok yerleşim bölgesinde Türkler yaşamaktadırlar. Bulgaristan demografik durumu itibarıyla en son 2001 yapılan etnik sayım üzerinden bugüne 10 yıl geçmiş bulunmaktadır. Bu geçen süre içerisinde Bulgaristan nüfusu genel olarak düşmüş, Avrupa Birliğine girilmesi sebebiyle ülkede yaşayan Bulgar, Türk, Pomak, Roman gibi toplumların Avrupa'ya göçü olmuştur, ayrıca ülkeye 1989 sürgünüyle Türkiye'ye gitmek zorunda kalan Türklerin Bulgaristan vatandaşlık haklarını almalarıyla gelen Türk göçü nüfus düşüşünü bir ölçüde frenlemiştir. Ülkedeki etnik Bulgar nüfus yaşlanmış olmakta ve nüfus artışı % -0.5 % - 0 arasında seyretmekte, Türk nüfusu ise gelen göç ve nüfus artışıyla yükselmektedir oransal olarak % 0.5 - % 1. Ayrıca ülkede yaşayan Roman azınlığın nüfus artış hızı Bulgar ve Türk nüfusundan daha yüksek olduğu bilinmektedir. 2001'de yapılan nüfus sayımına göre Türklerin ülkedeki nüfusu 747.000'dir ve Bulgaristan nüfusunun %9.4'ünü oluşturmaktadır. Bulgaristan'ın ilk sakinleri Hint-Avrupa kökenli bir kavim olan Traklardır. Milatla birlikte ülke önce Roma İmparatorluğu, sonraysa Bizans İmparatorluğu egemenliğine girer.[kaynak belirtilmeli] Aristokratik tabakayı oluşturan Bulgarlar bir süre sonra Slavlaşarak dillerini, 10. yüzyıldan itibaren de Ortodoksluğu kabul edip dinlerini bırakarak asimile olmuşlardır. Bizans İmparatorluğu yıkılıncaya değin Bizans ile savaşıp hâkimiyet alanlarını genişleten Bulgarlar, 1018-1186 yılları arasında yeniden Bizans İmparatorluğunun egemenliğine girmiştir. 14. yüzyılda Türklerin Rumeli'ye çıkmasından sonra bağımsızlıklarını yitirerek Osmanlı Devleti'nin egemenliğine girmişlerdir. Osmanlı Devleti'nin gerilemeye başlaması ve Çarlık Rusya’sının da desteğiyle, Balkanların tümünde olduğu gibi Bulgaristan'da da ulusal kurtuluş hareketi alevlenmiş, 93 Harbinden yenilgiyle çıkan Osmanlı Devleti, Bulgaristan'ı 1878 yılında içişlerinde bağımsız prenslik olarak, 1908 senesinde ise tam bağımsız çarlık olarak tanımıştır. II.Dünya Savaşı'ndan sonra Bulgarlar komünist rejime sahip olan Bulgaristan Halk Cumhuriyeti'ni kurdular.1990'da da günümüzdeki Bulgaristan Cumhuriyeti'ni kurdular. Bulgarca, Hint-Avrupa dilleri ailesinden, Güney Slav dillerine bağlı dil. Bulgaristan'ın resmi dilidir. Yazı dili IX. yüzyılda oluşmaya başlayan Bulgarca, Selanikli Aziz Kiril ve kardeşi Metodiy'in tarafından 862 yılında Bulgaristanın Preslav kasabasında oluşturulan Kiril alfabesi kullanılarak yazılır. Harflerin çoğu Yunan alfabesinden alınmıştır. Bulgarca, yazıya dökülen ilk Slavik dildir. (Yapılan son araştırmalara göre aynı alfabe zaten bölgede bulunmaktaydı, fakat bir düzen içerisinde değildi, alfabe birliği yoktu). Eski Bulgarca (9. yüzyıl-11. yüzyıl), Orta Bulgarca (11. yüzyıl-15. yüzyıl) ve Modern Bulgarca (16. yüzyıldan günümüze) olmak üzere üç temel aşamadan geçmiştir. Kuzey Hazar bölgesinden göç ederek, bugünkü Bulgaristan topraklarına yerleşen Proto Bulgarlar'dan bugün sadece 20-30 tane kelime kalmıştır. Bulgaristan'daki Bulgarlar Ortodoks Hıristiyandır. 2001 yılında Bulgaristan'da yapılan nüfus sayımına göre Bulgaristan'da Bulgar nüfusu 6.655.210'dur.Yani nüfusun % 83.9'unu oluştururlar.Bulgarların nüfusu,ülkenin nüfusunun %83.9'unu oluşturmaktadır.2011 tahminine göre Bulgar nüfusunun 7.351.234 olduğu tahmin edilmektedir. Pomaklar, Balkanlar'da, Bulgaristan'ın güneyi, Batı Trakya, Doğu Makedonya ve Türkiye'nin Trakya ve batı bölgelerinde yaşayan Pomakça diye tabir edilen Slav dil grubuna ait farklı Slav şivelerini konuşan, çoğunlukla Müslüman bir Balkan toplumudur. Pomakların yakın ataları, Osmanlı devrinin "Voynuk" askerî organizasyonu içinde yer alan Trak asıllı Bulgarlardır. Hizmette olmaları sebebiyle, diğer Bulgarların yardımcı anlamında onlara "Pomagaçi" demeleri sonucunda, ortaya zamanla "Pomak"a dönüşecek bir söz çıkmıştır ki, bu da onların ilerideki etnik kimlikleri olacaktır. Hiçbir zaman Voynuk mensubu olmamış Torbeş ve Goranların da Pomak gösterilmeleriyse esastan yanlıştır. Bunun altında, Pomakların sayıca çok gösterilmek istenmesi yatmaktadır. Pomak adını yazılı tarihte ilk olarak kullananlar, Ami Boue (1838) ve Gersin K. Jiricek (1891) Ayrıca Paisiy Hilendarsky 1700' lü yılların sonunda Müslüman Pomakların varlığına işaret etmiştir. Ayrıca 1871'de Pomaklara ait kütüphaneler yakılmış Pomak tarihi yok edilmiştir. Pomaklar ve diğerleri birbirlerine yakın Bulgar ağızlarını konuşurlar ki, ortaklık da ancak ve zaten bundan ve İslam inancından ibarettir. Makedonca denilen dil dahi, aynen bugünkü Makedonların çoğu gibi Bulgar aslından gelmektedir. Pomaklar'ın konuştukları dil güney slavca dil gurubunun bir şivesidir. Pomakça'da harf yapısı aynı Bulgarca'da olduğu gibidir. Kiril Alfabesi ile yazımı daha kolaydır. ya-ts-ch gibi seslerin karşılıkları genellikle Latince tek harf ile ifade edilemez. Bilinen beş tane şive veya ağızı vardır.Bunlar; 1-Lofça yöresi Pomakçası 2-Rodop bölgesi Pomakçası 3-Batı Trakya bölgesi Pomakçası 4-Drama,Karacaova ve Tikveş bölgeleri Pomakçası 5-Gora(Arnavutluk) Pomakçası Pomaklar İslam dinini benimsemişlerdir,Müslümandırlar. Bulgaristan'daki Pomak nüfusunun 200.000 veya 250.000 olduğu bilinmektedir. Pomaklar, Bulgaristan'da Smolyan, Blagoevgrad, Pazarcık, Velingrad, Razlog,Yakoruda, Kırcaali, Gotse Delçev bölgelerinde ve Mesta Vadisi, Rodop Dağları'nda sıkışık alanlarda yaşamakatadır. Lofça Bölgesi civarında ise küçük Pomak grupları bulunmaktadır. Bununla birlikte Pomakların %50’ı Rodop dağlarının güneyinde bulunmaktadır. Bulgar İçişleri Bakanlığının 1989'da Bulgar Müslümanlar için yaptığı çalışmada, nüfuslarının 268.971 ile toplam nüfusun %3’ünü oluşturduğunu ortaya koymuştur. Romanlar,halk arasında Çingene de denir, 1050'li yıllarda Afganistan ve Pakistan'ı içine alan bir bölgeden çıkıp btn dünyaya yayılmışlardır.Bulgaristan topraklarına ne zaman geldikleri bilinmemektedir. Romanca,Hint-Avrupa dil ailesindendir. Bulgaristan'daki Romanlar,Türkler gibi kendi aralarında Türkçe konuşurlar,Türk ve Müslüman ismi kullanırlar.1980'lerdeki Bulgar hükümeti,Türkçe konuşma yasağını ve Türkçe isimler,Müslüman isimleri yasağını,zorla Bulgar ismi koyma politikasını,asimilasyon politikasını Romanlar üzeinde de uygulamıştır. Romanlar ülkede Snni Müslüman'dır.Alevi ya da başka bir dinden olanlarının olduğu zannedilmez. Romanları, Bulgaristan meclisinde Hak ve Özgürlükler Hareketi partisi temsil etmektedir. 2001 sayımlarına göre Bulgaristan'daki Romanların sayısı 370.908'dir. Bulgaristan nüfusunun %4.7'sini oluşturmaktadırlar. 2001 yılındaki nüfus sayımına göre Bulgaristan'daki Kırım Tatarlarının sayısı 1803'tür. Gagavuzlar bir Türk boyudur, Türkçe konuşurlar ve Ortodoks hıristiyandırlar. Ekseriyetle Dobruca yöresinde yaşarlar. Aşkenaz (İbranice: אַשְׁכֲּנָזִים‎, çoğul. Aşkenazim [ˌaʃkəˈnazim], tekil. [ˌaʃkəˈnazi]) Ortaçağ İbranicesinde bugünkü Almanya topraklarını tanımlayan sözcüktür. O dönemde bu bölgede yaşayan Yahudiler bu isimle anılmaya başlanmıştır. Söz konusu Yahudiler zaman içinde doğuya doğru göç ederek Orta ve Doğu Avrupa'nın birçok bölgesine yerleşmişlerdir.Bu sırada Bulgaristan'a yerleşen Aşkenaz Yahudileri de vardır.Bulgaristan'daki 2002 sayımına göre Bulgaristan'daki Aşkenazların nüfusu 1363'tür. Bulgaristan'daki Yahudilerin tarihi MÖ 2. yüzyıla kadar uzanır. Bu zamandan beri her zaman bir Yahudi nüfusu olan Bulgaristan'da Yahudilerin Bulgaristan tarihinde antik çağlardan Orta Çağa ve bugüne kadar önemli rolleri bulunur. Bulgaristan'daki Yahudi cemaatiyle ilgili en eski yazı MÖ 2. yüzyıla aittir. Ulpia Oescus'da (günümüzde Plevne iline bağlı Gigen'de) Latince yazılmış bir bulguda menora ve "arksinagog" Joseph'in şehirdeki Yahudi nüfusuyla ilgili bildirdiği veriler bulunur. Ayrıca, Roma İmparatoru I. Theodosius'un 379'da Yahudilere karşı verdiği fermanla İllirya ve Trakya'daki sinagogları yıkması bölgede Yahudi nüfusunun bulunduğunu belirten kanıtlardan biridir. Birinci Bulgar İmparatorluğu 681'de kurulduktan sonra Bizans İmparatorluğu'nun zulmünden kaçan Yahudilerin buraya yerleşmiş olma ihtimali vardır. I. Boris'in hükümdarlığı sırasında paganları Yahudileştirme çabaları muhtemeldir, fakat en nihayetinde 9. yüzyılda Bulgar Ortodoks Kilisesinin kurulmasıyla halk Hıristiyanlaştırılmıştır. Kometopule hanedanlığında görülen Samuil, Moses ve David gibi isimler onların anne tarafından Yahudi olma ihtimalini de sunar fakat bu tartışmalı bir konudur. Yahudiler, İtalya'nın Ragusa Cumhuriyeti'nden gelenlerle birlikte 967'de İkinci Bulgar İmparatorluğu'nun serbest ticaret politikalarıyla Niğbolu'ya yerleşti. Ardından, Bulgar Çarı Ivan Alexander, Hristiyanlığa geçip Teodora adını alan Yahudi kökenli Sarah isimli bir kadınla evlendi. 1352 kilise konseyinde kafirlerle Yahudilerin aforoz edilme ve üç Yahudinin idam kararı çıktı, karar Çar tarafından geri çevrilmesine rağmen bu Yahudiler halk tarafından linç edilerek öldürüldü. 14.-15. yüzyıllara kadar Romanyot olan Yahudi nüfusuna 1376'da Macaristan'dan gelen Aşkenazlar da katıldı. Osmanlı İmparatorluğu Bulgar İmparatorluğu'nu istila ettiği zaman Vidin, Nikopol, Silistre, Plevne, Sofya, Yambol, Filibe (Philippopolis) ve Eski Zağra'da Yahudi cemaatleri bulunmaktaydı. 1470'te Yahudilerin Bavyera'dan kovulmasıyla Yidiş dilini konuşan Aşkenazlar da bölgeye yerleşti. 16. yüzyılın ortalarında Sofya'lı hahamlarca Selanik'te Aşkenaz dua kitapları basıldı İlk Sefarad göç dalgası Selanik, Makedonya, İtalya, Ragusa ve Bosna üzerinden 1494'te gerçekleşti; bu Yahudiler hali hazırda yerleşik olan Yahudilerin bulunduğu Osmanlı'nın ticaret merkezi olan şehirlere yerleşti. Sofya'da Romanyot, Aşkenaz ve Sefaradların 1640'a kadar kendilerine ait cemaatleri bulunmaktaydı fakat bu tarihte cemaatler tek haham altında toplandı. 17. yüzyılda Sabetay Sevi'nin görüşleri Bulgaristan'da popülarite kazanınca Sevi'nin destekçileri Gazze'li Nathan ve Samuel Primo Sofya'da aktif rol aldı. Döneminin yeni ticaret merkezi Pazarcık şehri gibi ülkenin değişik yerlerine yerleştiler. 1688'deki Çiprovtsi ayaklanması sebebiyle Ragusa tüccarlarının ticaret yapma hakları ellerinden alınınca Yahudilere yeni haklar tanınındı ve böylece Yahudiler ticaret alanlarını genişlettiler. 93 Harbiyle bağımsızlıklarını kazanan Bulgaristan'da savaş sırasında Yahudilerin Osmanlı'yı desteklemeleri gerekçesiyle malları yağmalandı fakat sonunda Yahudilere Berlin Antlaşmasıyla eşit haklar tanındı. Sofya hahamı Gabriel Mercado Almosnino yanında üç Yahudiyle birlikte Rus kuvvetlerini sıcak karşıladı ve Bulgaristan Millet Meclisi'ne girdi. Fakat antisemitik ve Yahudilere karşı ayırımcılık hareketleri baş gösterdi. Bulgar Ordusuna çağrılan Yahudiler 1885'te Sırp-Bulgar Savaşı'nda yer aldı. I.Dünya Savaşı'nın ardından imzalanan Nöyyi Antlaşmasıyla eşitlik tekrar vurgulandı, fakat özellikle 1923'te Aleksandar Tsankov hükümetinde olmak üzere antisemitik unsurlar dolaylı yollarla da olsa hükümete girdi. 1936'da milliyetçi ve antisemit bir örgüt olan Ratnik kuruldu. II.Dünya Savaşı'ndan önce Yahudilerin diğer halklara kıyasla yüzde oranı sabit bir şekilde inmesine rağmen nüfuslarındaki artış devam etti. 1920'de 16,000 kişilik nüfuslarıyla toplam nüfusun %0.9'unu oluşturan Yahudiler 1934'te yarısından fazlasının Sofya'da yaşadığı 48,565 kişilik nüfusla halkın %0.8'ini oluşturuyordu. Ladino cemaatin dominant dili olmasına rağmen genç nesiller Bulgarca'yı tercih etti. Hovevei Zion'un kurulmasıyla yerel nüfusta Siyonist ideoloji güçlendi. II.Dünya Savaşı sırasında Bulgaristan Millet Meclisi ve Çar III. Boris Yahudilerin haklarını sınırlayan "Milleti Koruma Kanunu"nu yürürlüğe soktu. Bu kanunla Yahudilerin oy kullanma, hükümette görev alma, devlet işlerinde çalışma, orduya katılma, bir Bulgar'la evlenme veya birlikte yaşama, Bulgar isimleri kullanma ve toprak sahibi olma hakları ellerinden alındı. Ayrıca üniversiteye gidebilecek Yahudi sayısına da kota getirildi. Bu kanunlara Yahudi liderlerin yanı sıra Bulgar Ortodoks Kilisesi, Bulgar Komünist Partisi yetkilileri, yirmi bir yazar ve profesyonel örgütler karşı çıktı. Diğer Nazi Almanyası işgali altındaki ülkelerin aksine (Danimarka hariç) Bulgaristan, Bulgaristan Millet Meclisi Sözcüsü Dimitar Peşev, Bulgar Kilisesi yetkilileri ve Bulgar halkının yardımlarıyla Bulgar vatandaşı tüm 48,000 Yahudi Nazi toplama kamplarına gönderilmekten kurtarıldı. Bu konuyla ilgili, Bulgar Yahudisi İsrail tarihçisi, politikacı ve eski Knesset üyesi Michael Bar-Zohar tarafından "Beyond Hitler's Grasp: The Heroic Rescue of Bulgaria's Jews" ve Paris'teki Centre Nationale de la Recherche Scientifique'in araştırma yönetmeni Fransız entelektüel Tzvetan Todorov tarafından "The Fragility of Goodness: Why Bulgaria's Jews Survived the Holocaust" (basım: Princeton Univ. Press) kitapları yazılmıştır. Bulgar otoriteleri Bulgaristan vatandaşı olmayan Yahudilerin çoğunluğunu yine Bulgaristan kontrolündeki Makedonya ve Trakya'ya sürdü. Nazi zulmünden kaçan bu Yahudilere Bulgaristan koruma sağlamadı. Bulgaristan vatandaşı olmayan 14,000 Yahudi Treblinka'ya imha edilmeye gönderildi. Savaşın bitiminden ve Komünist rejimin başa geçmesinin ardından Yahudilerin çoğu İsrail'e göç etti ve Bulgaristan'da 2001 itibarıyla 1363 Yahudi kaldı. İsrail hükümetinin istatistiklerine göre 1948 ve 2006 yılları arası Bulgaristan'dan 43,961 göçmen İsrail'e yerleşti; bu da Bulgaristan'ı Sovyetler Birliği, Romanya ve Polonya'nın ardından İsrail'e en çok göç veren dördüncü Avrupa ülkesi yaptı. 2001 sayımına göre Bulgaristan'daki Makedonların sayısı 5071'dir. 1864'te Anayurtlarindaki Çerkes nüfusu deniz yoluyla Osmanlı topraklarına sürgün edildi. Gemilere bindirilen Çerkesler, Karadeniz'in Anadolu kıyılarındaki limanlara (Batum, Trabzon, Adapazarı (Sakarya), Ordu, Samsun, Sinop ve şimdiki Akçakoca) çıkarıldı. Bir bölümü de Burgaz, Varna ve Köstence'ye kadar götürülerek Balkanlar'a yerleştirildi. Göç sırasında açlık ve salgın hastalıklar yüzünden çok sayıda ölüm oldu. Rumeli ve bilhassa Tuna vilayetine yerleştirilen Çerkesler de, savas sonrasi 1878 Berlin Antlaşması gereğince, yeniden Osmanlı Asyası ve Afrikası topraklarına göç ettirildiler. Fakat Bulgaristan'da kalan Çerkesler bulunmaktadır. 1920'lerden ya da 1930'lardan sonra Bulgaristan'da Çerkeslerden hiç bahsedilmemiştir. 2001'deki nüfus sayısmına göre ülkedeki Rus sayısı 15.595'tir 1915 sonrası Ermeni göçü olmuştur. 2001 nüfus sayımına göre Ermeni sayısı 10.832'dir. Geleneksel uğraşları çobanlık olan ve daha iyi otlak arayışları sonucunda Balkanlar ve Doğu Avrupa'ya ulaşan Ulahlar'a, bugün kıtanın kuzeyindeki Polonya'da bile rastlamak mümkün. Kır hayatına olan bağlılıkları sayesinde Balkanlar'da yüzyıllar boyunca süren etnik çatışmalardan çoğu zaman uzak kalan Ulahlar, bulundukları her yerde çoğunluk nüfusu ile barış içinde bir arada yaşıyor. 2001 nüfus sayımına göre Bulgaristan'daki Ulahların nüfusu 10.566'dır. 2001 nüfus sayımına göre ülkedeki Yunan nüfusu 3.408'dir. 2001 nüfus sayımına göre Bulgaristan'daki Ukraynalı nüfusu 2.489'dur. Bulgaristan'daki Rumenlerin sayısı 2001'deki nüfus sayımına göre 1088 olarak açıklanmıştır. Köpek kızağı Köpek kızağı, bir ya da birkaç, hatta bir düzine kızak köpeğinin çektiği buz ya da kar üzerinde ulaşımı sağlayan kızak. Köpek kızaklarını esas olarak Arktika'nın Eskimolar, Çukçiler, Koryaklar, Samoyedler gibi yerli halkları kullanır. Subarktik Kızılderililerinden bazıları sonradan kullanmaya başlamıştır. Günümüzde spor amaçlı kızaklı köpek yarışında da kullanılır. Çekim köpeği olarak daha çok Sibirya haskisi ile Alaska malamutu ırkından işçi köpek tercih edilse de Samoyed köpeği gibi karlı ortama alışkın köpek ırkları da kullanılır. Köpek kızakları esas olarak Eskimoların en eski ve yaygın ulaşım ve taşıma aracıdır. 19. yüzyılda İç Alaska'ya gelen Avrupalı kürk tüccarlarının gözlemlerine göre köpek kızağı yalnızca Eskimolar ile Eskimolara komşu olan Koyukon, Değinak ve Holikaçuk gibi Alaska Atabaskları kullanıyordu. Bunlar köpek kızaklarını Yupik ve Eskimo komşularından öğrenmişlerdir. Zira Guçin, Aşağı ve Yukarı Tanana, Ahtna ve diğer Atabasklar köpek kızağını kullanmaz, kızak ve tobaganlarını kendi elleriyle çekerler, köpekleri daha çok sırtında yük taşıyacak hayvan olarak kullanırlardı. Köpekler Alaska Atabaskları için at gibidir, fakat çekim hayvanı değil yük hayvanı olarak iş görürdü. Rengeyiği derisinden yapılan ve köpeklerin sırtına bağlanıp yüklenen çantalara köpek çantası ("dog packsack") denir ve içine taze ya da kurutulmuş et veya derileri koyarak kamp ya da köye taşıtılır. Bu köpek çantalarına Alaska'da Guçin, Koyukon, Tanana ve Denağinalarda, Kanada'da ise Han, Tuçon ve diğer Batı Kanada Atabasklarında rastlanır. Alaska'da köpek kızaklarının yapımında huş kabuğu yaygın biçimde kullanılır. Sporda köpek kızakları kızaklı köpek yarışında kullanılır. Büyüköz, Ahırlı Büyüköz, Konya'nın Ahırlı ilçesine bağlı bir köydür. Yaklaşık 50 hane hane olup halkın çoğu yaşlıdır. Çevresinde Bademli, Küçüköz ve Aliçerçi köyleri vardır. Köyün doğusunda küçük bir tepe, hemen önünde ise küçük bir çay bulunur. ES-EV Vakfı ES-EV Vakfı, 1996 yılında Eskişehir'de UKBA Vakfı ismi ile kurulan, 2003 yılında ismini ES-EV Vakfı olarak değiştiren, yerel anlamda ve başta eğitim alanında olmak üzere faaliyelerde bulunan bir vakıftır. ES-EV, "Eskişehir Eğitim Kültür ve Dayanışma Vakfı"'nın kısaltması olarak kullanılmaktadır. Vakıf faaliyetleri, Hizmet ve Yardım Birimi, Eğitim ve Kültür Birimi, Kadınlar Komisyonu, Gençlik Komisyonu ve Çocuk Kulübü isimleri altında devam etmektedir. Ayrıca Kur'an Akademisi adı altında, Kur'an'ı anlamaya yönelik meal, tefsir, hadis, siyer ve Arapça derslerinin devam ettiği birimde dersler işlenmektedir. Mazhar Zorlu Mesleki ve Teknik Anadolu Lisesi Mazhar Zorlu Mesleki ve Teknik Anadolu Lisesi Bornova, İzmir'de bulunan, alanlarında Türkiye'de ilk olan Endüstriyel Otomasyon teknolojileri Alanı ve Plastik Teknolojileri alanlarında eğitim veren meslek lisesi dir. İzmirli iş adamı Mazhar Zorlu tarafından 1998 yılında yaptırılarak Milli Eğitim Bakanlığı'na devredilmiştir. Pirmin Schwegler Pirmin Schwegler (d. 9 Mart 1987, Luzern), orta saha mevkinde görev alan İsviçreli futbolcudur. Şu an 1899 Hoffenheim takımında forma giymektedir. Ferim Ferim (Farsça: فريم‎), İran'ın Mazenderan Eyaleti'nde şehir. Eyaletin Sari şehristanı'ndaki, Dudange bahşı'nın yönetim merkezi olan şehrin 2006 yılı resmi nüfusu 180 kişi ve 50 hanedir. Kiyaser Kiyaser (Farsça: كياسر‎), İran'ın Mazenderan Eyaleti'nde şehir. Eyaletin Sari şehristanı'ndaki, Çehardange bahşı'nın yönetim merkezi olan şehrin 2006 yılı resmî nüfusu 3.590 kişi ve 913 hanedir. Ulusal Zehir Danışma Merkezi Ulusal Zehir Danışma Merkezi, Türkiye'de tedavi maksatlı kullanılan ilaçlar, böcek ilaçları, tarım ilaçları, mantarlar ve çeşitli bitkilerle olan zehirlenmelerden, zehirli hayvan ısırmalarına ve sokmalarına kadar geniş bir yelpazedeki zehirlenmelerde hem halka hem de sağlık çalışanlarına yönelik olarak 24 saat hizmet veren merkezdir. Zehirlenmelerde gerekli antidot/antitoksin ihtiyacını da karşılayan Merkeze, ihtiyaç duyulduğunda danışma hizmeti almak amacıyla Türkiye'nin her yerinden 114 numaralı telefondan ulaşılabilir. Kano Modeli Kano Modeli müşteri gereksinimlerini belirleme ve müşteri beklentilerinin ötesine geçme yetisine sahip bir modeldir. Noriaki Kano tarafından 1980'li yıllarda oluşturulmuştur. Müşterilerin gereksinimleri, Kano modelince temel ihtiyaçlar (Must-be), doğrusal ihtiyaçlar (One-dimensional), heyecan verici ihtiyaçlar (Exciting) olarak sınıflandırılmaktadır: Alaşt Alaşt (Farsça: آلاشت), İran'ın Mazenderan Eyaleti'nde şehir. Eyaletin Sevadkuh şehristanı'nın, Merkezî bahşı'nda bulunan şehrin 2006 yılı resmî nüfusu 976 kişi ve 287 hanedir. Pol Sefid Polsefid (Farsça: پل سفيد), İran'ın Mazenderan Eyaleti'nde şehir. Eyaletin Sevadkuh şehristanı'nın, Merkezî bahşı'nda bulunan şehrin 2006 yılı resmi nüfusu 8.473 kişi ve 2.163 hanedir. Pol-Sefid, Türkçede 'beyaz köprü' anlamına gelir. Åžirgah Şirgah (Farsça: شيرگاه), İran'ın Mazenderan Eyaleti'nde şehir. Eyaletin Sevadkuh şehristanı'ndaki, aynı isimli Şirgah bahşı'nın yönetim merkezi olan şehrin 2006 yılı resmî nüfusu 8.529 kişi ve 2.269 hanedir. Abbasabad Abbasabad (Farsça: عباس اباد), İran'ın Mazenderan Eyaleti'nde şehir. Eyaletin Tonekabun şehristanı'ndaki, aynı isimli Abbasabad bahşı'nın yönetim merkezi olan şehrin 2006 yılı resmî nüfusu 11.256 kişi ve 3.195 hanedir. Ahmet MadaralÄ± Ahmet Madaralı (d. 1877, Şumnu - ö. 1927), Türk güreşçi. Şumnu’nun Madara köyünde doğdu. Ustası Molla İbrahim’dir. 1901 yılında Bursa’da yapılan karşılaşmalarda Adalı ve Kurtdereli’nin ardından 3. oldu. Aynı yıl Yıldız Sarayı'nda düzenlenen bir törende, Kara Ahmed, Küçük Yûsuf, Adalı Halil, Molla İbrâhim ve Kurtdereli Mehmed ile birlikte güreş sanatının ilerlemesindeki faydalı hizmetlerinden ötürü sanayi madalyası verildi. Rum menajer Pierri tarafından keşfedildi. Aslında serbestçi iken, grekoromen öğrendi. 1896 ve 1903-1907 yıllarında Fransa, İsviçre, İngiltere, Avusturya ve Belçika'da çeşitli güreş karşılaşmalarına katılarak ödüller aldı. 1905'te "Paris Altın Kemer"ini kazandı ve Fransa Turnuvası'nda birinci oldu. 1909'da yeniden yağlı güreşe döndü. Doğduğu köyde öldü. Kelarabad Kelarabad (Farsça: كلارآباد‎), İran'ın Mazenderan Eyaleti'nde şehir. Eyaletin Tonekabun şehristanı'nın, Merkezî bahşı'nda bulunan şehrin 2006 yılı resmî nüfusu 5.457 kişi ve 1.515 hanedir. HÃ¼rremabad, Mazenderan Eyaleti Hürremabad (Farsça: خرم آباد), İran'ın Mazenderan Eyaleti'nde şehir. Eyaletin Tonekabun şehristanı'ndaki, aynı isimli Hürremabad bahşı'nın yönetim merkezi olan şehrin 2006 yılı resmi nüfusu 9.936 kişi ve 2.784 hanedir. Kanlıtaş Höyük Kanlıtaş Höyük, Eskişehir il merkezinin kuzeyinde, Aşağıkuzfındık Köyü'nün 1 km. doğusunda, ""Kanlıtaş Mevkii"" olarak bilinen yörede yer alan bir höyüktür. Yerleşme, vadinin ortasındaki kayalık bir yükseltinin kuzey yamacındadır. Tepe, 30 metre çapında olup 4 - 7 metre yüksekliktedir. Eskişehir Arkeoloji Müzesi tarafından saptanan höyükte 1989 yılında Bilecik Üniversitesi'nden Prof. Dr. Turan Efe tarafından araştırmalar yapılmıştır. Daha sonra 2008 yılında Eskişehir Anadolu Üniversitesi'nden Doç. Ali Umut Türkcan ve ekibi yerleşmede incelemeler yapmış ve çanak çömlek buluntularını değerlendirmiştir. Höyüğü çevreleyen 6 km. yarıçaplı alanda yürütülen yüzey taramalarında iki Tunç Çağı höyüğü, bir yontmataş atölyesi ve üç nekropol alanı saptanmıştır. Yüzey buluntularına dayanılarak yerleşmenin Erken Tunç Çağı, Orta tunç çağı, Geç Tunç Çağı Erken Kalkolitik Çağ, Orta Kalkolitik Çağ ve Geç Kalkolitik Çağ boyunca kesintisiz olarak iskan görmüştür. Turan Efe'nin yüzey toplamalarında Kütahya / Asmainler Düz Yerleşmesi ve Eskişehir / Orman Fidanlığı buluntularına benzer çanak çömlek çömlekler ele geçmiştir. Bunlar içinde bezemeli çanak çömlek parçaları Orman Fidanlığı'nda ele geçenlerden daha geniş bir çeşitlilik göstermektedir. Bunun yanında koyu yüzlü açkılı çanak çömlek parçaları da vardır. Yontmataş alet buluntuları arasında düzeltisi yonga ve dilgilerden söz edilmektedir. A. Umut Türkcan'ın değerlendirmelerine göre yerleşmenin verdiği çanak çömlek buluntuları Orman Fidanlığı, Kes Kaya ve Asmainler çanak çömleği arasında ile bire bir benzeşmektedir. Bu buluntulardan hareketle yerleşmenin, 1990 başlarında keşfedilen Porsuk Kültürü'nün en önemli yerleşmelerinden biri olduğu ileri sürülmektedir. Ali Umut Türkcan'a göre Kanlıtaş, Porsuk Kültürü'nün "önemli ve korunmuş yerleşimlerinden biri" olarak görülmektedir. Yüzeyden toplanan çanak çömlek parçalarının büyük bir bölümü Erken Tunç Çağı ve Kalkolitik Çağ çanak çömleğidir. Orta ve Geç Tunç Çağı'na tarihlenebilen sadece üç parça ele geçmiştir. Toplanan çanak çömleklerin % 56,3'ü Erken Tunç Çağı, % 42,4'ü Kalkolitik Çağ malıdır. Erken Tunç Çağı içinde en yoğun buluntu veren dönem Erken Tunç Çağı I. evredir. Kalkolitik Çağ için ise yoğunluk Erken ve Orta Kalkolitik Çağ'dır. Kalkolitik Çağ çanak çömleğinde biçimler; boyunlu kaplar, keskin profilli kaseler, kapanan ağızlı çömlekler, yaka boyunlu çömlekler, sığ ya da derin kaseler ve pitoslar olarak görülmektedir. Bolca ele geçen bazalt havanelleri, yerleşmede tahıl tarımının yoğun bir şekilde yapıldığı yönünde yorumlanmaktadır. Bazalttan yapılmış diğer sürtmetaş aletler; üç ayaklı bir havan, öğütme taşları, mermer bilezikler ve ezgi taşlarıdır. Yontmataş aletler, kazıyıcılar, düzeltisiz yonga ve dilgilerden oluşmaktadır. Kullanılan malzeme çakmak taşıdır. NeÅŸtarud Neştarud (Farsça: نشتارود‎), İran'ın Mazenderan Eyaleti'nde şehir. Eyaletin Tonekabun şehristanı'ndaki, Neşta bahşı'nın yönetim merkezi olan şehrin 2006 yılı resmî nüfusu 5.837 kişi ve 1.710 hanedir. Selmanşehr Selmanşehr (Farsça: سلمان شهر‎), İran'ın Mazenderan Eyaleti'nde şehir. Eyaletin Tonekabun şehristanı'nın, Abbasabad bahşı'nda bulunan şehrin 2006 yılı resmî nüfusu 9.592 kişi ve 2.605 hanedir. Stockholm Ãœniversitesi Stockholm Üniversitesi (Swedish: "Stockholms universitet") Stockholm'daki bir devlet üniversitesidir. Dört fakültede 36.000'den fazla öğrencisi olması, onu İskandinavya'daki en büyük üniversitelerden birisi yapar. Dünyadaki en iyi 100 üniversitenin içinde kabul edilir. 1960'ta üniversite statüsünü almıştır ve İsveç'in en eski dördüncü üniversitesidir. 1878 yılında, "Stockholms högskola" meraklı vatandaşlara açık doğa bilimleriyle ilgili derslere başlamıştır. Üniversite tarihindeki önemli olaylardan birisi Avrupa'nın üçüncü kadın profesörü olan Sofia Kovalevskaya'nın 1889'da matematik dersinde söz sahibi olmasıdır. Okul 1904'te resmî kurum statüsü kazanmıştır. 1960'ta resmî olarak İsveç'teki dördüncü üniversite olmuştur. Okulun Stockholm'un merkezinde kurulmuş olması öğrenciler için rahattır. 1970'ten bu yana üniversitenin çoğu faaliyeti şehrin kuzeyindeki Frescati ana kampüsü tarafından takip edilir. 2008'den önce üniversitenin Stockholm University Student Union ("Stockholm universitets studentkår, SUS") adında sadece tek birliği vardı. Ama 2008'den bu yana bilgisayar ve sistem bilimi öğrencilerinin ve öğretmenlik öğrencilerinin "DISK" ve "The Teacher's College's Student Union" (Lärarhögskolans studentkår)" adında birbirinden bağımsız birlikleri var. Hukuk öğrencilerinin de "Studentkåren vid JMK" birliği vardır. Dünyadaki üniversitelerin akademik sırasında 81. sırada yer alır. THE–QS Dünya Üniversite Sıralamalarında ise dünya çapında 178. sıradadır. Üniversiteye ulaşmanın birçok yolu vardır. Ana kampüs Frescati yeraltı metro istasyonunun hemen yanında yer almaktadır. Şehrin üniversiteye uzak yerlerinden trenle gelenler için de Roslagsbanan hattındaki tren de kampüse yakın yerden geçmektedir. Şehir otobüsleriyle de ulaşım olanağı vardır. Bilgisayar Bilimi kampüsü Kista da, Kista adındaki yeraltı metro durağına çok yakındır. Öğretmen Öğrencilerl Kampüsü de yeraltı Thorildsplan durağına yakındır. http://en.wikipedia.org/wiki/Stockholm_University Ramon Nomar Ramon Enrique Perez Fernandez ya da takma adıyla Ramon Nomar (d. 9 Ocak 1974, Caracas), Venezuelalı pornografik film oyuncusu. 23 yaşında pornografik film sektörüne katılan Nomar, Brazzers ve Reality Kings gibi porno şirketleriyle anlaşmış ve şirketlerin çektiği birçok filmde rol almıştır. Third Strike (The Wanted albÃ¼m) Third Strike İngiliz The Wanted grubunun 3.stüdyo albümüdür.Albümün çıkış tarihinin Island Records tarafından Mart 2013 olması planlanıyor. Albüm öncesi 17 Nisan 2012'de "Chasing The Sun" ve 5 Kasım 2012'de "I Found You"yayınlandı.Kasım 2012'de grup albümün orijinal tarihinin 3 Aralık 2012'den Şubat 2013'e ertelendiğini açıkladı,bunun arkasındaki nedenin ise albümün mükemmel olmasını istedikleri ve bazı şarkılarda oynama yapmaları olduğunu belirttiler. Albüm grubun ilk uluslararası yayınlanacak albümü olarak ayarlandı. Grup 2.stüdyo albümleri Battleground'u 4 Kasım'da yayınladıktan kısa süre sonra Kasım 2011'de 3.stüdyo albümleri için çalışmalara başladı.Grup hem Amerika hem de Britanya'ya hitap etmesi için albümde farklı prodüktörlerle çalıştıklarını ve düetler olduğunu onayladı.Grup Ocak 2012'de rapçi Example'ın yazdığı şarkının "Chasing The Sun" olduğunu açıkladı.Nisan 2012'de şarkı albümün çıkış şarkısı ve Amerika'da yayınlanan The Wanted (EP) albümün 3.single parçası olarak yayınladı.Grup ayrıca bu zamanlarda "Satellite" şarkısının da promosunu yaptı.Ağustos 2012'de grup Los Angeles'ta müzik videosu çekti ve klibin yeni teklileri "I Found You" için çekildiği söylendi.Ancak Ekim 2012'de farklı bir klip yayınlandı.Grup daha sonra Los Angeles'ta çekilen klibin diğer single parçası için olduğunu belirtti."I Found You" 5 Kasım 2012'de albümün 2.single parçası olarak yayınlandı. Grup Eylül 2012'de yeni albümde düetler olacağını onayladı ve bu isimlerin Pitbull ,Chris Brown,Rita Ora,LMFAO ve Dappy olduğunu açıkladı. 9 Kasım 2012'de grup resmi siteleri Wanted World'de yeni albümün adının Third Strike olduğunu duyurdu,ayrıca 12 Kasım 2012'de Wanted World'de albüm kapağını yayınlamıştır ve şarkı listesi aşağıdaki gibidir: Brazzers Brazzers, Kuzey Amerika'da faaliyet gösteren bir porno şirketidir. Brazzers şebekesi yaklaşık 30 farklı porno sitesi içerir. 2005 yılının başlarında kurulmuştur. Şirket Kanada'nın Montreal kentinden yönetilmesine rağmen filmlerin büyük çoğunluğu Las Vegas, Los Angeles ve Miami'de çekilmektedir. Brazzers, Manwin tarafından 2010 yılında satın alındı. Brazzers, 2009'da korsanlığa karşı kampanya başlatmıştır. Site 2009 yılında düzenlenen AVN Ödülleri'nde "En İyi Yetişkin Sitesi" kategorisinde ödül kazanmıştır. Brazzers, 2014'te kuruluşunun 10. yıldönümünü New York'ta bir billboard ile kutladı. Dijital reklam panosu 47. ve 7. köşede yer aldı ve Ağustos ayının tamamı boyunca izlenebilir oldu. 2010 yılında Brazzers daha önce güvenli seks kampanyasını tanıtmak ve "Kauçuk Al" ı duyurmak için bir Times Square reklam panosu kullanıyordu. MS2 fajı MS2 fajı e.coli adlı bakteriyi enfekte eden virüstür. 25 nm büyüklüğünde ikozahedral kapsidli küçük genomları 3569 nükleotit uzunluğundadır ve sadece 4 protein kodlar. Prokaryottur. Newbury Newbury Birleşik Krallık'ın İngiltere ülkesinin Güney Doğu bölgesinde bulunan bir yerleşimdir. West Berkshire Törensel Kontluğu'na bağlıdır. Kennet Nehri kıyısında bulunan ve Kennet Avon Kanalı geçiş hattında yer alan, üzerinde 17. yüzyıldan kalma birçok yapı barındıran bir şehir merkezidir. Newbury, en iyi şekilde içerisinde yer alan Newbury Hipodromu (koşu parkuru) ve Greenham Common'da bulunan tarihi, hava kuvvetleri uçuş alanı ile tanınır. Kennet Nehri Kennet Nehri İngiltere'nin güneyinde bulunan ve Thames Nehri'nin bir kolu olan nehirdir. Nehrin en düşük seviyeleri tekne ile gezinti yapılabilecek şekildedir ve Kennet gezi alanı olarak bilinir. Bu kısım Avon Nehri gezi alanı ile birleşerek Kennet Avon Kanalını oluşturur. Kennet Avon Kanalı ve Thames Nehri'nin Bristol ve Londra Şehirlerine bağlantıları vardır. Kennet Nehri; kendi kaynağı olan Marlborough batısından aşağı Woolhampton'a kadar olan bölgede, kendine özgü kireçli suyollarının sağladığı nadir bitki ve hayvanların geniş bir yelpazesine ev sahipliği yaptığından dolayı, özel bilimsel alan (en:Site of Special Scientific Interest:SSSI) olarak ilan edilmiştir. Ã‡erkes mitolojisi Çerkes (Adige) mitologyasındaki başlıca tanrılar ve tanrıçalar: Momčilo Krajišnik Momcilo Krajisnik (d. 20 Ocak 1945, Saraybosna) bir savaş suçlusu ve eski Bosnalı Sırp siyasetçidir. 1990 ve 1992 yılları arasında Bosna-Hersek Millet Meclisi'nde milletvekili olarak bulundu. 1992-1995 yılları arasında Bosna genelinde başta Srebrenitsa olmak üzere işlenen cinayet, toplu katliam ve tecavüzler sonucu işlenen soykırım suçunun baş sorumlularından biri olarak arandığı ilan edildi. 3 Nisan 2000 tarihinde SFOR'un Fransız komandosu tarafından tutuklandı ve Lahey'de eski Yugoslavya için oluşturulan (ICTY) Uluslararası Ceza Mahkemesi'ne teslim edildi. 27 Eylül 2006 tarihinde BM Lahey Savaş Suçluları Mahkemesi tarafından 27 yıl hapis cezasına çarptırıldı. 17 Mart 2009'da cezası 20 yıla düşürüldü. Momcilo Krajinsnik, mahkemede Slobodan Milošević ve Radovan Karadžić'ten sonra yargılanan en üst düzey siyasi yetkililerden birisiydi. Biljana Plavšić Bilyana Plavsiç (7 Temmuz 1930, Tuzla, Bosna-Hersek), Bosna Hersekli politikacı. Politikaya üniversite yıllarında başladı. Hedefini şöyle açıklamıştı; "En yüksek rütbeli Sırp siyasetçisi olmak benim hedefimdir. En büyük arzum "Büyük Sırbistanı" görmektir." Sırp Demokrat Partisi SDS'nin ilk kadın üyesi oldu. Bağımsızlık ilanından sonra ilan edilen Bosna-Hersek Sırp Cumhuriyetinin öncü kurucuları arasında yer aldı. Bosna-Sırp Cumhuriyetinde iki yıl cumhurbaşkanlığı yaptı. 1992 ve 1995 yılları arasında Radovan Karadziç ve Momcilo Krajisnik ile birlikte "Müslüman ve Hırvatlardan Arındırılmış Bosna" projesinin çerçevesinde "etnik arındırma" uygulamalarını katılmak, insanlığa karşı suç sayılan soykırıma dönüşen imha, cinayet, siyasi, dini ve ırksal nedenlerle zulüm, sürgün, alternatif olarak insanlık dışı eylemlere katıldığı gerekçesiyle Lahey'deki BM Savaş Suçluları Mahkemesi ICTY'ye tarafından 10 Ocak 2001 tarihinde suçlu bulunduğu duyuruldu. Yaptıklarını halkı için yaptığına dair açıklamalarda bulunsa da anlattıkları ikna edici gelmediğinden ötürü 11 yıl hapis cezasına çarptırıldı. 26 Haziran 2003 tarihinde Kadınlar Hapishanesine nakledildi. Aralık 2008'de İsveç Adalet Bakanlığı, Plasiviç'in ilerleyen yaşını ve sağlık durumunu öne sürerek af talebinde bulundu. Fakat bu talep reddedildi. Daha sonra cezasının üçte ikisini tamamladığı için yaş ve sağlık durumu dikkate alarak 27 Ekim 2009'da serbest bırakıldı. Zdravko Tolimir Zdravko Tolimir (; d. 27 Kasım 1948 Glamoč - ö. 8 Şubat 2016 Lahey), Sırp general. Bosna Hersek Glamoc Kasabasında dünyaya geldi. Sırp Cumhuriyeti Genelkurmay Başkan Yardımcısı ve istihbarat ve güvenlik şefi olarak görev yaptı. Direnen Boşnak Ordusu Nasıl Teslim Alınır? başlıklı raporunda; Savaşan Boşnakların yakınlarının bir araya getirilerek diğerlerinin gözlerinin önünde kimyasal silahlarla yok edilmesini, eğer teslim olma durumu gerçekleşmez ise tüm boşnakların aynı yöntemle öldürülmesi; teslim olma durumu olursa kendileri ile birlikte ailelerinin müslüman bölgelere güvenli bir şekilde nakledileceğine dair tekliflerde bulunmuştur. Bu teklifi dolayısıyla Sırplar arasında "Kimyasal Tolimir" olarak anılmıştır. 31 Mayıs 2007 tarihinde tutuklandı. Bosna genelinde olduğu gibi Srebrenitsa insanlık faciasına öncülük etmek, kadın ve çocukların zorla göç ettirilip erkeklerin yok edilmesine katılmak sebeplerinden yargılanmıştır. 8 Şubat 2016 tarihinde Hollanda'nın Lahey şehrinde kaldığı hapishanede 67 yaşında hayatını kaybetti. Derecik, Tavşanlı Derecik, Kütahya'nın Tavşanlı ilçesine bağlı bir köydür. Köyde yaklaşık 1200 kişi yaşamaktadır. Köyde yaşayanların geneli hayvancılık ve tarımla uğraşır. Köyde bir okul, bir sağlık ocağı ve birkaç kahvehane vardır. Derecik köyünün tarihi Osmanlı dönemine dayanmaktadır. Tarihi kaynaklara göre Anadolu'nun Türkleşmesi esnasında Horasan evliyalarından Yörük Hacı Veli, Derecik Köyünü kuruluşunda etkili olmuştur. Köyün batısında yapılan kazılarda çok sayıda kiremit, taş, tuğla ve kerpiç parçalarına rastlanmıştır. Derecik köyü Tavşanlı'ya 5 km, Ayvalı köyüne 4 km uzaklıktadır. Golgi Golgi ÅŸu anlamlara gelebilir: Önder Açıkbaş Önder Açıkbaş (d. 2 Ekim 1978), Türk oyuncu, tiyatro eğitmeni, yönetmen. Akademi İstanbul Tiyatro Bölümü'nden mezun olan Önder Açıkbaş, sanat hayatına 1998 yılında başladı. Bir Demet Tiyatro ile başladığı tiyatro hayatı, BKM ve BKM Mutfak'ın sinema projelerine taşınmış ve birçok sinema ve televizyon dizisinde yer almıştır. 2009 yılında NTV'de yayınlanan "Güzel Haberler" programını Müjde Ar ile birlikte sunarak televizyon programcılığı yapmaya başladı. 2011 yılında Kanaltürk'te "Önder Harikalar Diyarında" isimli Talk-show programını sunmuştur. Bu programın ardından bir süre Okan Bayülgen'nin yaptığı televizyon programlarında yer aldı. Yine 2011 yılında şarkıcı Betül Demir'in "Ya Ya" ve "Mıknatıs" isimli şarkılarında klip yönetmeni olarak yer aldı. 2012 yılında FOX TV'de yayınlanan ve senaryosunu Gani Müjde'nin yazdığı "Harem" dizisinde yer alan oyuncu, 2 sene TV8 kanalında da ÖTV isminde bir programda yapmıştır. 2018 yılında Tv8'de yeniden ÖTV programını yapmıştır. İkinci Koalisyon Savaşı İkinci Koalisyon, veya İkinci Koalisyon Savaşı, 1798 - 1802 yılları arasında gerçekleşmiş muharebeler dizisidir. Fransız Devrim Savaşları'nın ikinci parçasıdır. Bu koalisyon genel olarak Müttefiklerin, Fransız Cumhuriyeti'nin 1. Koalisyon'da kazandığı toprakları, Fransa'dan geri alabilmesi için yaptığı karşı saldırıdır. Bunun dışında, Fransız Cumhuriyeti, Napolyon'un komutası altında, o sıralarda Osmanlı'da bulunan Mısır Eyaleti'ni işgal etmeye çalışmıştır (1798 - 1802). Ancak işgal başarısız olmuştur (Mısır Seferi). The Men I Wanted The Men I Wanted, Lucas Kazan tarafından yönetilen 2007 yapımı gay porno filmi. TLAvideo, film için "Kazan, erkekleri nasıl fotoğraflayacağını bilmekte" ifadesini kullandı. Maleflixxx Tribe ise, " oyuncuların parlayacağı ve ekrandan gerçeğe dönüştüreceği şekilde mekan ile ışığı kullanmakta" sözlerini dile getirdi. 16. uzun metrajlı filmi olan "The Men I Wanted", bir Grabby Ödülü ile altı GayVN Ödülü'ne aday gösterildi. Tinkerer Tinkerer, Marvel Comics çizgi romanlarında yer alan bir kurgusal karakterdir. Masum insanların aklını çeler ve kendi icatları olan silahlarla onları kendi düşmanlarına karşı salar. 1985 yılında yaratılan bu karakter biraz yaşlı ama aklı yerinde bir adamdır. Drama Köprüsü (türkü) Drama Köprüsü türküsü günümüzde Yunanistan'ın Doğu Makedonya ve Trakya bölgesinde bulunan, Osmanlı İmparatorluğu dönemi köprüsünün geçtiği bir türküdür. 6-8 lik Yunanca Zonaradiko (Ζωναράδικος), Bulgarca Pravo Horo (Право хоро) tarzı türküdür. Yunanistan’da Το γεφύρι της Δραμας adı ile bilinir . Müzik ağırlaştırılarak farklı formlara sokulsa da orijinali 6-8’liktir ve hızlıdır. Halk oyunu olarak oynanır. Ulaş Özdemir Ulaş Özdemir (d. 1976, Kahramanmaraş), Alevi-Bektaşi müziği sanatçısı, etnomüzikolog, film müziği bestecisi. Yıldız Teknik Üniversitesi Sanat ve Tasarım Fakültesi Müzik ve Sahne Sanatları Bölümü'nde etnomüzikoloji eğitimi aldı. Aynı okulda yüksek lisans ve doktorasını tamamladı. Welcome to: Our House Welcome to: Our House, hip hop grubu Slaughterhouse'un ikinci stüdyo albümü ve Shady Records'tan çıkan ilk projesidir. 28 Ağustos 2012'de yayınlandı. Prodüksiyonunda Eminem'in de katkısı bulunan albümde Alex da Kid, Mr. Porter, No I.D., T-Minus ve Hit-Boy altyapıları kullanıldı. Albüm, çıktığı hafta 52 bin sattı ve "Billboard" 200 listesine ikinci sıradan giriş yaptı. Albümün ilk duyurusu 2012'nin ilk aylarında yapıldı. Crooked I, Şubat'ta "XXL" dergisine verdiği röportajda Eminem'in albümde yer alacağını ve prodüksiyonun büyük bölümünü üstleneceğini söyledi. Daha sonraları Royce da 5'9", albümün miksini Eminem'in yapacağını belirtti. Albümde görev alacak diğer prodüktörler arasında Alex da Kid, The Alchemist, J.U.S.T.I.C.E. League ve No I.D.'nin olacağı doğrulandı. Albüm için kararlaştırılan ilk çıkış tarihi 15 Mayıs'tı. Ancak çalışmaların sürmesi üzerine albümün çıkışı önce 12 Haziran'a, daha sonra da 28 Ağustos'a ertelendi. Bu arada Temmuz ayında Royce, albüm öncesinde Ağustos ayının ilk haftasında bir mixtape yayınlayacaklarını duyurdu. Sonraki günlerde Joe Budden, mixtape'in "On the House" adını taşıyacağını Twitter aracılığıyla duyurdu. Mixtape, albümden dokuz gün önce 19 Ağustos'ta internet üzerinden yayınlandı. Albümün parça listesi 4 Ağustos'ta internette yayınlandı. Shady Records patronu Eminem üç parçada yer alıyordu. Cee Lo Green, Busta Rhymes, Skylar Grey, Swizz Beatz ve B.o.B albümdeki diğer konuk sanatçılar olarak sıralandı. Albümün prodüksiyonu AraabMuzik, StreetRunner, Sarom, Mr. Porter, Boi-1da, J.U.S.T.I.C.E. League, No I.D., Alex da Kid, Hit-Boy, T-Minus, Black Key, Zukhan, Kane Beatz tarafından gerçekleştirilirken; idarî yapımcılığını Eminem üstlendi. Albümün ilk single'ı "Hammer Dance", 27 Şubat'ta ilk kez Hot 97 radyosunda çalındı. Altyapısı AraabMuzik'e ait olan parça, 13 Mart'ta iTunes Store'da satışa çıktı. Grup 25 Nisan'da "My Life"ı tanıttı. Cee Lo Green'ın konuk olduğu parçanın prodüksiyonu StreetRunner ve Sarom'a aitti. 15 Mayıs'ta internette yayınlandı. Üçüncü single "Throw It Away", 29 Haziran'da yine Hot 97 radyosunda tanıtıldı. Swizz Beatz'in gruba eşlik ettiği ve altyapısı Mr. Porter'a ait olan parça, 2 Temmuz'da internette satışa çıktı. "Goodbye", 9 Ağustos 2012 Shade 45 radyosunda grubun ve Eminem'in katıldıkları bir programda tanıtıldı. Dördüncü single olarak 14 Ağustos'ta satışa çıktı. Son olarak 21 Ağustos'ta Eminem'in de gruba eşlik ettiği "Throw That" iTunes'da yayınlandı. Son single dışındaki dört parçanın her birine video klip çekildi. "Welcome to: Our House", çıktığı hafta ülkesinde 52 bin sattı ve "Billboard" 200 listesine ikinci ve Top Rap Albums listesine birinci sıradan giriş yaptı. Böylece grubun en başarılı çalışması oldu. 23 Kasım 2012 itibarıyla Amerika Birleşik Devletleri'nde 146 binlik satış adedine ulaştı. Küçük Bebeğe Ne Oldu? Küçük Bebeğe Ne Oldu?, 1962 ABD yapımı psikolojik gerilim filmidir. Özgün adı What Ever Happened to Baby Jane? olan film çevrildikten dört yıl sonra Türkiye'de sinemalarda gösterilmiş, 1987'de ise TRT-2 televizyonunda özgün adının tam çevirisiyle, yani Bebek Jane'e Ne Oldu? adıyla da yayına verilmiştir. Amerikalı romancı ve senarist Henry Farrell'ın 1960 tarihli aynı adlı Gotik korku romanından uyarlanan bu siyah-beyaz filmin yönetmeni ve yapımcısı Amerikan yaşam tarzının aksayan yönlerini en sert biçimde eleştiren sinemacılardan biri olan Robert Aldrich'tir. Senaryosunu Lukas Heller'ın yazdığı filmde, kariyerlerinde olgunluk yıllarına gelmiş olan Bette Davis ve Joan Crawford oynamışlardır (doğum yılları sırasıyla 1908 ve 1905'dir). Eskimeye yüz tutmuş demode bir Hollywood malikânesinde toplumdan uzak yaşayan, bir zamanların ünlü sinema oyuncuları olan iki yaşlı kız kardeşin öyküsünün anlatıldığı filmde, eskinin çocuk yıldızı "Bebek Jane"'in (Bette Davis), tekerlekli sandalyeye mahkûm kız kardeşi Blanche'a (Joan Crawford) uyguladığı sistematik işkence ve psikolojik terör ürkütücü bir gerçekçilikle perdeye aktarılır. Kısa sürede belli bir hayran kitlesi toplayarak bir "kült film" haline gelen "Küçük Bebeğe Ne Oldu?"nun bir başka özelliği de "psikolojik gerilim" türünün "Grande Dame Guignol" adı verilen bir alt türünü oluşturan ilk film olmasıdır. Beş dalda Oscar ödülüne aday gösterilen "Küçük Bebeğe Ne Oldu?", sadece siyah-beyaz kostüm tasarımı dalında bu ödülü alabildi. Filmin kostüm tasarımcısı Norma Koch'tu. Filmde Bette Davis'in canlandırdığı "Baby Jane Hudson" karakteri, Amerikan Film Enstitüsünün 2003'te yayımladığı AFI'nın 100 Yılı... 100 Kahraman ve Kötü Adam listesinde "kötü karakter" olarak 44. sırada yer almıştır. Film 1917 yılında açılır. Baby Jane Hudson (küçüklüğünü Julie Allred oynuyor) sahneye kendisiyle özdeşleşen kocaman, gösterişli oyuncak bebeğiyle çıkan popüler bir Vodvil şarkıcısıdır. Sahnede ona piyanoyla eşlik eden babası Ray (Dave Willock) tarafından şımartılmıştır. Onun yüzünden ikinci plâna itilmiş olan kız kardeşi Blanche (küçüklüğünü Gina Gillespie oynuyor) kıskançlık içinde onu hep kulisten izlemek zorunda kalır. 1935 yılına gelindiğinde roller tersine dönmüştür. Her ikisi de şimdi birer ünlü sinema oyuncusudur ama bu kez daha popüler olanı Blanche'tır. Erişkin bir aktris olarak çocukluğundaki başarısını sürdüremeyen ve filmleri birer fiyasko olan Jane ise kendisini alkole vermiştir. Bir gece mâlikânenin girişinde bir araba kazası olur, arabayı kimin kullandığı filmde açıkça gösterilmez, ama sürücünün bir kadın olduğu bellidir. Film bu kez günümüzde (1962) devam eder. Blanche (Joan Crawford) ve Jane (Bette Davis)