Ushan Çakır'la birlikte objektiflere poz vermesi ise tepkileri arttırmıştır. Ezgi Asaroğlu yaptığı açıklama ile kavganın sebebinin ise aynı dizide Zeynep karakterini canlandıran Beste Bereket'in Ushan Çakır'ı azmettirmesi olduğunu iddia etmiştir. Yargıya intikal eden olay savcılık iddianamesine göre ise şöyle gelişmiştir: Beste Bereket, Ezgi Asaroğlu'na ""ben ve Ushan aleyhine konuşuyormuşsun. Ushan bunu duyarsa kötü olur, benim kadar kibar olmaz, çok sert olur"" demiş, Asaroğlu suçlamayı kabul etmemiştir. Bereket, aynı sırada tartışmayı gören bir set çalışanına ise ""ben bunları Ushan’a söylesem gelip Ezgi’yi döver"" demiştir. Aynı gün Ushan Çakır, Ezgi Asaroğlu ile konuşmak istemiş fakat Asaroğlu ""alın bunu buradan, serseri git başımdan!"" diyerek Çakır'a hakaret etmiştir. Bunun üzerine Çakır, Asaroğlu'nu darp etmiştir. Beste Bereket azmettirici olduğunu kabul etmemiş, Ushan Çakır ise olayla ilgili bir açıklama yapmamış fakat böyle bir olaya sebebiyet verdiğinden dolayı özür dilemiştir. Olay sonrası Ezgi Asaroğlu'nun açtığı davada, savcılık soruşturmayı tamamlamıştır. Savcılık, Ezgi Asaroğlu'nun boğazını sıktığını iddia ettiği Ushan Çakır hakkında "kasten yaralama" suçundan 1 yıldan 3 yıla Beste Bereket hakkında "kasten yaralamaya azmettirme" suçundan 1 yıldan 3 yıla Asaroğlu'nun ise "hakaret" suçundan 3,5 aydan 2 yıl 4 aya, hapis cezası talep etmiştir. Üç oyuncunun diziden ayrılması üzerine Müge Boz, Zeynep Çamcı ve Berk Sarıbay kadroya eklenmiştir. Durdurulan çekimler ise bir süre sonra tekrar başlamış ve dizi yenilenen kadrosuyla ilk kez 31 Ekim 2011'de ekranlara gelmiştir. 14 Aralık 2012 tarihinde İstanbul 4. Asliye Ceza Mahkemesi'nde yapılan duruşmada davayı karara bağlayan hakim, mağdur sanık Asaroğlu'nun, sanık Çakır'a hakaret içeren sözleri söylediğine dair Çakır'ın beyanından başka bir delil bulunmadığını belirterek Asaroğlu'nun beraatine karar verdi. Sanık Beste Bereket'in, Ushan Çakır'a, Ezgi Asaroğlu'nu yaralamaya azmettirmesi yönünde iddiadan başka bir kanıt bulunmadığını ifade eden hakim, Bereket'in bu suçtan beraatine hükmetti. Hakim Ushan Çakır'a ise Ezgi Asaroğlu'nu yaraladığı gerekçesiyle 3.000₺ adlî para cezasına çarptırdı. Leyla ile Mecnun dizi oyuncuları bir ilki gerçekleştirerek, 2013 yılı Mart ayında dizi ekibinden, Vokalde Ali Atay, davulda Onur Ünlü, bas gitarda Serkan Keskin, klavyede Osman Sonant ve gitarda Fırat İkisivri'den oluşan bir alternatif rock müzik grubu kurdu ve dizi bitene kadar çeşitli şehirlerde konserler verdi. Dizi ekibinin 28 Mayıs 2013 tarihinde çevreci bir eylem olarak başlayan ve kolluk kuvvetlerinin sert müdahalesi nedeniyle gittikçe hükûmet karşıtı bir gösteri haline gelen Gezi Parkı protestolarına destek vermesi nedeniyle yayıncı kuruluş TRT yönetimiyle ters düştükleri ve bu yüzden dizinin yayından kaldırılabileceğine dair haberler basına yansımıştır. Dizinin yayından kaldırılabileceği haberleri üzerine, dizinin sevenleri çekim mekanlarından biri olan Kireçburnu'nda toplanarak tepkilerini dile getirmişlerdir. 20 Ağustos 2013 günü akşam saatlerinde ise dizinin yapımcı şirketi Eflatun Film sosyal medya hesaplarından yaptığı duyuru ile dizinin TRT yönetimince yayından kaldırıldığını açıklamıştır. TRT, diziyi kaldırma nedenin olaylar değil, reyting ve bütçe sorunu olduğunu belirtse de dizi final yapamadan yayından kalkmıştır. Konu CHP Tekirdağ milletvekili Candan Yüceer tarafından TBMM gündemine getirilmiş ve yazılı soru olarak yanıtlanmak üzere iletilmiştir. Eflatun Film tarafından hemen hemen aynı kadro ile yapımı hazırlanan Ben de Özledim adlı dizi 25 Ekim 2013 tarihinden itibaren Star TV'de yayınlanmaya başlamış fakat 13. bölümle 29 Ocak 2014 tarihinde final yapmıştır. 2013 sezon sonunda görkemli bir sezon finali için hem dizi ekibinden oluşan Leyla The Band müzik grubunun konseri, hem de Küçükçiftlik Park'ı dolduracak binlerce Leyla ile Mecnun izleyicisiyle birlikte sezon finalini açık havada izleme kutlamaları düşünülürken, dizinin bir anda yayından kaldırılmasıyla organizasyon bir veda konserine dönüştü. 16 Eylül 2013'te düzenlenen konsere yaklaşık yedi bin izleyici katıldı. O sırada bir film çekiminde olan Cengiz Bozkurt dışındaki tüm ekip sahnede seyirciyle bütünleşti. Duygusal anlar yaşandı. Lejos de Tu Amor "Lejos De Tu Amor", Kolombiyalı şarkıcı Shakira tarafından ilk stüdyo albümü olan "Magia" dan yayımlanan 2. single'dır. Shakira, siyah ve dar bir kıyafet giymiş olarak 4 erkek dansçıyla dans ederken, dansçılar Shakira'nın dansını taklit etmektedir. Pietro Metastasio Pietro Antonio Domenico Trapassi, (d. 3 Ocak 1698 – ö. 12 Nisan 1782), İtalyan şair ve libretto. Daha çok takma adı olan Metastasio ismi ile bilinir. "Opera seria"nin en önemli librettocusu olduğu düşünülür. Metastasio, Roma'da doğdu. Babası Felice Trapassi, Assisi yerlisiydi. Papalık Devleti'nin Korsikalı Alayı'nda hizmet vermekteydi. Felice, Bolognalı bir kadın olan Francesca Galasti ile evlendi. Ve "Via dei Cappellari" içerisinde bir manav oldu. Çiftin iki erkek, iki de kız çocuğu oldu. Pietro ise onların en genç çocuklarıydı. Pietro'nun, verilen bir konuda doğaçlama mısralar okuyarak çocukken bile kalabalığın dikkatini çektiği söylenirdi. 1709'da bunun gibi bir olayda iki adam onu fark etti. Bunlardan birisi ünlü hukukçu ve edebi alim, aynı zamanda Arkadya Akademisi yöneticisi Giovanni Vincenzo Gravina'ydı. Diğeri ise birkaç yazının eleştirmeni Lorenzini'ydi. Gravina, çocuğun şairlik yeteneğinden ve kişisel tatlılığından etkilendi. Ve Pietro'yu kendi korumasına aldığı birkaç hafta içinde onu evlat edindi. Felice Trapassi, çocuğunun iyi bir eğitim alma ve çevreyi tanıma şansı yakalayacağından dolayı gurur duydu. Gravina, çocuğun Trapassi olan ismini Yunanca bir isim olan Metastasio ismiyle değiştirdi. Çocuğu kendisi gibi bir hukukçu olarak yetiştirmek için evlat edindi. Bu nedenle çocuğa Latince ve hukuk öğretti. Aynı zamanda ona verdiği edebi hediyelerle ona görgü kazandırdı. Ve genç adam, hem kendi evinde hem de Roma zümresinde dehasını gösterdi. Metastasio kısa süre içinde kendisini İtalya'daki zamanın en ünlü "improvvisatori" ile rekabet içinde buldu. Bununla beraber, tüm günlerini çalışarak geçirmesi ve geceleri de doğaçlama şairliğe olan özverisi onun sağlığına ağır bir darbe vurdu. Gravian, Calabria'ya bir iş gezisine çıktı. Burada Metastasio'yu Napoli'nin edebi çevrelerine sergiledi. Onu, akrabası olan Scalea'da oturan Gregorio Caroprese'nin yanına yerleştirdi. Güney kıyılarının taşra havası ve sakinliği Metastasio'nun sağlını geri kazanmasına yardım etti. Gravina onun asla doğaçlama yapmamasının iyi olacağına karar verdi. Ama soylu çabaları için eğitimini tamamladığında, en iyi şairler yarışmasına katılabilecekti. Metastasio, patronunun dileklerine karşılık verdi. 21 yaşında "Iliad"nın oktav kıtasına çevirisini yaptı. Ve iki sene sonra Seneca'nın bir trajedisi besteledi. Bu bestenin konusu Gravina'nın favori şiiri olan Gian Giorgio Trissino tarafından yazılmış "Italia liberata" şiiriydi. Bu bestenin ismi "Giustino" idi. 1713'de yazıya geçti. Yapımından 42 sene sonra Metastasio, yayımcısından bu gençlik dönemi eserini yayınlamamasını istedi. Caroprese, 1714 senesinde öldü. Mirasını Gravina'ya bıraktı. Ve Gravina da 1718 senesinde vefat etti. Böylece Metastasio'ya 15.000 scudi miktarında bir miras kaldı. Arkadya Akademisi ile bir görüşmede, patronuna ezberden bir ağıt okudu. Ve daha sonra mirasa sahip oldu. Metastasio'nun Viyana'da süren 40 yıllık kariyerinin son yıllarında orijinalliğini ve yaratıcı eser yazma yetenekleri azaldığı gayet açıktı ama ünü artmaya devam etmişti. Daha Viyana'da yaşamaktayken yazdıkları eserlerin arasında 40. edişyona kadar erişen eserler bulunmaktaydı. Eserlerinin birçoğu Fransızca, İngilizce, İspanyolca ve Almanca'ya çevrilmişti. Opera ve diğer şarkı halinde söylenmesi gereken müzik türleri için hazırladığı librettolar tekrar tekrar zamanının ünlü bestecileri tarafından müzik eserlerinde metin bazı olarak kullanılmıştı. Edebiyat akademilerinden çok büyük bir kısmı Metastasio'yu şeref üyesi olarak kabul etmişlerdi. Librettoları her önemli virtüöz şarkıcı tarafında söylenmişti. Viyana'yı ziyaret etmek için gelen önemli yabancılar, Metastasio'yu Viyana Kohlmarkt Gasse'e bulunan pansiyonunda ziyaret etmeleri olağan haline gelmişti. Fakat hazırladığı şiirsel eserleri belli bir stil müzik için çok uygundu ve çok iyi şarkıcılar; özellikle çok yetenekli sopranolar ve kastratı'ler gerektirmekteydi. Fakat 18. yüzyıldan itibaren Christoph Willibald Gluck ve Wolfgang Amadeus Mozart tarafından başlatılan bir opera skimi ile; virtüöz olan sanatkarların söylediği şarkılar yerine, opera daha psikolojiye yönelmeye başladı. Bu tip operalar için yeni tür librettolar gerekmekteydi ve Metastasio'nın librettoları kullanılmamaya başlandı. Buna rağmen Mozart en son opera eseri olan "La Clemenza di Tito (Titus'ün merhameti) adlı operası için Metastasio'nun bir librettosunu kullanmıştır. Fakat "kastrato" sesin ve şarkıcıların ortadan kalkması ile Metastasio'nun librettoları opera-evleri repertuvarlarından iyice kayboldular. Hans Moravec Hans Moravec (d. 30 Kasım 1948), Avustralyalı robotik araştırmacı ve yapay zekâ uzmanıdır. Robotics Institute of Carnegie Mellon University mezunudur. Moravec son yıllarda transhümanizm ile ilgilenmiştir. Kraliyet mavisi Kraliyet mavisi, azur mavisinin hem koyu hem açık tonlarını tanımlamak için kullanılan renk. Geleneksel olarak mavinin koyu olarak tanımlanan renk, bir web rengi olarak daha açık renktedir Gulfstream Aerospace Gulfstream Havacılık , iş hayatına yönelik sivil havacılık şirketi. Özel jet üretimi yapmaktadır. Gulfstream 1999'dan beri bir General Dynamics şirketidir. Şirket dünya çapındaki iş hayatı, devletler, özel sektör ve askeri müşterileri için 1,500'ün üstünde jet üretmiştir. Gulfstream markası ilk olarak 1957'de Grumman Aircraft Engineering Corp adıyla duyulmuştur. Gulfstream I Grumman Aircraft Engineering Corp'un satışa sunduğu ilk özel jettir. Grumman Aircraft Engineering Corp aslında askeri uçaklar üretmesiyle bilinmektedir fakat Gulfstream I ilk uçuşunu 14 Ağustos 1958'de yaptığında çok başarılı olunca şirket Gulfstream II'yi geliştirmeye başlamıştır. 1967'de Grumman Sivil ve Askeri havacılık bölümlerini ayırmaya karar vermiş ve Gulfstream'ı Georgia Savannah'a taşımıştır. Yeni tesisleri Savannah Havalimanında kurulmuştur. Gulfstream II'nin üretimi ve testleri burada 100 kişilik ekiple yapılmıştır. 1968'in sonunda tesiste 1,000 kişinin üstünde çalışan vardır. 1969'da 200. ve son Gulfstream I teslim edilmiştir. 1970'ler boyunca Gulfstream II üretimine ağırlık veren şirket 256. ve son Gulfstream II'yi 1977'de teslim etmiştir. 1978'de Grumman Gulfstream şirketini Amerikan Jet Endüstrisine satmıştır. Şirketin başına Allen Paulson getirilmiş ve ismi Gulfstream American olarak değiştirilmiştir. Allen Paulson Gulfstream III'ün üretimini hızlandırmış ve Gulfstream III ilk uçuşunu 1979'da yapmıştır. 1982 yılında Şirketin adı Gulfstream Aerospace Corp. olarak değişirken, Savannah'da çalışanların sayısı 2,500'e çıkmıştır. İlk olarak 8 Nisan 1983'te şirket borsa'ya girerek halka açılmıştır. Gulfstream 1985'te Fortune dergisinin en hızlı büyüyen 500 şirket listesine 417. sıradan girmiştir. Şirket 1994'te NetJets isimli özel jet kiralayan bir şirket ile 5 yıllık sözleşmeye imza atarak büyümeye devam etmiştir. 1995'te Gulfstream V duyurulmuştur. 1997'de Gulfstream IV-SP, Gulfstream V'in yanında üretilmeye başlanmıştır. Şirket Gulfstream V ile Collier Ödülü kazanmıştır. 1999'da General Dynamics adlı şirket Gulfstream Aerospace'i 5 Milyar Dolara satın almıştır. 2001'de Gulfstream Galaxy Aerospace'i satın almış ve jetlerin isimlerini değiştirmiştir. Orta sınıf Astra SPX'in adı G100 olarak, Süper orta sınıf Galaxy'nin adı G200 olarak değiştirilmiştir. Ertesi yıl şirket Gulfstream V'in adını G550, Gulfstream IV'ün adını G300, Gulfstream IV-SP'nin adını G400 olarak değiştirmiştir. 2003'te Gulfstream G400'ün yerini G450 almıştır. Şirket 11 Eylül 2001'deki saldırı sebebiyle oluşan ekonomik krizin etkisiyle 30 Haziran-27 Temmuz 2003 arasında Savannah'taki üretim tesislerini kapatarak 1,000 kişiyi işten çıkartmıştır. 2004'te Gulfstream G550'nin başarısı şirkete 2. kez Collier Ödülünü getirdi. G550 Gelişmiş Görüş Sistemini standart olarak sunan ilk özel jettir. Şirket Mart ayında G450'nin daha kısa mesafeli uçuşlar için üretilen versiyonu olan G350'yi piyasaya sundu 2005'te Gulfstream havada ultra hızlı internet bağlantısı sunan ilk özel jet üreticisi oldu. Şirket Lockheed-Martin ve Nasa ile ortak olarak Quiet Spike projesinde yer almıştır. Quiet Spike; jetlerin ses hızını aşarken yayılan ses patlamasını azaltmaya yönelik bir Ar-Ge projesidir. 2006'da 22 yıldır üretilen G100'ün üretimi bitmiştir. G100'ün yerini G150 almıştır. Şirket ayrıca Savannah tesislerini genişletme kararı almıştır. 7 Yıllık ve 400 Milyon dolarlık bu genişleme planında Savannah'a yeni bir satış ve tasarım merkezi, 58,100 m2'lik ve 1.100 kişiliye iş olanağı yaratacak servis merkezi kurulması planlanmıştır. Şirketin G200'ün yerini alacak olan gelişmiş G250 modelinin sertifikasını 2011'de alması beklenmektedir. G100/G150/G200/G250 isimli jetler İsrail Havacılık Endüstrisi ortaklığında geliştirilip üretilmektedir. Gulfstream'ın 6 özel jet'i aktif olarak üretilmektedir: Gulfstream'ın merkez tesisleri Savannah, Georgia'da yer almaktadır. Ayrıca Amerika'da Wisconsin-Appleton, Georgia-Brunswick, Texas-Dallas, Nevada-Las Vegas, California-Long Beach, Minnesota-Minneapolis, Washington, D.C. Massachusetts-Westfield ve Florida-West Palm Beach gibi yerlerde de tesisleri vardır. Şirketin Amerika dışında 2 tesis bulunmaktadır bunlar; Luton-İngiltere ve Mexicali-Meksika'dır. I. Eumenis I. Eumenēs (: evmenis) (Yunanca: Εὐμένης), Pergamon Krallığı'nın ikinci yöneticisi. MÖ 263-241 yılları arasında beylik yapmıştır. Attalos Hanedanı'nın kurucusu Philetairos'un vârisi ve yeğenidir. Babası, kurucu Philetairos'un kardeşi Eumenēs, annesi Satyra'dır. Pergamon bir krallık olacak kadar geniş alana yayılmadığından kral olarak değil bey (dynast) olarak adlandırılır. Hüküm sürdüğü dönemde, küçük bir kent devletçiği olan Pergamon'un çevresine tutunmasına, komşu kentlerle dostluğun gelişmesine çalışmıştır. Goriot Baba Goriot Baba, Honore de Balzac'ın "İnsanlık Komedyası" adlı eserinin ilk kitabıdır. Yazar, "Goriot Baba"dan sonra yazdığı eserlerdeki tüm karakterleri birbiriyle ilişkilendirmiştir. Romanda, hayatını kızlarına adamış olan eski bir tel şehriye ve ekmek fabrikatörü Mösyö Goriot'un Madam Vauquer Pansiyonu'na yerleşmesinden sonra meydana gelen olaylar anlatılmaktadır. Servetinin çoğunu kızlarının iyi birer evlilik yapmaları için harcayan Goriot Baba, damatları tarafından istenmemiş ve cimri bir dul olan Madam Vauquer'in pansiyonuna yerleşmiştir. Goriot Baba, belli bir süre sonra para harcamalarını azaltmasından ve en ucuz kata çıkmasından dolayı pansiyonun sahibesi ve müşterileri tarafından aşağılanmaya başlamıştır. Romanda merkez karakter olan Eugene de Rastignac ise, soylu ancak fakir düşmüş bir aileden gelen bir hukuk öğrencisidir. Mösyö Goriot'la aynı pansiyonda kalan Rastignac, aynı zamanda kuzeni olan Madam de Beausent'in adını bir anahtar gibi kullanarak Paris'in en gözde salonlarına girecek, Mösyö Goriot'un kızları Madam de Restaud ve Madam Delphine de Nucingen'le tanışacaktır. Morbid Angel Morbid Angel, 1984 yılında Tampa, Florida'da kurulan death metal grubudur. Grubun gitaristi Trey Azagthoth, Decibel isimli metal müzik dergisi tarafından "Tüm zamanların en iyi death metal gitaristi" seçilmiştir. İngiliz yazar Joel McIver ise "The 100 Greatest Metal Guitarists" isimli kitabında; Trey Azagthoth'ı "Tüm zamanların en iyi 7. metal müzik gitaristi" olarak göstermiştir. Grubun ilk albümü olan Altars of Madness, Terrorizer dergisi tarafından "Tüm zamanların en iyi death metal albümü" seçilmiştir. Morbid Angel, Dünya'nın en çok satan death metal albümü olan Covenant ile birlikte, underground death metal sahnesinden çıkıp; tanınmış ve klasikleşmiş death metal gruplarından biri olmuştur. Slaughterhouse Slaughterhouse, hip hop müzik grubudur. Crooked I, Joe Budden, Joell Ortiz ve Royce da 5'9"'dan oluşan grup; yetenekli MC'leri ile tanınmaktadır. Crooked I, Joell Ortiz, Royce Da 5'9" ve Nino Bless; Joe Budden'ın "Halfway House" albümündeki "Slaughterhouse" adlı parçada yer aldılar. 2008 sonunda Nino Bless haricindeki ekip, bir grup kurmaya karar verdi ve grubun adını da birlikte söyledikleri şarkıdan aldılar. Grubun üyeleri geçmişte yaşanmış bir anlaşmazlığın aktörleriydiler. Bu sorunlardan "Move On (Slaughterhouse Remix)" adlı parçada söz ettiler. Şarkının video klibi Mart 2009'da yayınlandı. Grupla aynı adı taşıyan ilk albümlerini 11 Ağustos 2009'da E1 Music etiketiyle yayınladılar. Albüm, Haziran ayı başında altı günlük bir süreçte kaydedildi. Focus, The Alchemist, DJ Khalil, StreetRunner ve D12'den Mr. Porter albümün prodüktörleri arasında yer aldı. 18 Haziran'da albümün ilk promo single'ı "Woodstock Hood Hop", Joe Budden'ın Twitter'ı aracılığıyla yayınlandı. Albümün ilk resmî single'ı "The One" oldu. İkinci single "Microphone", 2009 sonunda piyasaya çıktı ve şarkı için çekilen video klibi Rik Cordero yönetti. Albüm, ilk haftasında 18.000 kopya sattı ve "Billboard" 200 listesine 25. sıradan giriş yaptı. Grubun ikinci albümlerini 2010'da çıkarmayı planladığı duyuruldu. Crooked I albümün adının "No Muzzle" olacağını söyledi. 2009 sonunda Royce da 5'9", grup ile Shady Records görüşmeler yürütüldüğünü doğruladı ve ikinci albümlerinin büyük bir şirketten yayınlanması gerektiğini düşündüğünü ifade etti. Grup ve Shady Records arasında söylentiler artarken; Royce da 5'9" "Bar Exam 3" freestyle'ında Shady Records'tan söz etti ve grup "Beamer, Benz, or Bentley (Shady Megamix)" adında bir parça yayınladı. 28 Nisan'da verdiği bir röportajda Royce da 5'9", Shady sözleşmesinin bir hafta içinde imzalanacağını ifade etti. Joe Budden haricindeki üyeler, Eminem'in "Recovery" albümünün delüks basımındaki "Session One" adlı parçada yer aldılar. Haziran 2010'da grubun "Slaughterhouse EP" adında bir EP çıkaracağı yönünde haberler çıktı. Bu arada grubun Shady Records sözleşmesinde sona geldikleri ve ikinci albümün kayıtlarına başladıkları doğrulandı. Royce, grup şirketle anlaşsa da anlaşmasa da Eminem'in projede büyük ölçüde etkili olacağını ifade etti. 12 Ocak 2011'de grubun Yelawolf ile birlikte resmen Shady Records'a katıldığı duyuruldu. Grup ve Yelawolf, Eminem ile birlikte "XXL" dergisinin Mart 2011 sayısının kapağında yer aldılar. Bu arada "Slaughterhouse EP", 8 Şubat 2011'de E1 Music üzerinden yayınlandı. Kayıtta Frequency, Sean C & LV ve Mr. Porter beatleri yer aldı. Grubun ikinci stüdyo albümü ve Shady Records'tan çıkan ilk projesi "" 28 Ağustos 2012'de yayınlandı. Prodüksiyonunda Eminem'in büyük etkisi bulunan albümde Alex da Kid, Mr. Porter, No I.D., T-Minus ve Hit-Boy altyapıları kullanıldı. Albüm, çıktığı hafta 52 bin sattı ve "Billboard" 200 listesine ikinci sıradan giriş yaparak; grubun bugüne kadarki en başarılı projesi oldu. Barakoni Barakoni (Gürcüce: ბარაკონი), tarihsel Raça bölgesinde (bugünkü Raca-Leçhumi ve Kvemo Svaneti), Ambrolauri ilçesinde kilise. Raca prensi Rostom tarafından 1753 yılında yaptırıldı. Gürcistan’da son yüzyıllarda yapılan kiliseler arasında önemli bir anıt sayılır. Zengin süslemeleriyle dikkati çeker. Sovyet yönetimi sırasında kapatılan kilise, 1991 Raça depremi sırasında büyük ölçüde hasar gördü; ama kısa sürede onarıldı. Dennis the Menace (dizi, 1959) Dennis the Menace, Hank Ketcham'ın bant-karikatürüne dayanılarak oluşturulan televizyon dizisidir. Kellogg's mısır gevrekleri ile Best Foods'un sponsor olduğu dizi CBS'te 1959 ila 1963 yılları arasında yayınlandı. Dennis Mitchell'ı Jay North, babası Henry'yi Herbert Anderson, annesi Alice'i Gloria Henry, George Wilson'ı Joseph Kearns, John Wilson'ı Gale Gordon ve Martha Wilson'ı Sylvia Field canlandırdı. Prodüksiyonu Dariell Productions ile Screen Gems tarafından gerçekleştirildi. Dizi, toplam 144 bölümden oluşmakta ve her bölüm 25 dakika sürmektedir. Dizideki olaylar Mitchell ailesi-Henry, Alice ve tek çocukları olan Dennis-etrafında gerçekleşmektedir. Dennis; enerjik, iyi niyetl, ama sorun eğilimli bir çocuktur ve bazen yaramazlık yapmaktadır. Sık sık sevdiği komşuları George Wilson ile sorunlar yaşar. Adem Sözüer Adem Sözüer (d. 1957, İkizdere), Türk akademisyen ve hukukçu. 1957 yılında Rize'nin İkizdere ilçesinde dünyaya gelen Adem Sözüer, Van Atatürk Lisesi'nden mezun olmasının akabinde bir süre Marmara Üniversitesi Atatürk Eğitim Fakültesi ne devam etmiş, ancak bu okulu bitirmeden 1979 yılında İstanbul Üniversitesi Hukuk Fakültesi ne girmiştir. İstanbul Üniversitesi Hukuk Fakültesi'nden 1983 yılında mezun olan Sözüer, bir süre İstanbul Üniversitesi İletişim Fakültesi'nde de çalışmıştır. Akademik hayata Kayıhan İçel'in asistanı olarak başlayan Adem Sözüer, 1987 yılında yüksek lisansını tamamlamış, 1993 yılında hukuk doktoru unvanını, 2000 yılında ise ceza hukuku doçenti unvanını iktisap etmiştir. İzzet Özgenç ile birlikte 2005 yılında yürürlüğe giren Türk Ceza Hukuku Reformu'nun baş mimarlarından olan Adem Sözüer, 2008 yılında Ceza ve Ceza Usul Hukuku Anabilim Dalı'nda profesör olmuştur. Alman ceza hukuku doktrinine hâkim olan Sözüer, 2009 yılında İstanbul Üniversitesi Hukuk Fakültesi dekanlığına, 2013 yılında yine bu göreve ikinci kez atanmıştır. Bu görevinin dışında İstanbul Aydın Üniversitesi Hukuk Fakültesi'nde ceza hukuku alanında ders vermektedir.5 Şubat 2012 tarihinde İstanbul Üniversitesi'nin hazırladığı Yeni Anayasa Çalışmalarına katılmış ve " Şu veya bu sebeple süreç yavaşlatılmamalı. Halkın büyük beklentisi var. Kimsenin zoru ve baskısı olmadan yapılan yeni bir anayasa istiyoruz." diyerek sürece destek vermiştir. Bunun yanında Sözüer'in fikir babası olarak başlattığı ve dünyada bir ilk niteliğinde olan “Uluslararası Suç ve Ceza Film Festivali”'nin de başkanlığını yürütmektedir. Jay Ward J Troplong "Jay" Ward (d. 20 Eylül 1920 - ö. 12 Ekim 1989), Amerikalı animasyon televizyon dizileri yaratıcısı ve yapımcısı. Crusader Rabbit, Rocky & Bullwinkle, Dudley Do-Right, Peabody and Sherman, Hoppity Hooper, George of the Jungle, Tom Slick ve Super Chicken gibi karakterlere dayanan çizgi diziler üretmiştir. Yapım şirketi Jay Ward Productions, Cap'n Crunch, Quisp ve Quake gibi ticari ürünler için karakterler tasarladı. Jay Ward, Berkeley, Kaliforniya'da doğdu ve büyüdü. Berkeley Cal'de okudu. Ayrıca Harvard Üniversitesi'nden MBA aldı. İlk çalışması, gayrimenkul üzerineydi. Animasyon şirketi zirvedeyken bile "son çare" iş olarak gayrimenkul işine devam etmeyi sürdürdü. Jay Ward, Ramona "Billie" Ward ile evlendi. Ron, Carey ve Tiffany adında üç çocuğu oldu. She Wolf (şarkı) "She Wolf", Kolombiyalı şarkıcı-söz yazarı Shakira'nın aynı isimli albümünün çıkış single'ıdır. Shakira şarkıyı John Hill ve Sam Endicott ile birlikte yazmış ve yapımcılığını yapmıştır. Şarkı, albümün çıkış parçası olarak tüm dünyada yayınlandı. Ayrıca, İspanyolca konuşan ülkeler için "Loba" adında bir de İspanyolca versiyonu yapıldı. Şarkı 21 ülkede zirveye oturarak büyük bir hit oldu. Şarkının müzik videosu Jake Nava tarafından Haziran 2009'da Los Angeles'ta çekildi. 30 Temmuz'da MTV tarafından yayınlandı. Video Youtube'da 35 milyondan fazla izlendi. Australian Maxi CD Mexico Maxi CD Middle Eastern Maxi CD International 2-Track CD Planet Simpson Planet Simpson: How a Cartoon Masterpiece Documented an Era and Defined a Generation, Chris Turner tarafından "Simpsonlar" hakkında yazılan kurgusal olmayan kitap. Random House tarafından 12 Ekim 2004'te yayımlandı. Kitap, kısmen "Simpsonlar"'ın popüler kültüre olan etkisi üzerine bir açıklama ve inceleme yazısıdır. Kitap, toplam on bir bölüm ve bir önsöz ile girişten oluşmaktadır. Kitabın önsözü Douglas Coupland tarafından yazılmıştır. Sosyal girişimcilik Sosyal girişimcilik, öncelikli toplumsal sorunları, maddi fayda ve kâr ön planda olmaksızın ortadan kaldırmaya ve sistemleri dönüştürmeye yönelik yapılan girişimcilik faaliyetleridir. Sosyal girişimcilik kavramı için birçok farklı tanım bulunmaktadır. Bu tanımlarda örtüşen 3 ana kriter ise; Sosyal/çevresel etki yaratmanın öncelikli hedef olması, ticari faaliyet yoluyla gelir elde edilmesi ve gelir fazlasının ana misyon için kullanılmasıdır. Sosyal inovasyon, sosyal meselelere daha etkili, verimli, sürdürülebilir ve adil olan yenilikçi çözümler üretilmesi ve bu çözümlerle yaratılan değerin toplumun geneline ulaştırılmasıdır. Özel sektör, kamu ve toplumun ortak zeminde bulaşacağı yaratıcı ortamların oluşturulmasıyla sosyal inovasyon gelişir. Avrupa Komisyonu’nun tanımına göre: “"Sosyal bir girişim, temel amaç olarak sahiplerine veya hissedarlarına kâr elde ettirmek yerine, sosyal bir etkiye sahip ve sosyal ekonomiye katkı sağlayan işletmedir. Girişimci ve yenilikçi bir şekilde pazara mal ve hizmet sunarak faaliyet gösterir ve kârını öncelikle sosyal hedeflere ulaşmak için kullanır."” Sosyal girişimci, toplumsal faydayı öncelikli hedef olarak belirleyen değişim öncüsü aktördür. Çözümü aciliyet gerektiren çevresel ve toplumsal sorunlara kalıcı ve ölçeklenebilir çözümler geliştirir. Sosyal girişimcilik her ne kadar kavram olarak son yıllarda kullanılmaya başlanılmış olsa da uygulama olarak yüzyıllar öncesine kadar var olan bir toplumsal fayda hareketidir. Bu toplumsal fayda hareketi; 1980 yılında Bill Drayton tarafından sosyal girişimcilik olarak adlandırılmasıyla hem değişim hem de farkındalık yaratmıştır. Küresel olarak sosyal girişimcilik alanında çalışan ilk kuruluş Ashoka’dır. Ashoka, Bill Drayton tarafından 1980’de Washington, DC’de kurulmuştur. Mikro kredinin fikir babası Muhammad Yunus, 1983 yılında kurduğu Grameen Bank ile sosyal girişimciliğin klasik örneklerinden birini oluşturmuştur. Muhammed Yunus’un uygulamaya taşıdığı sosyal girişimcilik kavramı, ona bu alanda 2006 yılı Nobel Barış Ödülü’nü getirmiştir. 2019 yılında Türkiye’nin sosyal girişimcilerini, bu alana ilgi duyan aktif vatandaşlarını, sivil toplum kuruluşlarını, sosyal girişimcilik alanında yer almak isteyen kamu kurumlarını ve özel kuruluşları bir araya getirecek Türkiye Sosyal Girişimcilik Ağı kurulmuştur. Türkiye’de sosyal girişimler için mevzuatla belirlenmiş ayrı bir yasal statü bulunmamaktadır. Sosyal girişimler yasal statü olarak ihtiyaçları doğrultusunda kooperatif, limited şirket, vakıf, dernek, şahıs işletmesi veya adi ortaklık seçeneklerinden bir ya da birkaçını tercih edebilirler. Sosyal girişimcilik ekosisteminde sosyal girişimciler dışında aracı kuruluşlar (kuluçka merkezi, hızlandırıcı platformlar, ortak çalışma alanları ve ödül programları), üniversiteler, araştırma kuruluşları, yerel yönetimler ve fon sağlayıcılar yer almaktadır. Finansal ve finansal olmayan (hızlandırma programları, eğitim, mentorluk desteği) yöntemlerle sosyal girişimleri destekleyen bu platformlara globalden ve Türkiye’den örnekler olarak aşağıdakiler verilebilir: Sosyal finansman sosyal girişimler adına finansal destek arayan, sosyal etki ve ilerlemeyi takip eden gruplardan oluşan dinamik bir ekosistemdir. Sosyal finansmanın, kaynak sağlayıcıları, kar amacı gütmeden destekledikleri girişimin sosyal seviyedeki etkisi üzerine yoğunlaşmış finansörler içerir. Etki yatırımcılığı, hibe sağlayıcılar ve vakıflar, ve kitlesel fonlama sosyal finansman türlerine örnek olarak gösterilebilir. Sosyal etki; yapılan bir aktivite sonucu ortaya çıkan “değişim” veya bir eylem/aktivite/proje/program sonucu farklı topluluklar/insanlar/çevre üzerinde oluşan etkiler bütünü olarak tanımlanmaktadır. Sosyal etki sadece sivil alanda ya da sosyal girişimler tarafından oluşturulmamakta; özel şirketlerde yaptıkları faaliyetlerde olumlu ve ya olumsuz sosyal etkiler üretmektedir. Üretilen etkinin sürdürülebilir ve ölçeklenebilir olduğunun gösterilmesi için sosyal etki ölçümlenmesi veya sosyal etki analizi yapılmaktadır. Sosyal etkinin doğru bir şekilde yorumlanabilmesi ve organizasyonların yarattıkları etkiyi anlamlandırabilmesi için yapılan ölçümler; bağışçılara, fon sağlayıcılara, tüketicilere ve faydalanıcılara önemli ilgi gösteren veriler ve bilgiler sunarken, etkiyi oluşturan sosyal girişimler için de stratejik bilgiler sunmaktadır. Türkiye’de; KUSIF, Mikado ve S360 sosyal etki ölçümü raporlaştırması yapan kurumlardır. Bir faaliyetin sosyal etkisine bütüncül bakabilmek ve sosyal etkiyi analiz edebilmek için standart bir dilin olması giderek önem kazanmaktadır. Sosyal etki üreten kurumlar da üretmiş oldukları değişimin ortak bir dilde konuşması için Sürdürülebilir Kalkınma Amaçları gibi sistematik yaklaşımları dikkate almaktadır. SKA’lar üretilen sosyal etkinin ölçülmesinde ve sosyal etki yatırımcılarına ölçülebilir veri sunmaktadır. İnsan odaklı tasarım, herhangi bir hizmet ya da ürün geliştirilirken kullanıcı olacak insan ihtiyaçlarının ön planda tutulduğu bir tasarım sürecidir. İnsan odaklı tasarım öncelikle yenilik yaratmayı ve insanların ihtiyaçlarını karşılamayı amaçlar. Modelin birçok alanda kullanımı mevcut olmakla birlikte insan odaklı bir sistem tasarlayabilmek için karmaşık duygulara sahip, farklı bireyler arasında bir denge kurabilmek gerekir. İnsan odaklı tasarım beş aşamada gerçekleşir. Bunlar: "Keşfetmek, Araştırmak, Geliştirmek, Uyarlamak ve Uygulamaktır." U teorisi, farklı kurumlar, düşünceler veya topluluklardan pek çok bireyi ve grubu bir araya getirerek, geçmiş deneyimlerden çok bugünün durumlarını görmemize yarayacak bir değişim sürecidir. MIT U’ Lab tarafından geliştirilen, yaşayan prototipleme yöntemleri ile bulunduğumuz bölgedeki bir soruna karşılık gelebilecek çözüm arayışına ulaşabilme fırsatını bize sunar. Bu süreçteki ana vurguysa, toplumsal değişime giden yolda, ilk önce kendini değiştirmekten geçmektedir. Açık fikirlilik, açık yüreklilik ve açık istek çözüme giden yolda en çok vurgulanan deneyim süreçlerini oluşturur. Sistem düşüncesi, tanımlanan sistemin bileşenleri arasındaki bağlantıları ve etkileşimleri inceleyerek bir sistemin anlaşılmasını ilgilendiren bir yönetim disiplinidir. Bu düşünme sistemi nedenleri anlamaya ve sistemin amacına uygun bir şekilde, kalıcı çözümler bulmasına yardımcı olur. Sistemi çevreleme, sistemi dinleme ve anlama, geleceği tanımlama, olabilecek müdahaleleri tasarlama gibi adımları içeren tüm sistemi tanımayı sağlar. Nissim Kamondo "Büyük yeğeni için Nissim de Camondo maddesine bakınız." Kont Nissim Kamondo (10 Eylül 1830, İstanbul, Osmanlı İmparatorluğu - 27 Ocak 1889, Paris, Fransa) Kamondo Ailesinden Osmanlı-Fransız bankacı, koleksiyoncu ve hayırsever. Ünlü ve zengin Yahudi bankacı Kont Salomon Rafael Kamondo (1810-1866) ve Ester Fua’nın (1814-1880) oğlu olan Kont Nissim Kamondo, 1830 yılında İstanbul'da doğdu. Geçmişi engizisyon öncesi İspanya'ya ve sonra Venedik, İtalya’ya ve daha sonra da İstanbul, Osmanlı İmparatorluğu’a dayanan Sefarad Yahudi Kamondo Ailesi’nin ferdiydi. Büyükbabası Abraham Salomon Kamondo, İtalyan hayır kuruluşlarına büyük miktarda bağışlarda ve özellikle de İtalya’da demiryollarının kuruluşu ve genişletilmesi için büyük finansmanda bulunduğu için, bunun şerefine, Sardinya ve ilk İtalya kralı II. Victor Emmanuel, kendisine ve ailesine ebediyen taşımak üzere kont unvanı verdi. Kendi büyükbabası tarafından başlatılan ve babası tarafından işletilen mali ve hayırsever faaliyetlerine Kont Nissim Kamondo, ağabeyi Kont Abraham Behor Kamondo (1829-1889) ile birlikte sürdürmeye devam etti, ve ayrıca ağabeyiyle bankacılık alanında ömür boyu ortak oldu ve ikisi de aile şirketlerini başarılı bir şekilde yöneterek genişlettiler. Osmanlı İmparatorluğu'ndaki en büyük bankalardan birine sahip olan ve merkezi de İstanbul’da bulunan banka işlerini Nissim Kamondo ve ağabeyi Abraham Behor Kamondo, 1869 yılında Paris'e taşıyıp geliştirmeye karar verdiler. Dinamik girişimciler olarak onların liderliğinde, "Isaac Camondo & Cie" adlı aile banka şirketi Fransa mali piyasasında önemli bir etken oldu. Şirket bankacılık alanında Fransa ve dünya çapında çok sayıda anlaşmalar ve yatırımlar yaptı ve Fransa’nın başlıca bankalarından "Banque de Paris" ile işbirliğine girdi ve Hollanda Bankasının yönetimini üstlendi. Ailesiyle birlikte, Paris'te Rue de Monceau’da 63 numarada bulunan Parc Manceau manzaralı bir köşke yerleşti. Ağabeyi Abraham Behor Kamondo ise ailesiyle birlikte 61 numaralı yan köşke yerleşti. Sanata ve koleksiyonculuğa çok ilgi duyan Nissim Kamondo özellikle değerli tablolara çok ilgi duydu ve evini sanat eserleriyle döşetti. Türkiye ile bağlantılarını sürdürmekle beraber, atalarının yaşadığı İtalya’yı da bazı alanlarda temsil etti. Nissim Kamondo, Paris İtalyan Hayırseverler Derneği Başkanı oldu ve 1889 yılında Paris’te Fransız Devrimi'nin 100. yıl kutlamaları anısına düzenlenen Dünya Fuarı'nda katılımcı ülkeler arasında yer alan İtalya’yı, İtalyan delegasyonunun başkanı olarak temsil etti. Hem hızla yükselip, Fransız toplumunun zengin kesimine entegre olmaları ve nüfuz sahibi de olabilmeleri, iki kardeş için önemli bir başarıdır. Yaptıkları katkılardan dolayı, Fransa Cumhuriyeti Kont Nissim Kamondo’yu ve Kont Abraham Behor Kamondo'yu 1882 yılında Légion d'honneur Nişanı ile onurlandırdı. Bu vesileyle Fransız ressam Carolus Duran'a ödül töreni için de resmi portresini yaptırdı. Abraham Behor Kamondo, 1855 yılında Elise Fernandez (1840-1910) ile evlendi ve 1860 yılında ise ilk ve tek çocukları olan oğulları Moïse de Camondo doğdu. Nissim Kamondo 1889 yılının Ocak ayında ölünce bu uzun ve verimli ortaklıkları son buldu ve aynı yılın Aralık ayında ağabeyi Abraham Behor Kamondo ölünce, oğlu Moïse de Camondo ve yeğeni Isaac de Camondo aile şirketini devraldılar. Joell Ortiz Joell Ortiz (d. 6 Temmuz 1980), Amerikalı rapçi. Aftermath Entertainment'e katılan Ortiz, "The Brick (Bodega Chronicles)" adlı solo albümü Nisan 2007'de Koch Records etiketiyle yayımladı. Showbiz, Street Radio ve The Alchemist gibi isimlerin prodüksiyonunu üstlendiği albümün konukları arasında Big Daddy Kane, Styles P, Big Noyd, Akon, Immortal Technique, Grafh ve Ras Kass yer aldı. Ortiz, 15 Nisan 2008'de Aftermath Entertainment'tan ayrıldı. Ortiz, Crooked I, Royce Da 5'9" ve Nino Bless; Joe Budden'ın "Halfway House" albümündeki "Slaughterhouse" adlı parçada yer aldılar. 2008 sonunda Nino Bless haricindeki ekip, bir grup kurmaya karar verdi ve grubun adını da birlikte söyledikleri şarkıdan aldılar. 2009 yılı başlarında çeşitli şarkılar yayınlayan Slaughterhouse, grupla aynı adı taşıyan ilk albümlerini 11 Ağustos 2009'da E1 Music etiketiyle yayınladılar. Albüm, Haziran ayı başında altı günlük bir süreçte kaydedildi. Focus, The Alchemist, DJ Khalil, StreetRunner ve D12'den Mr. Porter albümün prodüktörleri arasında yer aldı. Grup, 2010'da E1 Music'den ayrılarak Shady Records şirketiyle anlaştı. Ortiz E1 Entertainment ile sorunlar yaşıyordu ve gruptan ayrılmak istedi, ancak buna izin verilmedi. Bir yıl kadar sonra, Ortiz Kasım 2010'da şirketten ayrıldı. Ağustos 2010'da Ortiz, SRC Records ve Universal Motown ile sözleşme yaptı. Ortiz'in ikinci stüdyo albümü "Free Agent", Şubat 2011'de piyasaya çıktı. Fat Joe ve Royce da 5'9"ın konuk olduğu albümün prodüktörleri arasında DJ Premier, Just Blaze, Nottz, Large Professor ve DJ Khalil gibi isimler yer aldı. 1987-88 TÃ¼rkiye 2. Futbol Ligi 1987-88 Türkiye 2. Futbol Ligi, günümüzde 1. Lig olarak adlandırılan ligin 25. sezonudur. "A Grubu", "B Grubu" ve "C Grubu" olarak üç ayrı torba oluşturularak oynanan ligden Adanaspor, Kahramanmaraşspor ile Konyaspor bir üst lige yükselen takımlar olmuşlardır. Gruplarının son sıralarında yer alan MKE Kırıkkalespor, Niğdespor, Bayburtspor, Tarsus İdman Yurdu, Uşakspor, Ünyespor, İzmirspor, Karagümrük ve Kırklarelispor ligden düşmüşlerdir. Ayrıca sezon öncesinde "Beykoz Gençlik Kulübü" adını değiştirerek Sümerbank Beykoz Spor Kulübü adını almıştır. 2. Perde 2. Perde, Bülent Ortaçgil'in 1990 yılında çıkarttığı ikinci stüdyo albümüdür. Solo kariyerine 16 yıl ara verdikten sonra çıkarttığı bu albümde yer alan tüm şarkıların sözü, müziği ve tüm akustik gitar kayıtları Bülent Ortaçgil'e aittir. 1974 yılında yayınlanan Benimle Oynar Mısın?dan sonra müziğe ara veren Ortaçgil, 1980'lerde Fikret Kızılok ile kurduğu Çekirdek Sanatevi'nden çıkardığı kayıtlar ile müziğe geri dönmüştü. 1980'lerin sonunda Kızılok ile müzikal ortaklığına son veren Ortaçgil, ikinci stüdyo albümü hazırlıklarına başladı. Bunun için ilk albümünde kendisine eşlik eden Onno Tunç ile çalışmaya karar verdi. Daha albüm yayınlamadan, Tunç'un o dönem beraber çalıştığı Sezen Aksu, Ortaçgil'in "Beni Katergorize Etme" şarkısını beğenip, 1989'da yayınladığı Sezen Aksu Söylüyor albümünde yayınladı. Bu şarkı, Ortaçgil'in albümünün de çıkış şarkısı oldu. Ocak - Şubat 1990'da kaydedilen 2. Perde albümü yaz aylarında yayınlandı. Akustik gitar dışında bütün enstrümanlar Onno Tunç tarafından çalınmıştır. Yapımcılığını Kaynak Müzik'in üstlendiği albümde 10 şarkı vardı. Aksu'nun yorumladığı "Beni Kategorize Etme" şarkısı dışında "Sevgi" ve "Arada Sırada Düşünür" şarkıları, Ortaçgil'in Rüzgara Söylenen Şarkılar dinletisinde daha önce gün yüzüne çıkmışlardı. Bu albümdeki şarkılar daha sonra farklı sanatçılar tarafından tekrar yorumlandı. Örneğin "Çığlık Çığlığa" şarkısı Redd tarafından, 2006'da Kirli Suyunda Parıltılar albümünde bir kez daha seslendirilmiştir. Albümü tanıtmak için Ortaçgil, Beşiktaş Abbasağa Parkı'nda halka açık bir konser verdi ve bu konser daha sonra TRT'de yayınlanarak Ortaçgil'in daha geniş bir kitleye hitap etmesine olanak tanıdı. Bir+Bir Bir+Bir, Mart 2010 tarihinden beri yayımlanan aylık dergi. Dergide sinema, müzik, spor, edebiyat gibi konular yer almaktadır. "Express" ve "Roll" dergilerini çıkaran ekip tarafından çıkartılmaktadır. Dergi, bazı aylar yayımlanmadığı için sonraki ayda yayımlanan sayı önceki ve sonraki ayın adı ile yayımlanmaktadır. Ocak 2011'de yayımlanmayan derginin şubatta çıkarılan "Ocak-Şubat" sayısında İstiklâl Marşı'nın değiştirilmiş bir versiyonunu içinde barındırdığı için D&R tarafından satışı durduruldu. "Bir+Bir" fikri, Kasım 2009'da kapanan "Roll"'un mayıs sayısı hazırlanırken ve 68 Kuşağı'nın 40. yılı üzerine düşünülürken 2008'in nisan ayında ortaya çıktı. O dönem İstanbul Kültür Sanat Vakfı, dergiyi oluşturan ekipten 68 filmleri seçkisi hazırlamasını istedi ve bu süreçte elinin altından birçok film geçen ekip, adını duyduğu fakat henüz izlemediği Jean-Luc Godard'ın "Bir Artı Bir" filmini izledi. Çıkardığı iki derginin yoğunluğuna rağmen bu dergilerin içeriğinin ekibe yeterli gelmemesi ile "Bir+Bir" fikri oluştu ki derginin adı da bu filmden gelmektedir. Derginin esasen 21 Ocak tarihinde çıkması planlanıyordu çünkü dergiyi çıkaran ekip, dergiyi Godard'ın ocak ayında gösterime gireceği duyurulan yeni filmi "Sosyalizm"'e denk getirme istedi fakat filmin yayınlanmayışı nedeniyle bu gerçekleşmedi. Dergi, YAYSAT bayileri ile D&R'larda satılmaktaydı. Fakat derginin Ocak–Şubat 2011 sayısının "Arzuhal" kısmında yer alan "İstikbal Marşı" nedeniyle D&R, kendi şubelerine gönderdiği ve derginin bir şekilde örneğini bulduğu "Acil" kodlu mailde derginin satışını durdurdu. Gönderilen mailde şunlar yazıldı: "Sn. ilgili; Haberin devamı "Bir+Bir" dergisi ilk sayfasında yer alan ve İstiklâl Marşı ile dalga geçer şekilde, uygunsuz şiiri sebebiyle müşterilerimizden haklı tepkiler görmektedir. Yayın bütün mağazalarımızda satışa kapatılmıştır. Yayın dergi raf ve teşhirinden kaldırılacak, iade sirküsünde iade edilecektir. Yayının yeni sayısı alınmayacaktır, sevk yapılmamasını rica ederim." "Bir+Bir" yönetimi tarafından yapılan basın açıklamasında bunun sıradan faşizmin tipik örneği olduğu ve yazılan şiirin bir şaka olduğu belirtildi ayrıca şiirin dergiye eklenme sebebi "Çıkar çıkmaz çıkan neşriyat olarak ocak sayısını neşredemedik, telafi mahiyetinde ocaklı bir marş verelim." cümlesiyle açıklanarak okurlardan "Mehmet Akif'in kalıplarıyla yazılmış bir özür mektubu" olduğu ifade edildi. Joe Budden Joe Budden (d. 31 Ağustos 1980), Amerikalı rapçi. Budden, 2003 yılında ilk solo albümü "Joe Budden"ı yayımladı. Albümdeki "Pump It Up" adlı parça o sene Grammy ödülü'ne aday gösterildi ve "Daha Hızlı Daha Öfkeli" filminde kullanıldı. Busta Rhymes düeti "Fire", ikinci single oldu. Albümdeki birçok şarkı çeşitli filmlerde ve bilgisayar oyunlarında kullanıldı. İkinci albümü "The Growth", şirketinin Budden ile yaşadığı sorunlar ve Def Jam yöneticilerinin müziğin yöneliminden memnun olmaması nedeniyle albüm geri çevrildi. Albümün prodüksiyonu sürdü, ancak albüm yayımlanmadı. Def Jam ve Budden arasındaki sorunlar devam etti ve en sonunda iki taraf yollarını ayırdı. Budden, Def Jam'de olduğu süreçte Mood Muzik mixtape serisinin ilk iki kaydını yayımladı ve büyük beğeni topladı. Joe Budden; Joell Ortiz, Crooked I, Royce Da 5'9" ve Nino Bless'e ulaştı ve "Halfway House" albümündeki "Slaughterhouse" adlı parçada yer almalarını istedi. 2008 sonunda Nino Bless haricindeki ekip, bir grup kurmaya karar verdi ve grubun adını da birlikte söyledikleri şarkıdan aldılar. 2009 yılı başlarında çeşitli şarkılar yayınlayan Slaughterhouse, grupla aynı adı taşıyan ilk albümlerini 11 Ağustos 2009'da E1 Music etiketiyle yayınladılar. Albüm, Haziran ayı başında altı günlük bir süreçte kaydedildi. Focus, The Alchemist, DJ Khalil, StreetRunner ve D12'den Mr. Porter albümün prodüktörleri arasında yer aldı. Grup, 2010'da E1 Music'den ayrılarak Shady Records şirketiyle anlaştı. Mark Rozovski Mark Rozovski (d. 3 Nisan 1937), Rus yönetmen ve yazar. Rozovsky genelde eserlerini başka yazarların eserlerinden ilham alarak yazmıştır. Tiyatroyla ilgili üç kitabı yayımlanmıştır. Niyazi Yıldırım Gençosmanoğlu Niyazi Yıldırım Gençosmanoğlu (d. 1929, Elazığ - ö. 21 Ağustos 1992, İstanbul) Türk şair ve yazar. Destan şairi olarak bilinir.Akçadağ Köy Enstitüsü'nü bitirdikten sonra öğretmenliğe başlamıştır.19 yıl öğretmenlik yaptıktan sonra çeşitli memuriyetlerde bulunmuştur.1978 yılında emekli olduktan sonra Türk Edebiyatı Vakfı ve Doğu Türkistan Vakfı'da yöneticilikler yapmıştır.Vefatına kadar uzun bir süre Türkiye Gazetesi'nin Kültür-Sanat köşesini hazırlamıştır. Karacaahmet Mezarlığı'na defnedilmiştir. Janusz KamiÅ„ski Janusz Zygmunt Kamiński, (d. 27 Haziran 1959) Polonyalı görüntü yönetmeni ve film yönetmeni. Steven Spielberg'in 1993 yılı yapımlı "Schindler'in Listesi" filminin fotoğrafçılığında görev aldı. 2008 yılında "Dalgıç ve Kelebek" filmiyle En İyi Görüntü Yönetmeni Bağımsız Ruh Ödülü ödülünü kazandı. Ziębice, Polonya'da doğdu. Annesi Jadwiga Celner, babası Marian Kamiński'dir. 21 yaşında Amerika Birleşik Devletleri'ne göç etti. Amerikan Film Enstitüsü Konservatuvarı, Güzel Sanatlar bölümünden mezun olmadan önce 1982'den 1987'ye kadar Chicago'daki Columbia College'da film yapımı eğitimi aldı. Varazze Varazze, kuzeybati İtalya'da Ligurya bölgesinde Savona ili'ne bağlı bir belde. Beldenin ekonomisi gemi yapim tezgahalarina ve turizme baglidir. Varazze Ligurya Bölgesi başkenti olan Genova'nın 30 km batısında ve bağlı olduğu il merkezi olan Savona'nın 11 km kuzeydoğusunda Ponente Riveyerasında konumlanmıştır. Belde Ligurya Apenin'leri yakınlardadir ve buradaki Monte Belgua zirvesi etrafı Bölgesel Millî Doğa Parkıdır. Belde 1 Ocak 2009den itibaren "Giova Dağlık Bölge İdaresi"ne bağlı olup eskiden tek Varazze belediyesine ait olan tarım, kırsal gelieme, ormancılık ve itafiye ile ilgili bazı görevler dağlık bölgede koordinasyon sağlamak için bu dağlık bölge idaresine bırakılmıştır. Varraze bir antik Roma menzil istasyonu olan "Ad Navalia". etrafında büyümüştür. Orta Çağlarda belde gemi yapımcılığı ile isim yapmıştır. Bu nedenle Varazze Ceneviz Cumhuriyeti ile Savona arasında büyük çekişmeye neden olmuş ve belde birkaç kere el değiştirmiştir. 1227de birkaç sene bir bağımsız belde olmuştur. Fakat hemen sonra Malocello'lara vasal olmuş ve bunlar tarafından 1290da Ceneviz Cumhuriyeti'ne satılmıştır. 1525de Şarlken'in Kutsal Roma Cermen İmparatorluğu döneminde Moncada'lı Hugo komutasında bir Kutsal-Germen Roma donanması Varazze önünde bir deniz savaşına girişmiş ve mağlup olmuş ve esir düşmüştür. Bundan sonra Varazze Genova Cumhuriyetinin bir parçası olarak bu devletin tarihinin bir parçası olmuştur. Fransa Devrimi sırasında 1798de Fransız ordulari tarafından ele geçirilmiştir. Önce yarı-özerk Ligurya Cumhuriyeti'nin bir parçası olmuş ve 1804den sonra diğer Ligurya beldeleri gibi Fransa'ya bağlanmıştır. 1814'te Viyana Kongresi Ceneviz Cumhuriyeti'ni yeniden kurmamış Ligurya ve Varazze beldesi Savoya Dükalığının bir parçası olduğu kabul edilip Savoya Dukası da olan Sardinya Krallığı'na bağlanmıştır. Bu Krallık altında iken 1861den itibaren birleştirilmeye başlanan İtalya Krallığı idaresine geçmiştir. Varazze'nin nüfusu (31.12.2009 ISTAT tahminları itibarıyla) 13.732 kişidir ve nüfus yoğunluğu 286 kişi/km² olur. 19. ve 20. yy/da beldenin nüfusunun gelişimi şu gösterimde izlenebilir: Varazze'nin şu komünlerle sınırları bulunur: Celle Ligure, Cogoleto (GE), Sassello, Stella Varazze'nin şu kentle kardeş şehir bağlantısı vardır: Asaba KatliamÄ± Asaba Katliamı, Nijerya'daki Biafra İç Savaşı sırasında 7 Ekim 1967 tarihinde meydana gelmiş olan bir katliam. Nijerya federal kuvvetleri Asaba kentine girdi, 500 kadar İboyu topladı ve vurarak öldürdü. Katliamda öldürülenler toplu mezarlara gömüldü. Özellikle de gömülenler arasında kabile şeflerinin de bulunduğundan dolayı bu İbo geleneğine tersti. 2001 yılında Nijerya'da insan hakları ihlallerini araştırmak üzere bir komisyon kuruldu. Komisyonda, 1966-75 yılları arasında Nijerya başkanlığını yapmış olan Yakubu Gowon, Asaba Katliamı'nı da kapsayan olaylar için özür diledi. Vurun Kahpeye (film, 1949) Vurun Kahpeye, Ömer Lütfi Akad'ın 1949 yılı filmi. İftira sonrası linç edilen Aliye Öğretmenin hikâyesini konu edinmektedir. Film, Halide Edib Adıvar'ın 1923 yılı sonlarında "Akşam" gazetesinde tefrika edilen ve 1926'da ilk defa kitap olarak yayınlanan aynı adlı eserinden sinemaya uyarlanmıştır. Roman, toplamda üç defa sinemaya uyarlanmış ve bu, ilk uyarlamadır. Başrolde Aliye Öğretmeni canlandıran Sezer Sezin vardır. "Vurun Kahpeye", Lütfi Ömer Akad'ın yönetmenliği yaptığı ilk filmdir. Halide Edip'in kitabının uyarlaması fikri, Sezen Sezin tarafından ortaya atılmıştır ve Lütfi Ömer Akad ile Selahattin Küçük tarafından yazılan senaryonun sonunda çıkan tretman, Halide Edip'e okunduktan sonra yazar romanın filme çekilmesini kabul eder. Filmin yönetmeni konusunda ise filmin yapımcısı Hürrem Erman, Akad'a filmi çekmesini teklif etmesiyle belirsizlik giderildi. Bu film, bazı eleştirmenler tarafından "Türk sinemasının dönüm noktası" olarak kabul edilmektedir. Ayrıca tiyatrocular döneminden sinemacılar dönemine geçiş filmi olarak kabul edilerek Türk sinemasında, tiyatro ile sinemanın birbirinden kesin çizgiyle ayrılmasını sağlayan filmdir. Filmin yayınlanmasından sonra film, seyirciden büyük ilgi gördü fakat bir süre sonra tutucu çevrelerin saldırıları sonucu sansür kurulu filmi yasakladı. "Vurun Kahpeye", tam üç kez sansüre girerek gösterimine daha sonra devam etti. Film, 4-19 Nisan 2009'da gerçekleşen 28. Uluslararası İstanbul Film Festivali'nde özel gösterim olarak restore edilmiş kopyasıyla gösterildi. 2011 NBA All-Star Maçı 2011 NBA All-Star Maçı, 20 Şubat 2011 günü Los Angeles Lakers ve Los Angeles Clippers takımlarının maçlarını oynadığı Staples Center salonunda yapılacaktır. Aynı zamanda bu maç NBA tarihinde 60. All-Star maçı olma özelliğini taşımaktadır. NBA başkanı 2009 yılı 9 Haziran gününde Los Angeles şehri, Staples Center'da All-Star maçının yapılacağını açıklamıştır. Böylelikle Staples Center'da ikinci kez All-Star maçı yapılacaktır. Daha önce 2004 yılında oynanmıştır. Ancak All-Star maçı daha önce 4 kez Los Angeles'ta düzenlenmiştir. 1999 yılında Staples Center açılmadan önce, 1963, 1972, 1983 yıllarında yıldızlar karması maçları yapılmıştır. Batı Konferansı'nı San Antonio Spurs takımını çalıştıran Greg Popovic olurken, Doğu Konferansı'nı Boston Celtics takımını çalıştıran Doc Rivers yapmıştır. Celtics antrenörü Rivers 2008 yılında da doğu karması antrenörlüğünü üstlenmişti. Greg Popovic ise 2005 yılında batı karması antrenörlüğünü yapmıştır. Clippers pivotu Blake Griffin, 2003 yılında Yao Ming den bu yana seçilen ilk çaylak oyuncu oldu. Kevin Garnett üst üste 14. kez all-star unvanına ulaşarak Jerry West, Karl Malone ve Shaquille O'Neal'a ait NBA rekorunu egale etti. Boston Celtics'in 4 oyuncusu All-Star da yer alarak 2006 yılında 4 oyuncusunu gönderen Detroit Pistons ile bunu başaran ikinci takım oldu. 20 Şubat 2011 tarihinde yapılan All-Star maçı'nda Batı Konferansı takımı, Doğu Konferansı takımını 148-143 yendi. Batı karması adına Kobe Bryant 37 sayı, 14 ribaund ile oynayarak maçın en değerli oyuncusu seçildi. Böylelikle Bryant All-Star maçlarında 4. MVP'liğini almış oldu. Kevin Durant 34 sayı atarak maçta Bryant'dan sonra en çok sayı atan oyuncu oldu. Miami Heat forveti Lebron James 29 sayı, 12 ribaund ve 10 asistle triple double yaptı. Amar'e Stoudemire, doğu karması'nda James'ten sonra 29 sayı, 6 ribaund'luk katkı yapan diğer bir oyucu oldu. 32:20 saniye ile Lebron James maçta en çok süre alan oyuncu olurken, on dördüncü All-Star maçına çıkan Kevin Garnett 07:32 saniye ile en az süre alan oyuncu oldu. Staples Center'da 17,163 kişi maçı takip etti. All-Star maçı için kadroya dahil edilecek oyuncular şu şekilde seçilir. İlk beş başlayacak oyuncular, taraftarların oyları ile belirlenirken, yedek oyuncular antrenörler tarafından seçilir. Bir antrenör kendi takımında oynayan oyucuyu oylayamaz. Sakatlanan bir oyuncunun yerine NBA başkanı bizzat kendi seçimi ile bir başka oyuncuyu kadroya dahil eder. Takımlar'da iki gard, iki forvet ve bir pivot yer alır. Çaylaklar maçı, NBA liginde kariyerinin ilk senesini ve ikinci yılını geçiren oyuncuları karşı karşıya getiren maçtır. 2010 NBA Seçmeleri'nde seçilen DeMarcus Cousins, Derrick Favors, Wesley Johnson, Greg Monroe, John Wall ve 2009 Draftının bir numarası Blake Griffin çaylaklar kadrosuna seçildi. Geçen senenin çaylakları, DeJuan Blair, Stephen Curry, Tyreke Evans, Taj Gibson, James Harden ve Brandon Jennings ikinci yıl oyuncuları kadrosuna seçilen oyuncular oldu. Sacramento Kings gardı Tyreke Evans, sakatlığı sebebiyle kadrodan çıkartılarak yerine Oklahoma City Thunder şutör gardı James Harden kadroya dahil edildi. Takımların baş antrenörlüğünü, NBA takımlarında görev alan yardımcı antrenörler yaparken, baş antrenörlerin yardımcılığını ise Carmelo Anthony, Amar'e Stoudemire eski NBA oyuncuları Kevin Mchale ve Steve Kerr yapmış oldu. Çaylaklar takımının baş antrenörü San Antonio Spurs'ta çalışan Mike Budenholzer , ikinci yıl takımını antrenörü aynı zamanda New Jersey Nets takımının eski baş antrenörü olan ve şu anda Boston Celtics'te yardımcı antrenör olarak çalışan Lawrence Frank yapmıştır. Çaylak takımı ikinci yıl oyuncularını 148-140 ile yenerken maçta 22 asist yapan John Wall, en değerli oyuncu seçildi. Demarcus Cousins 33 sayı, 14 ribaund ile birinci yıl oyuncuları takımında en çok sayı atan oyuncu oldu. Tyreke Evans yerine kadroya dahil edilen James Harden kenardan gelerek 30 sayı attı. 5 ocak 2011'de smaç yarışmasına katılacak olan 5 isim açıklandı. Blake Griffin, JaVale McGee, Serge Ibaka, Brandon Jennings All-Star hafta sonu smaç yarışmasına katılacak isimler olarak belirlendi. Ayağındaki sakatlığı sebebiyle yer alamayan Milwaukee Bucks oyun kurucusu Brandon Jennings yerine Toronto Raptors da ikinci yılını geçiren DeMar DeRozan yarıştı. İlk defa 2011 senesinde uygulamaya konan kural ile yarışmacılara kılavuzluk edecek kişiler yer aldı. Los Angeles Clippers takımının çaylak oyuncusu Blake Griffin'e eski NBA oyuncusu Kenny ‘'The Jet" Smith, Wizards pivotu JaVale McGee için eski All-Star oyuncu Chris Webber, Thunder forveti Serge Ibaka'ya takım arkadaşı Kevin Durant, Raptors gardı DeRozan için ise Darryl Dawkins eşlik etti. Smaç yarışmasını Los Angeles Clippers pivotu Blake Griffin iki tur sonunda 95 puan aldı ve internet üzerinden yapılan oylama ile %68 oy alarak smaç yarışmasında birinci oldu. 6 sporcu yer alacak olan 3 Sayı Yarışması'nda; Boston Celtics'te takım arkadaşı olan Ray Allen ve Paul Pierce daha önce bu yarışmayı bir kez kazanmışlardır. Ayrıca Pierce, geçen sezonun şampiyonudur. Kevin Durant, Daniel Gibson, James Jones, ve Dorell Wright 3 Sayı Yarışması'nda yarışmış olan diğer sporculardır. Miami Heat gardı James Jones final turunda elde ettiği 20 sayı ile 2011 NBA All-Star organizasyonu üç sayı yarışmasının şampiyonu olmuştur. Yetenek yarışması'nda 5 kişi yarışmıştır. New Orleans Hornets oyun kurucusu Chris Paul bu yarışmaya 3 kez katıldığı için otomatik olarak bu senede yer alacaktır. 8 oyuncu arasından Stephen Curry, Derrick Rose, John Wall, ve Russell Westbrook, taraftar oyları ile belirlendi. Yarışmada en iyi zamanı elde edecek olan yarışmacı birinci olur. 2011 yılının yetnek yarışmasında en iyi zamanda parkuru tamamlayan 28,2 saniye ile Golden State Warriors gardı Stephen Curry olmuştur. Dar Tucker D-Lig smaç yarışmasını kazanmıştır. Booker Woodfox finalde Scottie Reynolds'ı 16-7 ile yenerek şampiyon olmuştur. Doğu karması, batı karmasını 115-108 yendi. Courtney Sims maçın en değeri oyuncusu seçildi. Vurun Kahpeye (anlam ayrımı) Vurun Kahpeye, ÅŸu anlamlara gelebilir: Cairo Montenotte Cairo Montenotte , (Ligurya lehçesi:"Cairi" ) kuzeybatı İtalya'da Ligurya bölgesinde Savona ili'ne bağlı bir belde. Belediye sınırları içinde nüfusu (31.12.2007 itibarıyla) 13.714 olmakla beraber beldeye bağlı varoşlarla, özelikle Val Bromida'da yaşayan kişilerden oluşan şehirleşmiş alandaki, nüfusun yaklaşık 40.000 olduğu tahmin edilmektedir. Cairo Montenotte bağlı olduğu il merkezi olan Savona'ya 24 km ve bölge merkezi olan Genova'ya 76 km uzaktadır. Deniz sahilinden epeyce içeride "Bormida Vadisi"'nin yukarı tepelik araziden gecen kısmındadır. Kasaba bu vadide bulunan "Bormida Spigno Nehri"'nin sol yakasından rakımı denizden ortalama 340 m olan bir ova icinde konumlanmıştır. Kasaba etrafında bulunan zirvelerin en yüksekleri 800 m den biraz daha yüksektedir; ama beldenin sınırları içinde bulunan "Bric del Tesoro" zirvesi 853 m rakımlıdır. Beldenin "Cairo" ismi Ligürya dilinde "taş" anlamına gelen "car" sözcüğünün Latinceye geçmiş olan "carıum" sözcüğünden türetilmiştir. Beldenin yerleşke alanında arkeolojik araştırmalardan öğrenildiği gibi, cilalı taş devrinden beri insanların yaşadığı bir mevkidir. Beldenin yakınında bir "dolmen" ve tunc maden devri çağlarından kalma bir mezar bulunmuştur. Antik Romalılar Ligurya'yı ellerine geçirdikten sonra Bromida vadisi Romalılar tarafından yapılan iki Romalı yolu, "Via Emilia Scauri" ve "Via Julia Augusta", dolayısıyla Roma'nın Galya'ya bağlantısını sağladığı için çok stratejik bir önem kazanmıştır. Belgesel olarak "Carium" beldesi ilk defa 991'de tarihli bir belgede ve sonraki 998 ve 1014 tarihli belgelerde ismi geçmektedir. 1080'de belde Savona ile bir kardeşlik paktı antlaşması imzalamış ve bu pakt 1120, 1188 ve 1194'te yenilenmiştir. Şubat 1141 tarihli bir Papa kararı yakında bulunan Benediktin Manastırı ile birlikte "Cairo"'da bulunan kalenin savunulacağını bildirmektedirç Yine kaynaklara göre 1213'te İspanya'ya giderken Assisili Francesco Cairo'dan geçmiş ve kasabaya yakın bir mevkide yeni bir manastır kurdurmuştur. Yine orta çağlarda Cairo şehri ve civarındaki araziler önce Del Carretto ailesine bağlı iken 1322'de Saluzzo Markiz'ine ve 1337'de sonra zengin Astı'lı tüccar ve banker olan Scarampi kardeşlere; ve sonra da 1491'de Monferrato Markizine geçmiştir. 16. yüzyılda Cairo bölgesi Fransa ile Kutsal Roma İmparatorluğu arasındaki savaşlara sahne olmuştur. O zaman köy olan Cairo 1625'de ve 1637'de Savoya Dükalığı ile Geneviz Cumhuriyeti arasındaki savaşta Savoya'lılar ordusu tarafından yağma edilmiş böylece büyük kıtlıklar geçirmiştir. 1735'te Cairo Sardinya Krallığı idaresine geçmiştir ama 1736'da Viyana Antlaşması ile Avusturya'ya satılmıştır. Fransa Devrimi doneminde 1796'da İtalya Seferi'ne çıkan Napolyon Bonepart komutasında Fransız İtalyan ordusunun ilk ciddi muharebesi bu belde civarinda "Montenotte Muharebesi"'dir. Sonra once Fransizlar =tarafindan kurulan Ligurya Cumhuriyeti'ne ve çok geçmeden doğrudan doğruya Fransa'ya bağlanmıştır. 1814 Viyana Kongresi tarafından Savoya Dukasi olan Sardinya Krallığı'na bağlanmış ve 1860'lı yıllarda bu krallığının İtalya Krallığı olmasıyla birleşmiş İtalya'nın bir parcasi olmustur. 2008'de çıkarılan bir yeni yörel kanuna göre İtalya'da belirlenmiş dağlık yörelere özel yerel idare statüsü verilmiştir. Cairo Montenotte 1 Ocak 2009'dan itibaren merkezi Millesimo'da bulunan "Monte Alta Val Bormida Dağlık Bölge" yerel idaresine bağlanmıştır. Böylece Cairo Montenotte belediyesi tarımsal gelişme, kırsal gelişme, ormancılık ve orman itfaiyesi alanlarında görevlerini bu yeni yerel idareye devretmiştir. Cairo Montenotte'nin nüfusu (31.12.2009 ISTAT tahminları itibarıyla) 13.714 kişidir ve nüfus yoğunluğu 138 kişi/km² olur. 19. ve 20. yy/da beldenin nüfusunun gelişimi şu gösterimde izlenebilir: Cairo Montenotte'nin şu komünlerle sınırları bulunur: Albisola Superiore, Altare, Carcare, Cengio, Cosseria, Dego, Giusvalla, Gottasecca (CN), Pontinvrea, Saliceto (CN), Savona Şahmerdan şu anlamlara gelebilir: Anna Claypoole Peale Anna Claypoole Peale, (6 Mart 1791, Philadelphia - 25 Aralık 1878, Philadelphia) portre minyatürü ve natürmort dallarında uzmanlaşmış Amerikalı ressam. Annesi Mary Chambers Claypoole (1753-1829) ve kendisini eğiten ressam babası James Peale'dir. Kardeşleri Sarah Miriam Peale, Maria Peale ve Margaretta Peale'dir. Amcası Charles Willson Peale'dir. Philadelphia'da ölmüştür. Woodlands Mezarlığı'na gömülmüştür. 100 Knives Inside 100 Knives Inside, Herning, Danimarka'da kurulan death metal grubudur. Caner Celep Caner Celep (d. 21 Temmuz 1984, Kadıköy, İstanbul), Türk eski futbolcudur. Futbola Kartalspor altyapısında başladı ve 2000 yılında as takıma yükseldi. 2002 yılında İstanbulspor'la profesyonelliğe geçiş mukavelesi imzalayarak buraya transfer oldu. Burada ilk Süper Lig karşılaşmasını 9 Kasım 2002 tarihinde Gaziantepspor'a karşı oynadı. Bu karşılaşma dışında başka bir karşılaşmada görev alamadı. Diğer sezon, oyun tecrübesi edinebilmesi için bir sezonluğuna Eyüpspor'da oynadı. Takıma geri döndüğünde dağılma asamasında olan bir İstanbulspor'la karşılaştı ve yeni 2004-05 sezonunun başında Maltepespor'a verildi. Burada başarılı bir performans sergileyebildi ve neticesinde yeni sezon Boluspor'a transfer oldu. Boluspor'da iki sezon takımın en istikrarlı oyunculari arasında yer alan Caner, gösterdığı üstün performansdan ötürü birçok Süper Lig ekibinin transfer listesine girdi ve neticesinde Denizlispor'a transfer oldu. Burada ilk sezonunda fazla forma şansı bulamamasa da oynadığı karşılaşmalarda 2 gol ve 9 asist ile oynadı. 2009-10 sezonun devre arasında Souleymane Youla'ya karşılık Eskişehirspor'a verildi. Burada sadece üç karşılaşmada oynatılmasının ardından takımdan ayrılma karari aldı. 2010-11 sezonunun ara transfer döneminde futbola başladığı ekip olan Kartalspor'a transfer oldu. 2011-12 sezonunun yaz transfer döneminde 2. Lig ekiplerinden Turgutluspor'a transfer oldu..2012-13 sezonunun yaz transfer döneminde ise 2. Lig ekiplerinden Tepecikspor'a transfer olmuştur. 7 kez millî takımlara çağrılan Caner Celep, 1 kez Türkiye U-15, 2 kez Türkiye U-17, 1 kez de Türkiye U-19 forması olmak üzere toplam 4 kez millî formayı giymiştir. Charles Willson Peale Charles Willson Peale (d. 15 Nisan 1741 - ö. 22 Şubat 1827) Amerikalı ressam, asker ve doğabilimci. Charles Peale ve Margaret Peale'in oğlu olarak Chester'da doğdu. 1749'da erkek kardeşi James Peale dünyaya geldi. Charles 13 yaşındayken bir semercinin yanında çırak olarak çalışmaya başladı. Bu işte uzmanlaşınca kendi semer dükkanını açtı. Fakat, borçlu olduğu bazı kral yanlısı kişiler onun Sons of Liberty'ye katıldığını öğrenince, onu iflas ettirmek için komplo kurmaya başladılar. Resme, özellikle portre çizimine olan yeteneğini keşfettiğinde, bir süreliğine John Hesselius ve John Singleton Copley'in yanında eğitim aldı. Sonunda John Beale Bordrey ve arkadaşları onun Benjamin West'ten eğitim almak amacıyla İngiltere'ye gitmesi için gerekli olan parayı toplayabildiler. Peale, West'in yanında 1767'de çalışmaya başladı. İki yıl orada kaldıktan sonra, Amerika'ya dönüp Annapolis'e yerleşti. Burada, gelecekte büyük bir ressam hâline gelecek olan kardeşi James Peale'a resim dersleri verdi. Ä°ran'daki Yahudilerin tarihi İran'daki Yahudilerin tarihinin başlangıcı Antik çağın son zamanlarına rastlar. Dini kitaplar olan Yeşaya, Daniel, Ezra ve Nehemya kitaplarında Yahudilerin Pars İmparatorluğu'ndaki yaşamı ve deneyimleri aktarılmıştır. Ezra kitabında, Pars Krallarının Yahudilerin Kudüs'e dönmesine ve Tapınağın tekrar inşa edilmesine izin verdiği yazılıdır; "İsrail Tanrısı'nın buyruğu ve Pers kralları Koreş'in, Darius'un, Artahşasta'nın buyrukları uyarınca tapınağın yapımını bitirdiler." Yahudi tarihi için önemli olan bu olay M.Ö. 6. yüzyılda gerçekleşti ve bu sırada İran'da köklü ve etkili bir Yahudi cemaati bulunmaktaydı. V. Şalmaneser'in M.Ö. 722'de Kuzey İsrail Krallığını fethedip İsrailoğullarını ("bkz." Kayıp On Kabile) Horasan'a esarete göndermesiyle başlayan Yahudi diyasporasından başlayarak, Yahudiler bugünkü İran topraklarında 2700 yıldan uzun süredir yaşamaktadır. Babilliler, M.Ö. 586'da Judea'daki Yahudileri sürgüne gönderdiler. Antik İran'a göç eden Yahudiler kendi cemaatlerinin içinde yaşadılar. Antik Fars Yahudilerinin cemaatlerinin mekanı İran ile sınırlı olmayıp aynı zamanda Afganistan, Azerbaycan, Kuzeybatı Hindistan, Kırgızistan, Pakistan, Tacikistan, Türkmenistan ve Özbekistan'dadır da. Bazı cemaatler diğer Yahudi cemaatlerinden soyutlanmışlardır, bu nedenle "Fars Yahudisi" deyimi, dilsel veya coğrafi birliği simgelemekte olup aynı tarihi paylaştıkları anlamına gelmemektedir. Pars İmparatorluğu'nun zirveye ulaştığı anda ülkedeki Yahudi nüfusunun tüm nüfusa oranının %20 olduğu düşünülmektedir. Encyclopædia Britannica'ya göre: ""İran Yahudileri geçmişlerini M.Ö. 6. yüzyıla, Babil Sürgününe dayandırır; Ermeniler gibi, etnisitelerini, dillerini ve dini kimliklerini korumuşlardır."" Fakat, Kongre Kütüphanesi çalışmalarına göre, ""Asırların geçmesiyle İran Yahudileri fiziksel, kültürel ve dilsel olarak gayri-Yahudi nüfusa kıyasla ayırt edilemez hale gelmiştir. Yahudilerin çoğu anadil olarak Farsçayı kullanmakta olup çok küçük bir grup Kürtçe konuşmaktadır."" M.Ö. 6. yüzyılda, Nebukadnezar, Yehuda Krallığı'ndaki Yahudileri (İbranileri) üç kez Babil'e sürdü. Bu üç ayrı sürgün Yeremya kitabında aktarılmıştır. İlk sürgün, Yehoyakin zamanında M.Ö. 597'de, Kudüs Tapınağı'nın kısmen yağmalanmasının ardından gerçekleşti. Bundan on bir yıl sonra, Sıdkiya döneminde, Yahudiye halkı ayaklanınca şehir yerle bir edildi ve sürgünlerin devamı geldi. Beş yıl sonra da, Yeremya üçüncü bir sürgünün gerçekleştiğini yazar. Babilliler Ahameniş İmparatorluğu'na yenilince, M.Ö. 537'de Büyük Kiros, Yahudilerin anavatanlarına dönmelerine izin verdi ve kırk bin Yahudinin bu ayrıcalıktan faydalandığı söylenmektedir. Önceki Asur ve Babil hükümdarlarının aksine, Kiros Silindiri'nde de yazdığı gibi, Kiros Yahudilere dinlerini özgürce uygulama izni verdi. Kiros, yıkılan Birinci Tapınağın bulunduğu yerde İkinci Tapınağın inşa edilmesini buyurdu fakat inşaat tamamlanmadan öldü. Kısa süren II. Kambises hakimiyetinden sonra Pars İmparatorluğu'nun başına geçen Darius, Tapınağın tamamlanması emrini verdi. Bu, Hagay ve Zekeriya peygamberlerin azimli tavsiye ve tembihleriyle teşvik edildi. Tapınak, Yahudilerin sürgünden gelmesinden yirmi yıl sonra, M.Ö. 515'in baharında resmen ibadete açıldı. Ester kitabı'nda, Haman, Agag soylusu ve Pars İmparatoru Ahaşveroş'un veziri olduğu anlatılır, dinbilimcilere göre bu kişinin M.Ö. 6. yüzyılda yaşamış I. Serhas olma ihtimali vardır. Haman ve karısı Zereş, antik İran'daki Yahudileri öldürmek için bir düzen hazırladılar. Fakat, bu planlar Kraliçe Ester ve Mordehay tarafından ortaya çıkarılınca Haman ve onun on oğlu asıldı. Ester kitabında anlatılan bu olay Yahudilerce Purim bayramı olarak kutlanır. Yahudi kaynaklar PartlarÄ±n bir etkisinden veya isminden bahsetmemektedir. Part Krallığı, uydu krallıkların dağınık halde birleşmesinden oluşmaktaydı. İmparatorlukta bir merkezi sistemin olmaması sakıncalar doğuruyordu, örneğin Nehardea'da Yahudilerin korsan bölgeleri vardı. Partların hoşgörülü olması, Ahamenişlerin hoşgörülüğü kadar efsaneviydi. Az sayıda Adiabene kralının bile Yahudiliğe geçtiği görülmüştür. Bu tip olaylar, sadece Partların hoşgörülü olduklarıyla kalmayıp kendilerini Büyük Kiros imparatorluğunun bir devamı olarak görmelerini göstermekteydi. Partlılar Yahudi azınlıkları koruyordu; bir Yahudi deyişi de Partlıların Yahudiler ile ilgili görüşlerini de özetlemektedir: "Ne zaman ki bir Partlı hücumcunun İsrail Diyarında bir mezara zincirlendiğini görürsün, o zaman Mesihin gelmesi yakındır." Babil Yahudileri, Judea'daki dindaşlarıyla aynı görüşte olduklarından onlarla birlikte Vespasian'a karşı savaşmak istiyordu; fakat savaşa başlamak için Trajan önderliğindeki Romalıların Partlara saldırmasını beklediler. Babil Yahudilerinin ayaklanması, Roma'nın Babil'i henüz ele geçirmediğini gösteriyordu. Philon buradaki yüksek sayıdaki Yahudilerden bahsediyordu; şüphe yok ki Yahudi nüfusu Kudüs'ün düşmesinden sonra artmıştı. Babil, Kudüs'ün düşmesinden sonra Yahudilerin merkezi haline gelmişti. Şüphesiz, Bar Kohba İsyanı'nın hüzünle bitmesi bölgedeki Yahudi nüfusunu arttırdı. Babil Yahudileri, özellikle David hanedanlığından gelenler, muhtemelen sundukları hizmetlerden dolayı, Part kralları tarafından durumları yükseltildi; bu zamana kadar sırf "vergi toplayıcıları" olanlara prensliğe yakışır bir onursal unvan olan, "Sürgündekilerin lideri" anlamına gelen "Reş Galuta" denmeye başlandı. Dış etkiler olmadan kendi iç işlerini geliştirebilmek için merkezi otorite verildi. 3. yüzyılın başlarında Pars etkisi tekrar yükselmeye başladı. 226'nın kışında, I. Ardeşir, Part kralı IV. Artabanus'u tahtından edip Arsak hakimiyetine son verdi ve meşhur Sasani hanedanlığını kurdu. Dini hoşgörünün olduğu Partlarda Helenistik etki devam ederken Sasaniler Fars yaşamına yoğunlaştı, Pehlevi dilinden yana durdu ve eski monoteistik din olan Zerdüştlüğü devletin resmî dini yaptı. Bu, diğer dinlere karşı baskıya dönüştü. Kral II. Bahram zamanından gelen ruhbani Zerdüşt yazıtlarda, aralarında Yahudilik, Hristiyanlık ve Budizmin de bulunduğu bir din listesinde bu dinlerin nasıl "ezildiği" anlatılmaktadır. I. Şapur'un Yahudilere olan yaklaşımı dostaneydi. Şmuel ile olan arkadaşlığı sayesinde Yahudi cemaati avantaj sağladı. II. Şapur'un annesi Yahudiydi, bu da Yahudi cemaatine bir takım avantajlar ve dini özgürlük getirdi. Bu dönemde yaşayan Babilli Talmudist haham Rava ile arkadaştı. Bu arkadaşlık sayesinde Pers İmparatorluğu'ndaki Yahudilere karşı konulan baskıcı kurallar hafifletildi. Rava, çabuk düşünen en başarılı öğrencisi Abaye'yi "Şvur Malka" (Kral Şapur) olarak çağırmaktaydı. Hristiyanlar ve Yahudiler arada bir zulümlere maruz kalıyordu fakat Yahudiler İsfahan gibi şehirlerde kompakt şekilde yaşadıkları için genel zulümlerden Hristiyanlar kadar etkilenmediler. Genelde, iki zulüm arasından uzun zaman geçerdi ve bu aralarda Yahudi öğretileri yükselişe geçerdi. 5. yüzyılda Yahudiler, II. Yezdigirt ve I. Firuz hükümdarlıkları döneminde zulümlerle karşılaştılar. İslam İran'da yayıldıktan sonra Yahudiler, Hristiyan ve Zerdüştçüler ile birlikte zimmi statüsüne girdiler; bu, İslam imparatorluğunda düşük tabaka halk oldukları anlamına geliyordu. Zimmiler dinlerini özgürce uygulayabilmekteydi fakat cizye denen vergi ödemek zorundaydılar. Zimmiler, sosyal ve yasal olarak bazı unsurlardan yoksun kalmak zorundaydılar; örneğin, silah sahibi olamazlar, ata binemezler, davada Müslümanlar olduğu zaman mahkemede şahit olarak kullanılamazlardı; Müslümanlardan farklı olduklarını gösteren giysiler giymek zorundaydılar. Bazen bu kısıtlamalar hafifletilmişse de genel olarak eşitsizlik Moğol istilasına kadar devam etti. 1255'te Moğollar, Hülagû Han önderliğinde Perslere saldırıp 1257'de Bağdat'ı ele geçirdi, böylece Abbasi hanedanlığına son verdiler. Moğollar, İran ve çevre bölgelerde Moğol İmparatorluğu'nun bir parçası olan İlhanlıları kurdular. İlhanlılara göre her din eşitti dolayısıyla liderler zimmi statüsünü ortadan kaldırdılar. İlhanlıların hükümdarlarından Argun Han, idari yönetimde Yahudiler ve Hristiyanları tercih etti, hatta Sa'd al-Daula isimli bir Yahudiyi kendine vezir olarak atadı. Bu atama, ulema sınıfı tarafından hoş karşılanmadı ve Argun'un 1291'de ölümünden sonra al-Daula öldürüldü ve bir süre Müslüman nüfus tarafından Yahudilere din güdümlü saldırılar düzenlendi. Dönemin Hristiyan tarihçisi Bar Hebraeus, Yahudilere karşı yapılan vahşet için "ne dil söyleyebilir, ne kalem yazabilir" demiştir. Gazan Han'ın 1295'te İslam'a geçmesiyle İran Yahudileri için durum daha da kötüye gitti ve tekrar zimmi statüsüne düşürüldüler. Gazan Han'ın ardılı Olcaytu bazı Yahudilere İslam'a geçmesi için baskı yaptı. Din değiştiren Yahudilerin en bilinenlerinden biri, Olcaytu'nun meclisinde kariyerini geliştirmek için İslam'a geçen doktor, tarihçi ve devlet adamı Raşid el Din Hamadani'dir. Hamadani, yalan suçlamalarla, Olcaytu'yu zehirleme suçundan infaz edildi ve kellesi, memleketi olan Tebriz'da günlerce dolaştırılıp "Tanrı'nın adını istismar eden Yahudinin kafası; Tanrı'nın laneti üzerinde olsun!" diye tezahurat yapıldı. Bundan 100 yıl sonra Miranşah Raşid al-Din'in mezarını parçaladı, cesetten arda kalanlar Yahudi mezarlığına gömüldü. Raşid el-Din'in olayında da görüldüğü gibi İran'da İslam'a geçen Yahudilere, çoğu İslam ülkesinde İslam'a geçen Yahudilerin aksine farklı davranılıyordu. Diğer ülkelerde, din değiştirenler benimsenip toplum içinde asimile olurken İran'da Yahudilikten İslam'a geçenler hala atalarının dinleriyle etiketleniyordu. Safevilerin Şiiliği devlet dini yapmasıyla Yahudilere yapılan muamele daha da kötüye gitti. Şiilik'te saflık ve temizlik (Tahir) önemli bir unsurdur. Yahudilerin de içinde bulunduğu gayrimüslümler dini açıdan temiz sayılmamaktaydı (Naci), dolayısıyla garyimüslümle temasa geçen bir Müslüman ibadetten önce temizlenmeliydi. Bu nedenle, hükümdarlar ve hatta Müslüman halk Yahudilere dokunmamaya özen gösterdiler. Yahudilerin kiri Müslümanlara bulaşmasın diye Yahudilerin Müslümanlarla aynı anda hamama gitmesi ve hatta yağmurda veya karda dışarı çıkmaları yasaktı. Şah I. Abbas (1588-1629) balangıçta merhametliydi. Yahudiler kalkınmaya başlayıp yeni başkent İsfahan'a taşınmaları teşvik edildi. Fakat hükümdarlığının son dönemlerinde Yahudilere karşı tavrı yön değiştirmeye başladı; Yahudilikten Şiiliğe geçen bir dinadamının tavsiyesiyle Yahudilerin farklı olduğunu gösteren bir arma ve şapka giyilmesi zorunluluğu getirdi. 1656'da İsfahan'daki bütün Yahudiler temiz olmadıkları için şehirden kovulup zorla dinleri değiştirildi. Fakat Müslümanlığa geçirilen Yahudiler dinlerini gizlice devam ettirdiler; 1661'de hazine cizye eksikliği nedeniyle zarar etmeye başlayınca bu halkın Yahudiliğe geri dönmesine izin verildi. Buna rağman Yahudi olduklarını belirten giysiler giyme zorunluluğu devam etti. Şii lider Nadir Şah döneminde (1736-1747) Yahudilere nispeten daha hoşgörüyle yaklaşılıp Şiilerin kutsal şehri olan Meşhed'e yerleşmelerine izin verildi. Fakat Kaçar hanedanlığının başa gelmesiyle 1794'te eski zulümlere devam edildi. 19. yüzyılın ortasında Yahudi seyyah J. J. Benjamin şunları aktarmıştır: "... Pis sayıldıkları için şehrin ayrı bölgelerinde yaşamak zorundadırlar... Kirli oldukları mazeretiyle şiddete maruz kalıyorlar; Müslümanların sokağına girmeye görsünler, oğlanlar tarafından taş ve toprak yağmuruna tutuluyorlar... Aynı sebepten dolayı yağmurda dışarı çıkmaları yasak; yağmur kirlerini alıp Müslümanların ayaklarına dolayabilir diye... Böyle bir durumda bir Yahudi sokakta görülürse en büyük aşağılamalara maruz kalıyor. Yoldan geçenler suratlarına tükürüyor, bazen... acımasızca... dövüyorlar... Bir Yahudi bir dükkana girdiğinde malları incelemesi yasaktır... Yanlışlıkla bir mala dokunursa satıcının istediği fiyata o malı almak zorundalar... Bazen Persler Yahudilerin evlerine giriyor canlarının istediğini alıyorlar. Eğer mal sahibi karşı çıkıp malını korumak isterse bunu canıyla ödeyebilir... Eğer... Bir Yahudi Katel (Muharrem)'in üç günü sokakta görülürse..., kesinlikle öldürülüyorlar." George Curzon, 19. yüzyılda İran Yahudilerinin durumunun bölgeden bölgeye farklılıklar gösterdiğini belirtmektedir: "3700 kişi oldukları söylenen İsfahan'daki Yahudilerin durumu İran'daki diğer yerlerdeki Yahudilere kıyasla daha iyidir, "külah" giymelerine, pazarlarda tezgâh açmalarına, evlerini Müslüman komşularınkinden yüksek yapmasına ve yolda araç kullanmasına izin verilmiyor. Tehran ve Keşan'daki çok sayıdaki Yahudinin durumu iyidir. Şiraz'da ise tam tersidir. Buşire'dekiler varlıklı olup zulümlerle karşılaşmamaktadır. Başka bir Avrupalı seyyah ise Yahudlerin, eğlence için, aşağılayıcı seremonilerde kullandıklarını söylemektedir: Genelde Şii ruhban sınıfının etkisiyle, 19. yüzyılda birçok zorla din değiştirme ve katliam olayları gerçekleşti. İnsani ve eğitimsel bir örgüt olan "Alliance Israélite Universelle"den bir temsilci Tahran'da 1894 yılında şunu yazmıştır: "... Her zaman, meçhullükten çıkmak isteyen ve Allah'a karşı olan dindarlık itibarını kazanmak için ruhban sınıfı Yahudilere savaş açıyor". 1830'da Tebriz'deki Yahudiler katliama uğradı, aynı yıl Şiraz'daki Yahudilerin dinleri zorla değiştirildi. Fakat, Avrupalı seyyahların dediğine göre Tebriz ve Şiraz'daki Yahudiler, zulümlerden korktuğu için dinlerini gizlice devam ettiriyordu. Babol'daki Yahudilerin dinleri 1866'da zorla değiştirildi; Fransız ve İngiliz elçilerin yardımlarıyla dinlerine dönmelerine izin verildi fakat Babol'da 2'si canlı canlı yakılmak üzere 18 Yahudi öldürüldü. 1910'da Şiraz Yahudilerinin bir Müslüman kızı dini ayinlerinde kullanmak için öldürdükleri iddia edildi. Şehrin Müslüman sakinleri Yahudi mahallesini yağmaladı, yağmalamayı ilk başlatanlar, Yahudilerin can ve mal varlığını korumak için hükûmetin gönderdiği askerlerdi. Mallarını korumaya çalışan 12 Yahudi öldürüldü ve birçoğu yaralandı. "Alliance Israélite Universelle" temsilcileri, Yahudilerin itibarını zedeleyen birçok zulmü kayıtlarına geçti. Bu tip zulümlerden kaçan Yahudiler, 19. yüzyılın sonları ve 20. yüzyılın başlarında Filistin'e göç etti. Pehlevi Hanedanı başa geldiğinde modern refomlar yürürlüğe sokuldu, böylece Yahudilerin yaşamı büyük ölçüde iyileşti. Şii ruhban sınıfının gücü azaldı ve Yahudilere ve diğer dini azınlıklara uygulanan kısıtlamalar kaldırıldı. Rıza Şah, Yahudilerin topluca din değiştirmesini ve Yahudilerin saf olmadığı inancını yasakladı. Modern İbranice Yahudi okulların müfredatına girdi ve Yahudi gazeteri basılmaya başlandı. Yahudilere, devlet memuru olma hakkı verildi. Fakat, Yahudi okulları 1920'lerde kapandı. Toplumsal görüşün anti-Yahudi olduğu bir ortamda Rıza Şah'ın Nazi Almanyası sempatizanı olması, olası bir zulüm sebebiyle Yahudi cemaatini korkuttu.. İsrail'in kurulması, merkezi hükûmetin zayıflaması, ruhban sınıfının yükselişe geçmesi ve Rıza Şah ile Başbakan Muhammed Musaddık arasındaki politik gerginlik nedenleriyle 1948'den 1953'e kadar anti-Yahudi hisler arttı. Eliz Sanasarian'a göre, 1948-1953 yılları arasında, çoğu fakir olan İran Yahudilerinin üçte biri İsrail'e göç etti. Tarihçi David Littman, bu zamanda İsrail'e göç edenlerin sayısının 70,000 olduğunu belirtmektedir. 1953'te Musaddık'ın makamından indirilmesi sonrasındaki Şah Muhammed Rıza Pehlevi dönemi İran Yahudilerinin en varlıklı dönemi oldu. 1970'lerde, İran Yahudilerinin %10'u fakir, %80'i orta ve %10'u zengin sınıfı oluşturuyordu. Yahudiler, İran nüfusuna göre küçük bir yüzdeyi oluşturmasına rağmen, İran Bilim Akademesi'nin 18 üyesinden ikisi, 4000 üniversite hocasından 80'i ve 10,000 doktordan 600'ünü İranlı Yahudiler oluşturuyordu. 1979'daki İslam Devrimi'nden önce İran'da 80,000 Yahudi vardı. Yahudiler genellikle Tahran (60,000), Şiraz (8000), Kermanşah (4000), İsfahan (3000), Huzistan Eyaleti şehirlerinde, Keşhan, Tebriz ve Hamedan'da yaşamaktaydı. İslam Devrim'i sırasında, Tahran'daki varlıklı Yahudiler ve Esfahan ve Kerman köyleri civarındaki Yahudiler başta olmak üzere İran Yahudilerinin çoğu ülkeyi terketti. 1979'ların sonunda ülkeden ayrılan Yahudilerin sayısının 50,000 ila 90,000 arasında olduğu tahmin edilmektedir. 1948'de İsrail kurulmadan önce Urmiye'de 700 Aramca konuşan Yahudi bulunmaktaydı, bu sayı 2006 itibarıyla 2'ye düşmüştür. İsrail 1948'de kurulduğu zaman İran Yahudilerinin tarihi merkezi olan Tahran'da yaklaşık 140,000 ila 150,000 Yahudi yaşıyordu. İsrail'in kurulmasından bu yana nüfusun %85'i başta İsrail ve ABD olmak üzere yurtdışına göç etti; özellikle İran İslam Devrimi sonrasından nüfus 100,000'den 40,000'e düştü. 16 Mart 1979'da, Yahudi cemaatinin onursal lideri Habib Elghanian "yolsuzluk", "İsrail ve Siyonizm ile temasta olma", "Allah'ın düşmanlarıyla arkadaşlık yapma", "Allah ve temsilcileriyle savaşta olma" ve "ekonomik emperyalizm" sebeplerinden tutuklandı. İslam devrim mahkemesince yargılanıp 8 Mayıs'ta idam edildi. Habib, casusluk sebebiyle idam edilen 17 İran Yahudisinden biridir. İran'daki Yahudilerin sayısıyla ilgili farklı görüşler vardır. 1980'lerin ortaları ve sonlarından 20,000-30,000 Yahudinin yaşadığı düşünülüp bu sayı 1990'ların ortalarında 35,000'e yükselmiştir. Bugün ise, yaklaşık 25,000'i Tahran'da olmak üzere 40,000'de az Yahudi olduğu sanılmaktadır. Yine