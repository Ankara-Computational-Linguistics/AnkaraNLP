tarafından uğraşılmaktadır. Collatz sanısının kuralları şudur; Bu sanıya göre tüm sayılar, 1'e kolayca indirilebilir.Bu sayının büyüklüğüyle alakalı değildir. Örneğin; Fonksiyon olarak ifade etmek gerekirse: GP-25 GP-25, bir Sovyetler Birliği yapımı Bombaatardır. 1978 yılından beri KBP Tula tarafından üretilmektedir. Bu bombaatar ilk başta Kalaşnikovlar için üretilmiştir sonra AN-94'lerde de kullanılmaya başlanılmıştır. İvankovaç Muharebesi İvankovaç Muharebesi (18 Ağustos 1805), Sırp asilerle düzenli Osmanlı kuvvetleri arasındaki ilk ciddi çatışma. 1804'te Sırplar karşısında kaybedilen yerleri geri alabilmek amacıyla Hafız Paşa komutasında 15.000 kişilik bir Osmanlı ordusu bölgedeki asiler üzerine doğru yürüyüşe geçti. İvankovaç köyüne saldıran Osmanlıların saldırısını püskürten Sırplar onları Paraçin şehrine çekilmeye mecbur etti. Paraçin şehrine çekilen Osmanlı kuvvetlerini kuşatan Sırplar şehri bombalamaya başladılar. Bu kuşatma sırasında bacağına isabet eden bir el bombası ile yaralanan Hafız Paşa bir süre sonra öldü. Osmanlılar Niş'e doğru çekildiler. Osmanlı-Sırp tarihinin önemli dönüm noktalarından biri olan bu çatışma aynı zamanda Osmanlıların Balkanlar'daki çöküşünün de başlangıç noktası sayılabilir. KurtpÄ±nar, Bulgaristan Kurtpınar (, trl: "Tervel"), Bulgaristan'ın Hacıoğlu Pazarcık iline bağlı ve Hacıoğlu Pazarcık'a yaklaşık 37 km, Sofya'ya ise yaklaşık 439 km uzaklıkta olan ilçe. Kurtpınar, yaklaşık olarak 16. veya 17. yüzyılda kurulmuştur. 14. yüzyılda bölgeye Osmanlı Devleti hakim oldu. Osmanlı Devleti'nin gerilemeye başlayınca ve Rus İmparatorluğu'nun panslavizm politikasını uygulaması sonucu, Balkanların tümünde olduğu gibi Bulgaristan'da da ulusal kurtuluş hareketi başlamıştır. 93 Harbi'nden yenilgiyle çıkan Osmanlı Devleti, Bulgaristan'ı 1878 yılında içişlerinde bağımsız prenslik olarak, 1908 senesinde ise tam bağımsız çarlık olarak tanımıştır. Böylece Tervel'in egemenliği Bulgaristan'a geçti. Tervel'in şimdiki alanı İkinci Balkan Savaşı'yla Romanya Krallığı'nın egemenliğine girdi ve 1913-1916 ve 1918-1940 arası Romanya Krallığı'nın parçasıydı. 1940'ta tekrar Bulgaristan Krallığı'nın yönetimine geçti. 1980'lerde Türklerin Bulgar hükümetinin asimilasyonlarına karşı (zorla Bulgar ismi koyma, zorunlu göç v.b.) yaptıkları direnişlere Tervel'in köylerinden de yoğun bir şekilde katılım olur. Etnik olarak oransal bir şekilde bilinmese de, ilçede Türkler, Bulgarlar ve Romanlar ikamet etmektedirler. İklimi kışın soğuk, yazın sıcak ve kuraktır. Etrafı ormanlarla, çayırlarla, düzlüklerle çevrilidir. İlçe düzlük bir yapıya sahiptir. 43°00′K, 25°00′D UTC+2,UTC+3 KÃ¶yler: İlçeler: Francis Hauksbee Francis Hauksbee (1666 - 1713), 1666 yılında İngiltere'de doğmuştur. 18. yüzyılda yaşamıştır ve Royal Society üyesidir. Elektrik ve elektrostatik üzerine yaptığı çalışmalarla tanınır. Vakumlanmış küreyi ovaladığında ışıma olduğunu fark etmiş ve bundan yararlanarak durgun elektrik jeneratörünü yapmıştır. Olivia de Havilland Olivia Mary de Havilland (1 Temmuz 1916, Tokyo - 25 Temmuz 2020, Paris), İngiliz oyuncu. Joan Fontaine'nin ablasıdır. 1946'da "To Each His Own" filminde canlandırdığı Miss Josephine 'Jody' Norris, 1949'da da "The Heiress" filminde canlandırdığı Catherine Sloper karakterleriyle En İyi Kadın Oyuncu dalında iki kez Akademi Ödülü'nün sahibi olmuştur. 1938'de Errol Flynn'le birlikte oynadığı "The Adventures of Robin Hood" filminde Laydi Marian rolünü canladırmış ve 1 yıl sonra da tüm dünyada ün yapmış 1939 yapımı "Rüzgâr Gibi Geçti" filminde yardımcı kadın oyuncu olarak Melanie Hamilton rolünü canlandırmıştır. Zastava M21 Zastava M21, bir Sırbistan-Karadağ yapımı 5.56 mm saldırı tüfeğidir. Kragujevac şehrindeki Zastava Oružje isimli şirket tarafından Kalaşnikoflar baz alınarak tasarlanmış ve üretilmiştir. Tüfek, önce Sırbistan-Karadağ, sonra Sırbistan Silahlı Kuvvetleri tarafından Zastava M70'lerin yerine kullanılmıştır. Ãœreticinin resmi sitesi SK Rapid Wien SK Rapid Wien, 1899 yılında Avusturya'nın Viyana şehrinde kurulan bir futbol kulübüdür. Avusturya'nın en başarılı takımıdır. Lejyon I Germanica Lejyon I "Germanica", MÖ 48 yılında Jül Sezar tarafından Pompeius'a karşı yürüttüğü iç savaş sırasında toplanan Roma lejyonu. Sezar tarafından oluşturulan tüm lejyonlarda olduğu gibi (Lejyon V Alaudae hariç) amblemi boğaydı. Lejyon zaman zaman 'Germanica' adıyla da bilinir. Tüm iç savaş boyunca görev yapan lejyon, Farsalus Muharebesine de katılmış, Sezar'ın öldürülmesinin ardından da Octavian'ın saflarında yer almıştır. MÖ 30 ve MÖ 16 yılları arasında Hispania Tarraconensis eyaletinde konuşlandırılan lejyon, sonradan Cermenlere karşı savaşmak üzere Drusus komutası altındaki Roma lejyonlarına katılmıştır. MS 9'dan MS 16 yılına kadar Köln'de konuşlanan lejyon, 16–69 yılları arasında ise Bonn'da görev yapmıştır. Dört İmparator Yılı olarak biline 69'da Vitellius'u destekleyen lejyon, MS 70 yılındaki Batavi isyanı() sırasında göstermiş olduğu onursuz tavrı nedeniyle tüm askerleri terhis edilerek dağıtılmıştır. Levent Topsakal Levent Topsakal (d. 9 Haziran 1966, İstanbul, Türkiye), Türk basketbolcu. Basketbola 1977'de başladı. Eczacıbaşı, İTÜ, Efes Pilsen, Fenerbahçe, Galatasaray, Tofaş SAS, Beşiktaş ve Ülker'de oynadı. 1.90 metre boyu ile başarılı skorerlerden biri oldu. 85 kez millî formayı giydi. 16 Nisan 1983'te oynanan Türkiye-İrlanda yıldızlar maçında 78 sayı kaydetti. 1990-91 sezonunda Fenerbahçe'nin Deplasmanlı Basketbol Ligi'nde ilk kez şampiyon olmasında büyük pay sahibi oldu ve sezonun en değerli oyuncusu seçildi. 1995'te Galatasaray formasıyla Türkiye Kupası şampiyonluğunu yaşadı, Tofaş SAS formasıyla da 1997'de Koraç Kupası'nda final oynadı. Defalarca millî takımda oynayan Topsakal, 1987 yılında Suriye'nin Lazkiye kentinde düzenlenen Akdeniz Oyunları'nda altın madalya kazanan takımda yer aldı . Mustafa Paşa Köprüsü Mustafa Paşa Köprüsü (Bulgarca: Стар мост, "Star most"), 16. yüzyıl Osmanlı mimarisi ile kemer şeklinde inşa edilmiş bir taş köprüdür. Köprü, bugün Bulgaristan sınırları içerisinde kalan Svilengrad'da Meriç nehri üzerine inşa edilmiştir. Mimar Sinan'ın önemli eserlerinden biri olan köprü 1529 yılında tamamlanmış, 1766'daki su taşkınlarıyla zarar görse de 1809 yılında yeniden inşa edilmiştir. 20 kemerden oluşan köprü 300 m uzunluğunda ve 6 m genişliğindedir. Günümüzde Svilengrad şehrinin simgesi haline gelmiştir. Dorian Gray (film) Dorian Gray'in Portresi, Oscar Wilde'in 1890'da yazdığı romanı "Picture of Dorian Gray"'in sinema uyarlaması, 2009 yapımlı filmin yönetmeni Oliver Parker'dır. Film İngiltere'de 18 Eylül 2009 tarihinde gösterime girmiştir. Åmål Åmål, İsveç'in güneybatı kuşağında bulunan bir kenttir. Şehir, Göller Yöresi'nde, Vänern Gölü'nün kuzeybatı kıyılarında kuruludur. 2005 yılında LivCom Ödüllerine layık görülen kent, ayrıca 1992 yılından beri bir blues müzik festivaline de ev sahipliği yapmaktadır. Åmål, 17. yüzyılda Kraliçe Kristina tarafından kuruldu. 1 Nisan 1643 tarihinde kent konumuna alınan Åmål, o dönemde tarihi Dalsland bölgesinin tek kenti olarak kaldı. Kentin Danimarka-Norveç sınırına yakın bulunması nedeniyle, çevresiyle beraber tüm bölge savaşların etkisi altında kaldı. Bunlardan ilki 1645 yılında yaşandı ve kent baştan sona yıkıldı. Bunu izleyen 1676 ve 1679 yıllarında da aynı durumlarla karşılaşan kent, Danimarka'nın eline geçmesiyle son olarak 1788'de bir savaşa sahne oldu. Ancak bir süre sonra bölge İsveç'e geçti. Savaşların yanı sıra kent 1777, 1809, 1846 ve 1901 yıllarında büyük yangın felaketleri yaşadı. 1901'de yaşanan yangında 1,000'den fazla kişi evsiz kalırken, kentin üçte biri küle döndü. Bu yangının ardından kent, geniş caddelerle ve büyük evlerle tekrar inşa edildi. Kent günümüzde hâlen bu Jugend tarzda tasarlanmış formundadır. 1998 yılında çekilen ve İngilizce konuşulan ülkelerde "Show Me Love" adıyla yayınlanan "Fucking Åmål" filmi Åmål'da çekilmiştir. Filmde kent son derece sıkıcı ve heyecansız olarak tanıtılır. Buna karşılık, bazı sahneler Trollhättan kentinde çekilmiş ve Åmål'da çekilen sahnelerin bazıları kullanılmamıştır. The Way I Am "The Way I Am" Eminem'in dünya çapında hit albümü "The Marshall Mathers LP" 'den çıkarttığı ikinci ana teklidir. Eminem, bu albümde de geleneği bozmayarak çıkış parçasından sonra çıkan teklisini duygusal ve pesimist bir tarzda yapmıştır. Şarkıda kullanılan beat, Eminem'in kendi yaptığı ilk beattir. Eminem kullandığı bass efektleri ve piyano sesiyle kasvetli bir ahva yaratmıştır. Sözlerde ise hayranlarının ve anlaşmalı olduğu plak şirketinin üzerinde yarattığı baskıdan sözetmiştir. Şarkıyı agresif bir ton da okumuş, hatta neredeyse bağırarak söylemiştir. Daha sonra şarkının Marilyn Manson'la bir remixi yapılmıştır. 2008'de Eminem şarkıyla aynı adı taşıyan bir otobiyografi yayınlamıştır. Lejyon II Augusta Lejyon II "Augusta", MÖ 43 yılında Gaius Vibius Pansa Caetronianus tarafından toplanan Roma lejyonu. Amblem olarak Capricornus, Pegasus ve Mars kullanmıştır. II "Augusta", MÖ 43 yılında aslında tam olarak Octavian ve konsül Gaius Vibius Pansa Caetronianus tarafından Marcus Antonius'a karşı kullanılmak üzere toplanmıştı; II "Augusta" Filippi savaşı ve Perugia savaşında görev yaptı. Augustus'un saltanatın başlarında, MÖ 25 yılında, Lejyon Cantabria Savaşlarında görevlendirilmek üzere Hispania'ya konuşlandırıldı ve Hispanya'da Roma hakimiyetinin kesin olarak sağlanmasının ardından Hispania Tarraconensis'te kamp kurdu. Teutoburg Ormanı savaşı sırasında XVII, XVIII ve XIX no'lu lejyonların yok edilmesi üzerine II "Augusta" Germania'ya, muhtemelen Mainz yakınlarına gönderildi. 17 yılına gelindiğindeyse yeni üssü Argentoratum (modern Strasbourg) kentiydi. Lejyon 43 yılındaki Britanya'nın Romalılar tarafından fethedilmesinin bir parçası olarak görev yaptı. Geleceğin İmparatorlarından Vespasian lejyon komutanıydı ve Durotriges ve Dumnonii kabilelerine karşı yürütülen sefere katılmıştı. Her ne kadar 52 yılında Silures'e karşı ve yine Kraliçe Boudica'ya karşı aldığı başarısız sonuşlar nedeniyle bir ara gözden düşmüş de olsa, II "Augusta" her zaman en iyi lejyonlardan biri olarak kabul edildi. Boudica'nın yenilmesinin ardından, lejyon birkaç farklı yere konuşlandırıldı; 66'dan 74'e kadar Glevum'da (modern Gloucester) kalan lejyon, taş bir kale inşa ederek 3. yüzyıla kadar kalacağı Isca Augusta'ya (modern Caerleon) gönderildi. 122 yılında, II "Augusta" Hadrian Duvarı'nın inşaasına yardım etti. 196 yılında, II "Augusta" tahtta hak iddia eden ve Septimius Severus tarafından yenilgiye uğratılan Clodius Albinus'u destekledi. Severus'un İskoçya'ya yaptığı sefere katılan Lejyon, Carpow'a geçti ancak Alexander Severus zamanında Caerleon'a geri döndü. Pump It "Pump It", Amerikalı hip hop müzik grubu The Black Eyed Peas'in 2005 yılında yayımlanan "Monkey Business" adlı albümlerinden çıkan dördüncü teklidir. Şarkı yüksek oranda Ucuz Roman filminin müzikleri arasında yer alan ve Dick Dale tarafından seslendirilen "Misirlou" adlı şarkıdan izler taşımaktadır. "Misirlou" aslen bir Türk folk müziği olup, şarkının yazarı veya bestecisi bilinmemektedir. Şarkı, 2005 yılında Best Buy şirketinin reklam müziklerinde, 2006 yılında "Vay Anam Vay 2" ve "Arabalar" filmlerinde kullanıldı. Ayrıca aynı yıl şarkı Pepsi reklamları için de kullanıldı. Şarkı, grubun 2009 yılı albümleri The E.N.D. için "Pump It Harder" adıyla yeniden düzenlendi. will.i.am, şarkının ortaya çıkışı ile ilgili aşağıdaki demeci verdi: Şarkı, resmi olarak yayımlanmadan önce Amerikan müzik listesine seksen iki numaradan giriş yaptı. Bunun temel nedeni yoğun dijital yüklemeler ve Best Buy reklamlarında kullanılmış olmanın verdiği popülerlikti. Şarkı zamanla yükseldi ve bu listenin on sekizinci numarasına kadar yükseldi. Şarkı Mart 2006'da Amerika ve İngiltere'de eş zamanlı olarak satışa sunuldu. Nisan 2009 itibarıyla şarkı ABD'de, toplam 1,390,000 kez indirildi. Ancak şarkı, diğer birçok ülkede daha yüksek başarı gösterdi. Avustralya'da altı numaraya çıkan şarkı İngiltere'de sekiz numaraya kadar yükseldi. Gilbert AdalarÄ± Gilbert Adaları (Gilbert Dili:Tungaru); eski adı Kingsmill Adaları) Pasifik Okyanusu'nda 16 mercan adasının bir zinciridir. Kiribati Cumhuriyeti'nin ana parçalarıdır ("Kiribati", Gilbert dilinde "Gilbertler"'in bir çevirisidir) ve ülkenin başkentin olduğu bölge ve nüfusun neredeyse yarısının konakladığı Tarawa'yı içine almaktadır. 1999 İran öğrenci protestoları 1999 İran öğrenci protestoları İran'da İslam Devriminin ilk yıllarından beri görülen "en kötü", en yaygın ve şiddetli halk gösterileri olarak gösterilmektedir. 18-23 Temmuz 1999'da yaşanmıştır. Olaylar reformcu gazete Salam'ın kapatılmasını protesto etmek amacıyla Tahran'da yapılan sakin gösterilerle başladı. Ardından isyan polisi ve kendi fikriyle zorla düzen sağlamaya çalışan militanların Tahran'da bir yurdu basması ve bir öğrencinin ölümüne neden olmasıyla devam etti. Bu olay ülke çapında 6 gün süren olaylara 3'ten fazla kişinin ölümüne ve 200'den fazla kişinin yaralanmasına yol açacak gösterilere ve isyana neden oldu. 1999'daki isyanla 70'ten fazla öğrenci kayboldu. Ayrıca 1.200-1.400 civarında kişi gözaltına alındı. Beş öğrencinin İnsak Hakları İzleme Örgütü tarafından nerede olduğu ve durumları bilinmeyen statüsüne getirildi. Ancak bu öğrencilerin İslam otoriteleri tarafından gözaltına alındığı tahmin edildi. Protestolar 9 Haziran 1999 gecesi Tahran Üniversitesi'nde bir grup öğrencinin reformcu Salam gazetesinin kapatılmasına karşı sakin gösteri düzenlediler. Salam gazetesi, daha sonradan cumhurbaşkanı Muhammed Hatemi'nin de dahil olacağı reformcu siyasi parti Militan Din Adamları Ligi tarafından çıkarılmaktaydı. O dönemde öğrenci grupları Hatemi'nin ve reform programının en büyük destekçileriydiler. Bu gruplar Hatemi'nin lehine, Salam gazetesinin Hatemi'nin güçlü rakipleri tarafından kontrol edilen yargı tarafından kapatılmasına karşı protestolar düzenlediler. Protestoların yaşandığı gece, 400 sivil milis bir öğrenci yurduna kısa dalga radyo fısıltılarıyla ve yeşil sopalar kullanarak girdiler. Bu militanların Ensar-e Hizbullah ve Besic'den oldukları düşünülmektedir. Militanlar, öğrencilere saldırdı, kapıları kırdı, odaları ateşe verdi, kız öğrencileri saçından sürükledi. Bazı öğrenciler üçüncü kat balkonundan aşağı kaldırıma atıldı, öğrencilerin kemikleri kırıldı. Bir öğrenci aşağı atılmasından dolayı felç oldu. Öğrencilere göre, üniformalı polis bekledi ve militanların öğrencilere saldırmasına müdahale etmedi. Görgü tanıkları en az 1 öğrencinin öldüğünü, 300 öğrencinin yaralandığını ve devam eden günlerde binlerce öğrencinin gözaltına alındığını bildirdi. Ertesi gün huzursuzluk ciddi bir biçimde Tahran'a ve diğer şehirlere yayıldı. Öğrencilere işsiz gençler de katıldı. Besic militanları kot pantolon ve T-shirt giyerek ve tıraş olarak öğrencilerin arasına gizlendiler. Öğrenciler arasına karışan bu militanlar öğrencilerin gösterilerini sabote etmek için mağazalara tuğlalar ile saldırdılar. Beş günlük isyan sonucu başkent Tahran savaş alanına döndü. Olaylar İran İslam Cumhuriyeti'ndeki 20 yıllık en büyük isyan olarak kayıtlara geçti. Sokak savaşları Tahran'ı tahrip edilmiş biçimde bıraktı. Pek çok otobüs yakıldı. Pek çok yaralanma ve tutuklama yapılırken, en az bir kişi öldürücü şekilde açılan ateş sonucu hayatını kaybetti. Hayatını kaybeden kişinin ismi İzzet İbrahim Nejad idi. İzzet İbrahim Nejad'ın ölümü, İran Devlet Televizyonu tarafından kabul edilen tek ölümdü. Ancak büyük öğrenci grupları ve yabancı medya bir hafta süren şiddetli gösterilerde 17'den fazla kişinin öldüğünü iddia etti. Büyük İran şehirleri Meşhed, Şiraz, İsfahan ve Tebriz'de de şiddetli büyük gösteriler yapıldı. Protestolar 11 Haziran 1999'da Tebriz Üniversitesi'nde devam etti. Polis Tebriz'deki üniversite ve okullara benzer şekilde saldırdı. Karışıklıkta dört öğrenci öldü, pek çok sayıda öğrenci dövüldü. Ekonomist dergisine göre 13 Haziran'da protestolar daha şiddetli hale geldi. Çünkü öğrenciler devletin kendilerine verilen resmî yanıttan aldıkları memnuniyetsizlikle, zorla İçişleri Bakanlığı'na girmeye çalıştı. 13 Haziran'da Cumhurbaşkanı Hatemi gösterileri inkar etti, ayrıca açıklamasında yasaklanan gösterilere devam etmenin "rejimin temellerine saldırmak " olduğunu ve bir meydan okuma olduğunu söyledi. Ertesi gün, 14 Haziran'da Tahran'da Dini Lider Hamaney'in önderliğinde İslam Propagandası Orginasyonu adında bir miting düzenlendi. Mitinge katılanlar arasında Tahran'a otobüslerle getirilen onbinlerce devlet memuru bulunuyordu. Bratislava mum gÃ¶sterileri Bratislava mum gösterileri (Slovakça: sviečková demonštrácia), 25 Mart 1988'de Slovakya'nın başkenti Bratislava'da 1980'lerde Çekoslovakya'daki komünist rejime karşı düzenlenen ilk toplu gösteridir. Gösteri Çekoslovakya'da dini özgürlük isteyen Katolik gruplar tarafından düzenlenmiştir. Binlerin katıldığı gösteri polis tarafından bastırıldı. Katolik aktivist František Mikloško öncelikle gösteri yapabilmek için yetkililerden izin istedi, ancak bu talebi reddedildi. Gösterinin propagandası Radio Free Europe ve Voice of America ile yapıldı. Gösteri, Çekoslovakya'daki komünist rejimin çökmesinde ilk önemli adımdır. 3000 Slovak ellerinde mumlarla Hviezdoslav Meydanı'ndaki protestoya katıldı. Meydana bağlantılı yollarda gizli polis servisinin meydana girişlere izin vermemesi sonucu doldu. Polis öncelikle göstericilere karşı panzer kullanırken, daha sonra sirenler çalındı ve göstericilerin meydanı boşaltması istendi. Bunun ardından ise göstericiler sopalarla zor kullanıldı. 25 Mart Slovakya'da Mum Gösterilerinin anısına, İnsan Hakları İçin Mücadele Günü olarak kabul edildi. Percy Jackson ve Olimposlular Percy Jackson ve Olimposlular, Rick Riordan tarafından yaratılmış, 17 ödüllü kitap dizisidir. Türkçeye çevrilen serinin tüm kitapları Doğan Egmont Yayıncılık tarafından yayınlanmıştır. Yunan mitolojisiyle ilgili pek çok kitabın aksine, Percy Jackson ve Olimposlular serisinde mitoloji ve tanrılara farklı bir açıdan bakabilirsiniz. Zeus, çin yemeğinden hoşlanıyor olabilir. Hatta basit bir restoranta bile Zeus'la karşılaşabilirsiniz. Serinin ilk kitabı Şimşek Hırsızı, 12 yaşındaki Percy Jackson'ın, Zeus'un kayıp şimşeğini çalmakla suçlanmasıyla başlıyor. Percy, sorunlu bir çocuk. Dikkat eksikliği, disleksi ve DEHB gibi hastalıkları var. Percy, kayıp şimşeği bulup suçsuz olduğunu kanıtlamak zorunda, yoksa bu tanrılar arasında dünyayı yok edebilecek, büyük bir savaşa neden olacak! Serinin diğer kitaplarında ise Percy ile acımasız Titan Lordu Kronos arasında, gittikçe büyüyen savaş konu alınıyor.Şu an serinin Türkiye'de yayınlanmayan 5 kitabı vardır. Bunlardan 3'ü e-kitaptır. Sırasıyla Crown Of Ptolemy,Staff Of Serapis,Son Of Sobek'tir.Diğer yayınlanmayan normal kitapları ise Percy Jackson & The Olympians The Ultimate Guide ve Percy Jackson's Greek Heroes'tir. Şu an Annabeth Chase'in kuzeni Magnus Chase hakkında Asgard tanrılarıyla ilgili bir seri yazmaktadır. "Modern ve mitolojik dünyaların çakışmasına şahit olacağınız gümbür gümbür bir fantastik macera... Percy Jackson sıradan bir çocuk değildir. Poseidon'un oğlu olduğunu öğrenmiş ve Zeus'un şimşeğinin, yani bu güne kadar yapılmış en güçlü silahı çalmakla suçlanmaktadır. Fırtına bulutlarının yaklaşmasıyla, Percy şimşeği bulmak, suçsuzluğunu kanıtlamak ve tanrılar arasındaki dünyamızı yok edebilecek bir savaşı önlemek için uzun bir yolculuğa atılır." "Melez Kampı'nın sihirli sınırlarının zayıflaması herkesi dehşete düşürüyor, birisi çok zalim bir planı uygulamaya koydu bile. Percy ve melez arkadaşları bu işe el atmazlarsa yarı tanrıların bu güzel sığınağı yok olma tehlikesiyle karşı karşıya! Canavarlar Denizi'ne uzun bir yolculuk ve büyük aile sırları Percy'nin hayatını cehenneme çevirecek. Bir Yunan tanrısının oğlu olmak bir şeref mi yoksa bela mı, işte bu kitapta belli olacak." "Yunan tanrıları ve melezlerin dünyası çok büyük bir savaşa hazırlanıyor. Bu savaş, her şeyi yakıp yıkacak, geri dönülmesi olanaksız sonuçlar doğuracak bir savaş olabilir! Percy'nin kendisi gibi güçlü dostlara ihtiyacı var, yeni tanıştığı gizemli melez kardeşler ona destek mi olacak köstek mi? Titanların efendisi Kronos en büyük tuzağını kurdu, tanrıları ve melezleri bekliyor! Serinin bu üçüncü kitabında Percy en korkunç gerçekle yüzleşiyor: Titan'ın Laneti. Bu lanete yalnızca çok güçlüler karşı koyabilirler, peki Percy bunu başarabilecek mi?" "Percy yeni okulunun düzenlediği alıştırma gezisinin eğlenceli olacağını zaten düşünmüyordu. Eski bir ölümlü tanıdıkla beraber iblis ponpon kızlarla mücadele etmesi gerekince bu gezi iyice içinden çıkılmaz hale geliyor. Olimpos ile kötü Titan Lordu Kronos arasındaki savaş gittikçe körükleniyor. Her an istilaya açık durumdaki Melez Kampı bile artık sihirli sınırlarıyla bir zamanlarki güvenli yer değil. Titan ordusunun baskınını engellemek için Percy ve diğer melez dostlarının karanlık bir labirentten geçmesi gerekiyor, her bir köşesinde başka kötü sürprizler bekleyen, sürekli yenilenen, üstelik canlı bir labirentten." "Şanslarının neredeyse yok olduğunu bilmelerine rağmen, melezler bütün bir sene boyunca Titanlara karşı verecekleri savaş için hazırlık yaptılar. Kronos'un ordusu artık her zamankinden çok daha güçlü; ve gücü, safhına kattığı her tanrı ve melezle birlikte daha da büyüyor. Olimpos'un tanrıları her yeri yakıp yıkan Tayfun'la uğraşadursun, Kronos neredeyse savunmasız kalan Olimpos'a, New York'a yürüyor. Şimdi bütün iş Percy ve melez ordusuna kalmış durumda. "New York Times" çoksatanlar listesinin müdavimi olan bu dizinin son kitabında Percy'nin yıllardır beklenen on altıncı yaş kehaneti açığa çıkıyor. Batı medeniyeti, Manhattan sokaklarında büyük bir savaşla karşı karşıya ve Percy belki de kendi kaderine karşı savaşıyor olmanın korkusuyla yüzleşiyor." Melez Dosyaları, Percy Jackson serisinin "Labirent Savaşı" ve "Son Olimposlu" kitapları arasında geçen zaman diliminde, daha önce okumadığımız üç Percy Jackson hikâyesi, Annabeth'in kamp çantası, Melez Kampı haritası, renkli karakter kartları, bulmacalar ve Rick Riordan'ın imzasının bulunduğu bir 'hayatta kalma' rehberi. Arka Kapak Melez Kampı başkatibi Rick Riordan'ın hazırladığı bu kılavuz kitap sana rehberlik etmenin yanı sıra Percy Jackson'ın daha önce yayınlanmamış üç yeni macerası, kamptan en sevdiğin karakterlerle eğlenceli söyleşiler ve daha pek çok şey içeriyor. Beş kitaplık Percy Jackson ve Olimposlular serisinin dışında yer alan bu kitaptaki öyküler, Labirent Savaşı ile Son Olimposlu kitapları arasındaki zaman diliminde geçiyor. Genç yarı tanrılar Kronos'la savaşmadan önce neler yaşadılar, birbirleri hakkında neler söylediler, hepsini öğreneceksin. Percy Jackson'in dünyasindaki her şeye hakim olmak ve otoriteni konuşturmak istiyorsan bu kitabı kaçırmamalısın. Melez Dosyaları, sevilen karakterlerin resimli kimlik bilgileri ve Olimpos tanrılarının güç çizelgesi ile birlikte genç bir yarı tanrı için tehlikelerle dolu bu dünyada hayatta kalmanın ipuçlarını veriyor. Chris Columbus, 20th Century Fox için Percy Jackson ve Olimposlular: Şimşek Hırsızı’nı yönetti. Film, 12 Şubat 2010’da Amerika ve Avustralya’da, 19 Şubat 2010’da Türkiye’de gösterildi. Kanada ve İngiltere’de de 2010 yılı içinde yayınlanmıştır. Columbus film hakkında şu düşüncelerini belirtti; “Bu nesil için gerçekten eşi görülmemiş bir film yapma fırsatımız oldu. Ben çocukken, Yunan mitolojisiyle ilgili filmler vardı fakat görsel efektler açısından çok ilkeldi. Bu yüzden çocuklar ve yetişkinler için, tüm dünyada pek çok hayranı olan, Yunan mitolojisinde yeni bir tarz olan Percy Jackson’ı düşündüm. Çağdaş bir ortamda, mitolojik yaratıklar!” Modern ve mitolojik dünyaların çakışmasına şahit olacağınız gümbür gümbür bir fantastik macera Percy Jackson sıradan bir çocuk değildir. Poseidon'un oğlu olduğunu öğrenmiş ve Zeus'un şimşeğinin, yani bu güne kadar yapılmış en güçlü silahı çalmakla suçlanmaktadır. Fırtına bulutlarının yaklaşmasıyla, Percy şimşeği bulmak, suçsuzluğunu kanıtlamak ve tanrılar arasındaki dünyamızı yok edebilecek bir savaşı önlemek için uzun bir yolculuğa atılır. Serinin ikinci filminin 2013'te çıkacağı The Internet Movie Database sitesinde duyuruldu. İkinci film 7 Ağustos 2013 tarihinde ABD'de çıktı. Türkiye'de ise 16 Ağustos 2013 tarihinde vizyona girdi. Percy Jackson ve Olimposlular: Şimşek Hırsızı filmiyle birlikte Türkiye’de de satışa sunulan Percy Jackson and the Olympians: Lightning Thief Nintendo DS oyunu. Percy Jackson gibi, karanlık güçlerin evreni yok etmesini durdurmak için size miras kalan güçleri kullanarak bu dünyaya girin! Kendi yeteneklerinizi keşfedin ve Melez Kampı’nda gizli kalmış sırlarınızı ortaya çıkarın! Mükemmel bir ekiple, Medusa, Hidra ve Minotor dâhil, tanrıların tüm rakiplerine karşı savaşın! Kazanılan savaşlar ve tamamlanan maceralar sonucunda; karakter puanı arttırılır ve yeni sihirli eşyalar eklenir. Percy Jackson ve Olimposlular 17 ödüllü kitap serisi. CA Peñarol Club Atlético Peñarol, (İspanyolca: "kluβ aˈtletiko peɲaˈɾol"), Uruguay'ın başkenti Montevideo'da kurulmuş futbol kulübüdür. Kulübün müzesinde 3 Kıtalararası Kupa, 5 Copa Libertadores ve 1 Intercontinental Champions' Supercup bulunmaktadır. İsmi, İtalya'da küçük bir kent olan Pinerolo'dan gelmektedir. Copa Libertadores rekorlarının birkaçı da Peñarol'e aittir. 1970'te Venezuela'nın Valencia takımını 11-2 yenerek Copa Libertadores'in en farklı galibiyeti rekoruna sahip olmuştur. Ayrıca kupaya 1965-1979 yılları arasında art arda en fazla (15 kez) katılan takım olmuştur. Ezeli rakibi, başkent Montevideo'nun bir diğer takımı Nacional kulübüdür. İki kulübün maçları ülkede "El clásico del fútbol Uruguayo" diye anılmaktadır. Kulüp 1891 yılında İngilizler tarafından kriket kulübü olarak kurulmuştur, 1913 yılında "Club Atlético Peñarol" adını almıştır. Eylül 2009'da Uluslararası Futbol Tarihi ve İstatistikleri Federasyonu tarafından "20.Yüzyılın En İyi Güney Amerika Kulübü" seçilmiştir. Kuruluşundan bu yana, armasında küçük değişiklikler olmakla birlikte iki orijinal rengi aynı kalmıştır. Kulübün 9 çizgili (5 siyah, 4 sarı) ve 11 yıldızlı olan hem arması, hem bayrağı Mimar Constant Facello tarafından tasarlanmıştır. Yıldızlar "Sahaya oynamaya çıkan 11 yıldızı" temsil eder. Ocak 2011'de, o yılın kadrosu açıklanırken, 20. yy.'da en başarılı Güney Amireka takımını onare etmek üzere Peñarol "Yüzyılın şampiyonu" adlı yeni bir şarkıyı kullandı. Raul Medina'nın yardımı ve Julio Perez, Damian Dewaily, Felipe Castro, Florence Groba Pasquet ile Gabriel'in katılımları sayesinde bestesini Roberto Martinez Barone yapmıştır. CA Peñarol kulübü 2009 yılında Uluslararası Futbol Tarihi ve İstatistikleri Federasyonu tarafından açıklanan "20. yüzyılın en iyi kulüpleri" listesinde Güney Amerika kıtasından ilk sırada yer almıştır. John Barleycorn John Barleycorn (Bir Alkoliğin Anıları) Jack London tarafından 1913 yılında yazılmış, otobiyografi niteliği de taşıyan kitaptır. Kitabın başlığı aynı adlı İngiliz halk şarkısından alınmıştır. Barleycorn, bira ve viski yapımında kullanılan arpa (İng. "barley") üzerinden alkol çağrışımı yapan uydurma bir isimdir. Kitap, yazarın kendi üzerinde de gözlediği, alkolün zararlarını anlatır. Yazar alkolü John Barleycorn adıyla kişileştirir ve ilk alkol deneyimlerinden başlayarak yıllar boyunca alkolün hayatında nasıl önemli bir hale geldiği, tanınmış ve zengin bir yazar olduktan sonra bile alkolsüz yapamadığı günleri, üzerinde gözlediği etki ve tahribatı aktarır. 2001 (albüm) 2001, diğer adıyla "The Chronic 2001", Amerikalı rapçi ve yapımcı Dr. Dre'nin ikinci stüdyo albümüdür. 16 Kasım 1999'da Interscope Records şirketinden yayınlandı. Kayıtları 1997 ve 1999 arasında gerçekleşen albümün prodüksiyonunu Dr. Dre, Mel-Man ve Lord Finesse üstlendi. Dr. Dre'nin 1992'de çıkardığı "The Chronic" albümünden sonra gelen albümüdür ve Snoop Dogg, Kurupt ve Eminem gibi isimleri konuk etmektedir. "2001" albümü, öncüsünün G-funk soundunu yansıtmakta ve şiddet, seks, uyuşturucu kullanımı, çeteler ve suç gibi gangsta rap konuları etrafında dönmektedir. Albüm, yayınlandığı hafta ülkesinde 516 bin kopya satarak Amerikan "Billboard" 200 listesine iki numaradan giriş yaptı. Albümden üç başarılı single çıktı. Amerika Birleşik Devletleri'nde günümüze dek altı milyonu aşkın satış elde eden albüm, altı platin plak sahibidir. Albümdeki gangsta teması zaman zaman eleştirilse de, "2001" albümü müzik yazarlarından genelde olumlu yorumlar aldı. "2001", yıllar süren sessizliğin ardından Batı Yakası hip hop'ını canlandıran ve Dr. Dre'nin yeni kuşak dinleyicilere de hitap edebildiğini gösteren albüm olarak kabul edilmektedir. "The New York Times"a verdiği röportajda Dr. Dre, bu albümü yapmaktaki temel motivasyonunun; dinleyicilerin ve medyanın, kendisinin prodüksiyon ve rap yetenekleri hakkındaki şüphelerini ortadan kaldırmak ve kendini kanıtlamak olduğunu ifade etti. Bu şüpheler, Dre'nin ilk albümü "The Chronic"ten bu yana herhangi bir albüm çıkarmamış olmasından kaynaklanıyordu: Albümün başta bir mixtape olması planlanıyordu; parçalar geçiş bölümleri ve turntable efektleriyle birbirine bağlanacaktı, ancak sonradan bir film gibi olacak şekilde değiştirildi. Dr. Dre bununla ilgili, "Duyduğunuz her şey planlandı. Bu bir film ve değişik durumlar yaşanıyor. Reklamlar var, dokunaklı anlar, agresif anlar var. 'Porno için Ara' bile var. Bir filmde olması gereken her şey var." dedi. Albümü kulüplerde ya da radyolarda çalınması için değil, yalnızca eğlence için kaydettiğini söyleyen Dr. Dre, "Bu albümle bir mesaj falan vermeye çalışmıyorum. Yalnızca hardcore hip-hop yaptım ve kara mizah dokunuşları da eklemeye çalıştım. Medyanın bunu alıp eğlence dışında bir şey yapmaya çalıştığı zamanlar oldu. Bunu çok ciddiye almamalısınız." Albümdeki şarkı sözlerinin bir bölümü çeşitli gölge yazarlar tarafından kaleme alındı. Bunlardan bir tanesinin Royce da 5'9" olduğu biliniyordu. Albümdeki son parça olan "The Message"ı onun yazdığı bilinmekle birlikte, albüm kitapçığında adı geçmemektedir. Royce'un yazdığı "The Throne Is Mine" ve "Stay In Your Place" gibi parçalar albümde kullanılmadı ve sonraki yıllarda çeşitli mixtape'ler içinde yayınlandı. Bu öne çıkan gölge yazarlardan biri de "Still D.R.E."yi yazan Jay-Z idi. "2001", idarî yapımcılığını Dr. Dre'nin üstlendiği Eminem albümü "The Slim Shady LP" ile aynı dönemde kaydedildi. Eminem'in albümündeki prodüksiyon tarzı bu albümde de devam etti. Seyrek ritimler ve daha az sample kullanımı, albümün müzik altyapısına hakim oldu. Solo çalışmalarıyla tanınan başarılı prodüktör Scott Storch, Dr. Dre'nin ikinci albümü "2001"deki bazı parçaların yazımına katkıda bulundu ve bazı parçalarda klavye çaldı. Storch, 2006'da "Rolling Stone"a şöyle konuştu: "O zaman, Dr. Dre'nin çaresizce bir şeye ihtiyaç duyduğunu gördüm. Yakıt enjeksiyonuna ihtiyacı vardı ve Dr. Dre benden azot oksit olarak yararlandı. Beni mix'in içine attı; piyano soundu, yaylılar ve orkestrasyonla yeni bir tat yakaladım. Ben klavyedeydim, Mike [Elizondo] bas gitardaydı ve Dr. Dre elektronik davulun başındaydı". "Time" dergisinden Josh Tyrangiel, makalesinde şöyle demektedir: "Her Dre parçası aynı şekilde başlamakta, elektronik baterinin arkasında Dre ve bir oda dolusu güvenilir müzisyenler. (Çağrı cihazı taşıyorlar, o çalışmak istediğinde çalışıyorlar.) Bir beat programlıyor ve müzisyenlerden bunu solo olarak çalmalarını istiyor. Hoşuna giden bir şey duyduğunda, o müzisyeni diğerlerinin yanından ayrırıyor ve ona soundu nasıl daha iyi hâle getireceğini söylüyor." Albüm, Dr. Dre ve Mel-Man'in ortak prodüksiyonudur ve genelde olumlu yorumlar aldı. Allmusic yazarı Stephen Thomas Erlewine, Dr. Dre'nin önceki albümü "The Chronic"teki G-funk ritimlerini geliştirdiğini söyledi: "Kendini çok zorladı; uğursuz yaylılar, duygulu vokaller ve reggae ekleyerek çeşitlemeler yaptı ve oldukça ilginç şekilde yeniden ele aldı [...] Sound bakımından birinci sınıf hakiki gangsta." yazdı. "Entertainment Weekly"den Tom Sinclair, "mixin içinde ve dışında hakim olan baslar, yaylılar ve synthler arasında akan serin klavyeler, rahatsız edici şekilde tanıdık gitar dokunuşları iç noktalama sağlıyor." dedi. "NME", albümün prodüksiyonunu "patentli tektonik funk ritimleri ve dokunaklı bir ortam" olarak nitelendirdi. Prodüksiyonu öven PopMatters, "hip-hop ritimleri akılda kalıcı, bazen gözünüzün önünde, bazen kurnaz ama her zaman Dre'nin sesinin gücüne iyi bir fon oluyor." yazdı. "The New York Times" yazarı Jon Pareles, beatler hakkında "yalın ve kusursuz, her biri ritim, rap, melodi ve stratejik sessizliklerin özlü bir kombinasyonu" yorumunu yaptı. Ayrıca bu albümde Dr. Dre ilk kez, önceleri The Roots üyesi olan klavyeci Scott Storch ile çalıştı. "Still D.R.E." gibi birkaç parçada yazar olarak görev alan Storch, sonraki yıllarda başarılı bir prodüktör oldu ve zaman zaman Dr. Dre ile çalışmalar yaptı. Albümdeki sözler eleştiriler topladı ve tartışmalara yol açtı. Gangsta rap'e bağlı olarak şiddet, seks, sokak çeteleri, arabadan ateş etmek, suç ve uyuşturucu kullanımı gibi konular albüme hakim oldu. Stephen Thomas Erlewine, albümdeki tek konunun "şiddet, uyuşturucu, kadın, silah ve gangsterler" olduğunu söyledi. Bu konuların tekrarlanmasını ve son on yıldır değişmemesini eleştirdi. Eleştirmenler Dr. Dre'nin 1996'daki "Dr. Dre Presents the Aftermath" albümünden çıkan "Been There, Done That" single'ı ile başlattığı "kendine yenileme" çabalarından uzaklaştığına da dikkat çektiler. PopMatters, sözlerin fazlasıyla açık olduğunu ifade etmekle birlikte, Dre'nin rap tarzını ve flowlarını övgüyle karşıladı: "Kafiyeleri hızlı, can alıcı kısımlarla dolu rahat bir tarzı var." Dr. Dre'nin hip hop müzikte yeniden ön plana çıkmasından söz eden "Still D.R.E." ve "Forgot About Dre" gibi parçalar da albümde yer aldı. Birçok eleştirmen, Dre'nin ölen kardeşine ithaf ettiği "The Message" adlı parçaya da değindi. Bu kadar açık sözler olmasaydı, albümün nasıl olabileceğini gösteren bir şarkı olduğunu ifade ettiler. PopMatters, şarkıyı "tümüyle güzel" ve "bir modern rap klasiği" olarak nitelendirdi. Albümden üç single yayınlandı: "Still D.R.E.", "Forgot About Dre" ve "The Next Episode". "Fuck You", "Let's Get High", "What's the Difference" ve "Xxplosive" single olarak yayınlanmamasına rağmen, bir süre Amerikan radyolarında çalındılar ve bu şekilde Hot R&B/Hip-Hop Singles & Tracks listesine giriş yaptılar. "Still D.R.E.", albümün öncü single'ı olarak Ekim 1999'da piyasaya çıktı. "Billboard" Hot 100'de 93, Hot R&B/Hip-Hop Singles & Tracks'de 32 ve Hot Rap Singles'da 11 numaraya yükseldi. Şarkı ayrıca Mart 2000'de İngiltere listesinde altı numaraya ulaştı. "Still D.R.E.", 2000 Grammy Ödülleri'nde En İyi İkili veya Grup Rap Performansı dalında ödüle aday gösterildi, ancak ödülü The Roots ve Erykah Badu'nun "You Got Me" adlı eseri kazandı. "Forgot About Dre", ikinci single olarak yayınlandı ve tıpkı önceki single gibi listelerde hit oldu. "Billboard" Hot 100'de 25, Hot R&B/Hip-Hop Singles & Tracks'de 14 ve Rhythmic Top 40'ta üç numaraya yükseldi. Şarkı ayrıca Haziran 2000'de İngiltere listesinde yedi numaraya ulaştı. Şarkı için çekilen video klip, 2000'de En İyi Rap Video Klibi dalında MTV Video Müzik Ödülü kazandı. Ayrıca 2001 Grammy Ödülleri'nde Dr. Dre ve Eminem'e En İyi İkili veya Grup Rap Performansı ödülünü kazandırdı. "The Next Episode" üçüncü ve son single olarak piyasaya çıktı. "Billboard" Hot 100'de 23, Hot R&B/Hip-Hop Singles & Tracks'de 11 ve Rhythmic Top 40'ta iki numaraya yükseldi. Ayrıca Şubat 2001'de İngiltere'de üç numara oldu. Şarkı, 2001'de En İyi İkili veya Grup Rap Performansı dalında Grammy adaylarından biriydi, ancak ödülü yine "Forgot About Dre" adlı eseriyle Dr. Dre aldı. Albüm, yayınlandığı hafta ülkesinde 516 bin kopya satarak Amerikan "Billboard" 200 listesine iki numaradan giriş yaptı. "Billboard"un Top R&B/Hip-Hop Albums listelerinde zirveye yerleşti. Albüm, Kanada'da da iki numaraya ulaştı. Avrupa'da orta seviyede başarılar elde eden "2001"; İngiltere'de dört, İrlanda'da yedi, Fransa'da 15, Hollanda'da 17 ve Norveç'te 26 numaraya yükseldi. Ayrıca Yeni Zelanda listesinde 11. sıraya ulaştı. 2000 yılı sonunda albüm, "Billboard" yıl sonu listesinde beş numarada ve R&B/hip-hop yıl sonu listesinde bir numarada yer alıyordu. 2003'te listelere tekrar giriş yapan albüm, İngiltere'de 61 ve İrlanda'da 30 numaraya kadar yükseldi. Temmuz 2008 itibarıyla "2001"in Amerika Birleşik Devletleri'nde 7.23 milyonluk satışa ulaştığı bilinmektedir. Albüm, RIAA'den altı kez platin plak kazandı. Bu albüm, Dre'nin üç platin plağı olan önceki albümü "The Chronic"ten daha çok sattı. Albümün aldığı eleştiriler farklı farklı oldu. "Rolling Stone" dergisinin hazırladığı "The Immortals - The Greatest Artists of All Time" (Ölümsüzler - Tüm Zamanların En Büyük Sanatçıları) listesinde 54 numarada yer aldı. Yazdığı özette Kanye West, "Xxplosive"in kendisine nasıl ilham verdiğini anlattı: ""2001" albümündeki 'Xxplosive', tüm soundumu aldığım yer bu. Şarkıyı dinlerseniz, soul ritmine sahip ve bu da Dre'nin ağır davullarıyla sağlanmış. Jay-Z'nin "" albümü için yaptığım 'This Can't Be Life' parçasını ve ardından 'Xxplosive'i dinleyin. Doğrudan bir ısırık." Allmusic yazarı Stephen Thomas Erlewine'in yorumu şöyleydi: ""2001", "Slim Shady" karar tutarlı ya da çarpıcı değil, ama müziği her zaman karakter dolu." "Entertainment Weekly"den Tom Sinclair, prodüksiyonu "Dr. Dre'den alışılmadık seyrek sound" sözleriyle övdü. "3 milyonu aşkın kişinin "The Chronic" ve Snoop Dogg'un Dre prodüksiyonu "Doggystyle"ını alması gibi bağımlılık yapıyor." dedi ve ekledi: "Eğer 'besteci' sıfatını hak eden bir rap prodüktörü varsa, o da Dre'dir." "NME", Dr. Dre'nin tarzı geliştirmediğini ifade ederken, "kısım kısım yeterince güçlü, ama Will Smith'i korkutacak kadar zekice değil" dedi. PopMatters yazarı Chris Massey, "müzikal bakımdan "2001", herhangi bir gangsta rap albümünün olabileceği en parlak albüm" yorumunu yaptı. "Time" yazarı Christopher John Farley, "beatler taze ve kapsayıcı ve Dre'nin Eminem ve Snoop Dogg ile düetleri gaddarlık ve kıvrak zeka sahibi" dedi. Albüm, olumsuz yorumlar da aldı. "The Village Voice"dan Robert Christgau, Dr. Dre'nin kadını aşağılayan sözlerini eleştirdi. Allmusic'den Erlewine, çok sayıdaki konuk rapçilerin albüme etkisinden söz etti ve Dre'nin neden "monoton rapçiler"le düet yaptığını sorguladı. "Albümün bu düetlerden önemli ölçüde zarar gördüğünü" söylerken, şarkı sözlerini de "tekrarlanıp duruyor ve gangsta klişeleriyle dolu" sözleriyle eleştirdi. Sinclair şarkı sözlerini "iğrenç" olarak nitelendirirken, "ama bunların hiçbiri Dre'nin başarısını bozmamalı" dedi. Massey, sözleri "egemen inançların yansımasından çok, bir dünya görüşünün karikatürü" olarak değerlendirdi. Mart 2006 sayısında En İyi 100 Albüm (1995–2005) listesini yayınlayan "Hip Hop Connection", "2001"e 10 numarada yer verdi. Bilgiler RapBasement.com'dan alındı. Aşk İnsanı Değiştirir Aşk İnsanı Değiştirir, Yıldız Tilbe'nin on üçüncü albümüdür. Albüm 20 Mayıs 2009 tarihinde piyasaya sürülmüştür. Albümde toplam 23 şarkı yer almaktadır. Bütün bu şarkılar 2 CD'de bir araya getirilmiştir. Şarkı türleri ağırlıklı olarak arabesk tarzındadır. Albümdeki "Anma Arkadaş" ve "Ben Bir Karar Verdim" şarkılarına video klip çekilmiştir. Albüm parçaları Cd 1 Cd 2 Forgot About Dre "Forgot About Dre", Dr. Dre'nin "2001" adlı ikinci stüdyo albümünden çıkan ikinci teklisidir. Eminem ile düet olan bu şarkı, 2001 yılında bir Grammy Ödülü kazandı. Albümün çıkış parçası "Still D.R.E." gibi bu şarkıda da Dre, hip hop dünyasına geri dönüşünden ve bu müzik türündeki öneminden bahsetmektedir. Şarkının klibinde, Eminem'in söylediği bölümden bazı sakıncalı kısımlar çıkartıldı. Klip "En İyi Rap Videosu" dalına MTV Video Müzik Ödülü kazandı. Şarkı, Dre'nin eski plak şirketindeki sanatçıların ona karşı söylediği şarkılara bir cevap olarak da görülmektedir. Yenibağarası, Foça Yenibağarası, İzmir'in Foça ilçesine bağlı bir mahalle. Yenifoça Yenifoça ya da Yeni Foça, (eski adıyla Nea Phocaea) İzmir'in Foça ilçesinde bir yerleşim yeridir. Yenifoça, İzmir şehir merkezinin 80 km. kuzey-kuzeybatısında, Foça ilçe merkezinden 20 km. uzaktadır. Foça ilçe merkezi, karışıklık oluşmasını önlemek için yöresel olarak Eskifoça adıyla anılır. Yenifoça, bir liman etrafına kurulmuş küçük bir sahil kasabasıdır. Araka sokakları tarihi Osmanlı ve Rum evleriyle doludur. Son yıllarda kasaba, Özellikle İzmir il merkezinin sakinleri arasında yazlık ev arayanlar arasında çok popüler olmuş, bu nedenle emlak ajanslığı önemli ölçüde gelişmiştir. Yenifoça, 1275'te Ceneviz Cumhuriyeti'ne Bizans tarafından başta bir çeyiz olarak bırakılmıştı. Orta Çağ'da, yöredeki zengin şap rezervlerinden dolayı iki Foça'dan en işleği olan Yenifoça'nın Cenevizlilere kirası Osmanlı dönemine dek sürmüştür. 12 Mayıs 1649'da, Girit Savaşı'nın zirvesinde liman, Osmanlı ve Venedik donanmalarının birbirinin gücünü sınadığı kısa bir sürtüşmeye sahne olmuştur. Haziran 1914'te Türk kuvvetleri Yenifoça'nın Rum sakinlerine saldırılarda bulunarak Foça Katliamı'nı başltmıştır. Yenifoça'daki katliamda yerli bir Müslüman anne, çeteleri karşısına almayı göze alarak Rum komşusunu savunmayı denemiştir. Kasabanın esas yerlileri, Rumlara, bölgeye yabancı olan muhacirlere kıyasla daha farklı bakmıştır. Esas yerliler Rumları tutmuştur. Rumlar, saldırılardan dolayı kasabayı terkedince evleri muhacirlere kalmıştır. Bu Rumlardan bazıları daha sonra, 1919'da, Yunan ordusu bölgeyi işgal edince evlerine dönmüştür, muhacirler de Rumlar dönünce kaçmıştır. 1922'de Yunan ordusu yenilince, bir muhacirin anlatımına göre kaçmaya çalışan Rumlar "Eski Foça limanı civarında durdurulmuş ve hakettileri cezayı almıştı". İlçenin çoğu kısmı, özellikle kamp alanları, oteller ve villalar arasından geçen ve etkileyici deniz manzaraları sunan Eskifoça-Yenifoça karayolunun kuzeyleri, bölgedeki flora ve faunanın değeri nedeniyle koruma altındadır. Bu sebeple ilçeyi tanımanın makul bir yöntemi Eskifoça'dan ya da Yenifoça'dan düzenli olarak kalkan gemi turlarıdır. Koruma tedbirleri nedeniyle ilçenin çoğu bölgesine yeni bina inşaatı yasaktır ve bu sebeple Foça, tarihi evlerden müteşekkil eşsiz dokusunu koruyabilmektedir. Yenifoça'da bir aile sağlığı merkezi, 112 acil istasyonu ve Menemen Devlet Hastanesi'nin semt polikliniği bulunmaktadır Bağarası Yeniköy, Foça Yeniköy, İzmir'in Foça ilçesine bağlı bir mahalle. Hüseyin Çapkın Hüseyin Çapkın (d. 1951, Akyurt, Tire), Türk bürokrat. Çiftçi bir babanın oğlu olarak dünyaya geldi. 1965 yılında Polis Koleji'ne girdi. Polis Akademisi'nden 1971 yılında Komiser yardımcısı olarak mezun oldu. Mezun olduğu yıl Balıkesir Emniyet Müdürlüğü'nde göreve başladı. Ardından değişik rütbelerde 1975-1984 yılları arasında Ankara Emniyet Müdürlüğü'nde görev yaptı. 1984 yılında Yozgat İl Emniyet Müdürü oldu, daha sonra Mersin İl Emniyet Müdürlüğü yaptı. 1988-1991 yılları arasında Emniyet Genel Müdür Yardımcılığı yaptı, 1991 yılında Antalya İl Emniyet Müdürü olarak görevlendirildi ve 1992'ye dek bu görevini sürdürdü. 1992-1993 yılları arasında Araştırma, Planlama ve Koordinasyon uzmanı olarak çalıştı. Daha sonra sırasıyla Gaziantep, Manisa, Adana ve Bursa İl Emniyet Müdürlüğü görevinde bulundu. 2006 yılında, doğduğu il olan İzmir'e il emniyet müdürü oldu. İzmir İl Emniyet Müdürlüğü yaptığı sırada, 18 Haziran 2009 tarihinde Resmî Gazete'de yayımlanan ortak kararname ile Celalettin Cerrah'ın yerine İstanbul İl Emniyet Müdürlüğü'ne atandı. 13 Mayıs 2010 tarihli kararname ile Iğdır Valisi olmuştur. Kısa bir süre bu görevde bulunduktan sonra Iğdır'dan 29 Mayıs 2010'da ayrıldı. 17 Aralık 2013 tarihinde yapılan Hükümet'te görev yapan dört bakana ve çocuklarına yapılan yolsuzluk operasyonundan iki gün sonra, operasyonda oğlu ile beraber adı geçen İçişleri Bakanı Muammer Güler tarafından görevinden alındı. Bir hafta sonra da İçişleri Bakanı Muammer Güler görevinden istifa etti. Evli ve iki çocuk babasıdır. FETÖ/PDY soruşturması kapsamında cemaatin mülkiye yapılanmasında olduğu iddia edildiği için 30 Ağustos 2016 tarihinde Çeşme'de gözaltına alındı Daha sonra da İstanbul 5. Sulh Ceza Hakimliği tarafından "Silahlı terör örgütüne üye olmak" suçlamasıyla tutuklandı.. 3 Eylül'den beri tutuklu bulunan Çapkın, 8 Kasım'da adli kontrol şartıyla serbest bırakıldı. Uluslararası Foça Festivali Uluslararası Foça Festivali, 2004 yılından beri her yıl yaz aylarında Foça Belediyesi tarafından Foça'da düzenlenen uluslararası bir festivalidir. Nereden geldiği hakkında bir bilgi su an icin yoktur. Ancak 2004 yılından oncesinden sadece kent, cevre köyler ve ilceler seviyesinden uluslararası konumuna getirilmistir. 2009'da altıncısı düzenlenecek olan festivalin tanıtımına Foça Belediyesinin sayfasından ulasılabilir. Genellikle üç gün süren festivallerde konser, söyleşi, yelken ve sörf gösterileri, sanat gösterileri, spor, yemek, bahce yarışmaları, plaj futbolu ve benzeri bircok etkinlik ve eglenceler yer alır. V. Uluslararası Foça Festivali 22 - 23 - 24 AÄŸustos 2008 IV. Uluslararası Foça Festivali 03 - 04 - 05 AÄŸustos 2007 III. Uluslararası Foça Festivali 04 - 05 - 06 AÄŸustos 2006 II. Uluslararası Foça Festivali 2005 I. Uluslararası Foça Festivali 2004 Ä°plik İplik dokuma maddelerinin (pamuk, keten, yün, ipek, naylon vb.) uzun ince lifleri her birinden bükülmüş ve çekilmiş durumu olup, tekstil, dikiş, kroşe, örgü, dokuma, nakış ve halat üretimi için uygun hale getirilmesi işlemidir. İplik, lifin elde veya makinede dikiş için uygun hale getirilmiş tipidir. Modern üretim dikiş iplikleri balmumu veya diğer yağlayıcı maddeler ile (dikiş anındaki baskıya karşı koyması için) son bulur. Nakış iplikleri el veya makine nakışı için özel olarak dizayn edilmiş ipliklerdir. Eğrilmiş iplik liflerin sağlam kalıcı, dayanıklı bir iplik edilmesi amacıyla bükerek veya bir araya getirerek yapışık hale getirilmesidir. İplik içinde liflerin bükülmesi işlemine eğirme denir ve Late Stone Age (Geç Taş Devri) olarak adlandırılan günümüzden yaklaşık 40.000-10.000 yıl öncesine tarihlendirilebilir., ve iplik eğirme işlemi endüstrileşmenin ilk işaretlerinden biridir. Eğrilmiş iplik bir tek tip lif içerdiği gibi çeşitli karışım tiplerini de içerebilir. Yapay lif (yüksek güç, yapay parıltı ve ateşe dayanıklılık kalitesine sahip) İle tabii lipler (iyi bir su emme ve deriyi rahat hissettirme kapasitesine sahip) birleşimi çok yaygındır. Çok yaygın bir şekilde kullanılan karışımlar pamuk-polyester ve yün-akrilik liflerdir. Farklı tabii lifler karışımı da yaygındır, özellikle angora ve kaşmir. İplikler birkaç katmandan yapılır, her bir katman tek bükümlü iplikten olur. Bu tek bükümlü katlar daha kalın bir iplik elde etmek için birlikte zıt yönde bükülür. son bükümün yönüne dayanarak, iplik "s-büküm" veya "z-büküm" olarak bilinecektir.. İplik miktarı genellikle ons veya gram ölçü ağırlığı ile değerlendirilir. Birleşik Devletler, Kanada ve Avrupa'da el işlerinde kullanılan iplik topları ağırlık ile satılır. Yaygın ölçüler 25gr, 50gr ve 100gr lık yumakları içerir. Bazı şirketler ayrıca öncelikle ons birimiyle üç-ons, dört-ons, altı-ons ve sekiz-ons luk değerlerle kıymet biçerler. Bu ölçüler standard ısıda ve nemde alınırlar çünkü iplik havadan nemi bünyesine emer. Bir yumak veya iplik topunun içirdiği gerçek uzunluk onun lif ağırlığı ve örgü kalınlığı nedeniyle farklıdır. Örneğin, bir 50gram ağırlığında dantel mohair yumağı birkaç yüz metre uzunluk içerirken, 50gramlık hacimli yün yumağı sadece 60 metre uzunluk içerebilir. Nakış ipliği tipinin çoğu tek hacim veya ağırlıkta olup, buna müstesna olan inci veya perle koton üç ağırlıkta, No. 3 (en ağırı), No. 5, ve No. 8 (en iyisi) dir. İplik boyasız veya tabii veya yapay boyalı olarak kullanılabilir. İpliklerin çoğu tek bir düzenli renk tonuna sahiptir, fakat ayrıca geniş bir seçme alacalı rengarenk iplikler vardır. Eileen Barker Sosyoloji profesörü. London School of Economics'in emekli üyesi. Barker, Information Network Focus on Religious Movements (INFORM) kurucusu ve kültler ve Yeni Dini Hareketler ile ilgili araştırmalarıyla tanınan bir akademisyendir. Gigi Leung Gigi Leung (tam adı: Gigi Leung Wing-Kei (梁詠俊)), 25 Mart 1976 tarihinde Hong Kong'da doğmuş Çinli şarkıcı ve aktristir. Gigi Leung'a doğumunda Leung Bik Zi ismi verildi. Ama 7 yaşına geldiğinde batıl inançlar sebebiyle ismi Gigi Leung olarak bugünkü adını aldı. Gigi Leung çocukluğunda sık sık astım hastalığına yakalandı. Ve ailesinde bir isim değişikliğiyle eski sağlığına yeniden kavuşacağı inancı vardı. Gigi Leung, 176 cm boyunda olduğu için ""Uzun Kız"" lakabı verildi. Gigi Leung, "Maryknoll" rahibe manastırı okuluna katıldı. Okulunu bitirdikten sonra Hongkong Politeknik Üniversitesi'ne gitti.Gigi Leung ilk filmini Üniversite yıllarında "Chi Ngai"'nin yönetmenliğini yaptığı "Doktor Yağmurluğu"(1995) filminde oynadı.Bu Filmde en iyi yardımcı kadın oyuncu ödülünü kazandı. Gigi Leung, 1996 yılında ilk albümünü "Love Myself" (Kendimi Severim) çıkardı. Bu albümü "Hong Kong Müzik" tarafından çıkarıldı. Ve en son albümünüde 2008 yılında çıkardı. Gigi Leung, birçok filmde oynadı. 1995 yılından bu yana 20 filmde başrol olarak oynadı. 1999 yılında Hong Kong film ödüllerinde en iyi aktris ödülünü kazandı. Gigi Leung; yardımseverlik konusunda ön planda olan bir sanatçıdır. Yoksul çocuklara yardım etmek için Çin'de 6 okul yaptırmıştır. Gigi Leung, kariyerinden ayrı olarak 1999 yılından beri UNİCEF'de doğayı koruma ve aç olan insanlara yardım için görev yaptı. Robert N. Bellah Robert Neelly Bellah Amerikalı sosyolog. Robert Neelly Bellah, 23 Şubat 1927'de ABD'nin Oklahoma eyaletinde Altus'da doğdu. 30 Temmuz 2013'te Oakland, California'da kalp rahatsızlığı sebebiyle ölmüştür. Bellah'ın din sosyolojisine kattığı en önemli terimlerden ve aynı zamanda önemli eserlerinden birinin de adı olan "Amerikan Sivil Dini"dir. Habits of the Heart adlı kitabında dini ve ahlaki değerlerin toplumla bağlantısını incelemiştir. Doktorasını aynı zamanda ünlü sosyolog Talcott Parsons'un öğrencisi olduğu Harvard Üniversitesi'nde 1955'te tamamlamıştır. Bir kısmının yazarı veya yazarlarından biri veya editörü olduğu kitaplar: Mary Douglas 1921 İtalya doğumlu İngiliz antropolog. 1939 - 1943 yılları arasında Oxford Üniversitesi'nde antropoloji eğitimi almış, ardından Britanya Sömürge Dairesi'nde çalışmıştır. Yaklaşık 25 yıl Londra'daki University College'da ders vermiştir. İzlanda Milli Günü İzlanda Milli Günü (İzlandaca: Þjóðhátíðardagurinn), İzlanda'da 17 Haziran'da olup, ülkede bir tatil günüdür. Bu milli günde 1944 yılında İzlanda Cumhuriyeti'nin (Lýðveldið Ísland) Danimarka Krallığı'ndan ayrılıp bağımsız bir devlet olması kutlanmaktadır. 17 Haziran tarihinin seçilmesinin nedeni İzlanda kültüründe ana figürlerden biri olan ve 19. yüzyılda İzlanda bağımsızlık hareketi lideri olan Jón Sigurðsson'in doğum günü olmasından dolayıdır. Almanların, Danimarka'yı işgal etmesine rağmen, İzlandalı siyasetçiler bağımsızlığın ilan edilmesi için II. Dünya Savaşı'nın bitmesini beklediler. Hatta İzlanda'yı işgal eden İngilizler ve Amerikan hükümetleri İzlanda parlamentosuna üç yıllık sürenin geçmesini beklemelerini istedi. Danimarka Kralı X. Christian 17 Haziran 1944'te İzlanda'nın bir cumhuriyet olmasını bir mektupla kutladı. Monarşinin kaldırılmasıyla birlikte, İzlanda anayasasında değişen çok şey olmadı. Anayasada "Kral" sözcüğünün yerine "Başkan" sözcüğü getirildi. İzlandalılar uzun süren savaşın tam bağımsızlıkla sonuçlanmasını kutladılar. Jón Sigurðsson İzlanda milli hareketinin ilk adımlarını oluşturduğu için andılar. Sveinn Björnsson İzlanda'nın ilk cumhurbaşkanı oldu. Günümüzde, İzlandalılar bu özel günü milli ölçekte kutlamaktadırlar. Her kentsel alanda önde bandonun yer aldığı geçit törenleri düzenlenmektedir. İzlanda atlarına binenler, bazen bandonun önünde yer alırken; bandonun arkasında izciler yer alır. Geçit töreninin ardından halka açık konuşmalar yapılır. Konuşmaların ve diğer resmi işlerin bitimiyle daha az resmi kutlamalarla devam eder.Müzisyenler kalabalığı eğlendirir. Çocuklara büyük miktarda şeker dağıtılır. Ayrıca bu gün geleneksel olarak güneybatı İzlanda'da yağmur beklenir. The Powerpuff Girls Movie Powerpuff Girls Movie, komedi-aksiyon Amerikan yapımlı bir animasyon filmidir. Aslında Cartoon Network adlı TV kanalında yayımlanan aynı adı taşıyan dizinin sinema filmi türüdür. Filmin konusu ise profesörün yalnızlıktan ve şehirde işlenen suçlardan bıkması sonucu kızların ortaya çıkarması,kızların kendi aralarında ve arkadaşlarıyla şehirde ve "Pokey Oaks" adlı okulda oynarlarken geçirdiği güzel anlar ve Townsville şehrinde Mojo'nun kendini ve maymunları kimyasal X'le mutant hale getirip şehri altüst etmesi ve insan soyunu ortadan kaldırmaya çalışması ile Mojo'nun kızları etkisiz hale getirmek için Profesörü esir alması ve kızları onu öldürmekle tehdit etmesi ve kızların da şehri ve insanları başta Mojo olmak üzere kötülerden kahramanca korudukları anlatılır. Karakterler dizidekiler örnek alınarak yapılmışlardır.Bu yüzden dizideki gibi kalmışlardır. Bu film gerek yetersiz dağıtımı,gerekse de reklam,fragman gibi sıkıntılar ve dağıtıcı olan Warner Bros.'un filmin dağıtımını üstlenen kanadının yani Warner Bros. Animation'un filmin çıkış tarihi olan 3 Temmuz 2002 tarihinden önce çok büyük bir ekonomik kriz geçirmesi (bu krizin yüzüne 2003'te iflas etti) ve yeni dağıtıcı bulunamaması ve dolayısıyla doğan pazarlama ve dağıtım sıkıntısı gibi nedenlerden dolayı gişede istenileni veremedi yani dizi versiyonundaki gibi başarılı olamadı ve bu filmdeki gibi konusu süper kahramanlık olan En Süper Kahraman ve Örümcek Adam gibi filmlerin çok çok arkasında kaldı ve çok kritik bir başarı gösterdi.Çünkü film yabancı ülkedeki gösterimleriyle birlikte çok az kar etmiş oldu. Huntik Huntik: Secrets & Seekers, İtalyan animasyon dizisidir. Yapımcısı Winx Club'ın yapımcısı Iginio Straffi'dir. Yapımcı şirketleri Big Bocca Productions ve Rainbow S.p.A. şirketleridir. İlk gösterimini 3 Ocak 2009 tarihinde İtalya'da yapmıştır. Uzun süre önce insanlık inanılmaz bir kötülüğe karşı savaşmıştı, karanlığı sadece "Arayıcılar" bozmuş, onlara da Titan'lar tarafından inanılmaz bir güç bahş edilmiştir. Titan canavarları çağırmaya yarayan sihirli tılsımlar... İlk arayıcılar ve Casterwils daima savaşmış, onları karanlığa yollamıştır. Ancak bu kötü güç yüz yıllar sonra tekrar ortaya çıkmış, Lok, Sophie, Zhalia ve Dante tarafından yeniden iyilik için savaşan Arayıcılar tarafından "Huntik" vakfı kurulmuştur. Dünyaya daima iyiliği getirebilmek içinse yapmaları gereken üç tılsımı bulmaktır. Huntik lisanslı ürünleri Türkiye'de çanta SMS çantadan, aksesuarları ise ARIKAN'dan üretilecek. Winx'in ürünlerinin doğu avrupa'ya Türkiye'den pazalanmasının kabul edilmesi üzerine Karaca Sarıoğlu şu açıklamayı yaptı: "Erkeklere Huntik! Çizgi film karakterlerinin yarattığı pazarda erkeklerin geride kaldığını ifade eden Sarıoğlı “Kız çocukları beğendikleri kahramanların kıyafetlerini giymeye onlar gibi olmaya daha meraklı. Bunun yanında erkekler için mevcut pazar dar. Winx’in yapımcısı Iginio Straffi hedef kitlesi erkek olacak Indiana Jones tadında ‘Huntik’ adlı bir çizgi filmle geliyor. Bu filmde yine sihre sahip kahramanlar üç yüzüğe ulaşmayı hedefleyecek” dedi. Huntik ile pazarın hareketleneceğini belirten Sarıoğlu, Huntik’in bölümlerinin farklı ülkelerde geçtiğini ve iki bölümünde Kapadokya’nın yer aldığını belirtti." Grove Mill Grove Mill 1988 yılında Yeni Zelanda'nin Marlborough bölgesinde Waihopai vadisinde kurulmuştur. Grove Mill 2006'da karbon nötr şaraphane olmuştur. En az çevresel etki ile prim kaliteli şarapları felsesi ile Sauvignon Blanc, Riesling, Pinot Noir, Pinot Gris, Merlot, Gewurztraminer, Chardonnay üzüm çeşitlerinden şaraplar üretmektedir. Yakutsk Devlet Ãœniversitesi Yakutsk Devlet Üniversitesi (Yakutça: Саха государственнай университета, Rusça: Якутский государственный университет / "Yakutskiy gosudarctvennıy universitet"), Rusya içinde Saha Cumhuriyetinin başkenti Yakutsk'ta yer alan yükseköğretim okuludur. Kuzeydoğu Rusya'da 1956 yılında kurulmuştur. Üniversite 10.000 öğrenciye 800 akademik çalışana ile 4 enstitü (sağlık, finans ve ekonomi, pedogoji) ve 10 bölüme (matematik, fizik, psikoloji, hukuk, tarih, jeoloji ve maden arama, yabancı dil, teknik ve mühendislik) sahiptir. Powerpuff Girls bölümleri listesi Bu liste geçmişte Cartoon Network kanalında yayınlanan "Powerpuff Girls" adlı çizgi dizinin bölümlerini içerir. Toplam 80 bölümden oluşmaktadır. Pilot bölüm, bir televizyon dizisinin ilk bölümüne verilen ad. Dizinin ilgi çekip çekmeyeceğini ve başarı potansiyelini anlamada bir araç olarak kullanılan pilot bölüm, yapımın ilk adımlarından birini oluşturmaktadır. Ã„ngelholm Ängelholm, İsveç'in güney kuşağında bulunan bir kenttir. Şehir, Öresund Boğazı'nın kuzeydoğu kıyılarındaki ormanlık kıyılarda yer alır. Kentin eski adı olan "Rynestad" adı ilk defa 17. yüzyılda yazılı kaynaklara geçti. 1516 yılında Danimarka kralı II. Kristian tarafında kent konumuna alınan yerleşim, sonraki yüzyıllarda küçük bir kasaba büyüklüğünde kaldı. 1658 yılında imzalanan Roskilde Antlaşması ile Danimarka'dan İsveç'e geçti. Kent 19. yüzyılda, sanayileşmenin etkisiyle büyümeye başladı. 1883 yılına kadar askeri bir kent olarak da tanınan kentte, 1941 ve 2002 yılları arasında İsveç'in hava kuvvetleri üssü bulunmaktaydı. Kent bir çeşit okarina türü olan "kil güvercini" adlı müzik aletinin yapımıyla bilinmektedir. Ancak bu kentte ölmekte olan bir gelenek olup, günümüzde sadece Sofia Nilsson bu sanatı sürdürmektedir. Turizm bakımından önemli gelirlere sahip olan kent, barındırdığı uzun kumlu sahillerle yaz aylarında turist çekmektedir. Skälderviken Körfezi, şehri ayrıca yelkencilik, dalga sörfü ve rüzgâr sörfünde önemli bir merkez yapmaktadır. Uzay operasÄ± Uzay operası, bilimkurgu'nun çoğunlukla uzayda geçen, heyecan verici maceraların yer aldığı ve romantizmin vurgulandığı bir alt türüdür. Uzay operasının muhtemelen en önemli özelliği karakterlerleri, mücadeleleri, güçleri ve temaları olağanüstü niteliğe taşımasıdır. İlk uzay operaları 1930'lu ve 1940'lı yıllarda ucuz dergilerde yayımlanıyordu. 1970'lerden önce uzay operası, kalitesiz ve ucuz bir bilimkurgu filmini ifade diyordu. Ancak George Lucas'ın çektiği "" 1977 yılında gösterime girdiğinde hem eleştirel hem de finansal açıdan çok başarılı oldu ve türe olan olumsuz bakış açısını değiştirdi. Uzay operası kavramındaki "opera" sözcüğünün müzik ile alakası yoktur ve İngilizcede pembe dizi anlamına gelen "soap opera" türüne gönderme yapar. Servette FC Servette FC, İsviçre'nin Cenevre kentinde kurulmuş futbol kulübüdür. Hibernian FC Hibernian FC İskoçya'nın Edinburgh şehrinin kuzeyindeki Leith kasabasında kurulan futbol kulübüdür. Scottish Premier League'de Edinburgh'u temsil eden Hearts kulübüyle Edinburgh derbisinde ezeli rakipleriyle mücadele ederler. Hibernian, 1895 yılında İrlandalı göçmenler tarafından güçlü İrlanda bağlarıyla kurulmuştur. "Hibernia", İrlanda'nın Roma İmparatorluğu dönemindeki adıydı. Kökenine bağlı olan kulüp, kurulduğu günden beri yeşil-beyaz renklerini taşımaktadır. Kulübün taraflarının kulübe dinsel ve bölgesel bağlılıkları vardır. Zeitgeist Hareketi Zeitgeist Hareketi, insanların sosyal kaygıları ve genel iyilikleri için bilimsel yöntem kullanılarak, büyük bir sosyal kalkınmayı savunan, dünya çapında bir harekettir. Hareketin ana hedeflerinden birisi modern küresel halkın para-bazlı ekonomiden kaynak bazlı ekonomiye geçmesidir. Hareket aynı zamanda, toplumsal değişme isteyen bir topluluk olan Venüs Projesi'nin (bir endüstriyel tasarımcı ve toplum mühendisi olan Jacque Fresco'nun hayat boyu çalışması) desteğini almıştır. Hareketin 16 Mayıs 2009 itibarıyla yaklaşık yarım milyon üyesi vardır. Zeitgeist Hareketi belgesel filmi Peter Joseph tarafından üretilip, internette yayınlanmasından sonra adlandırılmıştır. 2007'de "" (Zeitgeist: Film) ve 2008'de "" (Zeitgeist: Ek) yayınlanmıştır. Üçüncü film 2011'de yayınlanan "Zeitgeist Moving Forward"tır (Zeitgeist: İleriye Hareket). Peter Joseph bunun konularının insan davranışları, teknoloji ve akılcılık olacağını ifade etmiştir. Genel olarak bütün filmler para bazlı ekonomiden doğan sosyal problemlerden bahsetmekte ve mümkün çözümler önermektedir. Kaynak bazlı ekonomi, Jacque Fresco tarafından ortaya konulan, tüm mal ve hizmetlerin; para, kredi kartı, barter veya borcu yaratan diğer bir sistem olmaksızın, karşılanması amacı ile çevre ile uyum içinde sosyoekonomik bir sistem yaratma amaçlı ekonomi modelidir. Bu sistemde tüm kaynakların tüm insanların kullanımına eşit olarak dağıtılması ve bir grubun kaynaklar üzerinde egemenliğinin olmaması amaçlanmaktadır. Para bazlı sistemin kullanımında kaynakların heba edildiği, dünya üzerindeki kaynakların kullanımı ile para ilişkisinin insanlığa fayda getirmediği belirtilmektedir. Zeitgeist Medya Festivali, her yıl düzenli olarak gerçekleştirilen ve dünyanın çeşitli yerlerinden gelen sanatçıların daha iyi bir dünya yaratma amacı ile bir araya geldiği festivalin ismidir. 2011 yılı bu festivalin ilk yılıdır, hareketin savunucuları tarafından kültürel bir alışkanlık haline getirilmesi amaçlanmaktadır. Zeitgeist Hareketi Mart'ın 15'ini Zeitgeist günü olarak belirlemiştir. Bu günde hareket ilgili kişilerle bilgi öğrenmek ve paylaşmak için yerel toplantılar yapmaktadır. 2008'de bu günde dünyanın 70 ülkesinde 1800 etkinlik yapılmıştır. İlk toplantı 15 Mart 2009'da yapılmış olup, ikinci toplantı 13 Mart 2010'da gerçekleştirilmiştir. Toplantılarda gruplar birbirleriyle hareket ile ilgili bilgi değişimi içine girmişlerdir. Üçüncü toplantı 13 Mart 2011'de gerçekleştirilmiştir. 12 Mart 2011'de Los Angeles Konferans Merkezi'ndeki toplantıya Michelle Rodriguez'de katılmış ve destek vermiştir. Zeitgeist Hareketi tarafından, Yeni Zelanda'da paraya dayalı olmayan bir toplum kurma hareketidir. Küresel bazdaki "Geçiş Planının (Transition Plan)" gerçekleşmesi yolunda bir adımdır. Zeitgeist Hareketi'nin Yeni Zelanda'da yapmaya çalıştığı "kendi kendine üretim yapan tarlalar" gibi kaynak bazlı ekonomiye geçiş için yapılan daha birçok plan Geçiş Planı adlı videoda açıklanmıştır. 30 Nisan 2009'da, "Palm Beach Post"'dan Rhonda Swan: Orijinali: "Who can argue with such a movement? What we have never has worked for the benefit of society as a whole. How much longer can we really expect it to last? Isn't keeping our current system and expecting something different from what it's always given us insanity?" 17 Mart 2009'da, the New York Times'tan: Orijinali: ""The mission of the movement is the application of the scientific method for social change,” Mr. Joseph announced by way of introduction. The evening, which began at 7 with a two-hour critique of monetary economics, became by midnight a utopian presentation of a money-free and computer-driven vision of the future, a wholesale reimagination of civilization, as if Karl Marx and Carl Sagan had hired John Lennon from his “Imagine” days to do no less than redesign the underlying structures of planetary life." Mandy lynn 2002 Farmingdale New York'ta yapılan Playboy's 50. Yıldönümü Playmate Arama katıldı ve Playboy's Special Edition Mayıs sayısı kapak kızı oldu. Without Me "Without Me", Eminem'in dördüncü stüdyo albümü "The Eminem Show" 'un çıkış parçasıdır. 2005 yılında Eminem'in best of albümü "" 'e dahil edildi. Eminem'in en başarılı şarkılarından biri olan "Without Me", ABD'de listelerde 2 numaraya; birçok ülkede ise 1 numaraya kadar çıkmayı başarmıştır. Youtube'da 12 Mayıs 2014 itibarı ile klip 157.579.778'lik izlenme miktarını aştı. Sessizliğin Gürültüsü Sessizliğin Gürültüsü, 1961 ABD yapımı kara filmdir. Özgün adı Blast of Silence olan bu düşük bütçeli bağımsız film, daha önce sadece birkaç televizyon dizisi yönetmiş olan Allen Baron'un ilk sinema filmidir. Allen Baron aynı zamanda filmin senaryosunu yazıp başrolünde de oynamıştır. Aslında filmin başrolü için önce Peter Falk'la anlaşmış olan Baron, Falk'ın daha iyi bir ücretle Murder, Inc. adlı başka bir gangster filminde oynamayı tercih etmesi üzerine ekonomik nedenlerle kendi filminin başrolünde yine kendisi oynamaya karar vermişti. Allen Baron daha sonra da hep televizyonda çalıştı ve yüzlerce ünlü diziyi yönetti. En çok da Çarli'nin Melekleri dizisindeki çalışmalarıyla hatırlanır. Yeni bir 'iş' alan yalnız bir kiralık katilin hayatındaki birkaç günün anlatıldığı bu suç filminin en belirgin özelliklerinde biri de sinemada pek sık rastlanmayan bir şekilde ikinci şahıs bir dış sesin tüm film boyunca filmin üzerine konuşmasıdır. Anlatıma olağanüstü dramatik bir katkısı olan bu alaycı dış ses Lionel Stander'e aittir ve jenerikte belirtilmemiştir. Bu sese ait monologlar da senaryodan ayrı olarak Waldo Salt tarafından yazılmıştır. Oscar'lı ünlü senarist Waldo Salt o tarihte HUAC'ın kara listesinde olduğu için jenerikte adı Mel Davenport olarak yazılmıştır. Universal Pictures, bu bağımsız filmin haklarını satın aldıktan sonra bir daha ortaya çıkarmadı. 1990'da San Francisco Kara Film Festivali'nde gösterildiğinde biraz dikkatleri çekmişti. The Criterion Collection şirketi 2008 yılında filmin bir DVD'sini çıkartıncaya kadar neredeyse böyle bir filmin varlığı çokları tarafından unutulmuştu. Frank Bono (Allen Baron) adında bir kiralık katil Noel haftası sırasında Cleveland'dan New York'a ikinci dereceden bir gangster olan Troiano (Peter H. Clune)'yu ortadan kaldırmak üzere gönderilmiştir. Yalnız, içine kapanık ve pek konuşkan olmayan Frank bu farklı görevi nedeniyle her zamankinden daha temkinli olmak zorundadır. Zaten pek arkadaşı olmayan bu yalnız adam, kurbanını takip ettiği günlerde gereksiz temaslardan kaçınmak ve eşgalini belli etmemek için bir kat daha yalnızlığa gömülür. Hedefindeki adam Troiano'nun geçici olarak şehir dışına çıkmış olması ona birkaç günlük bir boş zaman kazandırır. Bu boş zaman sırasında yetimhanede birlikte büyüdükleri eski bir arkadaşına rastlar. Arkadaşı onu Lorrie (Molly McCarthy) adında bir kızla tanıştırır. Lorrie Frank'i evine yemeğe davet eder ama işler pek de iyi gitmez ve Frank kendisini daha da yabancılaşmış ve yalnız hisseder. İnsanca ilişkiler kurmak demek Frank'in işinin ve hayatının tehlikeye girmesi demektir, dış sesin de dediği gibi: "Bir katil öldürmezse öldürülür" Filmde baştan sona kadar bir dış ses filmin üzerine konuşmaktadır. Bu yeni bir buluş değildir. Sinemada, özellikle de kara filmlerde bir dış sesin filmin üzerine konuşmasına oldukça sık rastlanır. Hatta birkaç noir'da olaylar ölmüş olan kahramanın ağzından bile dış ses olarak anlatılmıştır (Örneğin Sunset Bulvarı'nda filmin hemen başında ölmüş olan William Holden bütün hikâyeyi kendi ağzından dış ses olarak anlatır). Ancak "Blast of Silence" da bu dış ses sinemada pek alışılmadık bir şekilde 'ikici şahıs' bir dış sestir ve alaycı bir şekilde doğrudan filmin kahramanına hitab eder, onun aklından geçenleri okur, ona takılır, dalgasını geçer. örneğin: "...bak gene ellerin terliyor..." ya da "...sonunda tekrar evine döndün işte...ve yapayalnızsın..." vb. Bu dış sesin sahibi aktör Lionel Stander'dır ve o da monologların yazarı gibi HUAC'ın kara listesinde olduğu için jenerikte adı geçmez. Bu sese ait monologlar da senaryodan ayrı olarak Waldo Salt tarafından yazılmıştır. Oscar'lı ünlü senarist Waldo Salt'ın adı ise jenerikte Mel Davenport olarak yazılmıştır. Waldo Salt Midnight Cowboy ve Coming Home gibi filmlerle senaryo yazmayı sürdürdü. LÃ¼ksemburg Kontu Lüksemburg Kontu (Almanca "Der Graf von Luxemburg") Avusturya-Macaristan doğumlu Macar asıllı besteci Franz Lehar tarafından bestelenmiş 3 perdelik bir operet eseridir. Eserin Almanca librettosu A. M. Willner, Leo Stein ve Robert Bodanzky tarafından yazılmıştır. Operetin prömiyer sahnelenmesi 12 Kasım 1909da Viyana'da Theater an der Wien tiyatrosunda yapılmıştır. Sonradan bu operette çeşitli zamanlarda değişiklikler yapılmış ve son zamanlar yapımlarında tercih edilen versiyon ilk defa 4 Mart,1937de Berlin Theater des Volkes tiyatrosunda sahnelenmiştir. Zaman: 1900'lü yıllarMekân: Paris Karnıval zamanı birkaç ressam, arkadaşları ve modelleri ile birlikte Armand Brissard'ın atölyesinde bir partide eğlenmektedirler. Bunlar arasında iyi arkadaşları olan Lüksemburg Kontu, Rene de bulunmaktadır. Bu kont Rusya'daki servetini kaybetmiş ve Paris'te bir ressam gibi bohem hayatı yaşamaktadır. Partinin çok coşkun ve gürültülü bir anında epeyce yaşlı olan Prens Basil Basıloviç Kontla biraz hassas konu hakkında konuşmak ister. Prens genç ve güzel bir şarkıcı olan Angel Didier'e aşık olmuştur, onunla evlenmek istemektedir ve genç kız evlilik teklifini sevinçle kabul etmiştir. Genç kız soylu olmadığı için Çar bu evlenmeye izin vermemiştir. Bu nedenle Prens Rene'ye, eğer bu ismi bilinmez genç kızla evlenip, ona unvanını verip üç ay sonra ondan ayrılırsa, 500.000 frank teklif etmektedir. Ancak bunun önemli bir şartı bu üç ayda Rene'nin herhangi bir şekilde evlendiği kadınla görüşmemesidir. Kont biraz tereddütten sonra bu teklifi kabul eder. Sahnenin duvarla ayrılmış bir kısmına geçilir. Burada Rene ile Angel arasındaki nikâh merasimi yapılması gösterilir ve ikisi alyans yüzük değiştirirler. Rene bir daha önce hiç görmediği bir kızın elini tutmuş; onun yabancı sesini duymuş ve onun çok hoş gelen parfüm kokusunu koklamıştır. Ama kontratı kabul ettiği için bu kontrata uygun olarak onun kim olduğunu bilmez ve öğrenmez. Nikâhtan üç ay geçmiştir. Angel Didier operadaki şarkıcılık işinden ayrılmış ve yapılan kontrata göre de kendine soylu ad veren ama kim olduğunu bilmediği kocası Kont'tan ayrılmak üzeredir. Angel şimdi sevmediğini anladığı; fakat içinde bulunduğu şarkıcı grubunun sosyal kurallarına göre gayet uygun soylu ve servetli bir koca olarak görülen Prens Basil ile evlenmesi gerekmektedir. Rene ve arkadaşı Armand Brissand birlikte uzun bir tatilden sonra Paris'e dönmüşlerdir. Juliyet'i ziyarete giderler. Juliet ve Brissard birbirlerini çok sevmektedirler, ama o zaman kadar evlenmemişlerdir ve evlenmeyi düşünmemektedirler. Juliet'in evinde Rene adını bilmediği şarkıcı Angel'i görür, birbirlerinden çok hoşlanırlar ve hukuken evli karı-koca olduklarını bilmeden birbirlerine aşık olurlar. Prens Basil de ziyarete gelir ve hemen yakında ünlü şarkıcı Angel ile evlilik yapacağını ilan eder. Fakat artık Angel Rene'ye aşıktır. Rene ise Angel'in kendisinin para karşılığı evlenmiş olduğu kadın olduğunu anlamıştır ve hemen o evden ayrılır. Angel de arkasından büyük bir sinirlilikle Prens'i terk eder. Rene ve Angel birbirine ait olduklarını hissedip anladıkları için tekrar Paris'te Grand Hotel'de buluşurlar. Beklenmedik bir şekilde oraya yine biraz yaşlı Rus Kontes Kokozov gelir. Konuşmalardan anlaşıldığı üzere Prens Basil uzun bir zaman önce ona evlenme vadetmiştir ve Kontes Çar tarafından imzalanmış ve bu evlilik vaadini tutması için emir veren bir belgeyi yanında taşımaktadır. Prens Basil arkadaşları ile Angel'i bu otele takip etmişlerdir. Angel ve Rene'nin birbirlerine olan sevgisini gören Prens Basil'in yapabileceği tek şey Kontes Kokozov ile kucaklaşarak onunla evlenme kararına geri dönmek olur. Böylece Angel'i Rene ile evli kalmak için serbest bırakır. Rene'nin talihi tekrar ortaya çıkar; Rusya'da eskiden sahip olduğu ve devletçe müsadere edilmiş arazilerini de kendisine geri verileceğini öğrenir. Böylece Prens Basil'in kendine verdiği 500.000 frankı da geri ödeyebilir. Juliet ile Armand'da burada ortaya çıkarlar; evlenmeseler de yaşamlarını birleştirmeye ve birlikte yaşamaya kararlıdır. Akul-dişi başlığı Akul-dişi başlığı, bir akul öldürebilmiş Togrutaların giydiği başlıktı. Öldürülen akulların dişleri kullanılırdı, ancak inci ve metal gibi farklı şeyler de kullanılırdı. Padawan Ahsoka Tano ve Jedi Shaak Ti bu başlıkları kullanır. Kimlik hırsızlığı Bir başkasının üçüncü şahısları ve bilgi işlem sistemlerini kendisinin söz konusu kişi olduğuna ikna ederek yanıltmasına, o şahsın çıkarlarına zarar verip kendisine çıkar sağlamasına, ya da bu dolandırıcılığa olanak verecek bilgilere ulaşmasına kimlik hırsızlığı, ya da kimlik avı denir. Gökhan Ünver Gökhan Ünver (d. 20 Eylül 1985, Ankara), forvet mevkiinde görev yapan Türk futbolcudur. 2. Lig ekiplerinden Hatayspor'da forma giymektedir. Gökhan Ünver, alt yapı eğitimini Avusturya'da almıştır. 2006-07 sezonunda Sarıyerspor'a transfer olan Gökhan son sezonunda 12 gol atmıştır. Sözleşmesi sona erince Sarıyer'de beraber oynadığı Ertan Koç ile Gaziantepspor'un yolunu tutmuştur. 2008-09 sezonunda sözleşmesi sona eren Gökhan, kendisini 3 yıllığına Gaziantepspor'lu yapan sözleşmeye imza atmıştır. Nine (film) Nine Rob Marshall'ın yönettiği 2009 Amerikan yapımı müzikal filmdir. Senaryosu Anthony Minghella ve Michael Tolkin tarafından Federico Fellini'nin 8½ filminden esinlenerek yazılmıştır. Film aynı adlı Tony Ödüllü müzikalden uyarlanmıştır. Müzikleri Maury Yeston tarafından yapılmıştır. ABD'de 25 Kasım 2009'da vizyona girecektir. Filmin başrollerinde Akademi Ödülü kazanan oyuncular Daniel Day-Lewis, Nicole Kidman, Marion Cotillard, Penélope Cruz, Judi Dench, Sophia Loren, yan rollerde Akademi Ödülü adayı Kate Hudson ve Grammy ödülü adayı Stacy Ferguson vardır. Orta yaş krizi 40'lı yaşlardaki yönetmen Guido Contini'yi (Daniel Day-Lewis) yaratıcılığını kaybetmeye ve kadınlarla çeşitli bağlar kurmaya sürüklemiştir.Guido son filmini bitirmeye çalışırken hayatındaki kadınlar arasındaki dengeyi sağlamaya karar vermiştir.Karısı Luisa (Marion Cotillard), metresi Carla (Penélope Cruz), ilham kaynağı Claudia (Nicole Kidman), yapımcısı, sırdaşı ve kıyafet tasarımcısı Lilliane (Judi Dench), Amerikalı bir gazeteci Stephanie (Kate Hudson), çocukluğundan bir fahişe Saraghina (Stacy Ferguson) ve annesi (Sophia Loren), arasındaki dengeyi sağlamak düşündüğü kadar kolay olmayacaktır. 12 Nisan 2007'de Variety dergisi Rob Marshall'ın Weinstein Company için Nine'ı beyazperdeye uyarlayacağını duyurdu. Renée Zellweger, Carla rolü için düşünülen ilk isimdi.Ama daha sonra rolü Penélope Cruz aldı. 4 Nisan 2008'de Nicole Kidman'ın, Catherine Zeta-Jones'un bıraktığı Claudia rolüne getirildiği açıklandı.Nine, Nicole Kidman'ın Moulin Rouge'dan sonra beyazperdedeki ikinci müzikal çalışması. 14 Mayıs 2008'de Variety dergisi Javier Bardem'in düşünüldüğü Guido Contini rolüne Daniel Day-Lewis'in oynayacağını açıkladı.Yazıda Day-Lewis'in yapımcılara şarkı söylediği bir video gönderdiğini ve yapımcıları kendine hayran bıraktığı yazıyordu. 14 Temmuz 2008'de perezhilton.com Kate Hudson'ın, Anne Hathaway ve Sienna Miller'ın ilgilendiği bir rolü aldığını yazdı.Bu rol ilk önce Christina Aguilera'ya teklif edilmişti ama Aguilera albüm çalışmalarını bahane ederek rolü reddetti.18 Temmuz 2008'de People dergisi Fergie'nin de kadroya dahil olduğunu yazdı. Claudia rolüne Nicole Kidman'dan önce Demi Moore, Amy Adams, Juliette Binoche, Gwyneth Paltrow ve Anne Hathaway düşünülmüştü. Katie Holmes, Luisa rolü için düşünülen isimdi.Ama yönetmen Rob Marshall Marion Cotillard'ı daha çok beğendiği için kadroya alınmadı. George Clooney, Johnny Depp ve Antonio Banderas da Guido rolü için düşünülmüştü. Aleksandr Preys Alexander Preis (Rusça:Александр Прейс, d. 1905 - ö. 1942) Shostakovich'in operaları "Burun" ve "Mtysenkli Lady Macbeth" dahil olmak üzere pek çok sayıda operanın librettosunu yazan Rus yazar. Ã‰mile Vandervelde Émile Vandervelde (d. 25 Ocak 1866, İxelles, Belçika; ö. 27 Aralık 1938, dahi) Belçikalı Sosyaldemokrat, Siyasetçi, İkinci Sosyalist Enternasyonal' ı Başkanı ve üniversite profesörü. 1885' te Vandervelde hukuk okup 1886' da "Belçikalı İşçi Partisi (Parti Ouvrier Belge, POB)"' ye girdi. Sosyal bilimler okudu ve 1888 yanında başarıyla mezun oldu. 1894' te Belçika Parlamentosu' na sosyaldemokratik milletvekili olarak seçildi. 1900 yılında İkinci Sosyalist Enternasyonal'ı Başkanı oldu. 1914' te I. Dünya Savaşı başlarken Sosyalist Enternasyonal eridi. 1916'dan 1917'ye kadar Devlet Vekili, 1917'den 1918'e kadar Savunma Bakanı, von 1918'den 1921'e kadar Adalet Bakanı, 1925'ten 1927'ye kadar Dışişleri Bakanı ve 1936'dan 1937'ye kadar Sağlık