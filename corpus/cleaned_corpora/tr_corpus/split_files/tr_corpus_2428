eder ve geceler boyu kendisini ha bire yazmak zorunda bıraktığı için bağış diler. Mesnevi'de savaşlar, felsefi ilkeler, tartışmalar, öyküler, söylenceler özgür bir ölçü içinde yer alır. İnsanların gündelik konuşmalarında bile kimi zaman uygun sözcüğü bulmakta zorlandıkları görülür Mesnevi'de ise, bu kadarcık bir zorlanma bile görülmez alabildiğine rahat, özgür dizelerle yazılmıştır. Bu rahatlık ve özgürlük nedeniyledir ki, yedi yüz küsur yıl sonra bile Mesnevi'yi okuyan kişi, kendini, ozanın yüreğinde bu dizeleri yaratan olayların içinde buluverir. Mesnevi'den öğrendiğimize göre, ozan bir sabah nicedir ağzına bir lokma bir şey koymadığını fark eder. Bir parça ekmek yedikten sonra da, üzüntüyle, yediği şu bir lokma ekmeğin bile düşünce akışına engel olduğunu söyleyerek, Hüsameddin'e bir başka sefere kadar kalemi kâğıdı kaldırmasını önerir. Hedefe ulaşmak ancak sabırla mümkündür. Mesnevi'nin birinci cildi böyle biter. Ancak bir başka sefer epey zaman sonradır. Hüsameddin'le birlikte ağızlarına birer lokma ekmek koydukları o sabahla, ölümsüz kitabın ikinci cildine başladıkları gün arasında koskoca bir beş yıl geçecektir. Bu arada da Celâleddin bir büyük kaybın daha acısıyla uğunacaktır. Hayatının bu son kaybı, kuyumcu ustası Selâhaddin'in ölümüdür. Mevlâna ve Selâhaddin, diye yazıyordu Sultan Veled İki bedende bir can gibiydiler. Tam on yıl boyunca, sütle şeker gibi uyum içinde yaşadılar. Birbirleriyle sarhoş oldular ve ayrılığın mahmurluğunu bilmediler. Dostları saf olup çevrelerinde yer aldılar. İkisi denizdi sanki, öbürleriyse köpük. İkisi iki aydı, öbürleri yıldız. İkisi iki padişahtı, öbürleri kul. Herkes kendilerinden yararlanmadaydı. Ama Selâhaddin artık çok yaşlıydı. Yakalandığı ölümcül hastalık bedenini bir mum gibi eritiyordu, ama iradesi hâlâ o çelik iradeydi ve çektiği acıları kimseye göstermiyordu. Var gücüyle direniyordu hastalığına karşı. Mevlâna dostunu her gün ziyaret ediyor, onun o müthiş iradesinin hastalığı yeneceğine inanıyordu. Mevlâna dostunun ölmesini istemediği için, diye yazıyor Veled Selâhaddin'in hastalığı uzadıkça uzamadaydı. Sonunda bir gün dayanamadı ve Mevlâna'ya, ‘İzin ver de bu dayanılmaz acılardan kurtulmak için öbür dünyaya göçeyim artık,' dedi. Selâhaddin'in hiçbir zaman hiçbir isteğini geri çevirmemişti ozan. Kendisi için ne kadar acı olsa da, bu isteğini de yerine getirmeliydi. Dostunun çektiği acılar ne kadar büyük olmalıydı ki, ayrılık acısını bile göze alıyordu. Yüzüne uzun uzun bakarak vedalaştı Selâhaddin'le ve bir daha kendisine hiç uğramamak üzere ayrıldı yanından. Üç gün ziyaret etmedi dostunu. Selâhaddin isteğinin kabul edildiğini anlamıştı. Ölüme hazırlandı. Beni acıyla, ağıtla değil, şarkıyla, neşeyle verin toprağa, diye vasiyet etti. Ozan ve dostları vasiyeti yerine getirdiler. 29 Aralık 1258 günü, benzeri o güne dek Müslüman dünyasında görülmemiş bir cenaze töreniyle toprağa verildi Selâhaddin. Cenaze alayında davullar, kudümler, defler çalınıyor, besteler okunuyordu. Celâleddin, alayın en önünde, başı açık, sema ediyor, naralar atıyor, gazeller okuyordu. Yaydan ok fırlar gibi gittin, bak kirişi hâlâ ağlamada yayın Sana ağlamayı ancak insana ağlamayı bilen bilir, Selâhaddin. Şeriatçıların, mollaların şaşkınlıktan dilleri tutulmuştu Neler yapıyordu bu çılgın, bu dinsiz Mevlâna. Ama Celâleddin'e kimse bir şey yapamazdı. Selâhaddin'i yitirdikten sonra tam beş yıl sustu ozan. Selâhaddin olmasaydı, Şems'in içinde yaktığı ateşte Celâleddin'in kendisi de yanıp yok olabilirdi. Selâhaddin onu hem kendi ateşinde yanmaktan korudu, hem de bu ateşin beylerin nefret rüzgârlarıyla sönmesini önledi bu ateşi yatıştırdı, yumuşattı, ehlileştirdi. Ama artık her şey yanmış, her şey söylenmişti. Ve Celâleddin, Mesnevi'nin esinlendiricisi Hüsameddin Hasan ortaya çıkmasaydı, bu büyük yitikten sonra büyük olasılıkla tıpkı şeyhi ve yol göstericisi Seyid gibi, ömrünün sonuna dek kendi içine kapanırdı. Konya Ahilerinin şeyhinin oğlu olan Hüsameddin, babasının ölümünden sonra şeyhlik postuna oturmayı reddetmiş ve küçük bir tekkenin başına geçerek, ozanın sır kâtibi olmuştu. Şems'i kabul edenler arasında, ozanı ulemanın ve beylerin hışmına karşı Selâhaddin'le birlikte koruyan ilk kişiydi Hüsameddin. Ayrıca, müridlerine, zanaatlarını bırakmayıp, ozana ve öğrencilerine para yardımı yapmalarını söyleyen ilk Ahi önderiydi. Selâhaddin'in ölümünden sonra ozan, izleyicilerinin başına Hüsameddin'i geçirdi. Artık herkesin derdiyle Hüsameddin uğraşıyor, öğüt veriyor, yol gösteriyor, kendisine iletilen sorunları çözüyordu. Ozan eline ne geçerse bir puluna bile dokunmadan Hüsameddin'e gönderiyor, o da herkesin hakkı neyse, dağıtıyordu. Bir gün Aksaray'ın ileri gelenlerinden Taceddin Mutez, ihvana bir sofra düzülmesi, sema meclisi düzenlenmesi ve kendisine dua edilmesi için Celâleddin'e yüklüce bir para gönderdi. Ozan, hep yaptığı gibi parayı doğruca Hüsameddin'e yollayınca oğlu Veled kendini tutamadı Ne gelirse Hüsameddin'e gönderiyorsun. Evde hiçbir şey yok. Biz ne yapacağız. Oğlunun yakınmasına yanıtı şu oldu ozanın Vallahi, billahi, tallahi, Bahaeddin, yüz bin tane zahit açlıktan ölecek hale gelse, bizde de tek bir somun olsa, onu da Hüsameddin'e göndeririz. Bir gün de bir dostu Üç naibten hangisi daha yüce Şems mi, Selâhaddin mi yoksa Hüsameddin mi. diye sordu. Şu yanıtı verdi ozan Ey yoldaş. Şems güneş gibiydi. Selâhaddin aya benzerdi. Şah Hüsameddin'se yıldıza benzer... Güneş batınca geceyi ay aydınlatır. Ay bulutun ardına girince de, yıldızların hükmü başlamaz mı. Ama belki de ozanın son aşkı olduğu, o güne dek sevdiği, yitirdiği herkesi kendinde birleştirdiği için Hüsameddin'in yeri bir başkaydı. Ozanın ona bağlılığı anlatılacak gibi değildi. Nesi var nesi yoksa ona veriyor, onun hiçbir isteğini geri çevirmiyordu. Onları ilk kez birlikte görenler, Mevlâna'yı Hüsameddin'in öğretmeni değil, müridi sanabilirlerdi. Mesnevi üzerindeki çalışmaları ilerledikçe, ozanın da Hüsameddin'e bağlılığı arttı. Bunun kanıtı, Mesnevi'nin kendisidir Sayfalar ilerledikçe, ciltler birbirini kovaladıkça, Hüsamedin'e övgülerin düzeyi de yükselmektedir. Yine de –kendisine bu kadar bağlı olmasına karşın– ozanda ölümsüz yapıtına devam etme isteği uyandırabilmek için Hüsameddin'in beş yıl uğraşması gerekmiştir. Hicri takvimle 662 yılı Recep ayının 15. günü, bugünkü takvimle ise 1264 yılında Celâleddin, Mesnevi'nin ikinci cildinin hüzün dolu dizelerini dikte etmeye başladı. Bir süre gecikti Mesnevi. Kanın süt olması için zaman gerek Zaman gerek, bahtının sana verdiği yeni çocuğun doğması için Hak ziyası Hüsameddin göğün yücesinden dizgin çevirdi de Akord edildi Mesnevi çengi, çalınmaya başlandı. Mesnevi dünya edebiyatında eşi benzeri olmayan bir yapıttır. Bu, her şeyden önce bir ozanın yazdığı değil, söylediği bir yapıttır. Şiir, açıkça ve yüksek sesle okunmak içindir. Yirminci yüzyıl ozanlarına mal edilen bu yeniliği, Celâleddin on üçüncü yüzyılda uygulamıştı. Mesnevi, büyük bir söz ustasınca yaratılmıştır. Ama söz konusunda en ufak bir şekilde zorlandığı görülmez kitabında... Şiir formunun büyük ustasıdır Celâleddin, ama şiirini yaratmak için hiç zorlanmaz. Önceden tasarlanmış bir planı da yoktur Mesnevi'nin. Hiçbir düzene, kurala, yasaya uymaz. Tek yasası özgürlüktür. Özgür düşünce, özgür ruh, özgür anlatım, özgür çağrışımlar... Altı cilt, yirmi beş bin altı yüz on sekiz beyit, on beş yılda yaratılmışlardır. Ama biçim olarak, dünyaya bakış olarak bunların tümü, tek bir kitaptır. Çağrışım gücü sınırsızdır Celâleddin'in. Ve bir olgunun özünü gösterebilmek için bağdaştırılmaz oldukları sanılan şeyleri bağdaştırır, bir arada olamazlar diye bilinen şeyleri, bir arada gösterir. Çağrışım, Mesnevi'nin motorudur bu motorun yakıtı ise Celâleddin'in diyalektiğidir. Ozan yüksek sesle düşünür. Bir düşünce bir başkasını çağrıştırır, bu bir başkası da bir başkasını. Düşüncesini pekiştirmek için araya bir halk hikâyesi sıkıştırır. Bu hikâyedeki tiplerden (insan da olabilir bunlar, hayvan da) biri, kendisine eski İran ya da Yunan mitolojisinden bir söylenceyi anımsatır derken bu söylenceyi, kendi başından geçen, bazen gülünç, bazen hüzünlü bir olaya bağlar sonra buradan yine ilk hikâyeye döner ama hikâyeyi tamamlamadan araya felsefi bir ilke, bir atalar sözü ya da Kur'an'dan bir sure sokar, bu arada öğrencilerinin sorularını yanıtlar, sonra, kaçıncı defaysa artık, yeniden ilk hikâyeye döner, sözün kubbesini diker Düşüncesini olanca tamlığıyla açıklamıştır artık. Ve böylece, şiirli bir anlatım, tıpkı hayatın kendisi gibi özgürce akar gider. Hep aynı vezinde ve öykü anlatma biçeminde olduğu için bazen monotonlaşır Tıpkı çok uzun bir süre, aynı hızda yağan yağmur gibi... Ama sonra birden coştuğu, köpürdüğü görülür. Kimi kez neşelidir, kimi kez hüzünlü. Ağza alınmaz sözlere bile rastlanır yer yer. Ne üzerinedir peki bu kitap. Dünyanın birliği, insanın birliği üzerine ama aynı zamanda da dünyanın ve insanın sonsuz çeşitlilikleri üzerine. İnsanın yüceliği üzerine ama yanı zamanda da insanın zayıflıkları üzerine. Aşk üzerine ama aynı zamanda da nefret üzerine. Mesnevi nin ne üzerine olduğu sorusuna yanıt verebilmek için, yine Mesnevi gibi bir kitap yazmak gerekir. Bu oylumda epik yapıtları halklar genellikle yüzyıllar içinde yaratırlar. Üstelik Mesnevi'ye pek çok halkın öyküleri, masalları, söylenceleri, atasözleri, deyimleri, deyişleri girmiştir. Ama yine de bu kitap bir kişi tarafından yaratılmıştır. İnsan aklının kolayca alabileceği bir şey değildir bu. Bu kitaba ortaçağda İran Kur'an'ı denilmesinin nedeni de bu olsa gerek. Sonraları Mesnevi'ye Sufizm Ansiklopedisi ve On üçüncü Yüzyıl Folklor Ansiklopedisi diyenler de olmuştur. Bu adlandırmalar da kanımızca yanlış sayılmaz. Yine yanlış sayılamayacak başka adlandırmalar da yapılabilir Mesnevi için bilim dergisi, moral ve etik kurallar düsturu, psikoanaliz klavuzu ya da bilinç akışı elkitabı gibi... Bu kitapta her şey var. Her şey üzerine her şeyin söylendiği bir kitap, Mesnevi. Dünya gibi bir kitap birliği, sınırsız çokluğunda görünen... Ne sultanlar, padişahlar tarihidir Mesnevi, ne de Gemici Simbad'ın Serüvenleri... Tüm dünyayı kendi özünde duyma ve kendi varlığının bilincine varma arzusu içindeki insan ruhunun senfonisidir bu kitap. Bu alışılmadık kitabın yazgısı da alışılmadık oldu. Tamamlanmasından sonra pek çok kişi baştan sona ezberledi Mesnevi'yi. Mesnevi'yi ezberden bilenlere Mesnevi-han denildi. İran'da, Orta Asya'da, Hindistan'da ama en çok Anadolu'da, Celâleddin Rumi'nin şiirinin okutulduğu, yorumlandığı Dar-ül Mesnevi adı verilen özel okullar açıldı. Arapça, Türkçe ve Farsça yüzlerce cilt Mesnevi yorumu yazıldı. Bu kitabın Avrupa'da on dokuzuncu yüzyıla gelinene dek pek az tanınmasını ise, ancak ortaçağ Hıristiyan Avrupası'nın dinsel hoşgörüsüzlüğü ve dünyanın zengin bir kültüre sahip halklarının çoğunu vahşi olarak gören burjuva Avrupası'nın cehalet dolu kibriyle açıklayabiliriz. Ölümsüzlük Konya'daki iktidar her gün biraz daha zayıflıyor, güçten düşüyordu. Çeşitli yerlerde art arda ayaklanmalara tanık olunuyordu. Beyler arasındaki kavgalar, kadıların rüşvetçiliği, kesenekçilerin acımasızlığı ülkeyi tümüyle iflas ettirmişti. Köyler ıssızlaşmıştı. Yollar aç eşkıyaların egemenliğindeydi. Bir zamanlar art arda kervanların geçtiği yolları otlar bürümüştü. Bir zamanların güçlü Selçuklu devletinin sonu yaklaşıyordu. Celâleddin kimseyle görüşmüyordu. Hüsameddin'i kendine naib seçişinin üzerinden on yıl geçmiş, Mesnevi'nin altıncı ve sonuncu cildinin sonuna yaklaşmışlardı. Hep yaptıkları gibi, Hüsameddin yazdıklarını okuyor, Celâleddin de bunlardan hangilerinin nasıl düzeltilmesi gerektiğini söylüyordu. Kitabın tamamlanması için de bir tek üç şehzadenin öyküsü kalmıştı. Ama bu öykü Şems'in söyleşi kitabında da vardı. Dolayısıyla Veled de ekleyebilirdi bunu Mesnevi'ye. Hayattaki işini bitirmişti Celâleddin. Ayrılık zamanı gelip çatmıştı. Oradan oraya göç sıkıntılarıyla geçen çocukluk, öğrenim için o gurbetten bu gurbete dolaşma, azmi güçlendiren, iradeyi çelikleştiren ama bedeni yıpratan çileler nedeniyle, yetmiş yıldır kahrını çeken bedenine artık sözü geçmez olmuştu. Bir mektubunda yazıyordu Hüsameddin'e şöyle Beden dediğin binbir illetle dolu bir binek hayvanı Bir bakıyorsun hasta, bir bakıyorsun kaplan gibi hele bazen bir topal eşek ki, hiçbir zaman yüreğin buyruklarına uymaz, onunla atbaşı gitmez. Sarsak, ağır aksak, bir geri döner, bir ileri gider, ne ölür, ne iyileşir. Günlerini hep kendi içine gömülmüş olarak geçiriyordu. Bazen, bu halinden sıyrılıyor, ölüm üzerine garip şiirler söylüyordu Ey, kafesinden uçup gitmiş olanlar, gösterin bize yüzünüzü. Ey gemisi sulara gömülenler, balık gibi bir an görünün bize. Yoksa günlerin havanında inci gibi dövülüp toz mu oldunuz. Ama ne çıkar, o toz günlerin sürmesidir, sürmelenin siz de. Ey doğanlar, ölüm gelip çatınca korkmayın sakın. Ölüm ikinci doğumdur âşıklar için doğun, doğun. 273 güzünde, Konya'da pek sık görülmeyen bir soğuk oldu sürekli yağmur ve içe işleyen bir rüzgârla birlikte... Bir cuma günü evine dönerken ozan sağanak yağmura yakalandı. Sırılsıklam ıslanmış, çok üşümüş durumda döndü evine. Sabah yatağından kalkamadı. Zayıf, soluk bedeni ateşler içinde yanıyordu. Gözleri kor gibiydi. Kira Hatun hemen hekimlere haber saldı. Sadık dostları, Ekmeleddin Tabib'le Gazanferi koşup geldiler. Bir deri bir kemik kalmış ozanı muayene ettiler. Tanıları humma oldu. Çeşitli şifalı otların sularını içirdiler, merhemler hazırlayıp bütün bedenini ovdular. Birkaç gün sonra ateş düşmeye başladı. Ertesi hafta çarşamba günü, sabaha doğru bütün Konyalılar müthiş bir çatırtıyla evlerinden dışarı uğradılar Her yan zangır zangır titriyordu. Gündüz iki yer sarsıntısı daha oldu. Yoksul mahallelerinde çatıları çöken evlerde ölenler oldu. Konyalılar –Pervane'yle öbür devlet büyükleri de içlerinde– evlerinden çıkıp çadırlarda gecelemeye başladılar. Akşam, altı Ahi büyüğü, işliklerinden çıktıktan sonra sağlık durumunu Celâleddin'e uğradılar. öğrenmek için Veled kendilerini hastanın yanına götürdü. Ozan, sırtını yastıklara dayamış, yatağında yarı oturur durumdaydı. Ayakları soğuk su dolu bir leğenin içindeydi. Ellerini de zaman zaman yine soğuk su dolu bir leğençeye daldırıyor, ateşini düşürebilmek için ıslak elleriyle yüzünü, göğsünü ovuyordu. Ahilerin ozana uğramaktan tek amaçları basit bir hasta ziyareti değildi. Gökte, yerde ve yerin altında olup biten her şeyden ozanın haberdar olduğuna inanıyorlar ve birbirini izleyen yer sarsıntılarının sonucunun ne olacağını, ne yapmaları gerektiğini öğrenmek istiyorlardı. Ama hastanın durumunu görünce, kafalarındaki soruyu sormaya cesaret edememişlerdi. Celâleddin'se onların derdini anlamıştı. Eski vakayinamelerden öğrendiğine göre, Konya'da ilk iki yer sarsıntısı tehlikeli oluyordu, o da her zaman değil... Bu bakımdan, sağlık dileklerine teşekkür ettikten sonra, soluklanmak için sık sık durarak Yer sarsıntısına gelince... dedi Korkmanıza gerek yok. Garip dünyamızın karnı acıkmış. Elini tahta gibi kuru göğsüne dokundurarak sürdürdü Yakında yağlı bir lokma yer, yatışır... Ertesi sabah, gösterişli cübbesi, üç arşınlık sarığı ve yanında müridlerinin en kıdemlisiyle Şeyh Sadreddin Konevi geldi ziyaretine. Az dert açmamıştı ozanın başına bu yaşlı tilki. Sema etmeleri, şarkı söylemeleri, şiirleri konusunda aslı astarı olmayan ihbarlarda bulunmuş, ozana kara çalmaya çalışmıştı. Ve hiç kuşkusuz ozanın ölüme yaklaşmasında bütün bunların da payı vardı çünkü, bilindiği gibi, ozanları öldüren, hastalıktan çok, üzüntüdür. Ama Şeyh Sadreddin akıllıydı En azından, ne zaman duracağını ve gerileyeceğini bilecek kadar. Çetin cevizdi bu kez karşısındaki. Bunu anlamıştı. Bu yüzden de son yıllarda herkesin önünde ozana saygı göstermekle kalmıyor, onun şifa bulmaz bir hayranı olduğunu söylüyordu her yerde. İşte şimdi de geçmiş olsun demeye gelmişti ozana. Bedeni güçten düştüğü için, ruh gücünün de zayıflamış olduğunu, hele oğlu Veled'le naibi Hüsameddin'in yanında eski defterleri açmayacağını umuyor, ozanla bu son görüşmesinden sonra kendini onun tek gerçek yorumcusu ve halifesi gibi göstermeyi tasarlıyordu. Öyle ya, ölülerin bir şeye itiraz ettikleri görülmüş müdür. Şeyh başıyla bir işaret yaptı. Mürid hemen yerden bir selamla hastanın yatağının önüne biri kızılcık, biri nar şerbeti dolu iki testi bıraktı. Hummaya iyi geldiğine inanılırdı kızılcık ve nar şerbetinin. Sonra kendisi de yerden bir selam verdi ve Cenabı Hak'tan Sultanımıza vermesini diliyoruz, dedi. acil şifalar Ozanın ruh gücünün de beden gücüyle birlikte azalmış olacağı hesabında yanılmıştı şeyh. Yatağında biraz daha doğrulan Celâleddin, sesinde en ufak bir alay titreşimi olmaksızın, coşkuyla Şifa sizin olsun, saygıdeğer Şeyh, dedi. Sevenle sevgili arasında, zardan bir gömlek kaldı. Sizi bilemem, ama ben sevenlerin kucaklaşmasının çırıl çıplak olmasını yeğlerim. Başını hafifçe döndürüp yatağın başucunda oturmakta olan Hüsameddin'e baktı. Bırak gömlek kıldan da ipekten de ince olsun. Aşk kucaklaşması anadan doğma tatlı olur. Ruhumdan bedenimin gömleğini çıkarıp attım Çırıl çıplak son aşamaya yakalaşıyorum. Soluklanmak için durdu. Sessizlikte Hüsameddin'in kamış kaleminin gıcırtısı duyuluyordu. Yıllar süren ortak çalışmalarından alışkın olduğu bu gıcırtı, sanki yedek bir soluk olmuş, canlandırmıştı ozanı. Başı önüne eğik duran Şeyh Sadreddin'i de, donup kalmış gibi kımıldamaksızın kendisine bakan Hüsameddin'i de görmüyor gibiydi. Bakışları uzaklarda, belirsiz bir noktaya takılmıştı. Kendi sesini dinleyerek sürdürdü Sen ne bilirsin, içimde nasıl bir padişahla birlikteyim ben. Bakma altın sarılığına benzimin, ayağım demirdendir benim. Bir bakarsın güneşim, bir bakarsın inciyle dolu bir denizim. İçinde bütün gökyüzü vardır, dışında bütün yeryüzü gönlümün Şu dünya denen küpün içinde balarısı gibi uçmadayım Vızıltımı feryad olarak alma balla dolu bir yurdum var benim Hepsi benim buyruğumda devler, cinler, insanlar Bilmiyor musun, Süleymanım ben yüzüğümde mühür var. Neden solup döküleyim ki, her parçam açılmış benim. Eşek kiracısına kul olur muyum hiç eyerlenmiş burak'ım var benim. Sustum bu sözleri anlayabilecek bir akıl yok sende belli Anlayışım keskindir diye boşa kulak sallama, aldatamazsın beni. Sadredin, başı önünde ayrıldı Celâleddin'in evinden. Ne cariye, ne köle, ne kapatma vardı bu evde. Kendi hankahındaki gibi hizmetkârlar, hadımağaları, perdeçavuşları da yoktu. Ama kırık dökük bir iki eşyayla pek çok yoksulca döşenmiş bu evin sahibinde öyle bir güç vardı ki, işte, yanına padişahlar gibi kibirle giren devletin en büyük ilahiyatçısı, güneşi görünce eriyen bir buz boncuğu gibi, yok olarak, hiçlenerek çıkmıştı. Hiçlendiğini rastladığı herkesin fark etmesinden korkan Şeyh Sadreddin, bakışlarını uzaklarda belirsiz bir noktaya dikip, Tanrı kayrasına ermişçesine vakur, azametli adımlarla yürümeye başladı. Öte yandan ozana da pahalıya mal olmuştu şeyhle bu söyleşisi. Bütün gün, tek bir sözcük bile ağızlayacak güç bulamadı kendinde, yatağında kımıltısız yattı. 16 Aralık 1273 günü ılık, güneşli bir gündü. Ozan, daha iyi hissediyordu kendini. Bütün gün ziyaretçileriyle söyleşti, şiirler söyledi. Hüsameddin, ağzından çıkanları olduğu gibi yazıyordu. Veled ve ikinci evliliğinden olan oğlu Alim Çelebi ozanın başucundan hiç ayrılmıyorlardı. Veled kaç gecedir gözlerini kırpmadığı için, gözleri yuvalarına çökmüş, yanaklarındaki allıktan iz kalmamıştı. Sabaha doğru ozan oğluna seslendi. Yuvalarına çökmüş gözlerine hüzünle baktıktan sonra İyiyim ben... dedi. Hadi git biraz dinlen. Veled, döndü, gözyaşlarını zor tutarak çıkıp gitti. Celâleddin oğlunu bakışlarıyla izlerken, dudaklarından dizeler dökülmeye başladı Hadi git yat, bırak geceleri dönenip duran şu yanmış dertliyi Sabahlara dek yapayalnız sevda dalgaları arasında bocalayan dertliyi İster git, cefa et bize, ister gel, bizi bağışla Kaç bizden, selamet yolunda yürü, kaç ki sen de belaya uğrama. Sürünmedeyiz biz gözyaşları dökerek gam bucağında Yüz yerde yüz değirmen kur akan gözyaşlarımızın yolunda. Güçlü biri var, yüreği mermerden o bizi alıp götürmede Öyle biri ki dilediğini öldürür de kimse kan hesabı soramaz ona. Ey yüzü sararmış âşık. Bana senin bağlılığın gerekli değil. Yalnız hakikate bağlan sen, yüzü güzel olan tek Hakikattir. Dün gece bir pir gördüm düşümde, aşk köyündeydi Eliyle, Yanımıza gel. diye bana işaret etti. Öğretmeninin titrek bir sesle söylediği bu dizeleri, Hüsameddin bu kez mürekkeple değil, gözyaşları ve gönül kanıyla geçiriyor olmalıydı kâğıda. Dünyaya hayran ozanın, büyük aşkının son itirafıydı bu sözler. Gözyaşları boşa dökülmemişti hakikat değirmeninin taşını bu gözyaşları çevirecekti. Büyük ozan bu son şiirinde, oğlu Veled'in, kendisinin anısına sadık bir halife değil, hakikate sadık bir başkaldırıcı olması umudunu da dile getiriyordu. Pazar, kahredici bir suskunluk içinde geçti. Celâleddin iyice kötüleşmişti. Haber, önce zanaatkâr işliklerinin yer aldığı çarşıya ulaştı, ordan derviş hanaklarına, medreselere, mescitlere, kentlilerin evlerine, beylerin konaklarına, yoksul mahallelerine, çevre köylere ulaştı. Konya, sanki az sonra inecek bir darbe karşısında sinmiş gibiydi. Güneşin kıpkırmızı tekerleği batıda Tekkeli dağlarının ardına çekilirken, kentin sokaklarını da feryatlar kapladı. Bilginler Sultanı'nın oğlu, Gevher ve Kira hatunların kocası, Veled ve Alim Çelebi'nin babası, Şemseddin Tebrizi'nin dostu, kuyumcu ustası Selâhaddin'in, Hüsameddin Çelebi'nin, Alaeddin Siryanus'un ve daha nicelerinin öğretmeni, Konya medresesinin başı, büyük sufi Mevlâna Muhammed Celâleddin artık yoktu. Ama Mesnevi'nin ve Divanı Kebir'in yazarı Celâleddin Rumi sonsuza dek insanlıkla birlikte kalacak, insanlık var oldukça yaşamaya devam edecek, daha doğmamış kuşaklarla birlikte yeniden, yeniden doğacaktı. O, bu gerçeği de biliyordu Ben o padişah değilim ki, tahtan ineyim de tabuta gireyim. Alnımda ölümsüzlüğün damgası var. Bu bakımdan, vasiyet etmişti Kimse ağlayıp sızlamasın öldüğüm gün Hele ayrılıktan hiç söz edilmesin. Buluşma günüdür ölüm, ayrılık değil Güneşle aya batmaktan ne ziyan gelir. Yere hangi tohum ekildi de bitmedi. İnsan tohumuna gelince başka olacak değil ki. Bütün gece oğulları, dostları, öğrencileri, başucunda bekleyip son görevlerini yaptılar. Şafakla birlikte Konya'nın her yanında tellalların sesleri duyuldu Selâ... Selâ... Selâ... O geceyi Konya'da nice insan, kimi evde, kimi tekkede, kimi kervansarayda, kimi de medresede, kendilerini büyük ozanla son vedalaşmaya çağıracak acı işareti bekleyerek uykusuz geçirdi. İşaret alınır alınmaz, kadınlar, çocuklar, zanaatkârlar, Ahiler, fütüvvet erleri, bilginler, rintler, bey konaklarının hizmetkârları, çevre köylerden gelen köylüler, bütün halk yollara döküldü ve ozanın yıllarca üzerinde taşıdığı feracesine sarılı tabutunun ucundan tutabilmek için birbirini çiğnercesine dalgalanmaya başladı. Görenek uyarınca tabutun önünde sekiz öküz çekiliyordu, bunlar mezar başında kurban edilecekti. Cenaze alayı, sultan sarayının bulunduğu Alaeddin tepesini, cenazenin kalkacağı camiye bağlayan ana caddeye çıktığında, kalabalık inanılmaz boyutlara ulaştı. Türkler, Horasanlılar, Rumlar, Ermeniler, Müslümanlar, Hıristiyanlar, Yahudiler... Herkes gelmişti, herkes ozanla kendi meşrebince vedalaşmak istiyordu. Hafızlar Kur'an, hahamlar Tevrat okuyor, Hıristiyan din adamları kendi ayinlerini yapıp Zebur'dan ezgiler söylüyorlardı. Nefirler, neyler, rebablar çalınıyor, mazharlar dövüyor, aşk şiirleri okunuyordu. Kimi feryat figan ağlıyor, kimi baş açık, yalınayak sema ediyordu. Sonunda kalabalığın baskısından yürüyemez oldu cenaze alayı. Bunun üzerine Pervane'nin bir işaretiyle muhafızlar kılıçlarını sıyırıp kalabalığı dağıtmaya giriştiler. Bu, ozanın ölümünden sonra onu halktan ayırmanın ilk girişimiydi. Ulema, fakihler ve ozanın dostlarının taşıdıkları tabut kalabalığın baskısından yere düşüp parçalanmasaydı, halka kılıç çeken muhafızların başına neler gelirdi kim bilir. Ama parçalanmış tabutun içinden bembeyaz kefeniyle ozanın ölüsü görününce halk donmuş gibi kımıltısız kalakaldı. Dostları ozanı yerden kaldırdılar, kaskatı sessizlikte, okunan dualara tabutu onaranların keser sesleri karıştı. Bu sırada, başlarındaki kocaman kavuklara uzun sarıklar sarılmış bir avuç ulema arasından yaşlı bir adam fırladı ve çevik bir yürüyüşle Sultan Kapısına çıkan yokuşun başında duran Muineddin Pervane'nin yanına gitti. Bir zamanlar ozanı sınavdan geçirmeye kalkan ulemanın buyruk kulluğunu yapan adamdan başkası değildi bu. Pervane'nin yanına varınca, yağlı sakalı yere değene dek eğilip üç kez selam verdikten sonra, soluk soluğa Ey emirler padişahı. dedi. Din ulularının sana bir sorusu var Şeyhlerine cenaze töreni düzenleyen Müslümanların arasında Hıristiyanların, Yahudilerin ne işi var. Bir İslam padişahının cenaze törenine ne hakla katılıyor bu gavurlar. Cenabı Allah'ın sevgili kulu Mevlâna Muhammed Celâleddin'e son görevimizi dinimizce ve töremizce yerine getirmemiz için, emir buyurun, defolsun bu adamlar. Pervane, başını öne eğerek Haklısın, fakih. dedi. Sonra Yahudi ve Hıristiyanların din önderlerini yanına çağırıp, dindaşlarını alıp buradan gitmelerini söyledi. Ey, gönlü yüce hünkârım. dedi Peder Stefani Güneş nasıl ışığıyla tüm dünyayı aydınlatırsa, Mevlâna da hakikat ışığıyla tüm insanlığı ışıttı. Güneş herkesindir. ‘Yetmiş iki milletin sırrını benden öğrenin.' diyen o değil miydi. Biz dindaşlarımıza çekilip gitmelerini söylesek bile, onlar bizi dinlemezler... Yahudilerin önderi Hayaffa da gözyaşlarını yeniyle silerek Mevlâna ekmekti, dedi. Ekmekten kaçan aç görülmüş müdür. Muineddin Pervane'ye kollarını çaresizce iki yana açmak düştü. Başka ne gelirdi ki elinden. Hiçbir güç bu kalabalıkta gavuru Müslümandan ayıramazdı. Zaten Celâleddin için onların hepsi bir değil miydi. Gel, ne olursan ol, gel. İster tanrıtanımaz ol, ister ateşetapar. İster bin kez tövbeni bozmuş ol. Bizim dergâhımız umutsuzluk dergâhı değildir. Gel, ne olursan ol, gel. Tabut yeniden omuzlara alındı. Yeniden şiirler, dualar, şarkılar, hıçkırıklar, feryatlar duyuldu. Ve yeniden kalabalığın baskısıyla cenaze alayı durdu. Kılıçlar, sopalar yeniden sıyrıldı. Tabut yeniden başlar üstünden yere düştü. Şimdi tabut içinde geçtiği yolu, yaşarken yirmi dakikada aşardı Celâleddin. Tam dört kez tabutu yere düştü. Tam dört kez muhafızlar halka karşı kılıç üşürdüler. Ve tam dört kez dülgerler – ozanın has dostları– onun son bineğini onarmak zorunda kaldılar. Sabah erken yola çıkan cenaze alayı ancak gün batarken camiye ulaşabildi. Tabut musallaya konunca, Şeyh Sadreddin öne çıktı, yeninden tespihini çıkardı, çekmeye başladı. Namazı o kıldıracaktı. Celâleddin'in vasiyeti böyleydi. Muarrif Şeyhlerin padişahı, Sadreddin'i çağırdı. buyurun. diyerek, Sadreddin cemaatin önüne geçmek için ilerleyince, öldüğü an ozanın başucunda bulunan ve gözlerini kapatan Ekmeleddin Tabib dayanamadı Edebe riayet et, muarrif. dedi. Şeyhlerin padişahı yalnız Mevlâna'dır. Sadreddin, elinde tespihi, kalakaldı. Başı uğulduyordu. Bir iki adım atıp tabutun önüne geçti. Tam tekbir getirecekken, kendinden geçip yere yığıldı. Bunun üzerine Kadı Sıraceddin önce çıkıp namazı kıldırdı. Ve sonunda bu korkunç gün bitti. Belhli Bilginler Sultanı'yla Konyalı kuyumcu Selâhaddin'in mezarlarının önünde taze topraktan bir tümsek daha yükseldi. Öküzler kesildi, etleri yoksullara üleştirildi. Kalabalık ağır ağır dağıldı. Mezardan, batan güneşin kızıllığı içindeki kente son dönen Hüsameddin oldu. Dostu, öğretmeni Mevlâna Celâleddin toprakta değil, onun gönlündeydi. Akşamın alacakaranlığına gömülmüş evlerine doğru dağılan bütün şu insanların gönlündeydi. Ozan burada da gerçeği söylemişti. Ölümümüzden sonra mezarımızı yerde arama Âriflerin gönüllerindedir mezarımız bizim. O günden bu yana yedi yüzyıldan fazla zaman geçti. Ve işte biz Konya'da, Alaeddin tepesinin üzerindeyiz. Kenti çevreleyen kale duvarlarının izi bile yok ortada. Rüzgâr ağaçların yapraklarını hafiften hışırdatıyor. Müslüman dünyasının güçlü hükümdarının sarayının bir zamanlar bu tepe üzerinde bulunduğunu yalnızca yarı yıkık bir kuleden anlayabiliyoruz. Kentin ana caddesinin sonundaki caminin minareleri buradan çok iyi görünüyor. Caminin kubbesi, Konya'nın kış göğünün renginde. Celâleddin Rumi yedi yüz küsur yıl önce bu yoldan gitti son yolculuğuna. Kubbe-i Hazra'nın yeşil kubbesi de, gömülmesinden iki yüz elli yıl sonra dikildi mezarının üzerine. Yeşil Türbe bugün bir müze. Ozana ait pamuklu hırka, üç sikke, el yazması şiirleri, çağdaşlarının el yazması kitapları burada korunuyor. Baston topuzundan, üzeri besmeleli kayık biçimli şapkasına dek, Şemsi Tebrizi'den geriye kalanlar da bu müzede bugün. Geniş iç avluda sürekli bir su şırıltısı var. Sabahtan akşama dek, hiç bitmeyen bir akın halinde insanlar geliyor buraya. Çarşaflı köylü kadınlar kara gözlüklü, mini etekli, boyunlarında fotoğraf makineleri asılı Avrupalı turistler... Ankara'dan, İstanbul'dan, Afganistan'dan Hindistan'dan insanlar... Esnaflar, zanaatkârlar, öğrenciler... Müzenin girişinde ayakkabılar çıkarılıyor. Teypten, hafifçe, ozanın en sevdiği çalgılar olan rebab ve neyle çalınmış müzik yayını yapılıyor. Camlı dolaplarda, beyaz giysileri içindeki âşıklar donup kalmışlar. Hemen yanımızda birisi, ozanın duvarda asılı bir sözünü okuyor fısıltıyla Ya göründüğün gibi ol, ya olduğun gibi görün. Ne sultanlar, ne vezirler kaldı dünyamızda. Hele onların yayınladıkları fermanları, emirleri bugün birkaç uzman kişi dışında kimseler hatırlamıyor. Selçuklu sultanlarının adlarını bile doğru dürüst sayabilecek olanlar sınırlıdır. Yedi yüz küsur yıl geçti ama insanlar durmadan Celâleddin'e koşuyorlar. Günde, yaklaşık on altı bin kişi. Niçin. Caddeye çıkıyoruz. Şu anda bize aklın alamayacağı kadar uzak görünen o gün gibi tıpkı, güneş Konya ufkunda ateşten bir top halinde. Üzerimizden geçen tepkili bir uçak, ardında göğü boydan boya çizen bembeyaz bir şerit bırakıyor. Yedi yüz küsur yıl geçti. Ama bize öyle geliyor ki, insanoğlunun Ay'da yürümesi Celâleddin Rumi'yi hiç şaşırtmazdı. Aklının ve ruhunun gücüne egemen olan insanın, evrene boyun eğdireceğine inanan biriydi o. Araç değil, amaç ilgilendiriyordu onu. Ve amaç Mükemmel İnsan'dı. [1] Radi Fiş'in elinizdeki kitabının ilk yayın tarihi 1972'dir –ç.n. [3] Farsça, Arapça ve Rumca üzüm . [4] Farsça, Arapça ve Rumca üzüm . [5] Farsça, Arapça ve Rumca üzüm . [6] Miladi takvimle 1256. [7] Gnosioloji Gizemsel-sezgisel bilginin bilimi... Bu tür bilginin bilinebileceğini öne süren filozoflar için kullanılan gnostikm sözcüğü de, Yunanca kökeni doğaüstü bilgi ya da bir tür dinsel bilgi anlamına gelen bu sözcükten türetilmiştir -ç.n. [8] E. Bertels İzbranniye Trudi Sufizm i sufiskaya Literatura. Moskova. İslâm Tarihi 3-4 Peygamberler Peygamberi Hazreti Tic. A.Ş. 'ye aittir. Eserde yer alan metin ve resimlerin Işık Yayıncılık. Tic. A.Ş. 'nin önceden yazılı izni olmaksızın, elektronik, mekanik, fotokopi ya da herhangi bir kayıt sistemi ile çoğaltılması, yayımlanması ve depolanması yasaktır. Soğuksu Cad. Kuba'da Sa'd B. Hayseme'nin Evinin Sohbet Evi Olarak Kullanışı Peygamberimiz Aleyhisselâm, Kuba'da bulunduğu sırada, Külsûm b. Hidm'in evinden çıktıkça Sa'd b. Hayseme'nin evine gider, orada Müslümanlarla oturur, konuşurdu. Sa'd b. Hayseme bekârdı. Muhacir Müslümanların bekârları, onun evinde kalırlardı. Bunun için, Sa'd b. Hayseme'nin evine Bekârlar Evi denirdi.1 Es'ad b. Zürâre'nin Korunuşu Peygamberimiz Aleyhisselâm Kuba'ya geldiği zaman, Evs ile Hazrec kabileleri arasında düşmanlık vardı. Hazrecîler Evsîlerin evine, Evsîler de Hazrecîlerin evine girmekten korkarlardı. Peygamberimiz Aleyhisselâm Es'ad b. Zürâre nerededir. diye sordu. Sa'd b. Hayseme ile Mübeşşir b. Abdulmünzir ve Rifâa b. Abdulmünzir Yâ Rasûlallah. O, Buas günü bizden bir zâtı öldürmüştü. dediler. Çarşamba günü gece olunca, Es'ad b. Zürâre, başını örtmüş ve sarmış olduğu halde, akşamla yatsı arasında Peygamberimiz Aleyhisselâmın yanına geldi. Peygamberimiz Aleyhisselâm, onu görünce Ey Ebu Ümâme. Evinden, şuracığa hemen nasıl gelebildin.. Seninle şu kavim arasında geçmiş ne var. buyurdu. Ebu Ümâme Seni hak din ve kitabla gönderen Allah'a yemin ederim ki, bir şey yok dedi. O gece, Peygamberimiz Aleyhisselâmın yanında kaldı. Ertesi günü, sabaha çıkınca, Peygamberimiz Aleyhisselâm Sa'd b. Hayseme ile Rifâa b. Abdulmünzir ve Mübeşşir b. Abdulmünzir'e, Es'ad b. Zürâre hakkında Onu himayenize alınız, koruyunuz. buyurdu. Yâ Rasûlallah. Onu sen himayene al. Senin himayendeki, bizim himayemizde demektir. dediler. Peygamberimiz Aleyhisselâm Bazınız onu himaye ediyordur buyurdu. Bunun üzerine, Sa'd b. Hayseme O, benim himayemdedir dedikten sonra, Es'ad b. Zürâre'nin evine gitti. Birbirlerinin koruyucusu ve yardımcısı olduklarını anlatmak için, onunla elele tutuşup, Amr b. Avf oğullarının mahallelerine kadar yürüdüler. Bunun üzerine, Evsîler Yâ Rasûlallah. Hepimiz onun himayecisiyiz. dediler. Bundan sonra, Es'ad b. Zürâre, Peygamberimiz Aleyhisselâmın yanına sabah akşam gitmeye başladı.2 *** Peygamberimiz Aleyhisselâm Kuba'da, Amr b. Avf oğulları nezdinde bulunduğu sırada, cenazelerde bulunur, hastaları ziyaret eder, davetlere giderdi.3 *** Kuba'da İlk Mescidlerin Yapılışı ve İlk Cuma Namazının Kılınışı Başta Ebu Seleme b. Abdulesed olmak üzere, Medine'ye hicret edenler, Kuba'ya indikleri zaman, orada içinde namaz kılacakları bir mescid yapmışlardı. Peygamberimiz Aleyhisselâm da, Kuba'ya geldiği zaman, bu mescidde namaz kılmıştır. Peygamberimiz Aleyhisselâm gelinceye kadar, Ebu Huzeyfe'nin azadlısı Sâlim, içlerinde Hz. Ömer de bulunduğu halde, bu mescidde bütün Muhacirlere imam olup namazlarını kıldırmıştı.4 Ammar b. Yâsir'in de Resûlullah için, istediği zaman gölgesinde yatıp dinleneceği, gölgeleneceği ve içinde namaz kılacağı bir yer yapsak olmaz mı. dediği ve taş toplayarak Kuba'da bir mescid yaptığı rivayet edilir.5 *** Peygamberimiz Aleyhisselâm Kuba'da daha önce hiç görmediği bir şeyi,6 Ensarın mallarını,7 hurma bahçelerini8 sakladıklarını ve esirgediklerini görünce 9 Keşke bayramınız [Cuma gününüz] gelseydi. Durup, söyleyeceklerimi dinlerdiniz.10 Sizinle konuşurdum. 11 buyurdu. Ensar Olur yâ Rasûlallah. Babalarımız, analarımız sana feda olsun. dediler. Cuma günü gelince, Peygamberimiz Aleyhisselâm, onlara Cuma namazını kıldırdı.12 Ensar, gözlerini minbere diktiler. Peygamberimiz Aleyhisselâm, irad buyurduğu hutbesinde Allah'a hamd ü senâda bulunduktan sonra,13 onlara Ey Ensar cemaatı. diyerek hitap etti.14 Ensar Lebbeyk=Buyur, emrine amadeyiz yâ Rasûlallah. dediler.15 Peygamberimiz Aleyhisselâm Sizler, Allah'a ibadet etmediğiniz Cahiliye devrinizde bile,16 en ağır yükleri taşır, 17 yetimlere bakar, 18 mallarınızı19 meşru olan yerlere harcar,20 yolda beride kalanlara iyilik ve yardım eder dururdunuz. Yüce Allah size İslâmiyetle ve gönderdiği peygamberi ile ihsanda bulununca,21 size İslâmiyeti getirip nasip edince,22 mallarınızı,23 hurma vs. türlü bahçelerinizi duvarlarla çevirip muhtaçların, açların onlardan yemelerini engelliyor,24 esirgiyor ve saklıyorsunuz.. Halbuki, onlardan Âdemoğulları yer, size ecir ve sevap yazılır. Kurtlar kuşlar yer, size ecir ve sevap yazılır. buyurdu.25 Bunun üzerine, Ensardan hemen gidip de bahçelerinin duvarlarından yıkarak 26 birer veya ikişer gedik açmayan,27 birçok kapılar bırakmayan 28 kimse kalmadı.29 İslâm'da İlk Olarak Kılınan Cuma Namazları Peygamberimiz Aleyhisselâmın Mekke'de Müslümanları Kâbe mescidinde biraraya toplayıp Cuma namazı mümkün olmamıştı.30 kılması, kıldırması Mus'ab b. Umeyr, Medine'ye gönderildiği zaman, Cuma namazı kılmak için Peygamberimiz Aleyhisselâmdan izin istemiş Peygamberimiz Aleyhisselâm da, ona gönderdiği yazıda, Cuma günü zeval vakti çıktıktan sonra cemaatle kılacakları iki rekat namazla Allah'a yakınlaşmaya çalışmalarını ve bu vesile ile Müslümanlara hitapta bulunmasını emir buyurmuştu. Bunun üzerine Mus'ab b. Umeyr Kuba'da Sa'd b. Hayseme'nin evinde on iki kişi toplayarak bir koyun kesilip yenilmiş ve İslâm tarihinde Cuma namazı için Müslümanları ilk toplayan kişi o olmuştur. 31 Es'ad b. Zürâre de Medine'de, Nakîu'l-Hadımât'ta (Beyâza oğullarının kara taşlığı) kırk kişi toplayıp Cuma namazı kılmışlardı.32 Peygamberimiz Aleyhisselâm da, Kuba'da kaldığı evde, ilk defa olarak iki rekat namazı kıldırmış ve hutbe irad buyurmuştu.33 Medine'nin içine girerken, Sâlim b. Avf oğullarının oturdukları Rânuna vadisindeki mescidde de, ilk defa olarak Cuma namazı kılmış ve hutbe irad buyurmuştur.34 Cuma Gününün Fazileti ve Cuma Namazına Ait Bazı Bilgiler Peygamberimiz Aleyhisselâm Üzerine güneş doğan günlerin en hayırlısı Cuma günüdür. Âdem (aleyhisselâm) o gün yaratıldı ve o gün Cennete konuldu. O, yine o gün Cennetten çıkarıldı.35 Kıyamet de, Cuma'dan başka bir günde kopmayacaktır.36 İnsanlardan ve cinlerden başka hiçbir yaratık yoktur ki, Cuma günü, tanyeri ağardıktan güneş doğuncaya kadar ‘Kıyamet belki bugün kopar.' korkusuyla kulak kabartmasın. Bir de, o günün içinde öyle bir saat vardır ki, Müslüman bir kul namaz kılar ve Allah'tan bir dilekte bulunurken o saate rastlarsa, Allah istediğini ona muhakkak verir. 37 Bizler, (Ehl-i Kitaba nazaran) en sonra gelmiş bulunduğumuz halde, Kıyamet gününde faziletçe en başa geçecek olanlarız. Çünkü, bizden önce onlara, daha sonra bizlere Kitab verildi de Allah'ın onlara farz kıldığı gün bu Cuma günü iken, onlar ihtilaf çıkarıp başka günlere saygı gösterdiler. Fakat, o günü ibadet günü edinmek hususunda, Allah bize hidayet verdi. Artık, bu yolda o halk bizden geri kalmış oldular. Yahudilerin ibadet günü yarın [Cumartesi günü], Nasranîlerinki de öbür gün [Pazar günü]'dür. 38 Cuma günü, Allah katında, günlerin en ulusudur. buyurmuşlardır.39 *** 1. Cuma günü, ezan okununca, alışverişlerin bırakılarak namaz kılmak üzere camiye gidilmesi farzdır, Allah'ın kesin emridir.40 2. Cuma namazı köleler, kadınlar, çocuklar, hastalar,41 misafirler42 dışında, her Müslümana farzdır.43 3. Cuma namazı, farz olarak iki rekattır44 ve öğle namazı vakti girer girmez, öğle namazı yerine kılınır.45 4. Cuma günü, Cuma namazı için gusledilir.46 5. Cuma namazına gidileceği zaman -varsagüzel elbise giyinilir, dişler misvaklanır, güzel kokular sürünülür.47 6. Cuma günü, Peygamberimiz Aleyhisselâma çokça salât ve selam getirilir.48 7. Cuma namazına erkence gitmek çok sevaplıdır Namaza en erken gelen bir deve, ondan sonra gelen bir sığır, ondan sonra gelen bir koç.. kurban etmiş gibi sevaba nail olur.49 8. İmam minbere çıktıktan sonra camiye gelen, sadece namaz sevabını almak için gelmiş olur.50 9. Cuma günü, camide imam minbere çıkmadan önce, dört rekat sünnet kılınır.51 10. İmam minbere çıkıp oturunca, cami içinde Cuma ezanı okunur. Cami dışında okunan ezan, Medine halkına namaz vaktini bildirmek için ihdas edilmiştir.52 11. İmam, cemaata karşı, ayakta iki hutbe okur ve hutbenin arasını hafif bir oturuşla ayırır.53 12. Hutbede Allah'a hamd u sena ve şehadette ve Peygamberimiz Aleyhisselâma şehadet ve salavatta bulunulduktan sonra,54 Kur'ân-ı Kerîm'den bazı âyetler okunur, cemaata va'z u nasihatlerde bulunulur.55 13. Hutbe okunurken susulup dinlenir. O sırada, konuşana Sus. bile denmez.56 14. Hutbeden sonra, kamet getirilip, cemaatla iki rekat Cuma namazı kılınır.57 15. Bundan sonra, imam ve cemaat, kendi kendilerine dört rekat, sonra da iki rekat sünnet kılarlar. Önce iki, sonra dört de kılınabilir.58 16. Cuma namazının herhangi bir sebeple kabul olunmamış bulunması ihtimali gözönünde tutularak, öteden beri, Zuhr-u ahîr (en son öğle namazı) niyetiyle dört rekat bir namaz daha kılınagelmiş ve bunda bir sakınca görülmemiştir. 17. Meşru bir mazeret veya hastalık yokken, üç Cuma namazını kılmayan kimsenin kalbinin Yüce Allah tarafından mühürleneceği bildirilmiştir.59 18. Böylelerinin, kılmadıkları Cuma namazlarının her birisi için, fakirlere birer altın, bulamazlarsa yarımşar altın keffaret vermeleri gerekir.60 Peygamberimiz Aleyhisselâmın Kuba'da Kalış Süresi ve Kuba Mescidinin Yapılışı Peygamberimiz Aleyhisselâm Kuba'da ondört gece kaldı.61 Külsûm b. Hidm'den, mirbed'ini (hurma serme ve kurutma yerini) alıp Kuba Mescidini yaptı ve içinde namaz kıldı, kıldırdı.62 Ensar kadınlarından Şemus binti Numan'ın bizzat görüp anlattığına göre Kuba Mescidi yapılırken, Peygamberimiz Aleyhisselâm güçlükle kaldırabildiği ağır bir taşı veya kaya parçasını alır, 63 Kureyşlilerden veya Ensardan 64 gelip,65 Babam, anam sana feda olsun 66 yâ Rasûlallah. Onu bana ver. Senin yerine ben yeteyim, taşıyayım diyenlere Hayır. Sen de git, bunun gibisini al, taşı. buyururdu. Peygamberimiz Aleyhisselâm, mescid yapılıncaya kadar, böylece çalışmaktan geri durmamıştır.67 Kuba Mescidinin Fazileti Kuba Mescidinin fazileti ve orayı ziyaretin gerekliliği hakkında birçok hadis-i şerifler ve haberler vardır. Kuba Mescidinde namaz kılmanın umre yapmak gibi sevaplı olduğu ve kılınacak namazın bir umre sevabı kazandıracağı, Peygamberimiz Aleyhisselâm tarafından haber verilmiştir. Peygamberimiz Aleyhisselâm her Cumartesi günü yaya veya binitli olarak gidip Kuba mescidini ziyaret ederdi. Pazartesi günü gittiği de olurdu. Hz. Ömer, Pazartesi ve Perşembe günleri Kuba Mescidini ziyareti âdet edinmiş, Eğer bu mescid etraf memleketlerden birisinde olsaydı, develere binip türlü zahmet ve meşakkatlere katlanarak onu ziyarete giderdik. demiştir.68 *** Emevî halifelerinden Ömer b. Abdulaziz (ö. 101 Hicrî) Peygamberimiz Aleyhisselâmın Mescidi yenilenirken, Kuba Mescidini de genişletti, taşla ve kireç harçla yaptırdı. Mescidin içine taştan direkler diktirdi ve onları demirle berkiştirtti, nakışlattı ve ona bir minare de yaptırdı. Mescidi sac ağacı ile tavanlattı ve ona kemerler yaptırdı. Mescidin ortasındaki meydanlığın üzerini açık bıraktırdı. Kuba Mescidi daha sonra, Hicretin 555, 671, 733, 840, 877 ve 881. yıllarında da vezirler, hükümdarlar tarafından tamir ve tecdit ettirildi.69 Hicretin 950. yılında Kanunî Sultan Süleyman, Kuba Mescidinin hem minaresini, hem tavanını yıktırıp yeniden yaptırdı. Ona hatipler, imamlar ve müezzinler tayin ettirdi. Mescidin içine ve dışına İstanbul'dan kandiller gönderdi. Hicretin 1111. yılında Sultan Mustafa tarafından Kuba Mescidinin hem duvarları, hem de minaresi yıktırılarak yeniden yaptırıldı. Kuba Mescidi Hicretin 1244. yılında Sultan Mahmud tarafından da yıktırılıp yeniden yaptırıldı. Mihrab, kubbe, tak ve kuyu üzerindeki yazılar da o zaman yazdırıldı.70 Hz. Ali'nin Kuba'ya Gelişi Peygamberimiz Aleyhisselâm Kureyş müşriklerinin -saklamak üzere- kendisine bırakmış oldukları emanetleri sahiplerine iade edinceye kadar Mekke'de kalmasını, Hz. Ali'ye emretmişti. O da, bu iş için Mekke'de üç gün üç gece oturdu.71 Mekke vadisinde dikilerek Resûlullah'ın yanında kimin bir emaneti varsa gelsin, ona emanetini teslim edeceğim. diye seslendikten ve emanetleri sahiplerine dağıttıktan sonra,72 Medine yolunu tuttu.73 Geceleri yürüdü, gündüzleri gizlendi.74 Rebiülevvel'in ortalarına doğru Kuba'ya geldi.75 Kuba'ya geldiği zaman, ayaklarının altı kabarmış, şişmiş, yarılmıştı kanıyordu. Peygamberimiz Aleyhisselâm Hz. Ali'nin geldiğini işitince Ali'yi bana çağırınız. buyurdu. Yâ Rasûlallah. Yürümeye takati yok. dediler. Peygamberimiz Aleyhisselâm hemen kalkıp onun yanına vardı. Halini görünce rahmet ve şefkatinden ağladı, kucakladı. Ayaklarının altını eliyle sığadı, iyileşmesi için Allah'a dua etti. Böylece, Hz. Ali'nin hiçbir ıztırabı kalmadı.76 Hz. Ali'nin Halinden Şüphelendiği Bir Kadını Sorguya Çekişi Hz. Ali der ki Kuba'da gece yarısında bir adamın gelip kocasız Müslüman bir kadının kapısını çaldığını, dışarı çıktığı zaman ona bir şeyler verdiğini sezince, bu işten şüphelenerek ‘Ey Allah'ın kulu kadın. Kimdir bu adam ki, her gece gelip senin kapını çalıyor.. Sen onun yanına çıkınca o sana -ne olduğunu anlayamadığım- bir şeyler veriyor. Halbuki sen kocasız Müslüman bir kadınsın' dedim. Kadın, bana ‘O, Sehl b. Huneyf'tir. Benim kimsesiz bir kadın olduğumu bildiği için gece olunca kavmine ait putlara musallat olur, onlardan birisini kırar da, yakayım diye odununu bana getirir.' dedi. 77 Kabilelerinin Putlarını Kıranlardan Bazıları Müslüman oldukları zaman 1. Es'ad b. Zürâre, 2. Umâre b. Hazm, 3. Avf b. Afra Malik b. Neccar oğullarının putlarını kırdılar. 4. Salît b. Kays, 5. Ebu Sırma Adiyy b. Neccar oğullarının putlarını kırdılar. 6. Sa'lebe b. Ganeme, 7. Muaz b. Cebel, 8. Abdullah b. Üneys Seleme oğullarının putlarını kırdılar. 9. Ziyad b. Lebid, 10. Ferve b. Amr Beyâza oğullarının putlarını kırdılar. 11. Sa'd b. Muaz, 12. Useyd b. Hudayr Abduleşhel oğullarının putlarını kırdılar.78 Suheyb b. Sinan'ın Kuba'ya Gelişi Allah yolunda işkencelere uğratılan kimsesiz Müslümanlardan Suheyb b. Sinan, Hz. Ali'den sonra, Medine'ye hicret etmek maksadı ile Mekke'den yola çıkınca, Mekkelilerden bazıları arkasından yetiştiler ve Sen buraya fakir, hakîr olarak geldin. Yanımızda erişemeyeceğin kadar bol servete eriştin. Sonunda da kendinle birlikte servetini de alıp gitmek istiyorsun ha. Vallahi işte bu olmaz. dediler. Suheyb hemen hayvanından yere indi. Ok çantasındaki okları çıkardı ve Ey Kureyş cemaatı. İyi bilirsiniz ki ben sizin en iyi ok atanlarınızdan birisiyim. Vallahi, yanımda bulunan ok çantamdaki okların hepsini size atar, sonra da kılıcımı çalarım. Bunlardan birisi elimde bulundukça bana yaklaşamazsınız. Ancak onlar elimden çıktıktan sonra bana istediğinizi yapabilirsiniz. Size şimdi servetimin yerini gösterir, onu size bırakırsam yolumu açar, beni serbest bırakır mısınız. dedi. Müşrikler Evet. dediler. Suheyb servetini onlara bırakarak yoluna devam etti. Rebiülevvel ayının ortalarında Kuba'ya gelip Peygamberimiz Aleyhisselâma kavuştu. O sırada, Peygamberimiz Aleyhisselâmın yanında Hz. Ebu Bekir ile Hz. Ömer bulunuyordu. Önlerinde de Külsûm b. Hidm'in getirdiği, Ümmü Cirzan diye anılan hurma cinsinden, üzerinde yaş ve olgun hurmaları bulunan taze yapraklı salkım halinde hurma vardı. Suheyb b. Sinan'ın yolda gözleri ağrımış, karnı da son derecede acıkmıştı. Hemen kendini hurmalara attı. Hz. Ömer Yâ Rasûlallah. Suheyb'i görmüyor musun. Hem gözü ağrıyor, hem yaş hurma yiyor.. dedi. Peygamberimiz Aleyhisselâm Suheyb'e Hem gözün ağrıyor, hem de yaş hurma yiyorsun ha.. buyurunca, Suheyb Ben, onu gözümün ağrımayan tarafıyla yiyorum. dedi. Peygamberimiz Aleyhisselâm gülümsedi. Suheyb, Hz. Ebu Bekir'e Sen bana yoldaş olacağını vaad etmiştin. Beni bırakıp yola çıktın, değil mi. Yâ Rasûlallah. Sen beni Mekke'de bırakıp yola çıktığın zaman, Kureyş müşrikleri beni yakaladılar, hapsettiler. Ben de servetimi vererek kendimi ve ailemi satın aldım. dedi. Peygamberimiz Aleyhisselâm Suheyb kazandı. Suheyb kazandı. Ebu Yahya. Satış kârlı çıktı. Satış kârlı çıktı. buyurdu.79 Suheyb b. Sinan der ki Resûlullah Aleyhisselâm, beni görünce ‘Ebu Yahya. Satış kârlı çıktı. Ebu Yahya. Satış kârlı çıktı. Ebu Yahya. Satış kârlı çıktı.' buyurdu. ‘Yâ Rasûlallah. Senin yanına gelmekte beni kimse geçmemişti. Herhalde, bunu sana Cebrail Aleyhisselâmdan başkası haber vermemiştir.' dedim. 80 Benî Nadîr Yahudilerinin Başkanı Huyey ile Kardeşinin Peygamberimiz Aleyhisselâmı Görmek İçin Kuba'ya Gitmeleri Benî Nadîr Yahudilerinin başkanı Huyey b. Ahtab'ın kızı ve Peygamberimiz Aleyhisselâmın zevcesi Hz. Safiyye der ki Ben, babama, çocuklarının en sevgilisi idim. Amcam Ebu Yâsir de beni çok severdi. Resûlullah Medine'ye gelip Kuba'da Amr b. Avf oğullarının evine inince, babam Huyey b. Ahtab ile amcam Ebu Yâsir b. Ahtab, ertesi günü, sabahleyin erkenden Resûlullah'ı görmeye gittiler. Güneş batıncaya kadar oradan dönmediler. Kendilerinin yorgun argın, isteksiz, düşkün ve perişan bir halde yürüyerek geldiklerini görünce -her zaman yaptığım gibionları sevinç ve neşe ile karşıladım. Vallahi, hiçbiri bana iltifat etmedi. Kendilerini derin bir gam ve keder bürümüştü. Onlar konuşurlarken işittim. Ebu Yâsir, babam Huyey b. Ahtab'a ‘O, o mudur.' diye sordu. Babam ‘Evet. Vallahi odur.' dedi. Amcam ‘Onu iyice tanıdın mı. Aranan vasıflar kendisinde iyice gözüküyor mu.' diye sordu. Babam ‘Evet. Vallahi.' dedi. Bunun üzerine, amcam ‘Peki. Ona karşı kalbinde ne var.' diye sordu. Babam ‘Vallahi, sağ olduğum müddetçe düşmanlık edeceğim.' dedi. 81 ona *** Peygamberimiz Aleyhisselâm Medine'ye gelince, Ebu Yâsir gidip Peygamberimiz Aleyhisselâmın huzurunda oturup onu dinleyerek kavminin yanına döndüğü zaman Ey kavmim. Bana itaat ediniz. Hiç şüphesiz, sizin gelmesini beklediğiniz peygamber gelmiştir. Ona tâbi olunuz ve sakın muhalefet etmeyiniz demişti. Kardeşi Huyey b. Ahtab da gitmiş, oturup Peygamberimiz Aleyhisselâmı dinledikten sonra kavminin yanına dönünce, onlara Ben öyle bir adamın yanından geliyorum ki, vallahi hiçbir zaman ona düşmanlıktan geri durmayacağım. demişti. Kardeşi Ebu Yâsir Ey anamın oğlu. Şu işte beni dinle, kendini helâk etme de, sonradan, istediğin şeyde bana karşı koy. diyerek öğüt vermiş ise de, Huyey b. Ahtab Hayır. Vallahi seni dinlemeyeceğim. demiş, uymuştur.82 hiçbir zaman kavmi de ona Nihayet Huyey b. Ahtab da, kardeşi Ebu Yâsir de, Yahudilerin Araplara karşı kıskançlıkta en katısı kesilip halkın İslâmiyete girmelerini önlemek için olanca gayretlerini sarfetmekten geri durmamışlardır.83 Kuba Münafıkları ve Ebu Âmir'in Peygamberimiz Aleyhisselâmla Tartışması ve Âkıbeti Kuba'da oturan oniki münafık vardı.84 Onlar Ebu Âmir Fâsık ile gizli gizli görüşür, konuşur, Peygamberimiz Aleyhisselâm ile ashabını Medine'den çıkarmayı tasarlarlardı.85 Ebu Âmir Dubay'a oğullarından olup, Râhip diye anılırdı.86 Allah adamlığına, ruhbanlığa özenir, kıldan ruhbanlık elbisesini giyerdi. Kendisi baş münafık Abdullah b. Übeyy b. Selûl'ün de halasının oğlu idi. Peygamber Aleyhisselâm peygamber olarak gönderilince, Ebu Âmir'in kıskançlığı tuttu.87 Peygamberimiz Aleyhisselâma gelerek Senin şu getirmiş olduğun din nedir. diye sordu. Peygamberimiz Aleyhisselâm İbrahim (aleyhisselâm)ın dini olan hanîfliği getirdim buyurdu. Ebu Âmir Onun üzerinde olan, benim. dedi. Peygamberimiz Aleyhisselâm Sen onun üzerinde değilsin. buyurdu. Ebu Âmir Hayır, ey Muhammed. Sen, hanîfliğe, ondan olmayan şeyleri soktun. dedi. Peygamberimiz Aleyhisselâm Ben öyle bir şey yapmadım. Fakat, onu saf ve tertemiz olarak getirdim buyurdu. Ebu Âmir Yalancıyı Allah kovulmuş, garip ve yapayalnız bir halde öldürsün. dedi. Peygamberimiz Aleyhisselâm Evet. Yalancı kimseyi Yüce Allah böyle yapsın. [Kovulmuş, garip ve yapayalnız bir halde öldürsün.] buyurdu.88 Ebu Âmir kendisine tâbi olan 50 genci yanına alarak Mekke'ye gitti.89 Bedir savaşında müşriklerin yanında yer alıp çarpıştı.90 Müşrikleri Uhud 91 ve Hendek savaşı için de ayaklandıranlar ve Peygamberimiz Aleyhisselâmla çarpışanlar arasında idi.92 Peygamberimiz Aleyhisselâm Mekke'yi fethedince Ebu Âmir Taif'e, Taifliler Müslüman olunca da Şam'a kaçtı.93 Orada, Hristiyanlığı kabul etti.94 Şam'da kovulmuş, garip, yapayalnız olarak ölüp gitti.95 *** Kuba'da, Amr b. Avf oğullarının bazı akılsızları ile münafıkları, geceleyin Peygamberimiz Aleyhisselâmın yatıp kalktığı evi taşlamaya başladılar. Peygamberimiz Aleyhisselâm, bunu görünce Himaye ve komşuluk bu mu.. diye yakınarak Kuba'dan ayrıldı.96 Neccar Oğullarının Peygamberimiz Aleyhisselâmı Kuba'dan Medine'ye Götürmeleri Peygamberimiz Aleyhisselâm, Kuba'dan Medine'ye hareket edeceği zaman, (dedesi Abdulmuttalib'in dayıları olan) Neccar oğullarının eşrafına haber saldı. Onlar da, silahlanıp geldiler.97 Peygamberimiz Aleyhisselâmla Bekir'e selam verdiler ve Hz. Ebu Güvenliğiniz sağlanmış ve sizlere boyun eğilmiş olarak develerinize bininiz. dediler. Cuma günü güneş yükselince Peygamberimiz Aleyhisselâm devesi Kasvâ'ya bindi. Hz. Ebu Bekir arkasında, Neccar oğullarının eşrafı Müslümanlar da sağında, solunda ve çevresinde oldukları halde Medine'ye hareket etti.98 Amr b. Avf oğulları toplanarak Yâ Rasûlallah. Bizden usandığın için mi, yoksa bizim evimizden daha hayırlı bir yere gitmek için mi buradan çıkıp gidiyorsun. dediler. Peygamberimiz Aleyhisselâm Te'külü'l-Kurâ karyesine [Medine'ye] gitmekliğim bana emir buyuruldu. Devenin yolunu açınız. Nereye gideceği, ona emrolunmuştur. buyurdu.99 Ensarın Vaad ve Dilekleri Peygamberimiz Aleyhisselâm Kuba'dan çıkıp Ensar evlerinin önlerinden geçerken, onlar devenin önüne geriliyorlar ve Yâ Nebiyyallah. Yâ Rasûlallah. Bizde kuvvet, cemaat ve servet var. Bize buyur, bize. diyerek yardım ve himaye vaadinde bulunuyorlar Peygamberimiz Aleyhisselâm da gülümsüyor, Allah onları size hayırlı ve mübarek kılsın. diyerek dua ediyor ve Devenin yolunu açınız. Nereye çökeceği, ona emrolunmuştur. 27 İbn Esîr, Usdu'l-gâbe. 40 Cum'a 9. 57 Tahâvî, s. 34. 70 Eyyub Sabri Paşa, Mir'at-ı Medîne, s. 911924. Peygamberimiz Aleyhisselâmın Medine'de Kıldırdığı İlk Cuma Namazı Kuba'dan Medine'ye doğru yola çıkan Peygamberimiz Aleyhisselâm, Sâlim b. Avf oğullarının oturdukları Rânuna vadisine geldiği zaman, Cuma namazı vakti girmişti. Peygamberimiz Aleyhisselâm, oranın üst tarafına indi. Orada Cuma namazını kıldı. Bu, Peygamberimiz Aleyhisselâmın Medine içinde kıldığı ilk Cuma namazıydı.101 Peygamberimiz Aleyhisselâmın yanında bulunan ve Cuma namazı kılan cemaat da, yüz kişi idi.102 Peygamberimiz Aleyhisselâmın İrad Buyurduğu Hutbeleri İbn İshak'ın Ebu Seleme b. Abdurrahman'dan nakline göre Peygamberimiz Aleyhisselâm, bu Cuma günü, ayakta dikilerek ardarda irad ettiği hutbelerinde, Allah'a lâyık olduğu vechile hamd ve senada bulunduktan sonra, şöyle buyurdu Ey insanlar. Kendiniz için, önden ahiret azığı olacak şeyler gönderiniz. Elbette, bilirsiniz ki her biriniz ölecek ve davarını çobansız bırakacaktır. Sonra Rabbi ona tercümansız, perdedarsız olarak ‘Sana Resûlüm gelip emirlerimi tebliğ etmedi mi. Ben sana mal verdim, ihsanda bulundum. Sen kendin için [âhiret azığı olarak] ne gönderdin.' buyuracak. O da, sağına soluna bakacak, hiçbir şey göremeyecek. Sonra önüne bakacak. Önünde de cehennemden başka bir şey göremeyecek. Öyle ise yarım hurma ile de olsa cehennemden kendisini korumaya gücü yeten kimse, hemen o hayrı işlesin. Onu bulamayan da, güzel bir sözle kendisini korumaya çalışsın. Çünkü bir iyiliğe on mislinden yedi yüz misline kadar sevab verilir. Selam ve Allah'ın rahmet ve bereketleri üzerinize olsun. *** Allah'a hamd olsun. Allah'a hamd eder ve O'ndan yardım dilerim. Nefislerimizin şerlerinden ve kötü amellerinden, Allah'a sığınırız. Allah'ın doğru yola ilettiğini hiç kimse saptıramaz. Saptırdığını da hiç kimse doğru yola iletemez. Şehadet ederim ki Allah'tan başka hiçbir ilah yoktur. O, birdir O'nun şerîki yoktur. Sözlerin en güzeli, Yüce Allah'ın Kitabıdır. Allah kimin kalbini Kur'ân'la süsler ve onu küfürden sonra İslâmiyete girdirir, o da Kur'ân'ı insanların sözlerine tercih ederse, işte o kimse felah bulmuş, kurtulmuştur. Doğrusu, Kitabullah sözlerin en güzeli, en belâgatlısıdır. Allah'ın sevdiğini seviniz. Allah'ı candan gönülden seviniz. Allah'ın kelamından, zikrinden usanmayınız. Allah'ın kelamından, kalbinize kasvet ve darlık gelmesin. Çünkü, Allah'ın kelamı, herşeyin üstününü ayırıp seçer, amellerin hayırlısını, kulların seçkinlerini, kıssaların iyisini zikreder. Helal ve haram olan herşeyi beyan eyler. Artık Allah'a ibadet ediniz ve O'na hiçbir şeyi şerik koşmayınız. O'ndan gereği gibi sakınınız. Dilinizle söylediğiniz güzel sözlerinizle Allah'ı tasdik ve ikrar ediniz. Allah'ın ihsan ettiği rahmetle sevişiniz. Muhakkak biliniz ki Allah, bozulmasına gazab eder. Selam olsun sizlere. 103 aranızda ahdinin Peygamberimiz Aleyhisselâmın Beni Sâlim mescidinde Cuma günü irad buyurduğu hutbe olmak üzere, Saîd b. Abdurrahman elCumahî'den nakledilen hutbede de şöyle buyurulmuştur Hamd, Allah'a mahsustur. Ben, O'na hamd eder, O'ndan yardım, yarlıganmak ve hidayet dilerim. O'na iman ederim, inanmazlık etmem. İnanmazlık edenlere de düşmanlık ederim. Ben Allah'tan başka hiçbir ilah olmadığına, O'nun bir olduğuna, şerîki ve nazîri olmadığına, Muhammed'in de O'nun kulu ve resûlü olduğuna şehadet ederim. Allah, onu peygamberlerin gelmesinin kesildiği, ilmin azaldığı, insanların sapkınlığa düştüğü, zamanın kesintiye uğradığı, Kıyametin kopma ve âlemin sona erme zamanının yaklaştığı bir sırada, tam bir hidayet, tam bir nur, tam bir öğüt olan Kur'ân'la göndermiştir. Allah'a ve Resûlüne boyun eğen, muhakkak doğru yolu bulmuştur. Allah'a ve Resûlüne karşı gelen de, azgınlık ve taşkınlığa, sapkınlıktan sapkınlığa düşmüştür. Size Allah'tan korunmayı tavsiye ederim. Zaten bir Müslümanın bir Müslümana en hayırlı tavsiyesi de, onu ahirete isteklendirmesi, ona Allah'tan korunmayı emretmesidir. Allah'ın sizi sakındırdığı şeylerden sakınınız. Bundan daha üstün ve hayırlı bir öğüt, bundan daha üstün ve hayırlı bir hatırlatma yoktur. Rabbinden korkarak, ürpererek ibadet eden kimse için, Allah'tan korunmak, istediğiniz ahiret mutluluğu için en güvenilir bir yardımdır. Kim gizli ve açık her işinde Allah'ın hoşnutluğunu gözeterek Allah'la arasını düzeltirse, dünyada onun adı hayırla anılır. Öldükten sonra da, bu, kendisinden önce göndermiş olduğu hayra muhtaç bulunduğu bir zamanda kendisine azık olur. Bunun dışındaki işlerden uzak durmayı, onlarla kendi arasında uzun mesafeler olmasını ister. Allah, azabından sizi korkutur. Allah, kulları hakkında çok esirgeyici ve merhametlidir. Sözünü doğrulayan, va'dini yerine getiren Allah'a andolsun ki bundan cayma yoktur. Çünkü, Yüce Allah ‘Benim katımda söz değiştirilmez. Ben, kullara zulümkâr da değilim' [Kâf 29] buyuruyor. Şimdiki ve gelecekteki işlerinizde gizli ve açık yaptıklarınızdan dolayı Allah'tan korununuz. Kim Allah'tan korunursa, Allah onun günahlarını örter, ecrini de büyütür. Allah'tan korunan büyük bir kurtuluşa ermiştir. Allah'tan korunmak, insanı Allah'ın azab ve gazabından korur. Allah'tan korunmak, yüzleri ağartır, Rabbi hoşnut eder, dereceyi yükseltir. Nasibinizi alınız. Allah katında ifratlı olan hareketlerde bulunmayınız. Allah doğruları da, yalancıları da bilsinler diye size Kitabını ve yolunu açıkça öğretmiştir. Allah'ın size ihsan ettiği gibi, siz de ihsanda bulununuz. Allah'ın düşmanlarına düşman olunuz. O'nun yolunda, gereği gibi cihad ediniz. Sizi O seçip Müslümanlar diye adlandırdı ki, helâk olan açık delillerle helâk olsun, sağ kalan da açık delillerle sağ kalsın. Allah'tan başkasında kuvvet ve kudret yoktur. Allah'ı anmayı çoğaltınız. Bu günden sonrası için çalışınız. Kim Allah'la arasını düzeltirse, Allah da onun insanlarla arasını düzeltir. Çünkü Allah insanlar üzerinde hükmünü yürütür. İnsanlar ise Allah üzerinde hükümlerini yürütemezler. Allah insanlar üzerinde tasarruf eder. İnsanlar ise Allah üzerinde tasarruf edemezler. Allah en büyüktür. Büyük olan Allah'tan başkasında kuvvet ve kudret yoktur. 104 *** Peygamberimiz Aleyhisselâm, Cuma namazını kıldıktan sonra, devesine bindi.105 Devenin yularını da devenin başına doladı.106 Yine, Peygamberimiz Aleyhisselâm önde, Hz. Ebu Bekir arkasında, Neccar oğullarının eşrafı da çevresinde olduğu halde, Medine'nin içine doğru hareket ettiler.107 Sâlim b. Avf Oğullarının Vaad ve Dilekleri Peygamberimiz Aleyhisselâmın devesi Kasvâ sağa sola baka baka ilerlerken,108 Sâlim b. Avf oğullarından Itban b. Malik ile Abbas b. Ubâde, Sâlim b. Avf oğullarından bazıları ile birlikte gelip Yâ Rasûlallah. Bizim yanımızda kal. Sayıca çok, mal ve silahça hazırlıklı, düşmanlarına karşı seni koruma ve savunma gücüne malik olan bize buyur. dediler.109 Başka rivayete göre Sâlim b. Avf oğullarından Itban b. Malik ile Nevfel b. Abdullah, Kasvâ'nın yularından tutarak Yâ Rasûlallah. Bize in. Biz sayıca çokluğuz. Mal ve silahça hazırlıklıyız. Yâ Rasûlallah. Biz geniş meydanlar, bağ ve bahçeler sahibiyiz. Araplardan bu yurda giren kimse -korkarsabize sığınır... dediler. Peygamberimiz Aleyhisselâm, gülümsedi 110 ve Allah onları size hayırlı ve mübarek kılsın. diyerek dua ettikten sonra 111 Devenin yolunu açınız. Nereye çökeceği, ona emrolunmuştur. buyurdu. Ubâde ve Abbas b. Sâmit'in Vaad ve Dilekleri Ubâde b. Sâmit ile Abbas b. Sâmit Yâ Rasûlallah. Bize in. Biz sayıca çokluğuz. Mal ve silahça hazırlıklıyız dediler. Peygamberimiz Aleyhisselâm Allah, onları size hayırlı ve mübarek kılsın. diyerek dua ettikten sonra Devenin yolunu açınız. Nereye çökeceği, ona emrolunmuştur. buyurdu.112 Beyâza Oğullarının Vaad ve Dilekleri Kasvâ, yolu açılınca, Beyâza oğullarının evleri hizasına kadar gitti. Beyâza oğullarından Ziyad b. Lebid ile Ferve b. Amr geldiler ve Yâ Rasûlallah. Bize buyur. Sayıca çokluğuz. Mal ve silahça hazırlıklıyız. Düşmanlarına karşı seni koruma ve savunma gücüne sahibiz dediler. Peygamberimiz Aleyhisselâm Devenin yolunu açınız. Nereye çökeceği, ona emrolunmuştur. buyurdu. Kasvâ'nın yolunu açtılar. Kasvâ, Benî Sâidelerin evlerine kadar gitti.113 Sâide Oğullarının Vaad ve Dilekleri O sırada, Abdullah b. Übeyy b. Selûl köşkünde, dizlerini dikmiş, iki elini kavuşturmuş oturuyor, yanında da birçok kimseler bulunuyordu. Peygamberimiz Aleyhisselâmın kendisine doğru geldiğini görünce Git. Sen, seni davet etmiş olanlara in. dedi. Sa'd b. Ubâde Yâ Rasûlallah. Onun sözlerinden kalbine bir üzüntü gelmesin. Senin bize geldiğin şu sıralarda, Hazrec oğulları onu kendilerine hükümdar yapmak istiyorlardı. İşte şurası benim evim. Yâ Rasûlallah. Kavmimin içinde hurmalığı, kuyu başı, serveti, silahı, aile efradı.. benimkinden daha çok ve benden daha cesaretli bir kimse yoktur. dedi.114 Hem Sa'd b. Ubâde, hem Münzir b. Amr ve Beni Sâidelerden bazı zâtlar Yâ Rasûlallah. Bize buyur. Biz sayıca çokluğuz. Mal ve silahça hazırlıklıyız. Düşmanlarına karşı seni koruma ve savunma gücüne sahibiz dediler. Peygamberimiz Aleyhisselâm Devenin yolunu açınız. Nereye çökeceği, ona emrolunmuştur. buyurdu. Yolu açılınca, Kasvâ, Beni Hârise b. Hazreclerin evleri hizasına kadar gitti. Hârise b. Hazrec Oğullarının Vaad ve Dilekleri Sa'd b. Rebi', Hârice b. Zeyd, Abdullah b. Revâha ve Beni Hâriselerden bazıları, devenin önüne gerilerek Yâ Rasûlallah. Bize buyur. Sayıca çokluğa, silahça hazırlığa, seni düşmanlarından koruma ve savunma gücüne sahip bulunan bize gel.115 Bizi geçme. dediler. Peygamberimiz Aleyhisselâm Allah, onları size mübarek kılsın.116 Devenin yolunu açınız. Nereye çökeceği, ona emrolunmuştur. buyurdu.117 Adiyy b. Neccar Oğullarının Vaad ve Dilekleri Yolu açılınca, Kasvâ ilerleyip Peygamberimiz Aleyhisselâmın dedesi Abdulmuttalib'in annesi Selmâ binti Amr'ın mensup bulunduğu Adiyy b. Neccar oğullarının evlerini geçeceği sırada, Adiyy b. Neccar oğullarından Salît b. Kays, Ebu Salît ve Üseyre b. Ebi Hârice ile Adiyy b. Neccarlardan bazıları Yâ Rasûlallah. Dayılarına gel. Sayı ve silah çokluğuna, düşmanlarına karşı seni koruma ve savunma gücüne sahip olan bize buyur.118 Bizi bırakıp, bizden başkasına geçme. Sana kavmimiz içinde akraban olarak bizden daha yakın kimse yoktur. dediler.119 Peygamberimiz Aleyhisselâm Devenin yolunu açınız. Nereye çökeceği, ona emrolunmuştur. buyurdu. Kasvâ'nın yolunu açtılar. Kasvâ Malik b. Neccar oğullarının evleri yanına varınca, Peygamberimiz Aleyhisselâmın bugünkü Mescidinin kapısının bulunduğu yere çöktü ki, orası o zaman Neccar oğullarından Sehl ve Süheyl adlarında iki yetim gence ait hurma serme, kurutma yeri idi. Bu gençler Muaz b. Afrâ'nın 120 himayesi altında idiler. Kasvâ çöktüğü zaman, Peygamberimiz Aleyhisselâm, onun üzerinden inmedi. Kasvâ ayağa kalktı. Peygamberimiz Aleyhisselâm, yine, onun yularını serbest bıraktı. Kasvâ, biraz gittikten sonra, birdenbire arkasına dönüp ilk önce çöktüğü yere kadar geldi, oraya tekrar çöktü, artık oradan kalkmadı. Boynunu ve göğsünü yere uzatıp böğürmeye ve deprenmeye başladı. Bunun üzerine, Peygamberimiz Aleyhisselâm Kasvâ'nın üzerinden indi121 ve İnşaallah, menzil burasıdır. buyurdu.122 Kasvâ çöktüğü zaman, Cebbar b. Sahr çöktüğü yerden kaldırmak için ona ayağı ile vurmuş, tepmişti. Ebu Eyyub Halid b. Zeyd kızdı ve Ey Cebbar. Sen benim evimin önünden kaldırmak için ona vurdun, teptin ha.. Resûlullahı hak dinle, Kitabla peygamber gönderen Allah'a yemin ederim ki, İslâmiyet mani olmasaydı sana kılıçla vururdum. dedi.123 Peygamberimiz Aleyhisselâmı Konuk Etmek İçin Tartışılması ve Kur'aya Başvurulması Medineli Müslümanlar Peygamberimiz Aleyhisselâmın yanından ayrılmıyor, herkes onu götürüp ağırlamaya can atıyor ve bu hususta birbirleriyle de tartışıyorlardı.124 Nihayet, Peygamberimiz Aleyhisselâm Ben bu gece Abdulmuttalib'in dayıları olan Neccar oğullarına iner, bununla onlara ikramda bulunmuş olurum buyurdu.125 Peygamberimiz Aleyhisselâm Akrabamızın evlerinden, buraya en yakını hangisidir. diye sorunca, Ebu Eyyub Halid b. Zeyd Benimkidir yâ Nebiyyallah. İşte, evim şurasıdır. Evimin kapısı da şurasıdır. dedi.126 Fakat, Neccar oğulları, aralarında kur'a çekilip kur'a Ebu Eyyub Halid b. Zeyd'e çıkmadıkça, Peygamberimiz Aleyhisselâmı ağırlamak şerefini bırakmaya razı olmadılar.127 Bunun üzerine, Ebu Eyyub Halid b. Zeyd, Peygamberimiz Aleyhisselâma Evim, buraya evlerin en yakınıdır. Ağırlığını oraya taşıyayım deyince, Peygamberimiz Aleyhisselâm Olur. buyurdu.128 Peygamberimiz Aleyhisselâmın Ebu Eyyub'un Evine Gidişi Ebu Eyyub Halid b. Zeyd, Kasvâ'nın yükünü indirdi. Palanını (kaşsız, enli ve yumuşak bir semer) soydu. Yükünü evine taşıyınca Peygamberimiz Aleyhisselâm Kişi, binitinin ve ağırlıklarının yanında bulunur buyurdu. Es'ad b. Zürâre, Kasvâ'nın yularını tutup kendi evine götürdü.129 Peygamberimiz Aleyhisselâm, Ebu Eyyub Halid b. Zeyd'e Git. Bizi kabul için yer hazırla. buyurdu. Ebu Eyyub, hemen gidip yeri hazırladıktan sonra geldi ve Yâ Nebiyyallah. İkinize de yer hazırladım. İkiniz de, kalkınız, Allah'ın bereketi üzere, yerinize buyurunuz. dedi.130 Peygamberimiz Aleyhisselâmın Gelişine Mini Mini Kızların Sevinmeleri Peygamberimiz Aleyhisselâm Ebu Eyyub Halid b. Zeyd'in evine ineceği sırada, Neccar oğullarının mini mini kızları deflerle çıkıp Neccar oğullarının kızlarıyız biz. Muhammed'in hısımlığı, komşuluğu ne mutlu, ne hoş. diyerek neşîdeler okuyorlardı.131 Peygamberimiz Aleyhisselâm, onlara Beni seviyor musunuz. diye soruyor, onlar da Evet yâ Rasûlallah. diyorlar, 132 Peygamberimiz Aleyhisselâm da Vallahi, ben de sizleri seviyorum. Vallahi, ben de sizleri seviyorum. Vallahi, ben de sizleri seviyorum. buyuruyordu.133 Medineli Müslümanların Olağanüstü Sevinçleri ve Coşkuları Berâ' b. Âzib der ki Ben, Medinelilerin, hiçbir şeye, Resûlullah Aleyhisselâmın gelişine sevindikleri gibi sevindiklerini görmedim.134 Medine halkı,135 erkekler ve kadınlar, 136 yollara,137 evlerin üzerlerine çıkmışlar, oğlan çocukları ve hizmetçiler yollara dökülmüşler 138 ‘Nebiyyullah geldi. Nebiyyullah geldi.139 Yâ Muhammed. Yâ Rasûlallah.140 Allahuekber. Resûlullah Aleyhisselâm geldi. Muhammed geldi.141 Muhammed geldi. Resûlullah geldi. Allahuekber. Muhammed geldi. Resûlullah geldi.' diyerek bağırıyorlardı.142 ‘Resûlullah bu. Geldi. Geldi.' dediklerini işittim. 143 Enes b. Malik de Ben, Resûlullah'ın Medine'ye girdiği günden daha güzel, daha parlak bir gün görmedim demiştir.144 Medinelilerin Peygamberimiz Aleyhisselâm İçin Kurban Kesmeleri Peygamberimiz Aleyhisselâm Medine'ye geldiği zaman, Medineli Müslümanlar, bir deveyi veya sığırı kurban olarak kesmişlerdir.145 Peygamberimiz Aleyhisselâmın Ebu Eyyub'a Konuk Oluşu Ebu Eyyub Halid b. Zeyd el-Ensârî der ki Resûlullah, evime indiği zaman, evimin alt katına inmişti. Ben ve zevcem Ümmü Eyyub, yukarıda bulunuyorduk. Kendisine ‘Babam, anam sana fedâ olsun yâ Rasûlallah. Ben yukarıda olmamı, senin ise altımda bulunmanı iyi görmüyor, ağır buluyorum. Sen yukarı çık, yukarıda ol. Biz inelim, aşağıda bulunalım' dedim. Resûlullah Aleyhisselâm ‘Yâ Ebâ Eyyub. Evin alt katında bulunmamız, bize daha uygun ve elverişlidir' buyurdu, alt katta oturdu. Biz de meskende onun üstünde bulunduk. O sırada, içinde su bulunan testimiz kırıldı. Resûlullahın üzerine damlayıp onu rahatsız etmesinden korkarak, ben ve zevcem Ümmü Eyyub, tek örtüneceğimiz kadife yorganımızı hemen suyun üzerine bastırdık. 146 Ebu Eyyub bir gece kendi kendine Biz Resûlullah Aleyhisselâmın başının üzerinde yürüyoruz ha.. dedi ve bir kenara çekilerek gecelediler. Sabahleyin bunu Peygamberimiz Aleyhisselâma arzetti. Peygamberimiz Aleyhisselâm Alt kat daha elverişlidir. buyurdu ise de, Ebu Eyyub Sen altında bulundukça, ben bir çatının üstüne çıkamam. dedi. Bunun üzerine, yerlerini değiştirdiler Peygamberimiz Aleyhisselâm üst kata çıktı, Ebu Eyyub da alt kata indi.147 Es'ad b. Zürâre'nin Peygamberimiz Aleyhisselâma Serir (Somya) Hediye Edişi Hz. Âişe der ki Kureyşîlere Mekke'de serir üzerinde uyumaktan daha hoş bir şey yoktu. Resûlallah Aleyhisselâm, Medine'ye geldiği ve Ebu Eyyub'un evine indiği zaman, ona ‘Yâ Ebâ Eyyub. Sizin bir seririniz yok mu.' diye sordu. Ebu Eyyub ‘Yoktur vallahi.' dedi. Es'ad b. Zürâre, bunu haber alınca, Resûlullah'a, direkleri sac ağacından yapılmış, üzeri keten lifle dokunmuş, hasırla kaplı bir serir gönderdi. Resûlullah Aleyhisselâm, evine taşınıncaya kadar, onun üzerinde uyumuştu. Vefatına kadar da onun üzerinde uyudu.148 Resûlullah Aleyhisselâm, yıkanıp kefenlendiği zaman, bu seririn üzerine konuldu, cenaze namazı da kendisi bu serir üzerinde bulunduğu halde kılındı.149 Halk, ölülerini taşımak üzere onu bizden isteyip alır ve onunla teberrük ederlerdi. Ebu Bekir'in, Ömer'in cenazesi de onun üzerinde taşınmıştı. 150 Peygamberimiz Aleyhisselâmın bu mübarek seriri Emevîler devrinde Hz. Âişe'nin mirası içinde satışa çıkarılınca, onu Muaviye b. Ebi Süfyan'ın azadlılarından Abdullah b. İshak adında bir adam dört bin dirheme satın almıştı.151 Peygamberimiz Aleyhisselâma Her Gün Ensar Tarafından Yemekler Gönderilişi Zeyd b. Sâbit der ki Ebu Eyyub'un evine indiği zaman Resûlullah'ın yanına ilk önce girip ona tereyağı ve sütle yapılmış bir çanak tirit takdim eden ben idim ve ‘Bu çanağı annem gönderdi' dedim. Resûlullah Aleyhisselâm ‘Allah onu bereketli kılsın.' diyerek dua etti. Ashabını çağırdı, onu yediler. Yemeğin arkası kesilmeden, Sa'd b. Ubâde, uşağının başında üzeri örtülü bir çanak tirit ve haşlanmış kemik söğüşü ile kapıya gelip içeri girdi. Malik b. Neccar oğullarından, sıra ile Resûlullahın kapısına üç-dört yerden yemek taşınmadığı bir gece yoktu. Bu, Ebu Eyyub'un yedi ay kaldığı evinden ayrılıp kendi evine taşınıncaya kadar devam etti. 152 Sa'd b. Ubâde ile Es'ad b. Zürâre'den her gece birer çanak yemek gelirdi.153 Sa'd b. Ubâde etle veya sütle veya sirkeli zeytinyağıyla veya tereyağıyla yapılmış tirit gönderirdi. Bunlardan en çok gönderdiği de, etli tiritti.154 Ebu Eyyub Halid b. Zeyd el-Ensarî de der ki Resûlullah'a biz de daima akşam yemeği yapıp gönderirdik. Kalanını bize geri çevirdiği zaman, ben ve Ümmü Eyyub, Resûlullahın elinin değdiği yerleri araştırarak oralardan yer ve bununla teberrük ederdik. Yine bir gece yapıp gönderdiğimiz soğanlı veya sarmısaklı yemeği Resûlullah geri çevirmişti. Onda elinin izini göremeyince, korkarak yanına gittim ve ‘Yâ Rasûlallah. Babam, anam sana feda olsun. Sen akşam yemeğini geri çevirdin. Fakat onda elinin izini göremedim. Halbuki ben ve Ümmü Eyyub geri çevirdiğin yemekte senin elinin değdiği yerleri araştırmakta ve bununla teberrük etmekte idik' dedim. Resûlullah ‘Ben sizin görüşemediklerinizle görüşen, meleklerle fısıldaşan bir kimseyim.155 İnsanı rahatsız eden şeyden melekler de rahatsız olurlar.156 Ben sizler gibi değilim Arkadaşımı [Cebrail'i] rahatsız etmekten korkarım.' buyurdu.157 Kendisine ‘Haram mıdır o yemek.' diye sordum. Resûlullah Aleyhisselâm ‘Değildir. Fakat, ben kokusundan dolayı ondan hoşlanmadım.' buyurdu. Kendisine ‘Senin hoşlanmadığın şeyden ben de hoşlanmam.' dedim.158 Resûlullah Aleyhisselâm ‘Siz onu yiyiniz.' buyurdu. Bunun üzerine biz ondan yedik ve Resûlullaha bir daha o sebzeden yemek yapmadık. 159 Bir gün Ümmü Eyyub'a Resûlullah senin kocanın evinde yedi ay oturmuştu. Resûlullahın en sevdiği yemek hangisiydi. diye sorulmuştu. Ümmü Eyyub Onun ne kendisi için bir yemeğin yapılmasını emrettiğini gördüm, ne de bir yemeği yerdiğini gördüm. Kendisine herise yapar, hoşuna gittiğini görürdük de, ona bu beş, altı yahut on günde bir hazırlanırdı dedi.160 Peygamberimiz Aleyhisselâmın İçinde Yedi Ay Kaldığı Evin Tarihçesi Peygamberimiz Aleyhisselâmın Medine'ye gelince içinde yedi ay oturduğu mübarek ev Mescidin doğusunda olup yediyüz yıl önce Medine'ye gelen, Yemen hükümdarlarından Tüban [Tübba‘] Ebu Kerib Peygamberimiz Aleyhisselâmın Mekke'de zuhur ve Medine'ye hicret edeceğini Yahudi alimlerinden öğrenince, bu evi daha o zamandan yaptırmış, yazıp altın mühürle mühürlediği bir mektubu da Peygamberimiz Aleyhisselâma takdim edilmek üzere Medine alimlerinin en büyüğüne vererek, kendisi erişemezse çocuğundan veya çocuğunun çocuğundan erişecek olan vasıtasıyla takdim edilmesini emretmişti. İşte bu ev babadan evlada geçe geçe, Tüban'ın mektubu ile iman etmiş Medine alimlerinden birinin soyundan gelen Ebu Eyyub Halid b. Zeyd'in eline geçmişti.161 Tüban Ebu Kerib Es'ad, mü'mindi Peygamberimiz Aleyhisselâma yedi yüz yıl önce iman etmişti. Çünkü o manzum mektubunda meâlen şöyle demişti 1. Ben, Hz. Ahmed'in Allah tarafından gönderileceğine kesin olarak kanaat getirdim. 2. Ömrüm onun ömrüne uzansaydı [onun zamanına yetişseydi], muhakkak ona, o amcamın oğluna vezir ve yardımcı olurdum. 3. Yeryüzündeki Arapları ve Arap olmayanları, herkesi ona boyun eğmeye mecbur kılardım. 4. Kılıç çeker, onun düşmanlarıyla çarpışır, kalbinden her kederi dağıtırdım. 162 Tüban'ın manzumesinde birinci ve ikinci beyitlerle birlikte 5. Zebur'da onun ümmeti ismen anılmıştır. Onun ümmeti, ümmetlerin hayırlısıdır beyti de bulunuyordu.163 Tüban'ın mektubunu ellerinde bulunduranlar, Peygamberimiz Aleyhisselâmın Medine'ye gelmekte olduğunu işitince mektubu, ona teslim etmek üzere, Süleym kabilesinden güvenilir bir zât olan Ebu Leyla'ya verdiler. Ebu Leyla Mekke yolunda Peygamberimiz Aleyhisselâmı buldu. Peygamberimiz Aleyhisselâm onu görünce yanına çağırdı164 ve ona Sen, Ebu Leyla mısın. diye sordu.165 Ebu Leyla Evet. dedi.166 Peygamberimiz Aleyhisselâm Senin yanında I. Tübba'ın mektubu var. 167 Getir, ver bana mektubu. buyurdu.168 Ebu Leyla Peygamberimiz Aleyhisselâmı tanımıyordu. Kendi kendine, düşündü kaldı.169 Doğrusu, şaşılacak şey. 170 dedi ve Sen kimsin. Ben senin yüzünde sihir [sihirbazlık] eseri görmüyorum. Sen bende bulunanı nasıl bildin.. dedi. Peygamberimiz Aleyhisselâm Ben, Muhammed'im. Getir, ver mektubu bana. buyurdu.171 Adam mektubu sakladığı yerden hemen çıkarıp Peygamberimiz Aleyhisselâma verdi. Hz. Ebu Bekir onu Peygamberimiz Aleyhisselâma okuyunca,172 Peygamberimiz Aleyhisselâm üç kere Merhaba=Hoşgeldin, safa geldin salih kardeş Tübba. buyurdu.173 Ebu Leyla'ya da, hemen Medine'ye dönmesini emretti. Ebu Leyla, Medine'ye dönüp, Medinelilere Peygamberimiz Aleyhisselâmın gelmekte olduğunu müjdeledi. Medinelilerden her biri, bu müjdesinden dolayı ona bahşiş verdi.174 Peygamberimiz Aleyhisselâm Tübba'a sövmeyiniz. Çünkü, o Müslüman olmuştu buyurmuştur.175 *** Ebu Eyyub Halid b. Zeyd el-Ensârî'nin evi sonradan azadlı kölesi Eflah'a geçti. Duvarlarından gedikler açılmaya başladığı, yıkılmaya yüz tuttuğu zaman, Mugîre b. Abdurrahman b. Hâris b. Hişam onu Eflah'ın oğlundan bin dinara (altına) satın alarak tamir ettirip vakfetti.176 Zamanla yine harab olan ve arsa haline gelen bu mübarek ev tekrar satılınca, Melik Muzaffer Şihabüddin Gazi b. Melik Âdil Seyfüddin Ebi Bekr b. Eyyub b. Sadi onu satın alıp üzerine dört mezhep talebesinin okuyacağı mükemmel bir medrese yaptırdı. Bu medrese için, kendi memleketinde, Dımaşk'ta, Medine'de ve sair yerlerde zengin vakıflar tesis etti. Medresenin içinde, pek çok nefis kitaplar bulunan bir kütüphanesi