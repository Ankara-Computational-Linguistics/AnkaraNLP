peptid alınır; meydana gelen protein birbiirine disülfür bağlarıyla iki polipeptitten oluşur. Çoğu protein ilk sentezlendiğinde metiyonin ile başlar, çünkü mRNA'daki "başlama" kodonu aynı zamanda bu amino asidi de kodlar. Bu ilk metiyonin genelde çevrim sonrası değişimler sırasında kesilir. Fosforilasyon gibi başka değişimler, proteinlerin davranışlarını kontrol etmek için, örneğin bir enzimi etkinleştirmek veya etkinsizleştirmek için, kullanılan mekanizmalardandır. Eklenmeden oluşan ÇSD'ler arasında aşağıdakiler bulunmaktadır: Melis DaniÅŸmend Melis Danişmend (d. 18 Aralık 1977; İstanbul), Türk şarkıcı, şarkı yazarı ve gazeteci. İstanbul'da dünyaya geldi. İstanbul Üniversitesi İletişim Fakültesi'nden mezun oldu. Lise yıllarında okul grubuyla başladığı müzik çalışmalarını 2002’de üçnoktabir'e (eski adıyla Spitney Beers) katılarak sürdürdü. 2007’de "Sabaha Karşı" adlı ilk albümünün yayınlayan, 2009’da ise dağılma kararı alan grubun ardından kendi şarkıları üzerinde çalışmaya başlayan Danişmend, Kasım 2010'da akustik gitar ve piyanonun ağırlıkta olduğu, davulun ise hiç yer almadığı "Daha Az Renk"’i (WePlay) yayınladı. Ocak 2013'te çıkan ikinci albümü "Biraz Gülmek İstiyordum"’u (WePlay) beraber sahne aldığı grubuyla vokal da dahil olmak üzere hücum kayıt tekniğiyle canlı olarak kaydetmeyi tercih eden Danişmend’in üçüncü albümü "Ve Ev" (WePlay) 2016 baharında yayınlandı. Müzik otoriteleri tarafından kendi şarkılarını yazan en başarılı müzisyenler arasında gösterilen sanatçı, müzik kariyeriyle birlikte gazeteciliği de sürdürmeye devam ediyor. Daha önce "Vizyon", "Radikal", "Sabah", "Rolling Stone Türkiye" ve "InStyle Türkiye" gibi dergi ve gazetelerde muhabir, editör, yazı işleri müdürü konumlarında çalışan, yazılar yazan, bir dönem televizyon ve radyo programları da hazırlayan Danişmend, şu anda "Gazete Kadıköy" ve redbull.com için yazılar yazmaktadır. Gaziler helvasÄ± Gaziler helvası, Trakya yöresi tatlılarındadır. Ana malzemeleri, un, tereyağı, badem, süt ve toz şekerdir. Süt ve şeker karıştırılarak ısıtılır. Tavada tereyağı eritilir ve bademlerle un kavrulur. Süt ve kavrulmuş un ve bademler karıştırılarak kıvam alması sağlanır ve son olarak bir müddet dinlenmeye bırakılan helva süslenerek servis yapılır. Kabuğu soyulmuş bademler süsleme amaçlı kullanılır. Sezgin Coşkun Sezgin Coşkun, (d. 23 Ağustos 1984, Çıldır) Türk futbolcudur. Süper Lig ekiplerinden Eskişehirspor'da oynamaktadır. Profesyonel futbol hayatina Çorluspor'da başlayan oyuncu daha sonra sırasıyla Eyüpspor ve Gaziantep Büyükşehir Belediyespor takımlarında oynadı, 2007-08 sezonunun başında Eskişehirspor'a transfer olmuştur. Devrim Dirlikyapan Murat Devrim Dirlikyapan (d. 1974), Türk şair, yazar, akademisyen. 11 Temmuz 1974'te Nevşehir'de doğdu. İlk ve orta öğrenimini Nevşehir'de tamamladı. Eskişehir Anadolu Üniversitesi İktisadi ve İdari Bilimler Fakültesi İktisat Bölümü’nü bitirdi (1997). Gazetecilik, düzeltmenlik ve yöneticilik gibi işler yaptı. "DüşeYaza Edebiyat" (1998-99), "Genç Edebiyat" (1994) ve "Akıntıya Karşı Şiir" (1993) dergilerinin yayın kurullarında yer aldı. "İkinci Yeni Dışında Bir Şair: Edip Cansever" başlıklı yüksek lisans tezini Bilkent Üniversitesi İnsani Bilimler ve Edebiyat Fakültesi Türk Edebiyatı Bölümü'nde 2003'te tamamladı. 2007'de aynı üniversiteden "Phoenix’in Evrimi: Edip Cansever'de Dramatik Monolog" başlıklı teziyle doktora derecesi aldı. Doktora tezine dayanan çalışması," Ölümü Gömdüm, Geliyorum: Edip Cansever Şiirinde Varolma Biçimleri" adıyla yayımlandı (Metis, 2013). Edip Cansever’in düz yazılarından ve söyleşilerinden oluşan "Şiiri Şiirle Ölçmek" (YKY, 2009) ve Nevşehirli Âşık Ahmet’in şiirlerinin bir güldestesi niteliğindeki "Yokluğun Derdi: Nevşehirli Âşık Ahmet’in Yaşamı, Sanatı, Şiirleri" (Ürün, 2014) adlı kitapları yayına hazırladı. İlk şiir kitabı "Epitaph "(Çankaya Belediyesi, 1995), çeşitli ödüllere layık görüldü. "Karla Gelen" (Bilgi, 1998) ise 1997 Behçet Aysan Şiir Ödülü ile 1999 Cemal Süreya Şiir Ödülü’nü kazandı. 2007-2010 yıllarında Kıbrıs’ta Lefke Avrupa Üniversitesi’nde öğretim üyesi olarak çalıştı. Scopus Dağı Scopus Dağı (İbranice: הַר הַצּוֹפִים "Har HaTzofim", Arapça: جبل المشارف "Gabal al-Maşarif") Kudüs'ün kuzeydoğusunda bulunan 834 metre yüksekliğinde bir dağdır. Kudüs'ü tepeden görmesi sebebiyle antik çağlardan beri stratejik önemi vardır. 1. yüzyılda Romalılar bu dağda kamp kurup şehri kuşatmıştır. Aynı şekilde bu dağ Haçlılar tarafından da kullanılmıştır. 1948 Arap-İsrail Savaşı sonrasında Ürdün'de kalan bu topraklar 1967'deki Altı Gün Savaşı'na kadar BM tarafından korunmuş bölge ilan edildi. Scopus Dağı bugün itibarıyla Filistin toprakları içindedir Temeli 1918'de atılan Scopus Dağı kampüsünün açılışı önde gelen liderlerin eşliğinde 1925 yılında gerçekleşti. Bugün, 1.200 kişilik kadrosuyla İsrail'in lider üniversitelerindendir. İbrani Üniversitesi Botanik Bahçesi, Scopus Dağı'nda botanist Alexander Aig tarafından 1931 yılında kuruldu. İsrail'in işlenmemiş bitkilerin bulunduğu en büyük bahçelerindendir. "Biblical Zoo" denen hayvanat bahçesine ev sahipliği yapmaktadır. Scopus Dağı'nda, Hadassah Kadınlar Örgütü, 1939 yılında Erich Mendelsohn'un tasarladığı eğitim veren bir hastane kurdu. 13 Nisan 1948'de hastaneye erzak taşıyan konvoy Arap güçlerince saldırıya uğradı ve çoğu doktor ve hemşire olmak üzere 78 kişi hayatını kaybetti. 1948'de bölge Ürdün'ün eline geçince yollar kapatıldı ve hastane çalışmalarına ara vermek zorunda kaldı. 1960'ta İsrail tarafında bulunan batı Kudüs'te klinikler açılarak hastane yaşamını bir süre Scopus Dağı dışında devam ettirdi. Scopus Dağı'nda Mormonların üniversitesi olan Brigham Young Üniversitesi ilk kurulduğu zaman olası misyonerlik faaliyetleri yüzünden halk arasında tartışmalara sebep oldu. Mormonların dini propaganda yapmama sözü vermesi üzerine üniversitenin inşasına izin verildi. Bu Mormon üniversitesi panoramik manzarası ve mimari yapısı nedeniyle ödüller kazanmıştır. 30 Kasım 1948'de ateşkes ilan edilmesiyle Kudüs ikiye bölündü; batı Kudüs İsrail'de doğu Kudüs Ürdün'de kaldı, bazı bölgeler ise tarafsız bölge ilan edildi ve Scopus Dağı, hiçbir ülke ordusunun olmaması gereken tarafsız bölgede yer aldı. İsrail kısmında bulunan tarafsız bölgedeki Scopus Dağı'ndaki üniversite ve hastaneye iki haftada bir gönderilen erzak konvoyları sürekli olarak Ürdün bölüklerine takıldı. Nisan 1949'da Ürdün ve İsrail hükümetleri adına Moşe Dayan tarafından imzalanan antlaşmanın 7. maddesiyle aşağıdaki maddeler karara bağlandı: Ocak 1958'de BM Genel Sekreteri temsilcisi Francis Urrutia'nın Ürdün'ü 7. maddeye sadık kalması konusundaki çabaları başarısızlıkla sonuçlandı. Mayıs 1958'de Ürdün askerleri İsrail devriyeleri üzerine ateş açtı, bir BM görevlisi ve dört İsrail polisi öldürdü. BM Genel Sekreteri Dag Hammarskjöld ve yardımcısı Ralph Bunche'ın Kudüs ve Amman ziyaretleri sonuçsuz kaldı. 24 Temmuz 1956'da ateşkes hattındaki askerden temizlenmiş bölgede Filistinli Arapların bir evi tekrar işgal etmesiyle İbrani Üniversitesi'ndeki bir polis eve ateş açtı ve Ürdün askerleri silahla cevap verdi. BM gözlemcileri Ürdünlülerle anlaşabilmek için eve doğru harekete geçtiler, fakat yolda bir mayına basarak ağır yaralandılar. 26 Mayıs 1958'de Yarbay Flint elinde beyaz bayrağıyla ihtilaflı bölgedeki İsrail polislerini boşaltmak için yol gösterirken Ürdün kurşunuyla öldürüldü. Arf değişmezi Arf değişmezi, Cahit Arf'ın matematik alanında yaptığı dünyaca kabul görmüş matematiksel değerdir. Cisimlerin kuadratik formlarının sınıflandırılması üzerine yaptığı çalışmada bulduğu formüldür. Kararlı Güç Harekâtı Deliberate Force Operasyonu ya da Kararlı Güç Harekatı, BM Acil Mukabele Gücü ile NATO'nun Sırp Cumhuriyeti'ne karşı yürüttüğü kapsamlı askeri operasyonudur. Bosna ve Hersek topraklarını işgal eden Sırp askeri hedeflerine yönelik NATO bombardımanına gerekçe olarak Sırp askerlerinin Srebrenitza katliamı ve Markale Pazarındaki patlama gibi Avrupa'nın ikinci dünya savaşından sonra gördüğü en büyük soykırım olayları gösterildi. Soğuk Savaş'ın bitiminden beri Yugoslavya’nın parçalanması planları yapan ABD, İngiliz ITN televizyonunun 6 Ağustos 1992'de gösterdiği Trnopolye 'ölüm kampı'ndan görüntüler dolayısıyla Balkanlara askeri müdahalede hazırlama çalışmalarını başlattı. 29 Kasım 1992'te, ABD Hava Kuvvetleri Eski Komutanı Michael J. Dugan, The New York Times gazetesinde ABD'nin Sırplara saldırı hazırlığı içinde olduğunu bildirmişti. 'Balkan Fırtınası' adlı bir plana göre, Pentagon Sırpların askeri hedeflerine ve Sırbistan'daki elektrik santralılara, fabrikalara, depolara ve ulaşım yollarına bombardımana tutmak niyetindeydi. George H. W. Bush'tan sonra iktidara gelen Bill Clinton, bu planların uygulanmasında kesin bir rol oynadı. ABD'nin baskısı altında bulunan BM Güvenlik Konseyini, 31 Mart 1993'te, Bosna-Hersek üzerindeki uçuş yasağını ihlal eden Sırp uçaklarının belirli şartlarda düşürülmesini öngören 816 sayılı kararı çıkarttı. Ve 12 Nisan günü, BM 816 nolu kararı uyarınca NATO'ya bağlı savaş uçakları Deny Flight (Uçuş Yasağı) Harekatı başlattı. Mart ve Nisan 1993'teki Srebrenitsa krizi üzerine, BM Güvenlik Konseyi, Körfez Savaşı’nda Irak’taki Kürt bölgeler için kullandığı 'Güvenli Bölge' formülünü benimsemiş ve 16 Nisan 1993'te çıkardığı 819 sayılı karar ile Srebrenica’yı 'güvenli bölge' olarak ilan etmiştir. Buna ek olarak BM, 6 Mayıs 1993'te çıkardığı 824 sayılı karar ile Jepa, Tuzla, Saraybosna, Gorajde ve Bihaç’ı 'güvenli bölge' kapsamına dahil ederek, güvenli bölge sayısını altıya çıkartmıştır. ABD'nin amacı, 'güvenli bölgeler'deki Boşnaklara sivil Sırplara saldırması için yeşil ışık yakmak ve olası misilleme durumunda, Sırplara da karşı kuvvet kullanmaktı. NATO uçakları, Bosna-Hersek üzerindeki 'uçuşa yasak bölge'nin ve 'güvenli bölgeler'in korunması gerekçesiyle 28 Şubat, 10-11 Nisan, 5 Ağustos, 22 Eylül, 21-23 Kasım 1994 ve 25-26 Mayıs, 11 Temmuz, 4 Ağustos 1995 tarihlerinde Sırplara yönelik saldırılar gerçekleşti. Buna aynı zamanda anti-Sırp koalisyonu, Krayina Sırp Cumhuriyeti'ne ve Sırp Cumhuriyeti'ne ait bölgelerde keşif yaparak büyük operasyon hazırlıkları devam etti. Batı ve Müslüman ülkelerinden UNPROFOR askerleri, Krayina ve Bosna Sırp Ordularının teşkilat ve mevcudu hakkında bilgi topladıktan ve Sırp askeri hedeflerinin koordinatları belirledikten sonra bu bilgiler NATO'ya, Hırvatlara ve Boşnaklara gönderdi. Hatta, CIA, 1994'te Arnavutluk'ta ve Braç Adası'nda, yeni bir üsler kurdu ve bölgedeki 'potansiyel hedefleri' belirlemeye başladı. Ambargoyu denetlemek için Adriyatik denizine 1991'de yerleştirilen NATO filosu yeni gemilerle filosunu da sürekli güçlendiriyordu. Bu amaçla Adriyatik Denizine uçak gemileri, güdümlü roket kruvazörleri ve denizaltılar bile gönderildi. Srebrenica'nın düşmesi, Bosna Savaşında önemli bir dönüm noktasını oluşturdu. 21 Temmuz 1995 tarihinde Londra Konferansı'na katılan 16 ülke dışişleri ve savunma bakanları, Sırp Cumhuriyeti'ne karşı sadece "esaslı ve kararlı bir tutum izleme" konusunda karara vardılar. Aynı gün NATO'nun BM ile yaptığı gizli anlaşma taslağı ortaya çıktı. Bu anlaşmanın hukuk dışı olmasına rağmen Rusya Dışişleri Bakanı Andrey Kozırev, Batı'nın Rusya'nın Çeçenya politikaları üzerindeki baskısını hafifletmesi karşılığında NATO ile BM arasındaki gizli anlaşmayı kabul etmiştir. Diğer deyişle, Andrey Kozırev, Sırp Cumhuriyeti'ne saldırmaları için NATO'ya açık kart verdi. 24-25 Temmuz ve 1 Ağustos 1995 tarihlerinde NATO Konseyi Brüksel'de yaptığı toplantıda, ABD casus uydularının, CIA'ye ait pilotsuz keşif uçaklarının ve BM görevlilerin verilerine dayanarak, hava bombardımanı için seçilmiş Bosna Sırp hedeflerin listesini tutmuş ve Sırp Cumhuriyeti'ne saldırı planı onaylamıştır. Bundan hemen sonra, 26 Temmuz'da BM Genel Sekreteri Butros Gali, NATO'nun Sırplara karşı düzenlemesi olası hava operasyonları için karar verme yetkisini, Bernard Janvier'e devretti. 4-8 Ağustos 1995 tarihleri arasında Hırvatistan Ordusu, NATO ve Boşnak 5. Kolordu, büyük bir operasyonla Krayina Sırp Cumhuriyeti'ni ve Batı Bosna Cumhuriyeti'ni yıkmıştı. Fırtına Harekâtı, MPRI tarafından planlanmış ve kısa sürede çok başarılı olarak, bölgedeki askeri güç dengesini ABD müttefikleri Hırvatlar ve Boşnaklar’ın lehine değiştirmiştir. Fırtına Harekatından hemen sonra, 10 Ağustos 1995'te Zagreb'deki Pleso Havaalanında Eski Yugoslavya'daki UNPROFOR'un Komutanı Fransız General Bernard Janvier ve NATO Güney Avrupa Müttefik Kuvvetler Komutanı Amerikan Amiral Leighton W. Smith 'karşılıklı anlayış muhtırası'nı imzaladılar. BM Anayasasına aykırı bir şekilde yapılan bu gizli anlaşma, "dual-key" ("iki anahtar") düzenlemesini ortadan kaldırmış ve NATO'ya Eski Yugoslavya'da askeri güç kullanımı konusunda sınırsız ve süresiz yetki vermiştir. 28 Ağustos 1995'te bir bombanın Saraybosna’da bir pazar yerine düşerek 37 sivilin ölümüne, 90 kişinin de yaralanmasına yol açması, Deliberate Force operasyonunu tetikledi. Bosna-Hersek'te UNPROFOR Komutanı İngiliz General Rupert Smith hiçbir araştırma ve soruşturma yapmadan, bombalı katliamdan Sırpları sorumlu tuttu ve korkunç saldırıya ""güçlü bir şekilde karşılık verileceğini"" bildirdi. Ve 29 Ağustos akşamı Amerikan Amiral Leighton W. Smith Sırp Cumhuriyeti'ne saldırı emrini verdi. 30 Ağustos günü saat 02.00'te İtalya’daki üslerden ve Adriyatik’teki USS Theodore Roosevelt ve USS America uçak gemilerinden havalanan 60’ı aşkın uçağın, Saraybosna çevresindeki Bosna Sırp mevzilerini vurulmasıyla başlayan yoğun bombardıman 12 gün sürdü. Pentagon, Irak'ın askerî potansiyelinin tamamen imhasıyla sonuçlanan Çöl Fırtınası hava harekatında kullandığı özellikleri göz önünde tutularak Sırp Cumhuriyeti Ordusunu zayıflatmak amacını gütmüştür. Bunun dışında, Fırtına Harekâtıyla Krayina'yı bozguna uğratan Hırvat-Boşnak güçleri, Amerikan-İngiliz-Kuveyt-Suudi kara birlikleri rolünü oynayacaktı. NATO'nun saldırılarında Nevesinje'de, Bijeljina'da, Saraybosna'da (Sırpların çoğunlukta olduğu Hadžići, Ilidža, Ilijaš, Novi Grad ve Vogošća), Pale'de, Lukovica'da, Čajniče'de, Foča'da, Vişegrad'de, Han Pijesak'ta, Rogatica'da, Vlasenica'da, Miliçi'de, Sokolac'ta, Kalinovik'te, Lisina'da, Banya Luka'da, Kasindol'da, Pavlovac'ta, Crna-Rijeka'da, Svinjara'da, Doboj'da, Pecanje'de, Kozara, Majevica, Ozren ve Jahorina dağlarında, Gorajde ve Tuzla yakınlarında çok sayıda askeri ve sivil hedef vuruldu. Hava saldırıları sonucunda hava savunma sistemleri, radar ve haberleşme sistemleri, iletişim ve komando merkezleri, ağır silahların mevzileri, silah depoları, askeri üsler, kışlalar, silah fabrikaları, uçaksavar topları, köprüler, televizyon vericileri, radyo istasyonları ve su kuleleri tahrip edilmiştir. Bu da Bosna Sırp birliklerinde ağır bir zayiata sebebiyet verdi ve ordu düzeni bozulup maneviyatı kırıldı. Ezici bir üstünlük sağlayan Hırvat ve Boşnak güçleri, Bihaç-Una nehri, Drvar-Mlinişte-Vigorog-Donji Vakuf ve Maglaj-Vozuća-Orahovica cephe hatlarını yarmayı ve Sırp Cumhuriyetine ait 4.000 kilometrekarelik topraklarını işgal etmeyi başardılar. ("bakınız: NATO destekli etnik temizlikler") Batı'da gelişen aşırı Sırp düşmanlığı boyutları o kadar ileri gitmiş ki, kendi Sırplar Sırp sivilleri öldürmek ve zarara uğratmakla da suçlandı. Özgür Avrupa Radyosu yorumcusunun sözleri ise Batı'nın tutumunu açıkça ortaya koymaktadır: ""NATO Sırp mevzilerine darbeyi umutsuzluk anlarında indiriyordu"". NATO'cular 'misilleme harekatı' başlatarak ilk fırsatta Radovan Karaciç'i öldürmek amacını gütmüşlerdir. Harekatı ilk günü Sırp Cumhuriyeti başkenti Pale birkaç kez havadan bombardımana uğramıştı, idare binaları ve Karaciç'in ikametgâhı tahrip edilmişti. Bunlarla birlikte NATO, Karaciç'in Saraybosna'da bulunduğu haberi sebebiyle Sırp Saraybosnasını en yoğun bir bombardımana tabi tuttu. Üç günlük bombardımanlar sonucu Haciçi'de evlerin 100'den fazlası, su kalesi, benzin istasyonu tahrip edilip Ortodoks Mezarlığı hasar gördü. Uşivak'taki 40 ton kimyasal maddenin bulunduğu bir depo da hasar gördü. 30 Ağustos günü NATO tarafından Rogatica'ya atılan 1.000 kg'lık bomba, on kişinin ölmesine, beş insanın da kalıcı yaralar edinmesine neden oldu. Aynı gün Kasindol hastanesi hasar gördü, Nevesinje Belediye Sarayı, Majevica Dağındaki Sırp köyleri ve Lukavica Teknik Üniversitesi vuruldu. 250 sivil Üniversitesi'nin mahzenlerinde siperlendiler. Çarşamba sabahı NATO, Kmur Tepesindeki verici ve Çayniçe'nin çevresindeki sivil hedeflerini de vurdu. Podrinje bombalamaları sürdürülürken, Srbinje ile Gorajde arasındaki Ustikolina köyüne atılan füzeler ve ağır bombalar nedeniyle evlerin birçoğu yakıldı. 31 Ağustos günü NATO tarafından Ozren Dağı yakınındaki Kalauzoviçi ve Komar köylerinin bombalanması sonucunda birçok sivil öldü. 5 Eylül günü NATO, Sırp ağır silahlarını Sırp Saraybosnasının dışına çekmeme bahanesi kullanarak hava akınlarını tekrar başlattı. Karaciç'in muhtemel barınağı bulunduğu Haciçi'nin ve VRS karargâhı yerleştiği Han-Pijesak'ın temel hedefler olduğundan bu kasabalara 5-11 Eylül arası adet ve misket bombası dışında 5.800 uranyumlu füze ve bomba atıldı. Han-Pijesak'ta mülteci kampları, çiftlikler, su tesisleri gibi unsurlar temel saldırı hedefleri oldu. Kent elektriksiz ve susuz kaldı, nüfus sığınaklara kaçtı. Haciçi'ye, Lukavica'ya, Pavlovac'a, Vraçe'ye, Pale'ye ve İgman Dağındaki köylere saldırıları sonucu onlarca konut, üç transformatör merkezi, iki su kulesi, dört erzak deposu, hamamçamaşırhane ve Teknik Onarım Fabrikası (Tehnički remontni zavod Hadžići) kırıldı, Sırp Saraybosnasında elektrik ve su kesildi. Hedefini şaşıran bombalar Sırp Saraybosnasındaki Rus UNPROFOR Taburu mevzilerine düştü, 1 Rus askeri hafif yaralandı. Ayrıca, Güney-Doğu Bosna ve Doğu Hersek şehirlerine hava akınları artmaya başlamıştı. 6 Eylül (saat 16.00-17.00) tarihindeki Vişegrad Bombardımanı 110 kV'luk enerji nakil hattını kesti. 5-6 Eylül günlerinde, Nevesinje'ye atılan onlarca füze ve 1.000 kg'lık bomba büyük maddi hasara ve sivil kayıpların bilinmeyen sayısına neden oldu. 9 Eylül sabahı ise, NATO Nevesinje radyo televizyon kulesine vurdu, 2 kişi öldü, birkaç kişi de yaralandı. Ratko Mladiç'in doğum yeri olan Kalinovik kenti bombardımanı en barbar şekilde uygulandı. Şehir merkezindeki bütün evler, vericiler, su tesisleri ve Kızılhaç deposu tahrip edildi. Srbinje'de büyük binalar, depolar, posta-telefon-telgrafhane, maden işletmesi, köprüler vuruldu. Kalinovik ve Srbinje elektriksiz ve susuz kaldı. Nüfusu civar ormanlara ve mağaralara kaçıp açık havada ve soğuk yerlerde vakit geçirmek zorunda kaldı. Srbinje mülteci kampına ve Mostar yakınındaki Zivlje köyüne karşı NATO'nun düzenlediği bombardımanlarda 11 kişi öldü, 17 kişi de yaralandı. Praçe, Sutjeska, Ilova va Bistrica nehirleri üzerindeki köprüler bombardımanlarla yıkıldığından yaralıları hastaneye götüremedi. Bir hamile ve bir hasta hastanelere gelirken öldüler. Fransız uçağı (SEPECAT Jaguar), Majevica Dağındaki İletişim Merkezine 1.000 kg'lık bomba attıktan sonra Sırp Cumhuriyeti başkenti Pale ile telefon bağlantısı kesildi. 7 Eylül günü Doboj'a 1.000 kg'lık bomba da atılmış, yıkıntıların altından çıkarılan sivil sayısının 15 olduğunu ve 5 yaşından önceki 4 çocuğun da dahil olduğunu tespit edilmiştir. 9 Eylül Cumartesi günü NATO, operasyonu genişleterek Banya Luka, Bosanska Krupa, Gradişka, Sanski Most, Sanica, Klyuç, Petrovac, Drvar, Prnyavor, Tesliç, Sırp Saraybosnası, Pavlovac, Srbinje ve Kozara (verici istasyonu tahrip edildi), Majevica, Jahorina, Igman dağları gibi Sırp Cumhuriyeti’nde hedeflere bir vuruş yaptılar. Tesliç yakınındaki Gornja Radonja'nın vurulması sonucu 4 Sırp evin tahrip edildiğini, 2 kişinin yıkıntılar altında kaldığını, 1 kadın ve 3 çocuk yaralandığını bildirildi. 9 Eylül saat 20:30'da Semizovac-Srednje yolundaki Ljubina nehri üzerinde köprüden geçen arabaya roket saldırısı 26-yaşındaki kız Radmila Galinac ve kardeşi Radenko Galinac'ın ölümüne yol açtı. Onun ikiz kardeşi Radovan Galinac 27 Ağustos'ta Boşnaklar tarafından öldürüldü. 10 Eylül sabahının erken saatlerinde Amerikan kruvazörü USS Normandy'den fırlatılan 13 Tomahawk füzesi Lisina’da (Banya Luka) Bosna Sırp askeri hedefleri vurdu. Akşam Tomahawk'lı saldırı ardından Banya Luka'ya yoğun hava akınları başladı. NATO savaş uçakları, iletişim merkeleri, radyotelevizyon vericileri, elektrik ve su tesislerinin üstüne 250, 500 ve 1.000 kg'lık bombalar atıyordu. Pazar günü NATO, Srbinje, Han-Pijesak, Gorajde yakınındaki Trovrh, Sekoviçi, Majevica, Kalesija, Vişegrad, Bosanska Krupa (aynı zamanda Una nehrinin Batı kıyısındaki Boşnaklar Krupa'yı top ateşine tuttu ), Jasenica'yı da bombalıyordu. Bir bomba Prnjavor'un 12 km güneyindeki Donji Vijacani köyünde kilise ile okul arasında yere düştü, ama patlamadı (Pentagon, eski silah ve cephanenin imha işlemine para harcamamak için kullanım süresi geçmiş bombalar ve füzeler kullandı). 11 Eylül saldırıları yeniden Mladiç'in doğum yeri olan Kalinovik'e karşı gerçekleştirdi. Bu saldırıda şehir fiilen tamamen yıkıldı ve birçok sivil (kadın ve çocuk dahil) yaralandı. Voçani köyü (balık çiftliği, okul ve su boru hattı hasar gördü), Srbinje (1 sivil öldü, birkaç kadın ve çocuk yaralandı) ve Banya Luka pazartesi günü NATO da kurbanı oldu. 12 Eylül günü Doboj'da Usora sanayi merkezindeki binalar alevler içindeydi, 2 kişi öldü, birkaç kişi de yaralandı. Ayrıca, Boşnak birlikleri, Vozuça'yı kuşattıkça Doboj'u ateşe tutmaya başlatmıştı. 13 Eylül tarihindeki Doboj'a uyumlu NATO-Boşnak saldırısı sonucu 5 kişi öldü ve 10'dan fazlası yaralandı. Çarşamba günü NATO, Banya Luka'yı ve Sırp Saraybosnası'nı bombalamaya devam ediyordu. Sırp Saraybosnası salgın hastalıkların tehdidi altında bulunduğunu belirtildi. Sırp Cumhuriyeti Başkomutanı Ratko Mladiç, 26 Eylül 1995'te düzenlediği basın toplantısında, NATO'nun Sırp Cumhuriyeti'ne 10.000 ton patlayıcı attığını bildirdi. 60-yaşındaki Sırp kadını, bu hava akınlarının çocukluk döneminde yaşadıkları Faşist bombardımanlarına benzediğini söyledi. 23-25 Temmuz 1995'te 19. Regiment Royal Artillery'ne mensup 400 asker Saraybosna'da stratejik öneme sahip İgman Dağı'nı ele geçirdi. Daha sonra İngilizlere 1.300 Fransız ve 170 Hollandalı da katıldı. İgman Dağına yerleştiren BM Acil Mukabele Gücü (UN Rapid Reaction Force) 105mm'lik hafif toplara, 155mm'lik AMX 30 AuF1 tanklara ve 120mm'lik havanlara sahipti. 30 Ağustos günü saat 04.30'te hava akınlarının hemen ardından BM Acil Mukabele Gücü topçu birlikleri, Sırp hedeflerini dövdü. Sırplara saldırı emri İngiliz General Rupert Smith'ten aldı. 30 Ağustos-13 Eylül arasında İngiliz-Fransız-Hollanda birliği, Sırp top bataryalarını, tanklarını, havan mevzilerini ve NATO uçaklarını vurabilecek uçaksavar toplarını susturuyordu. Harekâtın ilk gününde Sırp Saraybosnasına atılan mermi sayısı 600'dü. Bundan sonra BM Acil Mukabele Gücü her gün 1.000 top/havan atışı yaptı. Kara harekatını diğerlerinden ayıran en önemli özellik ise, harekatın, MPRI askeri danışmanlarının Boşnak Ordusu Saraybosna Karargâhı'nda bulundukları sırada gerçekleştirilmiş olmasıdır. BM Acil Mukabele Gücü, NATO ve Boşnak Ordusu uyumlu eylemlerde bulunarak aynı Sırp hedeflerini bombaladı. Bu yüzden Boşnaklar Grbavica bir bölgesindeki birkaç mevzileri ele geçirebildiler. Müslüman Saraybosnasının batısındaki ve güneyindeki Sırp kasabaları ve köyleri de, her gün İgman Dağından bombardımanına uğruyordu. BM Acil Mukabele Gücü tarafından top ve havan ateşinin Sırp Saraybosnasında konutları ve otobüs durağını tahrip ettiği, onlarca sivili hayatını kaybettirdiği kaydedildi. Hava bombardımanı sonucu yangını söndürmeye çalışan itfaiye arabaları da top atışına tutuldu. 8 Eylül günü ise Fransız topçusunun fırlattığı mermi Blažuj hastanesini vurmuş, 10 hasta ve hemşireyi öldürmüş, 22 kişiyi de yaralamış. Sırpların ağır silahlarını 20 km'lik kapalı alanın dışına çekmediğini bahane eden NATO 30 Ağustos - 1 Eylül, 5 Eylül - 13 Eylül tarihlerinde Bosna Sırp hedeflerini bombaladı. 5-20 Eylül içinde Sırplar, ağır silahlarını ve 250 tankı Saraybosna'dan çekmek zorunda kaldılar. Bunun üzerine Bernard Janvier ve Leighton W. Smith tarafından alınan karar doğrultusunda yapılan ortak açıklamada, Sırpların Saraybosna etrafındaki ağır silahlarını çekme konusunda BM şartlarına uyduğu, bu nedenle şu an için yeni bir hava operasyonuna gerek olmadığı yolunda görüş birliğine varıldığı kaydedildi. 4 Ekim 1995'te NATO savaş uçakları, Sırpların füze bataryalarına üç ayrı hava akını düzenledi. NATO Sözcüsü Binbaşı Dag Christensen yaptığı açıklamada, hava akınlarını doğrularken, Sırplar'ın radarlarının, Bosna üzerindeki uçuş yasağını denetleyen NATO uçaklarına kilitlendiğini, bunun üzerine NATO uçaklarının kendilerini savunmak amacıyla Sırp füze bataryalarına HARM füzeleri fırlattığını söyledi. 8 Eylül-10 Ekim arasında Hırvat ve Boşnak güçleri, NATO'dan aldığı askeri destekle, "Maestral", "Uragan 95", "Una 95", "Sana 95" ve "Južni potez" harekâtları düzenleyerek çoğunlukla Sırpların yaşadığı Šipovo, Jajce, Donji Vakuf, Drvar, Vozuća, Bosanski Petrovac, Ključ, Bosanska Krupa, Mrkonjić Grad ve Sanski Most şehirlerini 'temizlediler'. Hırvat-Boşnak saldırısı sonucu yaklaşık 1.000 Sırp'ın öldürüldüğü veya kayıplara karıştığı, 95.000-120.000 arası Sırp'ın sürüldüğü belirtiliyor. Bosna Tuzla’da "Eagle Base" adlı önemli ve büyük üs var. 4 Eylül 1995'te Ratko Mladiç, Eski Yugoslavya'daki UNPROFOR'un Komutanı Fransız General Bernard Janvier'e gönderdiği mesajda, NATO'yu ve BM Acil Mukabele Gücü'yü Sırplara karşı saldırılarında zayıflatılmış uranyum içeren bombalar ve mermileri kullanmakla suçlayarak bu doğrultuda özel komisyonu kurmak istedi. Daha sonra Mladiç, Sırp Saraybosnası'na 1.000 atık uranyumlu merminin İngiliz-Fransız-Hollanda birliği tarafından atıldığını açıkladı. Bu olayları Bernard Janvier görmezden geldi. 1996 yılında Bosna-Hersek Sırp Cumhuriyeti'ni işgal eden NATO'cularca kukla bir hükûmet kuruldu. Bilyana Plavşiç kukla hükümeti, doğal felaketin boyutlarını gizlemek için elinden geleni yaptı. Bu maksatla Plavşiç, kanser hastalıkların artış nedenleri incelemek muhalefet girişimleri sertçe bastırıyordu. Bosna-Hersek'te radyoaktif silah kullanılması, beş yıl boyunca en fazla gizlenmeye çalışılan konulardan birisiydi. Ancak 2001 yılı Ocak ayında patlayan 'Balkan Sendromu' skandalı sessizlik perdesini yırttı. Dünya kamuoyu, Kosova'da görev yapmış bir NATO askerleri arasındaki kanserden ölümler ve 1999 yılındaki uranyumlu füzeleri ve bombaları kullanması haberlerini aldıktan sonra Bosna-Hersek sorunlarıyla da ilgilendi. Belgrad Askeri Hastanesi Adli Tıp Başkanı Dr. Zoran Stankoviç, Bosna-Hersek'te kullandığı zayıflatılmış uranyum içeren bombalardan dolayı, toplumun yüzde 10'luk kısmının ölümle karşı karşıya olduğunu ileri sürdü. Hava bombardımanlar yüzünden en büyük zarar Sırp Saraybosnası (özellikle Hadžići) gördü. Hadžići'den ayrılmak zorunda kalan mültecilerde ağırlıklı olarak akciğer, karaciğer ve böbrek kanseri görülüyor. Ve geçen 5 yılda yaklaşık 400 kişinin de kanserden ölmüştü. Uranyumlu bombaların kurbanları olan 300 Sırp mülteci Doğu Bosna'nın Bratunac mezarlığında gömülmüştür. Radyoaktif tozu çekme veya radyoaktif maddelere dokunma sonucu ölen Saraybosnalı Sırpların kesin sayısı bilinmiyor. Çünkü Avrupa ve Kuzey Amerika ülkelerine göçü tercih eden Sırp mültecileri hakkında istatistik tutulmuyor. Zaten, nakledilen 8.000 Saraybosnalıların kaybolup durumunun kamuoyundan gizlendiği tahmin edilmektedir. NATO bombardımanları nedeniyle Saraybosna ile birlikte Miliçi, Vlasenica, Han Pijesak, Sokolac, Pale, Rogatica, Nevesinje, Srbinje (Foča), Kalinovik, Doboj bölgelerinin radyasyon tehdidi altında olduğu ortaya çıktı. Bu bölgelerde yaşayan Sırp nüfus bağışıklık sisteminin azalması, sık baş ağrısı, zatürre, sedef hastalığı, alerji, uykusuzluk, dozlaklık, habis tümörleri, Hiroşima'ya atom bombası saldırısını yaşamış olan Japonlar arasında en sık görülen beyin kanseri bir türü gösterirler. Hasta olmadan da sağlıklı insanlar bilinmeyen nedenlerle ani ölümün kurbanı olmaktadırlar. Ölü olarak doğan çocuk ve düşük vakaları arttı. Dünyaya gelen çocuklar ise kansızlık ve solunum hastalıklara müptela oluyor. Zayıflatılmış uranyum da hayvanlar ve bitkiler alemi üzerinde olumsuz etki yaptı. Çeşitli eksik organları eksik olarak doğmuş veya mutasyona uğramış danaların ömrünün uzun olmaz. 1996-1997 yıllarında Majevica ve Ozren dağlarında otlar kurur ve sararırken, ağaçların çiçeklenmesi dururken, göçmen kuşlar ve yırtıcı hayvanlar ortadan kaybolurken, yeni bir sivrisinek ve sıçan türleri çok ürediler ve çabuk çoğaldılar. Pentagon, Bosna-Hersek'te 10 bin 800 uranyumlu bomba atıldığı kabul etmek zorunda kaldı. Hyūga sınıfı refakat gemisi , Japonya'nın Deniz Öz Savunma Kuvvetleri'ne ait . ABD Deniz Kuvvetleri'nin standard sınıflandırmasına göre DDH (Helicopter Destroyer). Fiilen Italyan Deniz Kuvvetleri'nin 13.850 tonluk "Giuseppe Garibaldi" (551), İspanyol Deniz Kuvvetleri'nin 17.000 tonluk "Principe de Asturias" R11) ve Kraliyet Donanması'nın 21.000 tonluk "Invincible" sınıfı gibi hafif uçak gemisi (helikopter gemisi) veya amfibi saldırı gemisi sayılmaktadır. Şu an Deniz Öz Savunma Kuvvetleri'nde hizmet eden en büyük savaş gemisi. Streptococcaceae Streptococcaceae Lactobacillales takımı içinde yar alan Gram-pozitif bir bakteri familyasıdır. Şu cinsleri içermektedir: "Lactococcus", "Lactovum", "Pilibacter", ve "Streptokok. Burhan NalbantoÄŸlu Burhan Nalbantoğlu (1925 - 6 Şubat 1980), Kıbrıs Türkü tıp doktoru ve siyasetçi. Türk Mukavemet Teşkilatının kurucuları arasında yer almıştır. Kıbrıs'taki Türk halkının siyasî ve sosyal hayatında önemli katkıları bulunan Burhan Nalbantoğlu, 1925 yılında Gazimağusa kentinde doğdu. 1936'da Mağusa Türk Mektebi'ni bitirdi. Kıbrıs İslâm Lisesi ve Lapta Öğretmen Okulu'ndan mezun oldu. 1944-1947 yılları arasında, Sandallar, Aysergi ve Mağusa ilkokullarında öğretmenlik yaptı. Bu yıllarda Mağusa Türk Ocağı ve Mağusa İzci Kulübünün sosyal etkinliklerine öncülük etti. 1947 yılında tıp öğrenimi için gittiği İstanbul'da Kıbrıs Türk Kültür ve Yardım Cemiyetinin kurucuları arasında yer aldı. Buradaki Kıbrıs Okullarından Yetişenler Cemiyeti ile Ankara'daki Kıbrıs Türk Kültür Derneğinin birleşmesinde rol oynadı. 1960-1963 yılları arasında Kıbrıs Temsilciler Meclisi'nde milletvekilliği yaptı. Bu dönemde 1 Ocak 1963 - 1 Mayıs 1964 tarihleri arasında Avrupa Konseyi Parlamenterler Asamblesi'nde Kıbrıslı Türkler'e tahsis edilen yedek üyelik görevinde bulundu. 1969 yılında ise, Kıbrıs Geçici Türk Yönetimi'nde sağlık bakanlığı yaptı. Adıyla anılan Lefkoşa Devlet Hastanesi'nin yapımında büyük emekleri geçen Burhan Nalbantoğlu, Türk Mukavemet Teşkilatı (TMT) ve Toplumcu Kurtuluş Partisinin (TKP) kurucuları arasında yer aldı. 6 Şubat 1980'de beyin kanaması sonucu hayatını kaybetti. Tıp öğrenimini tamamlayarak Kıbrıs'a dönen Nalbantoğlu, Rauf Denktaş ve Türkiye'nin Lefkoşa Başkonsolosluğ'nda görevli Kemal Tanrısevdi ile birlikte 17 Kasım 1957'de sivil toplum örgütü nitelikli Türk Mukavemet Teşkilatının kuruluşunu gerçekleştirdi. Aynı yıllarda Kıbrıs Türk Kurumları Federasyonu genel sekreterliği görevini yürüttü. Mağusa milletvekili olarak Temsilciler Meclisi'ne seçildi. 1969-1973 döneminde sağlık bakanı olarak Lefkoşa Devlet Hastanesi ile birçok sağlık ocağının açılışını gerçekleştirdi. Die Ã„rzte Die Ärzte, 1982 yılında kurulmuş olan Alman Punk-rock grubu. Almanya'nın en başarılı müzik gruplarından biri olan "Die Ärzte", Almanya'da 23 milyondan fazla albüm satmıştır. Müzisyenler kendilerini (alay olarak) "dünyanın en iyi müzik grubu" olarak tanımlıyor. "Die Ärzte" 1982 yılında kuruldu ve 1989 ve 1993 arası kısa zaman için yine ayrıldılar. 1993'te üyelerin tekrar bir araya gelmesiyle grup Farin Urlaub, Bela B. ve Rodrigo González olarak bugüne kadar müzik yapmaktadır. Önbölüm Önbölüm ya da prequel, bir veya birkaç bölüm halinde önceden tamamlanmış bir edebiyat eseri veya sinema filminde anlatılan olayların öncesini veya başlangıcını konu eden ama onlardan sonra oluşturulmuş en son bölüm veya bölümlere verilen addır. Oldukça yeni tarihlerde kullanılmaya başlanmış bir sözcük olan önbölüm, İngilizce "prequel" kelimesinin karşılığı olarak türetilmiştir. Özgün prequel ise iki sözcüğün birleştirilmesiyle türetilmiştir. Bu sözcüklerden ilki "öncesi", "önceki" anlamına gelen bir ön ek olan "pre", diğeri de edebiyat ve sinemada "devam bölümü" anlamına gelen "sequel" kelimesidir. Bir örnek vermek gerekirse Baba (1972) filminden 2 yıl sonra çevrilen (1974) filmi ilkinin önbölümüdür, çünkü bu ikinci filmde anlatılan olaylar kronolojik olarak ilk filmde anlatılanlardan yıllar öncesini anlatmaktadır. Zaten ilk kez 1958 yılında literatüre giren önbölüm kelimesi 1970'lerde bu filmle birlikte yaygın olarak kullanılmaya başlanmıştı. Bir başka örnek de Şeytan serisinin dördüncü filmi olan filmidir. Bu film ilk Şeytan filminden önce olanları anlatmaktadır. Aynı şekilde 1971 yılında çevrilen Karanlıktan Gelen Adam (The Nightcomers) daha sonra yapılmasına rağmen, 1961 tarihli The Innocents filminde anlatılan olayların öncesini konu alır, yani o filmin önbölümüdür. Önbölüm filmler adlandırılırken bazen daha baştan belirleyici olabilmesi için adındaki ilk sözcüktan sonra "Başlangıç", "İlk dönemler", "Diriliş", ya da doğrudan doğruya "Önbölüm" sözcüğü eklenmektedir. Örnek olarak , , ve I Am Legend Prequel gösterilebilir. Galatasaray Kalamış Tesisleri Galatasaray Spor Kulübü'nün Yelken Şubesi' nin kullandığı Galatasaray Kalamış Tesisleri, İstanbul Anadolu yakasında Kalamış semtindedir. Tesiste bir adet lüks restaurant bulunmaktadır. 2008 yılında meydana gelen şiddetli lodos nedeniyle tesis zarar görmüş olup, tadilat için yeni planlar hazırlanmıştır. Ayrıca tesise bir adet kapalı spor salonu ilave edilecek olup, yepyeni bir proje daha oluşturulacaktır. 11 Haziran 2009 tarihinde tesis tekrar faaliyetine başlamıştır. Galatasaray Yelken Okulu, Galatasaray Kalamış Tesisleri' nde faaliyetini sürdürmektedir. Anadolu yakasında bulunan Kalamış Su Sporları ve Sosyal Tesisleri, Galatasaray'ın Sutopu ve Yelken Şubesi'ne ev sahipliği yapmaktadır. Yapımı 2013 yılının başında tamamlanan ve hizmete açılan Engin Bora Havuzu, kulübün Sutopu Şubesine ve üyelerine hizmet vermektedir. Wikimapia' dan Galatasaray Kalamış Tesisleri' nin görünüşü Fores Mimarlık tarafından tasarlanan Galatasaray Spor Kulübü Kalamış Su Sporları Tesisi Kalamış Nmap Nmap, bilgisayar ağları uzmanı Gordon Lyon (Fyodor) tarafından geliştirilmiş bir güvenlik tarayıcısıdır. Taranan ağın haritasını çıkarabilir ve ağ makinalarında çalışan servislerin durumlarını, işletim sistemlerini, portların durumlarını gözlemleyebilir. Nmap kullanarak ağa bağlı herhangi bir bilgisayarın işletim sistemi, çalışan fiziksel aygıt tipleri, çalışma süresi, yazılımların hangi servisleri kullandığı, yazılımların sürüm numaraları, bilgisayarın güvenlik duvarına sahip olup olmadığı, ağ kartının üreticisinin adı gibi bilgiler öğrenilebilmektedir. Nmap tamamen özgür GPL lisanslı yazılımdır ve istendiği takdirde sitesinin ilgili bölümünden kaynak kodu indirilebilmektedir. Nmap' ın kullanılabildiği işletim sistemleri Linux, Windows, MacOS, Solaris, *BSD ve AmigaOS olarak sıralabilir fakat popülerliği öncelikle Linux daha sonrasında Windows' ta dır. Nmap herhangi bir istemci veya sunucuyu birçok farklı şekilde tarama yeteneğine sahiptir. Nmap'i güçlü kılan farklı tarama tekniklerine sahip olmasıdır. Protokol temelli (TCP, UDP, vb.) tarama yapılabileceği gibi, belirli aralıklardaki IP adresleri, alt ağlar (subnet) ve üzerlerinde çalışan port ve servisleri de taranabilir. Tarama sonuçlarında ortaya çıkabilecek port durumları aşağıdaki gibidir : Open (Açık): Portun erişilebilir durumda olduğunu ve port üzerinde bir uygulamanın TCP bağlantılarını ya da UDP datagramlarını kabul ettiği anlamına gelmektedir. Closed (Kapalı): Portun erişilebilir olduğunu (Paketleri almakta ve geri paket göndermekte) fakat üzerinde herhangi bir uygulamanın olmadığı anlamını taşımaktadır. Filtered (Filtreli): Dönen tepkiler bir paket filtreleme mekanizması tarafından engellenir. Nmap portun açık olduğuna karar veremez. Unfiltered (Filtresiz): Portlar erişilebilir ancak Nmap portların açık veya kapalı olduğuna karar veremez. (Sadece ACK scan için ) Open|filtered (Açık|Filtreli): Nmap portların açık veya filtrelenmiş olduğuna karar veremez. (UDP, IP Protocol, FIN, Null, Xmas Scan için ) Closed|filtered (Kapalı|Filtreli): Nmap portların kapalı ya da filtreli olduğuna karar veremez. (Sadece Idle Scan için ) Kaynak makinanın hedef makinaya TCP SYN bayraklı segment göndererek başlattığı bir tarama türüdür. Portların kapalı olduğu durumlarda hedef makina cevap olarak RST + ACK bayraklı segmenti döndürür. Portların açık olduğu durumlarda ise hedef makina SYN + ACK bayraklı segment döndürür. Daha sonra kaynak makina RST bayraklı segment göndererek bağlantıyı koparır ve böylelikle TCP üçlü el sıkışma (TCP three-way handshaking) tamamlanmaz. Bu tarama türünde TCP üçlü el sıkışma gerçekleşmediği için bu tarama türü hedef sistemlerinde herhangi bir şekilde iz bırakmaz. Bu taramayı gerçekleştirmek için aşağıdaki komut kullanılmalıdır : nmap -sS -v [Hedef_IP] Kaynak makinanın gerçekleştireceği TCP Connect Scan, kapalı portlara yapıldığı zaman RST + ACK bayraklı segment dönecektir. Ancak açık portlara yapıldığı durumlarda hedef makinanın göndereceği SYN + ACK bayraklı segmenti, kaynak makina ACK bayraklı segment göndererek cevaplar ve üçlü el sıkışmayı tamamlar. Bu taramayı gerçekleştirmek için aşağıdaki komut kullanılmalıdır : nmap -sT -v [Hedef_IP] Hedef makinaya TCP bağlantı isteği olmadan gönderilen segmentle tarama yapılır. Kaynak makinanın göndereceği FIN bayraklı segment, hedef makinanın kapalı bir portuna gelirse hedef makina RST + ACK bayraklı segment döndürecektir. Eğer açık portuna gelirse hedef makinadan herhangi bir tepki dönmeyecektir. Bu taramayı gerçekleştirmek için aşağıdaki komut kullanılmalıdır : nmap -sF -v [Hedef_IP] Bu tarama türünde kaynak bilgisayarın TCP segmentine URG,PSH ve FIN bayraklarını set edeceği ("1" yapılacağı) segment hedef makinaya gönderilir. Eğer Kaynak makinanın göndereceği URG,PSH ve FIN bayraklı segment, hedef makinanın kapalı bir portuna gelirse hedef makina RST + ACK bayraklı segment döndürecektir. Eğer port açık olursa hedef makinadan herhangi bir tepki dönmeyecektir. Bu tarama türünde TCP başlığı içerisinde yer alan toplam altı adet bayraktan üç tanesi set edildiği ("1" yapıldığı) için, gönderilen segment yılbaşı ağacının yanan lambalarına benzetilmiştir. Bundan dolayı da bu tarama türüne Xmas (Christmas) Scan denmiştir. Bu taramayı gerçekleştirmek için aşağıdaki komut kullanılmalıdır : nmap -sX -v [Hedef_IP] Hiçbir bayrağın bulunmayacağı bu tarama türü, gerçek hayatta karşımıza çıkmayan bir durumdur. Kaynak makinanın göndereceği bayraksız segmentler karşısında hedef makinanın vereceği tepkiler FIN Scan ile aynıdır. Kaynak makinanın göndereceği bayraksız segment, hedef makinanın kapalı bir portuna gelirse hedef makina RST + ACK bayraklı segment döndürecektir. Eğer port açık olursa hedef makinadan herhangi bir tepki dönmeyecektir. Bu taramayı gerçekleştirmek için aşağıdaki komut kullanılmalıdır : nmap -sN -v [Hedef_IP] Bu tarama türünde kaynak makina hedef makinaya tek bir ICMP Echo istek paketi gönderir. IP adresi erişilebilir ve ICMP filtreleme bulunmadığı sürece, hedef makina ICMP Echo cevabı döndürecektir. Eğer hedef makina erişilebilir değilse veya paket filtreleyici ICMP paketlerini filtreliyorsa, hedef makinadan herhangi bir cevap dönmeyecektir. Bu taramayı gerçekleştirmek için aşağıdaki komut kullanılmalıdır : nmap -sP -v [Hedef_IP] Kaynak makinanın hedef makinaya göndereceği UDP datagramına, ICMP Port Unreachable cevabı döndürülüyorsa hedef makina kapalı kabul edilecektir. Herhangi bir tepki döndürmeyen hedef makina open|filtered kabul edilecektir. UDP datagramıyla cevap döndüren hedef makinaya ait port ise açık kabul edilecektir. Bu taramayı gerçekleştirmek için aşağıdaki komut kullanılmalıdır : nmap -sU -v [Hedef_IP] Bu tarama türü standart NMAP tarama türlerinden biraz farklıdır. Bu tarama türünde hedef makinaların üzerlerinde çalışan IP tabanlı protokoller tespit edilmektedir. Bu yüzden bu tarama türüne tam anlamıyla bir port taraması demek mümkün değildir. Hedef makina üzerinde, taramasını yaptığımız IP protokolü aktif haldeyse hedef makinadan bu taramaya herhangi bir cevap gelmeyecektir. Hedef makina üzerinde, taramasını yaptığımız IP protokolü aktif halde değilse hedef makinadan bu taramaya, tarama yapılan protokolün türüne göre değişebilen RST bayraklı (RST bayrağı "1" yapılmış) bir segment cevap olarak gelecektir. Bu taramayı gerçekleştirmek için aşağıdaki komut kullanılmalıdır : nmap -sO -v [Hedef_IP] Bu tarama türünde kaynak makina hedef makinaya TCP ACK bayraklı segment gönderir. Eğer hedef makina ICMP Destination Unreachable mesajını dönerse ya da hedef makinada bu taramaya karşılık herhangi bir tepki oluşmazsa port “filtered” olarak kabul edilir. Eğer hedef makina RST bayraklı segment döndürürse port “unfiltered” kabul edilir. Bu taramayı gerçekleştirmek için aşağıdaki komut kullanılmalıdır : nmap -sA -v [Hedef_IP] Window Scan, ACK Scan türüne benzer ancak bir önemli farkı vardır. Window Scan portların açık olma durumlarını yani “open” durumlarını gösterebilir. Bu taramanın ismi TCP Windowing işleminden gelmektedir. Bazı TCP yığınları, RST bayraklı segmentlere cevap döndüreceği zaman, kendilerine özel window boyutları sağlarlar. Hedef makinaya ait kapalı bir porttan dönen RST segmentine ait window boyutu sıfırdır. Hedef makinaya ait açık bir porttan dönen RST segmentine ait window boyutu sıfırdan farklı olur. Bu taramayı gerçekleştirmek için aşağıdaki komut kullanılmalıdır : nmap -sW -v [Hedef_IP] Bu tarama türü, kaynak makinanın hedef makineyi tarama esnasında aktif olarak rol almadığı bir türdür. Kaynak makina “zombi” olarak nitelendirilen makinalar üzerinden hedef makineyi tarayarak bilgi toplar. Bu taramayı gerçekleştirmek için aşağıdaki komut kullanılmalıdır : nmap -sI -v [Zombie_IP] [Hedef_IP] NSE (Nmap scripting engine), Nmap'in en güçlü ve kullanışlı özelliklerinden birisidir. NSE'yi; normal Nmap komutlarıyla yapılamayan ya da yapılması çok zor olan işlemlerin daha kolay bir şekilde yapılmasının sağlandığı bir betikler bütünü olarak tarif edebiliriz. Nmap ile birlikte birçok betik kütüphanesi hazır olarak gelmektedir. Fakat NSE aynı zamanda kullanıcıların ihtiyaç duydukları betikleri kendilerinin de yazabilmelerini ve bunları paylaşabilmelerini de sağlar. NSE'de yer alan betikler aynı anda paralel olarak da çalıştırılabilirler. NSE kullanarak temel olarak yapılabilecekler aşağıda listelenmiştir: 1) Ağ keşifleri: Hedef etki alanlarının (domain) whois veri tabanı sorguları yapılabilir. Hedef sistemlerin SNMP sorguları yapılabilir ve mevcut NFS/SMB/RPC paylaşım ve servisleri listelenebilir. 2) Karmaşık versiyon tespiti: Normal Nmap komutlarıyla hedef sistemlerin versiyonları belirlenebilmektedir. NSE ile hedef sistemlerin versiyonları çok daha ayrıntılı bir şekilde tespit edilebilmektedir. 3) Zafiyet (vulnerability) tespiti: Normal Nmap komutlarıyla hedef sistemlerin zafiyetleri tam anlamıyla tespit edilememektedir. NSE ile bu zafiyetler daha kolayca belirlenebilmektedir. Nmap ile hazır gelen birçok zafiyet tespit betiği bulunmaktadır. Fakat Nmap'in temel işlevinin bir zafiyet tarayıcısı olmadığının bilinmesi gerekir. 4) Arka kapÄ± (backdoor) tespiti: NSE baz覺 arka kap覺 programlar覺n覺 da tespit edebilmektedir. 5) Zafiyet sömürmesi (Vulnerability exploitation): NSE ile sadece hedef sistemlerin zafiyetleri tespit edilmekle kalmayıp bu zafiyetlerin bazıları kullanılarak hedef sistemlere sızılması da mümkün olmaktadır. Fakat Nmap'in temel amacı Metasploit gibi bir zafiyet sömürü programına dönüşmek değildir. Buna rağmen NSE ile hedef sistemlerdeki bazı zafiyetlerin sömürülmesi de mümkündür. NSE ile temel olarak bu işlemlerin yapılması hedeflenmekle beraber NSE'nin geliştirilmesine devam edilmektedir. NSE kullanmak iÃ§in nmap komutunun sonuna "--script=example.nse" parametresi eklenir. Aşağıdaki nmap komutuyla hedef sistemin başlık (banner) bilgisi alınabilmektedir: nmap -sS 192.168.61.61 --script=banner.nse Aşağıdaki nmap komutuyla hedef sistemin http başlık (http header) bilgi alınabilmektedir: nmap -sS 192.168.61.61 --script=http-header.nse "nmap -sC" komutu kullanılarak NSE kütüphanesinde bulunan temel bazı betiklerin çalıştırılması sağlanır. Bu komut nmap—script=default" komutuyla aynı görevi yapmaktadır. RED Kamera Red Digital Cinema , profesyonel dijital sinematografi kameraları ve aksesuarları üreten bir Amerikan şirketidir . Şirketin merkezi Kaliforniya, Hollywood'da stüdyolarıyla Irvine, Kaliforniya'dadır. Londra, Şanghay ve Singapur'da ofisleri, Hollywood, New York ve Miami'de perakende mağazaları ve dünya çapında çeşitli yetkili satıcılar ve servis merkezleri vardır. Dünyanın en zenginlerinden biri olan ve Oakley gözlüklerinin ortağı Jim Jannard'ın öncülüğünde 2005'te kurulan RED Dijital Sinema Kameraları Şirketi'nin ürettiği kameraların markasıdır. Kamera için kısa sayılabilecek bir geliştirme ve üretim sürecinden sonra şirketin ilk ürünü RED One'ın satışı 2007'de başlamıştır. RED One 4096*2305 piksellik CMOS algılayıcı kullanmaktadır. 17.500 ABD doları olarak açıklanan ilk resmi fiyatıyla şaşkınlık yaratmıştır. Tabi kamera tam donanımla alındığında fiyat 35.000 - 50.000 aralığına çıkmaktadır. Yine de bu fiyat rakipleri Sony f35; Arriflex D-20, Thomson Viper, Dalsa Origin ile kıyaslandığında çok ucuzdur. Zaten Viper ve Sony dışındakiler satışa da çıkmış değildir. Mercekler RED PL bağlantılı sinema mercekleriyle uyumludur. İstenirse RED için üretilmiş 18-50 t3 zoom mercekle birlikte satın alınabilir ancak bu merceğin kalitesi Zeiss veya Cooke gibi profesyonel sinema mercekleriyla karşılaştırılacak düzeyde değildir. Yine isteğe bağlı olarak Nikon'un fotoğraf mercekleriyle uyumlu bir adaptörle çalışabilir ancak bu durumda algılayıcı boyutundaki farklılıktan dolayı Nikon merceklerin odak uzaklığı yaklaşık 1.5 ile çarpılır. Kayıt Ortamı RED bilenen video kameralardan farklı olarak algılayıcının üzerine düşen görüntüyü RAW (Ham) veri olarak saklar ve bu veriyi matematiksel olarak kayıpsız (lossless) bir codec olan REDCODE ile yüksek hızlı CF (Compact Flash) kartlara ya da sabit disklere yazar. Şu an (2009) en çok kullanılan CF kart 8 GB'lık olandır ve bu karta en yüksek kalitede yaklaşık 6 dk. kayıt yapılabilir. Türkiye de ilk RED kullanımı Penguen Film tarafından yapılmış olup halen Köse Production desteğiyle Red kamera kullanım eğitimleri gerçekleştirmektedirler. Kayıt Formatları Red One hepsi progressive olmak üzere değişik formatlarda kayıt yapabilir: 4K 16:9 (4096x2304), 4K 2:1 (4096x2048) 1 – 30 kare/s (değişken) 3K 16:9 (3072x1728), 3K 2:1 (3072x1536) 1 – 60 kare/s (değişken) 2K 16:9 (2048x1152), 2K 2:1 (2048x1024) 1 – 120 kare/s (değişken) 1. Lig (Kuzey Kıbrıs Türk Cumhuriyeti) Kuzey Kıbrıs 1. Ligi ya da sponsorluk anlaşması gereğince K~Pet 1. Lig, Kuzey Kıbrıs Türk Cumhuriyeti'nde Süper Lig'den sonra en üst futbol ligidir. Kıbrıs Türk Futbol Federasyonu tarafından organize edilen lig, 16 takımdan oluşur. Sezon sonunda ligin ilk iki sırasında yer alan takımlar Süper Lig'e terfi ederken, 3. 4. 5. ve 6. sırada yer alan takımlar ise Süper Lig'e terfi edebilmek için kendi aralarında play off oynamaktadırlar. Son sırada tamamlayan iki takım doğrudan küme düşmektedir. Sezonu 11.,12.,13.,14. bitiren takımlar tek devreli lig usulüne göre play-out oynar ve son sırayı alan takımda Lig'den düşer. Galatasaray Küçükçekmece Kürek Tesisleri Mayıs 1999' da açılan ve Galatasaray Spor Kulübü' nün Kürek Şubesine ait olan 41,000 m² dolgu alana oturmuş olan tesis İstanbul Küçükçekmece Kanarya semtindedir. 200 kürekçi bu tesiste spor yapmaktadır. Bundan başka tesiste dışarıya da kiralanabilen aydınlatmalı 2 halı saha, dolaşım alanları, çay bahçesi, futa, diğer teknelerin çekilebileceği beton platformlar ve piknik alanı bulunmaktadır. Kayıkhane dışında asma kat salon, mutfak, kafeterya gibi bölümler bulunmaktadır. Kondüsyon merkezi de bulunan tesise ileride bir restaurant ilave etme projesi de vardır. Å koda Octavia Škoda Octavia, Škoda Auto'nu 1996'da satışa sunduğu büyük aile otomobilidir. Volkswagen Golf temel alınarak geliştirilmiştir. Laurin & Klement ve Busniees adında iki özel versiyonuda vardır. 2005'te satışa sunulan aktüel Octavia 2013 yılında makyajlanmıştır. RS ve 4×4 versiyonlarıda vardır. Kemal Öncü Kemal Öncü (d. 28 Mart 1943, İstanbul), uluslararası yarışmalarda birçok şampiyonluğu bulunan Türk binici. İstanbul Kabataş Lisesi mezunu olan Kemal Öncü, ABD'nin New Orleans, Louisiana kentinde "Petrol Mühendisliği" okudu. 1956 yılında biniciliğe başladıktan sonra 1960-1967 yılları arasında Balkanlar'da düzenlenen şampiyonalarda birincilikler elde etti. ABD'de de kaldığı yıllarda yarışlarda birincilikler kazandı. 1973-1980 yıllarında Arabistan ülkelerinde yarışlara katılıp birincilikler kazandıktan sonra Türkiye'ye döndü. 1985'te Galatasaray Spor Kulübü'nün binicilik şubesini kurdu. 2009'dan beri Bodrum'da yaşayan Kemal Öncü, binicilik dersleri vermeye devam etmektedir. Type of service ToS (Type of Service) IP datagram başlığı üzerinde yer alan servis türü alanı, ağları talep ettikleri hizmetler hakkında bilgilendirir. Bu bilgilere hizmet parametreleri denir. Böylece öncelik, gecikme, hizmet gibi parametre tanımlamaları yapılabilir. 8 bitlik alan içerisinde yer alan bitlerin taşıyabileceği anlamlar şunlardır. Bu alandaki ilk üç bit iletişim öncelikleri yanımlanması içindir. IP katmanı bu alandan aldığı bilgileri iletim katmanına bildirmek zorundadır. İlk 3 bitin ardından gelen 4 bit servis türlerini tanımlamak içindir. ICMP protokolü iletisim sırasında meydana gelecek problemler hakkında bilgi edebilmek için kullanılır. ToS alanı, bu mesajlar yaratılırken değişimleri oluşmasını sağlarlar. ToS alanı iletim katmanı uygulamalarındada çalışabilir. Karşılıklı iki noktadan biri ToS alanını gecikmlerin azalması (Tos=1000) için kullanırken, diğer taraf bu alı veri iletim hızlandırılması (ToS=0100) için kullanabilir. Veri iletimi sırasında Tos alanındaki değişimler ender de olsa gözükebilir. Uygulamalarda kendi ToS değerlerini seçebilirler. Yönlendiriciler ICMP mesajları ile aralarında paket yönlendirme için bilgi değiş tokuşu yapabilirler. Yaratılan ICMP paketinde ToS alanı değişiklik gösterebilir. Değişik ağ türlerinde iletişim farklıdır. Eğer ağ istenilen hizmeti sunamıyorsa bu durum ilgili ToS alanı belirlenerek ICMP mesajı yaratılarak durumla ilgili bilgi iletimi sağlanır. Bu mesajlar; Takımyıldızlar dizini Her kültür kendi Takımyıldızlarını oluşturmuştur ve genellikle mitoloji kaynaklıdır. Bu başlık altında modern gökbilimde kullanılan 88 takımyıldız işlenmiş ve listelenmiştir. Çayırbağı Çarşamba, Fatih Çarşamba, Fatih, (Fatih, Çarşamba olarak da bilinir), İstanbul'un Fatih İlçesi'nin eski bir semti. Çarşamba semti, Sultanselim, Draman, Karagümrük, Edirnekapı ve Fener semtleriyle komşudur. Boyutuna göre takımyıldızlar dizini Burada, 88 modern takımyıldız kendi boyutlarına göre listelenmiştir. Ölçüler, gökyüzü alanına göredir. Quake Avrupa Bayanlar Voleybol Top Teams KupasÄ± 2003-2004 Sezonu Avrupa Bayanlar Voleybol Top Teams Kupası 2003-2004 Sezonu’nda toplam 34 takım mücadele etti. Avrupa’nın kulüpler düzeyindeki bu iki numaralı kupasında “Dörtlü Final” maçları 13-14 Mart 2004 tarihlerinde Bursa’da yapıldı ve VakıfBank şampiyonluğu kazandı. 2004 Top Teams Kupası Şampiyonu Vakıfbank Güneş Sigorta TakÄ±m Kadrosu Elif Ağca, Neslihan Demir, Ebru Bayram, Zeynep Seda Eryüz, Necla Esepaşa, Tetyana Ivanyushkina, Gözde Kırdar, Ol'ga Kostina, Aysun Özbek, Olena Shvets, İpek Soroğlu.Antrenör: Vladmir Buzayev. Zulu (film) Zulu 1964 Birleşik Krallık yapımı tarihi epik savaş filmidir. Türkiye'de 30 Ekim 1966 tarihinde afişlerde "Zulu" adıyla birlikte Canlı Kafa Avcıları alt başlığıyla gösterime sunulmuştur. Filmi, HUAC'ın (Amerikan Karşıtı Faaliyetleri İzleme Komitesi) kara listesinde olduğu için İngiltere'de çalışmak zorunda kalan Amerikalı senarist yönetmen Cy Endfield yönetmiştir. Cy Enfield aynı zamanda tarihçi yazar John Prebble'la birlikte senaryoyu yazmış, filmin başrol oyuncusu Stanley Baker'la birlikte de filmin yapımcılığını üstlenmişti. İcracı yapımcı ise Stanley Baker'ın yeni kurduğu şirketi Diamond Films adına Joseph E. Levine'dir. Filmin dağıtımını Paramount Pictures yapmıştır. Bazı film eleştirmenlerine göre bugüne kadar yapılmış en iyi savaş filmlerinden biridir. Başlıca rollerinde Stanley Baker, Jack Hawkins, Ulla Jacobsson, James Booth, Michael Caine ve Nigel Green'in oynadığı filme Richard Burton da anlatıcı olarak sesiyle katkıda bulunmuştur. Filmin müziği John Barry'ye aittir. Jenerikte Michael Caine'in ilk filmi olduğu belirtilmiştir, aslında Caine 1956'dan beri aktör olarak film endüstrisinin içindeydi ama bu 8 yıl boyunca hep TV dizilerinde ve sinemada önemsiz rollerde oynamıştı. Bu filmdeki dikkate değer performansı onun bir sonraki filmi olan Ani Tehlike'de (The Ipcress File) (1965) başrol oynamasını sağlamıştı (Bu filmde de yine Nigel Green'le beraber oynamışlardı). Zaten Zulu'nun sonraki sürümlerinde Caine'in adı afişlerde çoğunlukla en üste yazılmıştır. Film, Güney Afrika'da gerçekten yaşanmış tarihi bir olaya dayanmaktadır. 1879 yılında Britanya İmparatorluğu ile Zulu Krallığı arasında süregelen savaş sırasında yaşanan birçok çatışmadan biri olan kanlı "Rorke Geçidi" çatışmasının öyküsünü anlatır. Bir İngiliz ileri karakolunda 4-5 bin kişilik bir Zulu gücüne karşı 139 İngiliz askerinin direnişi konu edilir. Filmdeki kişiler de bu savaşta gerçekten yer almış kişilere dayandırılmıştır ve filmde kendi adları kullanılmıştır. Alamo Amerikalılar (özellikle de Teksaslılar) için ne ifade ediyorsa, bu tarihi olay da İngilizler (özellikle de Galliler) için aynı şeyi ifade etmektedir. Konusu, tarzı ve çekimlerin yapıldığı mekânlar göz önüne alındığında "Zulu" adeta bir Western filminin geleneksel yapısını andırır, burada sadece Amerikan Ordusu Süvarilerinin yerini İngiliz askerleri, Kızılderililerin yerini de Afrika'lı Zulular almıştır. Filmde savaşın tarafları ne yüceltilir ne de kötülenir. "Zulu" birçok üstün yapım filmin çekiminde kullanılan bir geniş perde sistemi olan "Super Technirama 70" sistemi ile çekilmişti. 70mm baskılarında 6 kanallı ses kuşağı bulunuyordu. Film 1965 yılında "en iyi sanat yönetimi" dalında BAFTA ödülüne aday gösterilmişti. 1979 yılında, bu filmde anlatılan olayların öncesini ele alan bir devam filmi (yani bir prequel) olan Zulu Dawn (Zulu Şafağı) çekildi. Başrollerinde Burt Lancaster ve Peter O'Toole'un oynadıkları bu prequel'i Douglas Hickox yönetmişti. Britanya İmparatorluğu ile Zulu Krallığı arasındaki savaş Güney Afrika'daki Zulu topraklarında sürmektedir. Film bu savaş sırasında yaşanmış 8 çatışmanın ikincisi olan 22 Ocak 1879 tarihli "Rorke Geçidi" çatışmasının öyküsünü anlatır. Filmin hemen başında bu çatışmalardan ilki olan "Isandlwana" çatışmasında Zuluların büyük bir İngiliz garnizonunu tamamen imha etmeleri gösterilir. Sıra yolları üzerindeki Rorke Geçidinde daha küçük bir İngiliz ileri karakoluna gelmiştir. Saldırı planını Zuluların bir düğün törenindeyken öğrenen misyoner Otto Witt (Jack Hawkins) ve kızı Margareta (Ulla Jacobsson) derhal birliğe gelerek tehlikeyi haber verirler. 139 kişiden oluşan birliğin başında züppe görünüşlü deneyimsiz Teğmen Gonville Bromhead (Michael Caine) vardır. Kendisine kalsa mantıklı bir kararla bölgeyi terkederek çekilecek olan Bromhead, komutayı çok az farkla kendisinden kıdemli olan ve bölgeye köprü yapımı için gönderilmiş yine savaş deneyimi olmayan Ordu Mühendisi (İstihkâmcı) Teğmen John Chard'a (Stanley Baker) bırakmak zorunda kalır. Chard bölgede kalıp karakolu savunma kararı alır. 4-5 bin üstün yetenekli savaşçıdan oluşmuş Zulular karşısında bu intihar gibi bir karardır. Silah olarak ellerinde sadece mızrakları ve önceki saldırıdan ele geçirdikleri az sayıda tüfekleri olan sayıca kalabalık Zulu ordusu karşısında tek avantaj olarak ateşli silahlara sahip olan sayıca az İngilizler müthiş bir direniş gösterirler. İki gün boyunca Zuluların dahice askeri taktiklerine karşı azimle karşı koyarlar. İngilizler neredeyse tükenmek üzereyken ve Zuluların son bir saldırıyla onları tamamen imha etmeleri mümkün gözüküyorken inanılmaz bir olay gerçekleşir ve Zulular İngilizlerin kahramanlıklarına övgü yapan şarkılar söyleyerek çekilirler ve giderler. İngiliz karakolunda danışman olarak bulunan ve Zuluları çok iyi tanıyan bir Afrikaner olan Josef Adendorff (Gert Van den Bergh), Zuluların, İngilizlerin kahramanca direnişlerini takdir ettikleri için savaşmayı bırakıp çekildiklerini açıklar. "Zulu"'nun çekimleri Super Technirama 70 adı verilen bir geniş perde sistemi ile çekilmişti. Özellikle 1950'lerin sonunda ve 1960'larda bazı üstün yapım macera filmlerinin yapımında kullanılan bu sistemde yine 35mm standart sinema filmi şeridi kullanılıyordu ama film şeridi objektifin önünden dikey olarak değil de yatay olarak geçiriliyor, böylelikle daha yüksek tanımlamalı bir görüntü elde edilecek daha geniş bir film yüzeyi pozlandırılabiliyordu. Negatif filmlerden pozitif projeksiyon kopyaları çıkartılırken standart 35mm filmlere baskı yapılırsa işleme "Technirama", 70mm filmlere baskı yapılırsa da buna "Super Technirama 70" adı veriliyordu. 70mm baskılarda 6 kanallı ses kuşağı mevcuttu. Çerçeve oranları 70mm için 2.20 : 1, 35mm için 2.35 : 1 'dir. Zulu filmi ihtiyaçtan dolayı sinema endüstrisine yeni bir tasarım da kazandırmıştı. Yönetmen Cy Endfield Afrika çalılıklarında, arazide kolaylıkla sökülüp takılabilecek ve hızla nakledilebilecek bir kamera vinci istemişti. Ken Eddy bu iş için özel bir vinç tasarlayıp imal etti. Böylelikle Dünyanın en tanınmış kamera vinci şirketi "Filmair Giraffe" doğmuş oldu. Filmin iç mekân çekimleri İngiltere, Middlesex'teki "Twickenham Film Stüdyoları"nda gerçekleştirilirken, dış çekimler Güney Afrika'da konunun geçtiği bölgelerde yapılmıştır. Teğmen Gonville Bromhead rolü Michael Caine'in sinemadaki ilk önemli rolüydü. Aslında Caine 1956 yılından beri tam sekiz yıldır sinema sektöründeydi ama çoğunlukla yazılarda isminin bile geçmediği küçük rollerde ve TV dizilerinde gözükmüştü. Bu filmde ismi "...ve Michael Caine'i takdim ediyoruz" ibaresiyle 5. sırada yazlımıştır. Bu filmdeki olağanüstü oyunculuğu ona bir sonraki filmi olan Ani Tehlike'de (The Ipcress File) (1965) başrol getirmişti. Bu filmdeki göze batan oyunculuğu ve sonraki yıllarda kazandığı şöhretin filmin diğer oyuncularının önüne geçmesi nedeniyle filmin sonraki sürümlerinin afişlerinde ve video/DVD kapaklarında Michael Caine'in adı çoğunlukla da tek başına olmak üzere en üste yazılacaktır. Çekimlerde bölgede yaşayan Zulu halkından da yardım istenmişti. Figüran olarak filmde yer alacak olan Zulu yerlileri o güne kadar hiç film seyretmemiş oldukları için yapımcı/oyuncu Stanley Baker onlara Gene Autry'nin oynadığı bir Western filmi seyretttirmiş ve rolleri hakkında bir fikir sahibi olmalarını sağlamıştı. Filmde rol alan 700'ün üzerindeki Zulu figüran, 1879 yılında İngilizlerle gerçekten çarpışmış Zulu'ların soyundan geliyordu. Gerçek zulu şefi olan Mangosuthu Buthelezi de kendi atası olan Kral Cetawayo'yu canlandırıyordu. Çekimlerin gerçekleştirildiği, beyaz azınlığın yönetimindeki Güney Afrika Cumhuriyeti'nde 1964 yılında ırkçı apartheid yasaları izin vermediği için Zulu kabilelerinden gelen figüranlara beyazlarla eşit ücret verilemedi, bunu telafi edebilmek ve için yönetmen Cy Endfield çekimler için satın alınan inekleri Zululara hediye etti, böylece yasakları dolaylı olarak delmiş oldu. Aynı yasalar ırklar arası evlilik ve cinsel yakınlaşmayı da yasaklıyordu. Bu suçu işleyenler Güney Afrika Cumhuriyeti'nde 7 yıl kürek cezasına çarptırılıyorlardı. Filmde üstsüz birçok yerli kız da figüran olarak rol aldığı için film ekibi bu konuda sıkı bir şekilde uyarılmıştı. Yerlileri isyana teşvik edeceği gerekçesiyle filmin Güney Afrika Cumhuriyeti'nde siyahi seyircilere gösterilmesi yasaklandı. James Booth'un canlandırdığı Er Henry Hook karakteri filmde resmedildiği gibi her şeyden şikayet eden, isyankar, hırsız, disiplinsiz, kaytarıcı bir alkolik değildi. Diğer karakterler gerçeği yansıtacak şekilde perdede canlandırıldığı halde sadece Henry Hook karakterinin filmde olumsuz bir şekilde canlandırılması ailesini de isyan ettirmiş ve filmin Londra'da yapılan ilk gösteriminde hazır bulunan kızı öfkeyle salonu terketmişti. Osman Gürbüz Osman Gürbüz, (d. 1962; Kemah, Erzincan) Adı 16 yaşından itibaren birçok faili meçhul olayına, gasp ve cinayete karışmıştır. Dokuz çocuklu bir ailenin çocuğu en küçük çocuğudur. 1992'den beri birlikte yaşadığı imam nikahlı eşi Nurcan Nurali’den Kürşat adında bir oğlu vardır. Ergenekon davasının tutuklu sanıklarından emekli Albay Fikri Karadağ’ın başkanlığını yaptığı Kuvva-i Milliye Derneği’ne bir dönem üye olduğu biliniyor. Daha sonra Karadağ tarafından dernekten uzaklaştırılan Gürbüz’ün Mersin’de 2005 yılında düzenlenen Bayrak mitinginde çekilmiş görüntüleri bulunduğu söylenmektedir. Hakkında, JİTEM adına çalıştığı, DHKP-C itirafçısı olduğu yönünde birçok iddia ortaya atılmıştır. 1978’de adam yaralama suçuyla ilk kez cezeviyle tanıştı. Tahliye edildikten sonra bir hayat kadınının bileziğini gasp etmekten sekiz yıl hapis yattı. 1990 yılında ağabeyini öldürdü, 1991’de kardeşini ve eski eşini yaraladı. Firari iken 1994’te Ankara’da bir gece kulübünü taradı. Aynı yıl adı bir polis memurunun öldürülmesi olayına da karışmıştır. 1997 yılında emekli Tuğgeneral Habil Küçük’e sahibi olduğu şirkete düzenlenen polis baskınında yakalandı. 1 Temmuz 2008 tarihinde Ergenekon soruşturmasının 6. dalga operasyonunda tutuklandı. Ergenekon davasının ilk iddianamesinde Danıştay Saldırısı nedeniyle müebbet hapse mahkûm olan Osman Yıldırım, Gazi Mahallesi olaylarının emrini Veli Küçük’ün verdiğini söylediği kahvehanenin taranması ile 13 kişinin öldürülmesi olayını Veli Küçük ile beraber hareket eden Osman Gürbüz'ün gerçekleştirdiği öne sürmüştür. Osman Yıldırım ayrıca 2002 yılı Aralık ayının başında Osmanbey’de bulunan yazıhanelerinden birinde Veli Küçük, İbrahim Genç, Esen Türkyılmaz, Muzaffer Tekin ve Osman Gürbüz’ün olduğu toplantıda, Gürbüz’ün kendisine para karşılığı Necip Hablemitoğlu’nu öldürmeyi teklif ettiğini ancak kendisinin kabul etmediğini söylemiştir. Hablemitoğlu bu olaydan birkaç hafta sonra evinin önünde uğradığı silahlı saldırı sonucunda öldürülmüştür. Yıldırım'ın ifadesine göre olaydan altı-yedi ay sonra Osman Gürbüz kendisine "Hablemitoğlu’nun parasını masalarda bitirdik" sözünü söylemiştir. ResÃ¼'l-Hayme Resü'l-Hayme, Birleşik Arap Emirlikleri'nin bir emirliği. Umman Burnu üzerinde konumlanır. Kuzey kesiminde Basra Körfezi ile 56 km'ye varan bir kıyı şeridi vardır. Yüzölçümü 1.700 km² kadar olan emirliğin merkezi, tek kentsel yerleşimi olan Resü'l-Hayme'dir. Amenity Amenity, Hollandalı senfonik metal topluluğu Delain'in ilk demo albümüdür. SQLite SQLite, dünyada en çok dağıtılan ve tavsiye edilen kaynak kodları halka açık, tamamen C/C++ programlama dilleriyle geliştirilmiş sunucu yazılımı ve yapılandırma gereksinimi olmayan, işlemsel ve ilişkisel bir SQL veritabanı motorudur. SQLite, onlarca programlama dili içerisinde rahatlıkla kullanılabilir. Bunlardan bazıları ASP, BASIC, C#, C, C++, Common Lisp, Curl, D, Delphi, Haskell, Java, Lua, newLisp, Objective-C, OCaml, Perl, PHP, Python, R, REBOL, Ruby, Scheme, Smaltalk, Tcl ve Visual Basic'tir. SQLite, ilk olarak D. Richard Hipp tarafından 2000 yılında tasarlandı. O dönemde General Dynamics firmasında Amerikan Donanması için yapılan bir projede çalışan Hipp, bir veritabanı kurulumu ya da yönetim paneline ihtiyaç duymayan program yazmaya çalışırken SQLite'ı geliştirdi. Ağustos 2000'de yayınlanan 1.0 sürümünü ilerleyen yıllarda 2.x ve 3.x ürün aileleri izledi. Kaderin Gücü Kaderin Gücü (İtalyanca: "La forza del destino"), İtalyan besteci Giuseppe Verdi tarafından hazırlanmış 4 perdelik bir opera eseridir. Eserin librettosu 1835 de İspanyol "Rivas Dükü Ángel de Saavedra" nın "Don Álvaro, o La fuerza del sino" adlı oyunu ve Friedrich Schiller'in "Wallensteins Lager" adlı oyunundan uyarlanarak "Francesco Maria Piave" tarafından yazılmıştır. Opera eserinin prömiyer sahnelenmesi 10 Kasım 1862'de Rusya'da Sankt-Peterburg'da Bolshoi Kamenny tiyatrosunda yapılmıştır. Verdi eserine birçok değişiklikler yapmış ve bu değişiklerle eser çeşitli opera evlerinde oynanmıştır. En son revizyon 1869'da yapılmış ve 20 ile 21. yüzyıllarda bu versiyon "standart" olarak opera evleri repertuvarlarında sahnelenmektedir. Bu "standart" versiyonun prömiyeri ise 1869'da ve 27 Şubat 1869'da Milano'da La Scala Opera Evinde yapılmıştır. Bu opera eseri çok popüler olup dünya opera evlerinde sık sık sahnelenmektedir ve birçok ses kaydı bulunmaktadır. "Sevil'de Leonara'nin ailesinin konağı" Don Alvaro Güney Amerika'dan (olasılıkla Peru'dan) gelmiş soylu bir gençtir. Melezdir ve Sevil'de yerleşmiştir ama orada namı iyi değildir. Calatrava Markizi'nin kızı Donna Leonara'ya aşık olur. Kızın babası, kızını sevmekle beraber, her ne olursa olsun onun sadece çok yüksek rütbeli bir asilzade ile evlenmesini istemektedir. Leonara Alvaro'yu bütün kalbi ile sevmektedir ve babasının ona karşı antipatisini de bilmektedir. Bu nedenle Alvaro ile birlikte olup kaçmak için Leonara evini ve ülkesini, sırdaşı Curra'nın yardımı ile gerçekleştirmeye karar vermiştir. ("Me pellegrina ed orfana" - "Çocukluk evimden sürgün edildim ve bir yetim gibi sevgime ayrı düştüm."). Leonara'nın babası hiç beklenmedik bir anda gelir ve Alvaro'yu kızıyla bulur. Leonara'nın namusuna hiçbir gölge düşürmek istemediği için Alvaro kızın babasına teslim olmaya hazır olduğunu bildirir. Bu nedenle tabancasını yere atar; fakat çok şansızlıkla tabanca birden ateş eder ve Marquis'i öldürücü şekilde yaralar. Marquis son nefesini verirken kızını lanetler. "1. Sahne: Hornachuelos adlı bir köyde bir han" Belediye reisi, birkaç köylü katırcı ve, Dona Leonara'nın erkek kardeşi olan, Vargaslı Don Carlo bir hanın mutfağında bulunmaktadırlar. Don Carlo, kıyafet değiştirmiş; Salamancalı bir öğrenci hüviyetini almış ve takma bir isim olarak Pereda adını almış olup Alvaro ve Leonara'dan intikam almak peşindedir. ("Son Pereda son ricco d'onore" - "Benim ismim Pereda ve ben bir soyluyum."). Akşam yemeğinde bir genç çingene olan Preziosilla oradaki gençlerin fallarına bakmaktadır ve gençlerin hepsini İtalya'nın istiklal kazanması için savaşa iştirak için asker yazılmalarına teşvik etmektedir. ("Al suon del tamburo" - "Trampetler çalmaya başlayınca") ve gençlerin hepsi asker yazılmayı kabul ederler. Alvaro'dan ayrılmış olan Leonara erkek kıyafetiyle seyahat etmektedir ve Carlo tarafından tanınmadan oradan ayrılmayı başarır. "2. Sahne: Yakında bulunan bir manastır" Leonara bir manastıra sığınmaya muvaffak olur. ("Sono giunta! . . . Madre, pietosa Vergine" - "Buraya gelebildim! ... Meryem'e teşekkürler"). Orada Manastırın baş-keşişi Padre Guardino'ya asıl ismini söyler ve hayatından geri kalan kısmını bu manastıra çekilip geçirmeyi istediğini de bildirir. Baş-keşiş bunu yapabilmesi için onun geçmesi gereken sınavları anlatır. Leonara, Padre Guardino, Fra Melitone ve diğer keşişler bir ayine başlayıp dua etmeye koyulurlar. "1. Sahne: İtalya'da Velletri yakınlarında bir orman" Bu arada Don Alvaro Ispanyol ordusuna katılmıştır ve Don Federico Herreros takma adını kullanmaktadır.("La vita è inferno . . . O tu che in seno aglı angeli" - "Mutsuz olan kişiye hayat bir cehennemdir... Sevgilim sen melekler arasına çıktın.") Bir akşam aynı orduda subay olan ve Don Felix Bornos takam adını taşıyan Don Carlo'nun hayatını kurtarır. Bundan sonra yakın arkadaş olurlar ve her savaşa ve çarpışmaya yan yana katılırlar. "2. Sahne: Subayların yerleşme yeri" Bu çarpışmaların birinde Don Alvaro, ölümcül olduğunu sandığı, ciddi bir yara alır. Son isteği olarak, Don Carlo'ya her zaman yanında bulundurduğu valizi ve içinde bir demet mektubu verip kendisi olduğu zaman onları hemen tahrip edip ortadan kaldırmasını ister. ("Solenne in quest'ora" - "Bu acil saatte bana yemin et.") Don Carlo mektupların içindekilerine bakmayacağına yemin eder; fakat arkadaşına şüphe ile bakmaya başlar. ("Morir! Tremenda cosa! . . . Urna fatale del mio destino" - "Ölmek; Ne kötü bir fikir. Ayrıl sen buradan kaderime gönderilmiş olan ölümcül eşya"). Valizi açar; kız kardeşinin resmini içinde bulur ve yakın silah arkadaşının Alvaro olduğunu anlar. Tam o sırada bir askeri cerrah gelip Don Alvaro'nun iyileşmesinin mümkün olduğunu söyler. Don Carlo artık babasının intikamını alabileceği için çok sevinir. "Scene 3: Savaş meydanının yakınında bir askerî kamp" Alvaro iyileşmiştir ve Carlo onun karşısına çıkar. İkisi bir kılıç düellosuna başlarlar; ama askerler tarafları birbirinden ayırırlar. Özellikle Carlo'yu uzakta tutmaya çalışırlarken çok sıkılmış olan Don Alvaro bir manastıra çekilmeye and içer. Askerler tekrar toplanırlar. Çerçi Trabucco onlara taşıdığı ticari eşyaları satmaya çalışır. Fra Melitone askerleri hiç tanrısız hayat yaşadıkları için hepsini suçlu gördüğünü ilan eder. Preziosilla ise askerleri hayatlarının övgüsünü yapan bir şarkı söyletip şarkılarını yönetir. ("Rataplan, rataplan, della gloria" - "Rap-rap-rap.. san şeref verir davul sesi") "1. Sahne: ManastÄ±r" Don Alvaro Hornachuelos'daki manastıra keşiş olarak çekilmiştir. Ama yakında bir mağarada Padre Rapheal adı altında Leonara yaşamaktadır. Don Carlo gelir ve Alvaro'yu kılıçla döğüse zorlar.("Le minacci, i fieri accenti" - "Rüzgarlar onu taşıyıp götürsün.") "2. Sahne: Leonara'nın manastırının yakınlarında ıssız bir yer" Leonara ölüpde huzur ve barış bulmak için dua etmektedir ("Pace, pace mio Dio!" - "Huzur ve barış büyük tanrım..!"). Alvaro koşarak yardım istemek için gelir; düelloda Carlo'yu ölümcül yaralamıştır. İki eski sevgili birbirlerini tanırlar. Leonara koşarak sahneden dışarı çıkarak kardeşini görmeye gider. Fakat kardeşinin üzerine eğildiği zaman Carlo bir kama ile Leonara'yi kalbinden yaralar. Padre Guardino ile Leonara geri gelirler ve Leonara ölmekte iken iki keşiş onun huzur bulması için duaya başlarlar. Bu eser birçok opera şarkıcı tarafından fena talih getirir sanılmakta ve çok batıl inançları olan bazı opera şarkıcıları bu eserde oynamayı kabul etmemektedirler. Örneğin ünlü İtalyan şarkıcı Luciana Pavarotti Don Alvaro rolünü hiç almamıştır. Bu şansızlık olayları arasında en korkuncu 1960'da New York Metropolitan Operada olmuş ve bu eser oynarken 48 yaşında olan Amerikan bariton "Leonard Warren" III. Perde'de aryasını "Yardım yardım" diye bitirdikten sonra yere yığılmış; kalkmayınca bir kalp krizinden öldüğü anlaşılmıştır. April Rain (şarkı) "April Rain", Hollandalı senfonik metal topluluğu Delain'in "April Rain" albümünden çıkan ilk teklisidir. Valentine Baker Valentine Baker ya da Baker Paşa (1827—1887), İngiliz asıllı asker. Birleşik Krallık, Osmanlı Devleti ve Mısır devletleri hizmetinde kumandanlık yaptı. Valentine Baker İngiltere'de ve Sri Lanka'da eğitim gördü. Kırım Savaşı'na katıldı. 1873 yılında Rusya hakkında bilgi toplamak için Horasan'a gönderildi. 1874 yılında Birleşik Krallık ordusundan bir disiplin suçu yüzünden atıldı. 1877 yılında Rusya'yla savaş halinde olan Osmanlı Devleti'nin hizmetine girdi. Mehmet Ali Paşa'nın kumandası altında 93 Harbi'ne katıldı. Taşkesen Muharebesi'nde Osmanlı ordularına kumandanlık etti. Rus generali İosip Gurko'nun ordularına karşı kazandığı başarıdan dolayı Ferik rütbesini kazandı. 1882 yılına kadar Osmanlı ordusuna hizmet etti. 1882 yılında Mısır ordusunun hizmetine girdi. Sudan'da Mısır yönetimine karşı çıkan isyanı bastırmak görevini aldı. El Teb Muharebesi'nde yaralandı. Savaştan sonra Mısır Polis Örgütü'nün yönetimini üstlendi. 1887 yılında öldü. Konstandinos Stefanopulos Konstantinos Stefanopulos (, d. 15 Ağustos 1926, Patras - ö. 20 Kasım 2016, Atina), Yunan siyasetçi. Yunanistan Cumhuriyeti'nin 5. Cumhurbaşkanı. 1926 yılında Patras kentinde dünyaya geldi. Patras Saint Andrew Lisesi'ni bitirdikten sonra Atina Üniversitesi Hukuk Fakültesi'ne kaydoldu. 1954-1974 yılları arasınde Patras Barosu üyesi olarak bulundu. 1958 yılında siyasete atıldı. 1964 yılında milletvekili seçildi. Yeni Demokrasi Partisi'nden askeri rejim sonrası 1974, 1977, 1981, 1985 yıllarında tekrar milletvekili seçildi. 1981-1985 yılları arasında Meclis Başkanlığı ve Meclis Sekreterliği görevlerini üstlendi. 1974 yılında Yunanistan'ın demokrasiye geçişi sonrası Konstantin Karamanlis'in kurduğu milli birlik hükümetinde Ticaret Bakan Yardımcılığı görevine getirildi. Daha sonraki 7 yıllık süre zarfında İçişleri Bakanlığı (1974-76), Sosyal İşler Bakanlığı (1976-77) ve Devlet Bakanlığı (1977-81) görevlerini üstlendi. 1985 Ağustos ayında partisinden istifa ederek Demokratik Reform Partisi'ni kurdu. 1989 yılında yapılan seçimler sonucu bu partiden Atina milletvekili olarak seçildi ve 1994 yılında parti dağılıncaya kadar genel başkanlığı devam etti. 1995 yılında yapılan Cumhurbaşkanlığı seçiminde Antonis Samaras'ın Politik İlkbahar Partisi tarafından aday gösterildi ve bu adaylığını iktidardaki PASOK destekleyince 3.turda 181 oyla Cumhurbaşkanı seçildi. 5 yıllık süresi 2000 yılında dolduysa da tekrar aday oldu ve ilk turda 298 milletvekilinin 269'unun oyunu alarak tekrar Cumhurbaşkanı seçildi. 12 Mart 2005 tarihinde görevi Karolos Papulyas'a devretti. Cumhurbaşkanı olarak düşük bir profil çizmesine rağmen görevine sadakati ve bütünleştirici yaklaşımı takdir edildi. İkinci döneminde 2004 Atina Olimpiyatları'nın açılışını yapması ve bu olimpiyatlarda Eski Kral II. Konstantin'i Cumhurbaşkanlığı Konutu'nda ağırladı. Birçok kurumdan ödül almasının yanı sıra Yunanistan'ın birçok kenti tarafından kendisine fahri hemşerilik unvanıyla taltif edildi. Konstantinos Stefanopulos 17 Kasım 2016'da zatürre teşhisi ile hastahaneye kaldırıldı. 20 Kasım 2016'da başkent Atina'da çoklu organ yetmezliği nedeniyle 90 yaşında hayatını kaybetti. Sebastián Piñera Miguel Juan Sebastián Piñera Echenique (d. 1 Aralık 1949), Şilili iş adamı ve siyasetçi. Piñera, Amerika kıtasının güneyinde, Güney Amerika'da yer alan Şili'de 2010-2014 yılları arasında devlet başkanlığında bulunmuştur. Şili'de uzun bir aradan sonra iktidara gelen sağcı devlet başkanı olan Piñera, 17 Ocak 2010 tarihinde yapılan 2. tur seçimlerinde devlet başkanı oldu. Aynı zamanda eski senatör ve ünlü bir iş adamıdır. 11 Mart 2010 tarihinde yapılan bir törenle görevini Michelle Bachelet'ten devraldı. 11 Mart 2014 tarihinde görevini, devraldığı Michelle Bachelet'e devretti. Bağımsız aday olarak katıldığı 2017 devlet başkanlığı seçimi sonucu makama ikinci kez seçildi. 11 Mart 2018 tarihi itibarıyla görevi Bachelet'ten devralarak ikinci dönemine resmen başladı. Ã†on Flux Æon Flux, Karyn Kusama'nın yönetmenliğini yaptığı, 2005 yılı yapımı bir ABD filmidir. Bir salgın sonucu insanların öldüğü ve öldürüldüğü 2415 yılında, insanlar dünyanın küçük bir yerinde duvarlar arasında yaşamaktadır. Ailesinin hükûmet ajanları tarafından öldürülmesi nedeniyle onlara karşı bir grupla çalışan Aeon, onları öldüreceğine yemin etmiştir. Fakat gerçek, görünenden ibaret değildir. Aeon gerçek ve yalan kavramını ayırt etmeye başladığı anda Aeon'u zor durumlar bekliyordur. Ve Aeon hayatının, bugününden ve hatırladığı geçmişinden ibaret olmadığını öğrenecektir. Ahmet GÃ¼lhan Amerikan Ãœniversitesi Amerikan Üniversitesi şu anlamlara gelebilir: Rasaiah Parthipan Rasaiah Parthipan, Lt. Col. Thileepan olarak bilinir. LTTE politik kanadının bir üyesidir. Hindistan Barış Gücü 'nün Jaffna'ya yaptığı operaasyon sırasında yaptığı açlık grevi nedeniyle öldü. Gerçek adı Rasaiah Parthipan'dır ve Sri Lanka Jaffna'da doğdu. Babası Rasaiah öğretmendi. Annesini çocukken kaybetti ve babası tarafından büyütüldü. Jaffna Hindu College'nin popüler bir öğrencisiydi. Ergiri ili Ergir veya Ergirikasrı ili (, ) Arnavutluk'un 12 ilinden birisidir. Ergiri, Permedi ve Tepedelen ilçelerinden oluşur. İlin merkezi ise Ergiri şehridir. İl kuzeyde Berat, doğuda Korice, batıda Avlonya, kuzeybatıda Fier illerine komşudur. İlde Osmanlı zamanından kalan ve Bektaşi tarikât'a ail olan Melan Tekkesi bulunmaktadır. GÃ¶rice ili Görice İli () Arnavutluk'un 12 ilinden birisidir. Devoll, Kolonya, Görice ve Pogradaş ilçelerinden oluşur. İlin merkezi ise Görice şehridir. İl batıda Berat, kuzeybatıda İlbasan, güneybatıda Ergiri illerine komşudur. KÃ¶kes ili Kökes ili () Arnavutluk'un 12 ilinden birisidir. Has, Kökes ve Tropoja ilçelerinden oluşur. İlin merkezi ise Kökes şehridir. İl güneyde Debre, güneybatıda Leş, batıda İşkodra illerine komşudur. Leş ili Leş () Arnavutluk'un 12 ilinden birisidir. Kurbin, Leş ve Merdita ilçelerinden oluşur. İlin merkezi ise Leş şehridir. İl kuzeyde İşkodra, kuzeydoğuda Kökes, güneydoğuda Debre, güneyde Dıraç illerine komşudur. İşkodra ili İşkodra İli () Arnavutluk'un 12 ilinden birisidir. İşkodra, Malësi e Madhe ve Puka ilçelerinden oluşur. İlin merkezi ise İşkodra şehridir. İl doğuda Kökes, güneyde Leş illerine komşudur. Tiran ili Tiran ili () Arnavutluk'un 12 ilinden birisidir. Kavalye ve Tiran ilçelerinden oluşur. İlin merkezi ise aynı zamanda Arnavutluk'un başkenti olan Tiran şehridir. İl kuzeyde Dıraç, kuzeydoğuda Debre, güneybatıda Elbasan, güneyde Fier illerine komşudur. Avlonya ili Avlonya ili () Arnavutluk'un 12 ilinden birisidir. Avlonya, Delvine ve Ayasaranda ilçelerinden oluşur. İlin merkezi ise Avlonya şehridir. İl kuzeyde Fier, doğuda Ergiri illerine komşudur. Topakev Topakev, (Topağev ya da Türkmen Çadırı) göçerler tarafından yaygın