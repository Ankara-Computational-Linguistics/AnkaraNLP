tarafından bir bisiklet ithalatçısı olarak kurulmuş olup 1902'de motosiklet ve 1927'de otomobil üretmeye başlamıştır. Markanın isim hakları günümüzde BMW'dedir. Prosedürel içerik üretimi Prosedürel içerik üretimi veriyi elle oluşturmanın aksine algoritmik olarak oluşturma yöntemidir. Bilgisayar grafikleri alanında rassal üretim olarak da bilinir ve genellikle kaplama ve üç boyutlu model üretmek için kullanılır. Bilgisayar oyunlarında büyük miktarlarda oyun içeriğini otomatik olarak üretmek için kullanılır. Prosedürel üretimin avantajları daha küçük dosya boyutu, daha fazla içerik ve daha şaşırtıcı oyun deneyimi sağlamasıdır. "Prosedürel" terimi belli bir fonksiyonu (yordamı) hesaplayan bir işlemi ifade eder. Fraktallar genellikle prosedürel olarak yaratılması mümkün olan geometrik örüntülerdir. Kaplamalar ve üç boyutlu çokgenler yaygın rastlanan prosedürel içeriklerdir. Sesin prosedürel olarak üretimine de sıkça rastlanır. Prosedürel ses üretimi hem müzik oluşturma hem de konuşma sentezleme amaçlarıyla kullanılır. elektronik müziğin birçok tarzında besteler yaratmak için kullanılmıştır. Bunu uygulayan sanatçılardan biri olan Brian Eno "üretimsel müzik" terimini de popülerleştirmiştir. Yazılım geliştiriciler prosedürel üretim tekniklerini yıllardır kullanıyor olsa da, az sayıda yazılım ürünü bu yaklaşımı ileri düzeyde kullanmıştır. Prosedürel içerik üretiminin kullanıldığı oyunların erken örneklerinden büyük bölümü prosedürel olarak üretilmiş bir dünyada geçer, Soldier of Fortune (video oyunu) basit prosedürler ile düşman modellerini detaylandırır, devam oyununda ise rassal olarak üretilmiş bölümler vardır, Just Cause'da farklı tropik adalar prosedürel olarak üretilir. Yeni yöntemler ve uygulamalar IEEE Computational Intelligence and Games (CIG) ve Artificial Intelligence and Interactive Digital Entertainment (AIIDE) gibi yıllık konferanslarda sunulmaktadır. Ä°nsan koryonik gonadotropin hCG (insan koryonik gonadotropin), LH’unkilere benzer biyolojik ve immünolojik özellikleri olan ve normalde plasenta tarafından implantasyon sonrası salgılanan bir hormondur. hCG, glikoprotein yapısındadır. hCG molekülü α ve β olmak üzere iki alt üniteden oluşmuştur. hCG molekülünün α alt ünitesi aynı zamanda LH, FSH ve TSH’ın bir bölümünü oluşturur; β alt ünitesi spesifiktir. Serumdaki hCG molekülü kısmen parçalanır veya β alt ünitesine ve idrarla atılan diğer fragmanlara metabolize olur. İdrar hCG düzeyinin artmış olduğunun saptanması, gebelik tanısı için kullanılır. Serum hCG düzeyi gebelik başlangıcından 8-10 gün sonra 25 IU/L’ye ulaşır; gebeliğin ilk 6 haftasında her iki günde bir yaklaşık ikiye katlanır. Gebelik başlangıcından 14-18 gün sonra (son adet başlangıcından 28-32 gün sonra) yaklaşık 500 IU/L serum hCG düzeylerine rastlanır. Gebelik başlangıcından sonraki ilk 2 hafta serum hCG düzeyleri genellikle idrar hCG düzeyinden daha yüksektir; üçüncü hafta sırasında serum ve idrar hCG düzeyleri eşittir; daha sonra idrar hCG düzeyleri serum hCG düzeylerinden daha yüksek olur. Gebelik başlangıcından yaklaşık 55-70 gün (8-10 hafta) sonra serum ve idrar hCG düzeyleri pik yapar. Serum hCG düzeyi piki yaklaşık 30.000 (20.000-57.000) IU/L’dir. Serum ve idrar hCG düzeyleri daha sonra düşer. hCG düzeylerinde düşme birinci trimesterin son döneminde daha hızlıdır. Serum hCG düzeyleri yaklaşık 10.000 IU/L’de stabilleşir ve gebelik sürdükçe bu düzey değişmez. İdrar hCG düzeyleri genellikle serum hCG düzeylerine paralel seyreder. Çoğul gebelikte, mol hidatidiformda ve koryokarsinomada serum hCG düzeyi normal gebelik değerlerinin üzerindedir. Düşük tehdidinde ve dış gebelikte ise serum hCG düzeyi normal gebelik değerlerinin altındadır. hCG’in β-alt birimi (β-hCG), özellikle koryokarsinoma, mol hidatidiform ve germ hücreli tümörlerde artar; gebelik tanı ve izlenmesi için de daha değerlidir. Åžadan Karadeniz Şadan Karadeniz, (d. 1931) Türk yazar ve çevirmen. Şadan Karadeniz, 1931'de Trabzon'da doğdu. Ankara Üniversitesi - Dil ve Tarih-Coğrafya Fakültesi'nin İngiliz Dili ve Edebiyatı Bölümü'nü bitirdikten sonra BBC Türkçe Yayınlar bölümü ve TRT'de program uzmanlığı, Türk Tarih Kurumu'nda uzman çevirmenlik yaptı. Adını, Umberto Eco'dan yaptığı Gülün Adı ve Foucault Sarkacı romanlarının çevirileriyle duyurdu. Çeviri faaliyetlerinin yanı sıra telif eserlere yönelerek 1998' de Uçan Kaçan Sözcüklerin Ardında-Bir Çevirmenin Güncesi adlı kitabı, 1999'de Gelgitler adlı "novella"sı basıldı. Yazıları Kitap-lık gibi dergilerde yayımlandı. 2016 84. Dil Bayramı Onur Ödülleri'nde onur ödülü alan isimler arasında yer aldı. Triumph Spitfire Triumph Spitfire, Triumph Motor Company tarafından 1962-1980 yılları arasında üretilen bir spor otomobil modelidir. Araç ilk olarak 1962 Londra Otomobil Fuarı'nda tanıtılmıştır. Araç büyük oranda Triumph Herald'a dayanmakta olup kısaltılmıştır. Spitfire üretimde olduğu süre boyunca beş nesilde üretilmiştir. JÃ¼rgen Oesterhelt Jürgen Oesterhelt (d. 19 Ağustos 1935, Münih) Alman büyükelçi. Münih Ludwig Maximilian Üniversitesi'nde hukuk eğitimi görmüştür. Dışişleri Bakanlığı'na girerek çeşitli görevler üstlenmiş, Almanya'nın Ankara (1992-1995), Londra (1995-1997) ve Vatikan (1997-2000) büyükelçisi olarak görev yapmıştır. Mitsui & Co. Mitsui & Co., Ltd. (, "Mitsui Bussan"), Japonya merkezli bir ticaret şirketidir. Şirket 25 Temmuz 1947 tarihinde kurulmuş olup enerji, makine, kimyasallar, gıda, tekstil, lojistik, finans gibi alanlarda faaliyet göstermektedir ve Mitsui Group'un bir parçasıdır. Güneyce, Güdül Güneyce, Ankara ilinin Güdül ilçesine bağlı bir mahalledir. 1980'den önce Çağa Köyü'nün bir mevkii iken, 1980'de belediyelik olan Çağa Kasabası'nın bir mahallesi olmuştur. Sonradan ikiye ayrılarak Güneyce ve Çağabey (Çağakent) olarak bölünmüştür. 2014 yerel seçimleri ile birlikte, kasabada bulunan tüm mahalleler tek çatı altında toplanarak, Çağa adı ile tek mahalle olmuştur. Daha sonradan, kapatılan Güneyce ve Çağabey (Çağakent) Mahalleleri'nin sınırlarında oluşacak şekilde, Güneyce adı ile mahalle tekrar kurulmuştur. Şu an doğrudan Güdül'e bağlıdır. Çağa halkının büyük çoğunluğu, geçimini tarım ve hayvancılıkla sağlamaktadır. Sebzecilik ve meyvecilik ileri seviyededir. Ankara-Beypazarı Yolu üzerinde olması dolayısıyla da ticari faaliyetler gelişmiş durumdadır. Ankara-Merkez'e toplu ulaşımı, Ankara'dan Beypazarı ve Nallıhan ilçelerine gidip gelen çeşitli firma araçları sağlar. Aynı araçlarla adı geçen ilçelere ve Ayaş'a da ulaşılabilir. Ayrıca Polatlı-Beypazarı arası çalışan özel firma araçları da mahalleden geçmektedir. Giacomo Leopardi Giacomo Taldegardo Francesco di Sales Saverio Pietro Leopardi (Italian: [ˈdʒaːkomo leoˈpardi]; 29 Haziran 1798 – 14 Haziran 1837) İtalyan şair, düşünür, deneme yazarı ve dil bilimci. 19. yüzyılın en radikal ve kamçılayıcı düşünürleri arasında gösterilmektedir. Batı uygarlığı mirasını, metinleri özgün dillerinden okuyarak özümseyen, Yunan-Roma kültürü konusunda büyük bilgi birikimi sahibi Leopardi'nin düşüncelerinin ve yazılarının merkezini, yanılsama ile gerçeklik arasındaki bitimsiz diyalektik savaşım oluşturur. Leopardi, iki ünlü çağdaşı Ugo Foscolo ve Alessandro Manzoni ile İtalya'nın büyük Romantik üçlüsü ve Avrupa Romantik akımının en ünlü yazarları arasında yer almaktadır. Leopardi, 1798'de Kont Monaldo'nun oğlu olarak Recanati'de doğdu. Ailesinin içinde bulunduğu ekonomik sıkıntı Leopardi'nin kendine özgü bağımsız bir yaşam biçimi geliştirmesini engellemiş ve o yılların geri kalmış bölgelerinden biri olan Recanati'de bu kısa yaşamının büyük bölümünü sürdürmek zorunda kalmıştır. Bir ara ailesi tarafından rahip olmaya zorlanan şair, daha çocukluğundan başlayarak derin bir yalnızlığa itilmiş olması hem yaşamının hem de yapıtlarının temel izleklerinden birinin oluşmasına yol açmıştır. Babasından ve iki rahipten aldığı ilk eğitiminden sonra babasının çok kapsamlı kütüphanesine kapanmış ve yedi yıl boyunca (1809-1816), kendi deyişiyle, "çılgınca ve umutsuzca" çalışmıştır. bu soluksuz çalışma, genç yaşta sağlığını bozmuştur. Ne ki, Leopardi klasik dillerin yanı sıra İbranice ve modern dilleri öğrenmiş; ilk ürünlerini vermeye başlamış ve çeviriler yapmıştır. 1815-1816 yıllarında araştırmacı yönüyle ürettiği yapıtlardan vazgeçip kendisini şiire vermiştir. Bu arada Alfieri, Foscolo ve Goethe gibi yazarları okumaya başlar. Bu yapıtlar şairin romantik duyarlılığını olgunlaştırmıştır. 1819'da Recanati'nin kapalı ortamından sıkılarak evden kaçmak istese de başaramaz. 1822'de babasının izniyle Roma'ya, teyzesine gider. Özlemle beklediği dış dünya onu düş kırıklığına uğratır. Şiire ara verir. 1824'te henüz yirmi altı yaşındayken "Operette Morali (Hisseli Kıssalar)" 'yi yazar. 1825-1828 yılları arasında önce Milano, ardından Bologna, Floransa ve Pisa'da kalır. Sonunda burada yeniden şiire döner. 1830'da Toscanalı dostlarının yardımıyla Floransa'ya yerleşir. "I Canti" (Şarkılar) gün ışığına çıkar. Antonio Ranieri ile tanışır ardından Fanny Targioni Tozzetti'ye aşık olur. Bu aşk düş kırıklığıyla sonlanır. 1833'te Napoli'ye yerleşir. Ranieri ve kız kardeşi Paolina'nın himayesi altındadır. Giderek kötüleşen sağlık durumunun yanı sıra yaşamla ilgili düşüncelerinin daha karamsarlık kazandığı bir dönemde ünlü şiiri "Ginestra"'yı yazar. 14 Haziran 1837'de otuz dokuz yaşındayken Napoli'de Ranieri'nin evinde hayatını kaybetti. Peter Rice Peter Rice (16 Haziran 1935 – 25 Ekim 1992), İrlandalı yapı mühendisi. Dublin’de doğan ve Louth Bölgesi’nde, 52 Castle Road, Dundalk’ta büyüyen Rice, çocukluğunu Dundalk şehri ile Gyles’ Quay ve Inniskeen’in köylerinde geçirmiştir. Queen’s University of Belfast’ta eğitim görmüş ve burada lisans derecesini elde etmiş, ardından Londra’da, Imperial College’da bir yıl geçirmiştir. Rice, 20. yüzyılın en önemli mimari eserlerinin üçünde Yapı Mühendisi olarak görev almıştır: Sydney Opera Evi (Ove Arup ile birlikte), Pompidou Merkezi ve Lloyd Binası. Rice, hem bir mühendis hem de bir tasarımcı olarak görev yapmak konusundaki doğuştan yeteneğiyle ünlenmiştir. Asıl olarak Uzay Mühendisliği eğitimi almış fakat daha sonra İnşaat Mühendisliği’ne geçmiştir. Ove Arup & Partners tarafından işe alınan Rice’ın ilk işi Sydney Opera Evi’nin çatısıdır. 1965’te Sylvia Watson ile evlenmiş, bir erkek ve üç kız çocuk sahibi olmuştur. Cenaze töreninde Jonathan Glancey, "“Rice muhtemelen yapı mühendisliğinin James Joyce’uydu. Şiirsel buluşları, kabul edilmiş fikirleri tam tersine çevirme becerisi ve titiz matematiksel ve felsefi mantığı onu günümüzün en çok aranılan mühendislerinden biri haline getirmiştir”" şeklinde konuşmuştur. Rice en iyi yapıların mühendis ile mimar arasında, mühendisin tarafsız bir mucit olduğu, mimarın ise yaratıcı fikirler ürettiği, ortak kararlara dayanan bir ilişkiden doğduğuna inanmıştır. Anglo Sakson mühendislik anlayışını kısıtlayıcı bulmuş, bu rolün Fransız ve İtalyan yorumlarını tercih etmiştir. Mitsui Group Mitsui Group (, "Mitsui GurÅ«pu"), bir Japon keiretsudur. Grubun başlıca şirketleri arasında Mitsui & Co. (genel ticaret şirketi), Sumitomo Mitsui Banking Corporation, Sapporo Breweries, Toray Industries, Mitsui Chemicals, Isetan Mitsukoshi Holdings, Sumitomo Mitsui Trust Holdings, Mitsui Engineering & Shipbuilding, Mitsui O.S.K. Lines ve Mitsui Fudosan bulunmaktadır. Şirket ilk olarak Bugünkü Mie prefektörlüğünde bulunan Matsusaka'daki bir dükkancının dördüncü oğlu olan Mitsui Takahashi (1622-1694) tarafından kurulmuştur. Takahashi'nin babası miso satmaktaydı ve rehinci dükkanı işletmekteydi. 1876 yılında Japonya'nın ilk özel bankası olan Mitsui Bankası kuruldu. 20. yüzyılın başında şirket yükselerek en büyük zaibatsulardan biri haline geldi ve birçok sektörde faaliyet göstermekteydi. II. Dünya Savaşı'ndan sonra zaibatsuların lağvedilmesiyle rakipleri Mitsubishi ve Sumitomo'nun gerisinde kaldı ve birçok yan kuruluşu bağımsız bir şirket haline geldi veya başka şirketlere bağlandı. Günümüz Mitsui & Co., Ltd. ise 25 Haziran 1947 tarihinde kurulmuştur. Feriköy SK 1962-63 sezonu Bu maddede, Feriköy'ün 1962-63 sezonunda mücadele ettiği Millî Lig, Türkiye Kupası ve Federasyon Kupası'ndaki maçları, kadro bilgileri ve istatistikleri yer almaktadır. Feriköy, 1959 sezonunda ilk kez düzenlenen Millî Lig'e dördüncü kez katılmıştır. Önceki sezonu ligde 12. olarak tamamlayan Feriköy, bu sezona da Naci Özkaya'nın teknik direktörlüğünde girdi. Kırmızı Grup'ta yer aldığı Millî Lig sezonuna 1-0'lık Beykoz mağlubiyetiyle başladı. Kasım ayında Özkaya'nın görevine son verildi ve teknik direktörlük görevine Necdet Ertem getirildi. Sezonun ilk ve ikinci yarısında oynadığı onar maçtan üçer galibiyet, birer beraberlik ve altışar mağlubiyet ile ayrıldı. Oynadığı yirmi maç sonunda 14 puan toplamayı başaran takım, grubunu 9. sırada tamamladı. Türkiye Kupası'nda 3. ön eleme turunda Yeşildirek'e elenen takım, ligin ardından ligdeki 6 takımın katılımıyla düzenlenen Federasyon Kupası'nda ise 3. sırada yer aldı. İlk maçta, uzatma süresi sonrasında dahi eşitliğin bozulmaması üzerine iki takım ertesi gün tekrar karşılaştı. Bu maçta da uzatma süresi eşitlik bozulmayınca para atışı yapıldı ve kazanan taraf olan Yeşildirek bir üst ture yükseldi. 2017 Afrika Uluslar Kupası 2017 Afrika Uluslar Kupası, sponsporluk anlaşmalarıyla Total Afrika Uluslar Kupası (kısaltmalarla AFCON 2017 veya CAN 2017), Afrika Futbol Konfederasyonu (CAF) tarafından iki yılda bir düzenlenen Afrika Uluslar Kupası'nın 31.'si. İlk olarak Libya'ya verilen şampiyona ev sahipliği, Ağustos 2014'te ülkede devam eden iç savaş sebebiyle CAF tarafından iptal edildi. Ardından turnuvanın Gabon'da yapılması kararlaştırıldı. Kupayı finalde Mısır'ı 2-1 mağlup eden Kamerun kazandı. Tarihinde 5. kez şampiyon olan Kamerun böylece Rusya'da yapılacak 2017 FIFA Konfederasyonlar Kupası'na katılım hakkını da elde etti. Şampiyonanın ev sahipliği için Botsvana, Kamerun, Demokratik Kongo, Gine, Fas, Güney Afrika, Zambiya ve Zimbabve ilgisini belirtmişti. CAF'a 30 Eylül 2010'daki son tarihe kadar, 2015 Afrika Uluslar Kupası veya 2017 Afrika Uluslar Kupası ev sahipliği için üç başvuru geldi. Bu ülkeler Kongo Demokratik Cumhuriyeti, Fas ve Güney Afrika'ydı. Başvurular ön listeye alındı. CAF inceleme aşamasında ilk ziyaretini Demokratik Kongo'ya yaptı. 12-15 Kasım'daki incelemenin hemen sonrasında, ülke ev sahipliği başvurusunu geri çekti. İkinci olarak Fas'a Kasım 2010'da gidildi. Güney Afrika ise Aralık 2010'da denetlendi. 29 Ocak'ta, 2011 CAF Süper Kupası sırasında, CAF yönetim kurulu 2015 Uluslar Kupası'nı Fas'a, 2017'yi ise Güney Afrika'ya verdi. Ancak Libya İç Savaşı sebebiyle, 2013'te şampiyonayı düzenleyecek Libya ile 2017'yi kazanan Güney Afrika ev sahipliği yıllarını değiştirdi. Libya 22 Ağustos 2014'te ev sahipliğinden çekilince, CAF 30 Eylül 2014'e kadar yeni başvuruların alınacağını ve 2015'te kararın açıklanabileceğini belirmişti; ev sahibi ülke 8 Nisan 2015'te duyuruldu. Yedi ülke şampiyonayı alabilmek için başvurdu: Cezayir, Gabon, Gana, Kenya, Mısır, Sudan ve Zimbabve. Bunlardan dördü, Cezayir, Gabon, Gana ve Mısır, CAF tarafından kriterlere uygun bulundu. Mısır daha sonra adaylıktan çekildi. Etiyopya, Mali, ve Tanzanya gibi bazı ülkeler ilgisini duyurmasına rağmen ev sahipliği çin başvurmadı. Kenya komşuları Ruanda ve Uganda ile ortak girişim için görüşmüştü ancak sonunda tekil olarak başvurdu. 8 Nisan 2015'ta, CAF başkanı Issa Hayatou yönetim kurulunun oylaması sonucu Gabon'un şampiyonayı düzenleyeceğini açıkladı. Gabon daha önce Ekvator Ginesi ile ortaklaşa 2012 Afrika Uluslar Kupası'na ev sahipliği yapmıştı. Eleme kurası 8 Nisan 2015'te, ev sahibinin açıklanmasının hemen ardından çekildi. Ev sahibi ülke de kuraya katılarak bir gruba yerleşti ve maçlar oynadı fakat bu karşılaşmalar dostluk maçı olarak sayıldı ve grup sıralamalarına dahil edilmedi. Elemelere 51 ülke katıldı; Eritre ve Somali mücadelelerde yer almadı. Fas 2015 Afrika Uluslar Kupası'na ev sahipliği yapmaktan vazgeçince, Fas millî futbol takımı CAF tarafından 2017 ile 2019 Uluslar Kupası'ndan men edilmişti. Bu ceza Spor Tahkim Mahkemesinden (CAS) dönünce Fas organizasyona katılabildi. Tarihinde üç şampiyonluk bulunan Nijerya elemeleri geçmeyi başaramadı. 16 takım turnuvaya katılım hakkı kazandı. Turnuvanın yapılacağı dört stadyum Ekim 2016'da duyuruldu. Takımlar turnuva 23 futbolcudan oluşan kadrolarla katıldı. Ev sahibi ülke şampiyonaya direkt katılır; diğer 15 takım elemeler sonucu belirlenir. Finallerde, 16 takım dörderli dört gruba ayrılır. Gruplarda her takım rakipleriyle tek maç yapar. İlk iki sırayı alan takımlar çeyrek finale yükselir. Galipler yarı finale çıkar. Rakiplerini geçenler finalde, kaybedenler ise üçüncülük maçında karşılaşır. Grup kuraları 19 Ekim 2016'da Gabon'un başkenti Libreville'de çekildi. Kura torbaları, Organizasyon Komitesinin 26 Eylül 2016'da Mısır'ın başkenti Kahire'deki toplantısında belirlendi. Değelendirmeye alınan organizasyonlar: Takımlar üç puanlı sisteme göre sıralanır. İkiden fazla takımın puan eşitliği halinde şunlara bakılır: Bütün saatler, BAZ (UTC+1) iledir. Eleme aşamasında normal sürede berabere biten maçlarda, uzatma bölümü oynanır (15 dakikalık iki devre). Eşitlik bozulmazsa seri penaltı atışlarına geçilir. Üçüncülük maçında beraberlik hâlinde uzatma oynanmaz ve doğrudan penaltı atışlarına gidilir. Turnuva bitiminde şu ödüller dağıtıldı: Temmuz 2016, Total CAF ile sekiz yıllık bir anlaşma imzaladı. 2017'den itibaren anlaşma süresince şampiyona Total Afrika Uluslar Kupası olarak anılacaktır. Organizasyonun resmî maskotu "Samba" adlı bir siyah panter olarak belirlendi. - Sırbistan, Hırvatistan, Bosna-Hersek, Karadağ ve Makedonya Çin dansı Çinde dans, çok sayıda modern ve geleneksel dans türlerinden oluşan çeşitli bir sanat türüdür. Halk danslarından opera ve bale performanslarına kadar geniş bir yelpazeyi kapsar ve halka açık kutlamalarda, ritüellerde ve törenlerde kullanılır. Çin'de ayrıca resmi olarak tanınan 56 farklı etnik azınlık var ve bunlardan her birine ait halk dansları mevcuttur. Ejderha dansı ile aslan dansı, günümüzde en çok tanınan Çin danslarından bazı örneklerdir. Ã‡in ekonomik reformu Çin ekonomik reformu (, harfi harfine "reform ve açılma"), Çin'de Deng Şiaoping önderliğiyle Çin Komünist Partisi'ndeki reformist kesimlerin Aralık 1978'de başlattığı ve "Çin değerleri ile sosyalizm" olarak anılan ekonomik reform programına ilişkindir. 19. yüzyıl öncesinde Çin, dünyanın en büyük ve en gelişmiş ekonomilerinden birine sahipti. 18. yüzyılda Adam Smith, Çin'in uzun zamandan beri dünyanın en zengin, yani en bereketli, en çalışkan, en müreffeh ve en şehirleşmiş ülkelerinden biri olduğunu ileri sürdü. Ekonomik büyüme 16. yüzyıldan itibaren durmaya başladı ve 1930'larda kısa süreli bir toparlamanın dışında 19. yüzyılda ve 20. yüzyılın büyük bir kısmında mutlak anlamda geriledi. Pazar ilkelerini getiren ekonomik reformlar 1978'de başlamış ve iki aşamada gerçekleşmiştir. İlk aşama kapsamında 1970'lerin sonlarında ve 1980'lerin başında tarım dekollektifleştirildi, ülke yabancı yatırıma açıldı ve girişimcilerin işletmeye başlamasına izin verildi. Bununla birlikte, çoğu sanayi hâlâ devlet mülkiyetinde kaldı. 1980'lerin sonlarında ve 1990'larda reformun ikinci aşaması, bankacılık ve petrol gibi sektörlerde devlet tekelleri kalmış olmasına rağmen, devlete ait sanayinin özelleştirilmesi ve kontrat yapması ve fiyat kontrollerinin, korumacı politikaların ve düzenlemelerin kaldırılmasını içeriyordu. Özel sektör, 2005 yılına kadar Çin'de gayri safi yurt içi hasılanın yüzde 70'ini oluşturan olağanüstü bir büyüme kaydetti. 1978'den 2013'e kadar benzeri görülmemiş bir büyüme gerçekleşti; ekonomi yılda% 9.5 arttı. Muhafazakâr Hu-Vın Yönetimi, bazı reformları geri çevirerek 2005 sonrasında ekonomiyi daha fazla denetledi ve kontrol etti. Çin'deki ekonomik politikaların başarısı ve bunları uygulama şekilleri Çin toplumunda muazzam değişikliklerle sonuçlanmıştır. Büyük ölçekli hükûmet planlama programlarının piyasa özellikleriyle birleştirilmesi yoksulluğu asgariye indirirken, gelirler ve gelir eşitsizlikleri arttı ve Yeni Solun öncülük ettiği tepkilere yol açtı. Akademik çevrelerde Çin'deki "çift yönlü" ekonominin başarısının nedeni tartışılmakta ve hem Doğu Bloku ile Rusya'da sosyalizmi reform etme çabalarıyla hem de diğer gelişmekte olan ülke ekonomilerinin büyümesiyle karşılaştırılmıştır. Doğu Asya'da sınırlar ötesi çevre kirliliği Doğu Asya'da sınırlar ötesi çevre kirliliği, genel açıdan hava kirliliği, su kirliliği ve toprak bozulmasını içeren bir fenomendir. Bu çevre kirliliği türlerinin sebeplerinde ya da sonuçlarında ortaklıklar nedeniyle Çin, Güney Kore, Kuzey Kore, Japonya, Moğolistan, Rusya ve Tayvan devletlerini tek bir sistem olarak görmek mantıklıdır. Bu bölgede yer alan çevre kirliliği kapsamında özellikle büyük şehirlerdeki smog, asit yağmuru, çölleşme ile diğer toprak yükümleri ve radyoaktif deniz kirliliğinin yanı sıra iç sulardaki kirlilik dikkate değer. Mevimsel olarak oluşan rüzgarlar, bölgedeki tüm devletlerin üzerinde kum ve asidik hava kirliliğini yaymaktadır. Bölgedeki denizler (Sarı Deniz, Japon Denizi) de aynı şekilde etkilenmektedir. Bu sorunları çözme yaklaşımları iş birliği kapsamında yer almaktadır, zira Doğu Asya'daki kirlilik yaratan devletler illa her zaman kendi yarattığı kirliliğe maruz kalmamaktadır. Bu durumda çevre kirliliğin önlenmesi ve kontrol altına alınması sırf ulusal düzeyde yer almamaktadır. Ahmet Fuat GÃ¼rel Ahmet Fuat Gürel (d. 1925, Kütahya - ö. 2006, Kütahya) Türk çini ressamı. 1925'te Kütahya'da doğdu. Mahalle mektebinden sonra liseyi Kütahya Lisesi'nde tamamladı. Babasının vefatı üzerine eğitimini yarıda bırakarak çini fabrikalarında çalışmaya başladı. Zamanın çini ustalarından Mehmet Çini'den çini dekoru ve sanatı üzerinde dersler aldı. Ord.Prof. Süheyl Ünver'den resim, minyatür; Macid Ayral'dan hat ve tezhip üzerine dersler aldı. Özellikle Türk motiflerinden faydalanarak ürettiği çini kompozisyonları beğenildi. Kütahya şehir merkezindeki "Çinili Vazo" onun eseridir. Türkiye dışında Almanya, Fransa ve Amerika'da çeşitli yapılarda çalışmaları bulunan sanatçı 2006 yılında Kütahya'da vefat etmiştir. ESP8266 ESP8266 TCP/IP yığınına sahip, düşük maliyetli bir Mikro Kontrol Ünitesidir (MCU). Şanghay merkezli Espressif Systems firması tarafından üretilmektedir. Üçüncü parti AI-Thinker firması tarafından Ağustos 2014 yılında üretilen ESP-01 modülü batılı üreticilerin dikkatini ilk defa çekmiştir. Bu modül sayesinde Wi-Fi şebekesine bağlanarak Hayes stili komutlar ile TCP/IP bağlantılar gerçekleştirilebilmektedir. Modülün yayınlandığı tarihte çip ile ilgili neredeyse hiç İngilizce kaynak bulunmuyordu. Çok düşük fiyatlı olması, az miktarda dış komponent ile düşük boyutlu cihazların üretilebilmesi geliştiricilerin çip, üzerindeki yazılım ve hatta Çince dokümanları üzerinde çalışmalarını ateşlemiştir. ESP8285 bir adet ESP8266 ve 1 MB lık dahili flaş bellekten oluşan tek çip ile Wi-Fi bağlantısı oluşturmaya olanak sağlamaktadır. ESP8266 modülünün gelişmiş versiyonu ESP32 modülüdür. * Hem CPU ve flash saat hızları bazı cihazlarda overclock yapılarak iki katına kadar çıkarılabilir. CPU çalışma hızı 160 MHz, flash hızı 40 MHz den 80 MHz seviyesine çıkarılabilir. Sonuç çipten çipe değişkenlik gösterebilir. Ekim 2014 sonu itibarı ile, Espressif çipin programlanabildiği bir yazılım geliştirme kiti yayınlandı. Bu tarihten sonra birçok yazılım geliştirme kiti yayınlandı, bunlardan FreeRTOS ve geri çağırma (callback) tabanlı iki yazılım geliştirme kiti Espressif tarafından yönetilmektedir. Resmi yazılım geliştirme kitleri dışında GCC tabanlı açık kaynak kodlu esp-open-sdk bulunmaktadır. ESP8266 Cadence Tensilica LX106 mikroişlemci kullanır, GCC aracı Max Filippov tarafından sürdürülmektedir. Başka bir alternatif ise "Gayri Resmi Geliştirme Seti - Unofficial Development Kit" Mikhail Grigorev tarafından sürdürülmektedir. Diğer açık kaynak yazılım geliştirme kitleri: 36. doğu meridyeni 36. doğu meridyeni Başlangıç meridyeni Greenwich'e 36° açısal uzaklıkta, doğu tarafında yer alır. 36. doğu meridyeni Kuzey Kutbu, Kuzey Okyanusu, Asya, Avrupa, Afrika, Hint Okyanusu, Güney Okyanusu, Antarktika üzerinde uzanan boylam çizgisidir. 36. doğu meridyeni ile 144. batı meridyen birbirlerini tamamlayarak büyük bir daire oluştururlar.. OsmAnd OsmAnd (OpenStreetMap Otomatik Yol Navigasyonu) ücretsiz ve ücretli açık kaynak olan bir uygulamadır, çevrimdışı ve çevrimiçi haritalar için küresel mobil harita görüntüleme ve navigasyon uygulaması Android ve iOS platformlarında bulunmaktadır. Birincil görüntüler için (OSM) OpenStreetMap harita veritabanını kullanır. Bu projenin geliştirilmesi GitHub üzerinden yapılıyor. OsmAnd (OSM Otomatik Yön Bulma Yönergeleri), ücretsiz ve dünya çapında OpenStreetMap (OSM) verilerine erişimi olan bir harita ve gezinme uygulamasıdır. Tüm harita verileri çevrimdışı kullanım için cihazın hafıza kartında saklanabilir. Cihazın GPS'ini kullanarak OsmAnd, araba, bisiklet ve yaya için görsel ve sesli yönlendirme olanağı sunar. Tüm ana işlevler hem çevrimiçi hem de çevrimdışı çalışır. Jackie (film) Jackie, Pablo Larraín tarafından yönetilen ve Noah Oppenheim tarafından yazılan 2016 yapımı biyografik drama filmi. Başrolünde Natalie Portman'ın Jacqueline Kennedy Onassis'i oynadığı film, Jacqueline'in John F. Kennedy Suikastı'ndan sonraki hayatını anlatmaktadır. Film 73. Venedik Uluslararası Film Festivali'nde yarıştı ve 2 Aralık 2016'da ABD'de gösterime girdi. 74. Altın Küre Ödülleri'nde 1 adaylık elde eden film 70. BAFTA Ödülleri'nde 3 adaylık elde etti. Film, Jackie Kennedy'nin Beyaz Saray'da First Lady olduğu günlerini ve kocası Başkan John F. Kennedy'nin 1963'teki suikastını konu edinmektedir. Noah Oppenheim'in senaryosu aslında bir HBO mini dizisi olarak düşünülmüş ve Steven Spielberg yapımcı olarak ayarlanmıştı. Ancak Spielberg sonradan yapımı bıraktı. Pablo Larraín kendine has olarak biyografik filmlere eğilimli değildi. Fırsat kendisine sunulduğunda yönetmeye kararsız kaldı. Larraín, "Jackie"'yi yönetmeden önce erkek kahramana odaklı filmler yapmıştı. Bu onun kadın bakış açısıyla görünen ilk filmi oldu. Nisan 2010'da Darren Aronofsky yönetmen ve yapımcı, Rachel Weisz'de başrol olarak ayarlanmıştı. Ancak Weisz ve Aronofsky boşanmalarından sonra yapımdan ayrıldılar. Aynı yıl, Steven Spielberg filmin yönetimine ilgi gösterdi. Eylül 2012'de yönetmen henüz belli değilken, Fox Searchlight Pictures, Aronofsky'yi geri getireceğini umarak Natalie Portman'ı başrole davet etmeye başladı. Şubat 2015'te, 65. Berlin Uluslararası Film Festivali'nde "The Club" filmiyle Aronofsky'yi etkileyen Pablo Larraín, Aronofsky tarafından filmi yönetmeye yaklaştırıldı. Larraín şüpheciydi ve Aronofsky'ye neden biyografilerden hoşlanmayan Şilili bir adamın filmi yönetmesini istediğini sordu. Mayıs 2015'te Portman'ın başrolde olacağı onaylandı. Aynı ay Aronofsky yapımcı olurken Larraín yönetmen olarak tutuldu. Natalie Portman, Eylül 2012'de başrol olarak gözüktü fakat rolü Mayıs 2015'e kadar onaylanmadı. Rol için hazırlık yaparken Portman, Jackie Kennedy'yi, onun videolarını izleyerek, Beyaz Saray'ın tur kayıtlarını defalarca izleyerek, kitap okuyarak ve röportajlarının ses kasetlerini dinleyerek yoğun bir şekilde inceledi. Birincil kaynağı, Arthur M. Schlesinger, Jr. ile Kennedy'nin 1964 yılının başlarında gerçekleştirilen yedi parça ve sekiz buçuk saatlik "Life" dergisinin röportajıydı. Kocasının öldürülmesinden sonra verdiği üç görüşmeden biri hayat boyunca özel tutuldu. Temel çekimler Aralık 2015'te iç sahnelerin çoğunun çekildiği bir Paris alanındaki stüdyoda başladı. Yapım tasarımcısı Rabasse ve set dekoratörü Melery, Paris'in hemen dışındaki stüdyoda filme almak için gerekli olan Beyaz Saray odalarının kopyalanmasını denetledi. Şubat 2016'da, yapım Washington'daki şehir merkezine taşındı, burada JFK'nın cenaze töreni sahneleri çekildi. Film dünya galasını 7 Eylül 2016'da Venedik Uluslararası Film Festivali'nde yaptı. Ayrıca 11 Eylül 2016'da Toronto Uluslararası Film Festivali'nde sahnelendi. Kısa süre sonra Fox Searchlight Pictures filmin ABD dağıtım haklarını edindi ve gösterim tarihini, 9 Aralık 2016 olarak ayarladı. Daha sonra 2 Aralık 2016'ya çekti. "Jackie" eleştirel anlamda olumlu yorumlar aldı. Rotten Tomatoes'ta 255 yorumdan %89'luk bir yüzde elde etti ve 10 üzerinden 8 puan aldı. Metacritic'te 52 eleştirmenin yorumundan 81 puan aldı. "The Dallas Morning News" yorumcusu Anna Parks, filmin Jackie'nin Lyndon ve Lady Bird Johnson'la olan ilişkileri konusundaki olumsuz tasvirini ve mektupların yanı sıra 2 Aralık 1963'te gerçekleşen Başkan Johnson ve Jackie arasındaki bantlı bir telefon görüşmesinde eski First Lady ve Johnson'ın işbirliği yapmasının gösterilmesini eleştirdi. 89. Akademi Ödülleri 74. Altın Küre Ödülleri 70. BAFTA Ödülleri Gonzalo de Benito Secades Gonzalo de Benito Secades (d. 15 Kasım 1951, Madrid) İspanyol büyükelçi. Hukuk eğitimi almış, 1979'da diplomatik kariyerine başlamıştır. 2003-2008 yılları arasında İsviçre Büyükelçisi, 2009-2011 yıllarında Birleşik Arap Emirlikleri Büyükelçisi, 2011-2014 yılları arasında Dışişleri Devlet Sekreteri olmuş, Ocak 2015 itibarıyla Japonya büyükelçisidir. Microsoft Mail Microsoft Mail Microsoft'un 1991 yılında sunduğu e-posta yazılımı idi. Yerel alan ağıları için birkaç eski Microsoft e-posta ürününe, başta iki mimari olarak verildi: bir tanesi Macintosh ağları için ve biri PC mimarisi tabanlı LAN'lar için. Hepsi sonunda Microsoft Exchange Server ve Outlook ürün gruplarıyla değiştirildi. İlk Microsoft Mail ürünü 1988'de AppleTalk Networks için tanıtıldı. InterMail, Microsoft'un satın alıp güncelleştirdiği bir ürünü temel aldı. AppleTalk ağlarında PC'ler için bir MS-DOS istemcisi eklendi. Daha sonra Quarterdeck Mail, daha sonra Star Nine Mail olmak üzere satıldı ve uzun süredir durdurulmuştur. İkinci Microsoft Mail ürünü olan PC Networks v2.1 için Microsoft Mail 1991 yılında piyasaya sürüldü. Microsoft'un satın aldığı Vancouver BC Consumers Software tarafından üretilen bir LAN e-posta sistemi olan Network Courier'e dayanıyordu. İlk 1991 yenileme sürümünü takiben, Microsoft 1992 yılında ilk büyük güncelleştirmesini Sürüm 3.0 olarak yayınladı. Bu sürüm, Microsoft'un ilk Genel Adres Defteri teknolojisi ve ilk şebeke zamanlama uygulaması olan Microsoft Schedule Plus'u içeriyordu. Sürüm 3.0 ile 3.5 MS-DOS, OS/2 1.31, Mac OS, Windows (hem 16 hem de 32-bit), ayrı bir Windows for Workgroups Mail istemcisi için e-posta istemcilerine ve Point-to-Point Protokol öncesi / ön Serial Line IP (SLIP) çevirmeli modem bağlantıları üzerinden kullanılmak için bir DOS tabanlı Uzak İstemciye dahil idi. Windows 95 ve Windows NT 4.0'da, PC tabanlı sunucunun soyutlanmış bir sürümü, Microsoft Mail for PC Networks de dahil edilmiştir. Bu mimariye dayanan son sürüm 3.5 idi; Daha sonra sürüm 4.0 ile başlayan Microsoft Exchange Server'ın yerini aldı. Istemci yazılımı da Microsoft Mail olarak adlandırıldı ve 4.x sürümü gibi Microsoft Office'nin bazı eski sürümlerine dahil edildi. Windows 95'in orijinal "Gelen Kutusu" (Exchange istemcisi veya Windows Mesajlaşmalar) da bir MS Mail sunucusuna bağlanma olanağına sahipti. Microsoft Mail Server sonunda Microsoft Exchange ile değiştirildi; Microsoft Mail istemcisi, Microsoft Exchange Client ve Schedule + sonunda Outlook (Windows ve Mac) tarafından değiştirildi. Microsoft Mail, paylaşılan dosya bir posta sistemiydi; "Postane" herhangi bir dosya sunucusunda bulunabilen bir pasif veri tabanıydı. Istemciler, eşlenen ağ sürücüleri ve dosya paylaşımı Postane posta yazmak için kullanılır. Istemciler ayrıca kendi Postane İleti Aktarımı Aracısı (MTAs), diğer postaneler için giden teslimat için sıraya alma ve harici kaynaklardan gelen sıraya iletileri işlenmesi de dahil olmak üzere, Postane üzerindeki iletileri dolaşarak hareket etti. Postaneler arasında gitmek için gereken posta, başlangıçta MS-DOS üzerinde çalışan bir dış MTA (external.exe) tarafından taşınmıştır. OS / 2 1.31 için harici bir sürüm, External sürüm 3.2 için Microsoft Mail eklendi ve Windows NT için çok görevli bir MTA sürüm 3.5 ile eklendi. Bu, Windows NT ve Windows 2000'in OS / 2 alt sisteminde koştu ve çoğunlukla NT yönetim yardımcı programları tarafından denetime izin veren kancaları içeren sarmalayıcılarla Sürüm 3.2a Harici'den oluşuyordu. Veritabanı tasarımı ve sunucunun pasif yapısı hem çok zayıf oluşturdu. "Başlık" ve "Zarf" adresleme verileri arasındaki ayrım eksikliği vardır. Posta listeleri benzer şekilde problematikti. İletilerin müşteri tarafından işlenmesi, ürün ömrü boyunca tutarsız kaldı. MS-DOS, çevirmeli bağlantı ve Mac OS istemcileri, sunucuda depolanan mesajları bıraktı; Windows ve OS / 2 istemcileri yerine yerel bir dosya (.MMF) depolama alanı olarak kullanarak iletileri indirirler. Bu saklama, bir dosya sunucusunda bulunabilirken, çeşitli dosya kilitleme sorunları kullanıcıların bir seferde yalnızca tek bir bilgisayardan postalarına giriş yapabileceği anlamına geliyordu. Gelen kutusu senkronize edilebilirken, diğer klasörler olamazdı, yani sadece iki gelen istemci mimarisinde gelen kutusu mesajlarına erişilebiliyordu. .MMF depolama alanına erişebilen bir Mac OS istemcisi yaratma planları, 3.0 sürümü gelmeden önce terkedildi. Diğer e-posta sistemlerine bağlantılar, "yabancı posta sistemleri" için ağ geçitleri ile mümkün hale getirildi. Microsoft PROFS, SNADS (Office Vizyon), SMTP, X.25 üzerinden X.400, Novell Mesaj Gönderme Sistemi (MHS), MCI Mail, AT & T Mail ve diğerlerine ağ geçitleri gönderdi. Microsoft Exchange 4.0 gönderildikten sonra bu ağ geçitlerini çalıştıran birçok şirket, Microsoft Exchange Server konektörleriyle hızla yer değiştirdi. Arap alfabesi temelli Azeri alfabesi Arap grafikli Azerbaycan alfabesiAzerbaycan Türkçesinin yazılmasına Arap alfabesinin bir seçeneği ile başlandı. Arap alfabesi Türk dilleri için mükemmel alfabe olduğu için, yaklaşık yirminci yüzyılın başlarına kadar bu alfabeden Azerbaycan'da geniş kullanılmıştır. Azerbaycan Cumhuriyeti sınırları içinde 1929 yılına kadar Arap alfabesine kullanım olup. Güney Azerbaycan'da yaşayan Azeriler ise Arap alfabesinden anda da kullanıyorlar. Arap alfabesinde Türk dillerinin ünlerini yansıtan özel işaretlerin olmaması, birkaç sesin bir işaret ile yazılması bu alfabenin Türk dillerinin alfabesi gibi çalıştırılmasında zaman zaman belli zorluklar ortaya çıkarmıştır. Türkçe için de bu sıkıntılar mevcut olmuştur. Arap alfabesinin kullanımından kaynaklanan eksiklikler özellikle aşağıdakileri içerir: Azerbaycan Dili Eberhard Pohl Eberhard Pohl (d. 12 Kasım 1953, Linnich) Alman büyükelçi. Ren Friedrich Wilhelm Üniversitesi'nde hukuk eğitimi görmüştür. Dışişleri Bakanlığı'nda çeşitli görevlerde bulunmuş, 2011-2015 yılları arasında Almanya'nın Türkiye Büyükelçisi olarak görev ifa etmiş, Temmuz 2015 tarihi itibarıyla AGİT nezdinde Almanya Daimi Temsilcisidir. Rüdiger Lüdeking Rüdiger Lüdeking (d. 12 Şubat 1954) Alman büyükelçi. Düsseldorf Üniversitesi'nde Felsefe, Coğrafya ve İngiliz Filolojisi eğitimi almıştır. Dışişleri Bakanlığı'nda görevler üstlenmiş, 2008-2012 yıllarında Birleşmiş Milletler Viyana Ofisi nezdinde Almanya Daimi Temsilcisi, 2012-2015 yıllarında AGİT nezdinde Almanya Daimi Temsilcisi olarak görev yapmış, 2015 yılı itibarıyla Belçika Büyükelçisidir. Axel Berg (diplomat) Axel Berg (d. 19 Mayıs 1951, Frankfurt) Alman büyükelçi. Heidelberg Ruprecht Karls Üniversitesi'nde hukuk eğitimi almıştır. 1983 yılına dek araştırma görevlisi olarak akademik yaşamını sürdürmüş ardından Dışişleri Bakanlığı'na geçmiştir. 2005-2008 yıllarında AGİT nezdinde Daimi Temsilci, 2008-2011 yıllarında İsviçre Büyükelçisi ve 2012-2016 yıllarında Norveç büyükelçisi olarak görev almıştır. Cedicoides pavlovskyi Cedicoides pavlovskyi su örümcekleri ailesinin (Cybaeidae) sınıflandırılan ve Tacikistan çöllerinde yaşayan bir örümcek türü. Spassky tarafından, 1941 yılında tanımlanmıştır. Miguel Ferrer Miguel Ferrer (7 Şubat 1955 - 19 Ocak 2017), Amerikalı oyuncu ve seslendirme sanatçısıdır. Amerikalı ünlü oyuncu çift José Ferrer ve Rosemary Clooney'nin oğludur. 7 Şubat 1955 Santa Monica, Kaliforniya doğumludur. Oyunculuğa 1981'de başlamış, 1983 yapımı "The Man Who Wasn't There" sinema filmlerinde rol almaya başlamıştır. Asıl ününü 1983 yapımı film "Star Trek III: Mr. Spock'un Dönüşü" ve 1987 yapımı "RoboCop" filmlerinde rol alarak elde etmiştir. 1990'ların sonu ve 2000'li yıllarda daha çok televizyon dizilerinde rol alan oyuncu 2014 yapımı filmden alınan dizi"RoboCop" 2009'da başlayıp halen devam eden "NCIS: Los Angeles" ve "Twin Peaks" gibi başarılı yapımlarda boy göstermiştir. Oyuncu 19 Ocak 2017'de 61 yaşında kanserden ölmüştür. Lance Thomas Lance Thomas (d. 24 Nisan 1988) NBA takımlarından New York Knicks forması giyen Amerikalı profesyonel basketbol oyuncusu. Kısa ve uzun pozisyonlarında görev yapabilen oyuncu 2.06 m. boyundadır. Thomas Matussek Thomas Matussek (d. 18 Eylül 1947, Lauda) Alman büyükelçi. Bonn ve Paris'te Hukuk eğitimi almıştır. Ardından diplomatik kariyerine başlamıştır. 2002-2006 yıllarında Londra Büyükelçisi, 2006-2009 yıllarında Birleşmiş Milletler nezdinde Almanya Daimi Temsilcisi, 2009-2011 yılları arasında ise Yeni Delhi Büyükelçisi olmuştur. 2011-2012 yıllarında Deutsche Bank'ta yönetici olmuş, 2013 yılı itibarıyla Alfred Herrhausen Derneği (AHG) - Deutsche Bank Uluslararası Forumu CEO'su olarak görev yapmaktadır. Cedicoides simoni Cedicoides simoni su örümcekleri ailesinin (Cybaeidae) sınıflandırılan ve Özbekistan çöllerinde yaşayan bir örümcek türü. Charitonov tarafından, 1946 yılında tanımlanmıştır. Ron Baker Ron Baker (d. 30 Mart 1993) Amerikalı profesyonel basketbol oyuncusudur. Pozisyonu guard olup 1.93 m boyundadır. Geçmişte Wichita State kolej kariyeri olan oyuncu 4 yıl kolej basketbolu oynadıktan sonra draft edilemeden New York Knicks ile kontrat imzalamıştır. Peter Ammon Peter Ammon (d. 23 Şubat 1952, Frankfurt) Alman büyükelçi. İktisadi Bilimler alanında doktora yapmıştır. Dışişleri Bakanlığı'nda çeşitli görevler üstlenmiş, 1996-1999 yıllarında Almanya Cumhurbaşkanlığı strateji biriminin şefi olarak çalışmıştır. 2007-2008 yıllarında Fransa Büyükelçisi, 2008-2011 yıllarında memur olarak Dışişleri Devlet Sekreteri olmuş, 2011-2014 yıllarında ABD Büyükelçisi olmuş, 2014 yılı itibarıyla Birleşik Krallık Büyükelçisidir. Ferid Zoland Ferid Zoland (, ) (d. 1 Eylül 1951 Kabil, Afganistan) Afgan şarkı yazarı ve besteci. Kariyeri boyunca, diğer ülkelerden birçok müzisyenle iş birliği yaptı. O babası Celil Zoland ve kardeşleri Şahla Zoland ve Vahid Zoland ile birlikte müzisyenlerden olan bir aileden geliyor. Kabilde babasından müzikte ön eğitim gördükten sonra Zoland, Tahran Üniversitesi'nde müzikte resmi bir eğitime devam etti. Zoland, Daryuş İkbali, Ebi, Guguş, Hayedeh ve Moein gibi önemli sanatçılar için en ikonik İran şarkılarının çoğunu besteledi ve üretmeye devam etti. Ayrıca Amerikalı müzisyenler, yani Lloyd Miller ile iş birliği yaptı. Ayrıca küçük oyunculuk rolleri de vardır. ABD'ye taşındıktan sonra, İran'ın dışında büyük bir İran plak şirketi olan Avang Music'i kurdu. Immo Stabreit Immo Stabreit (d. 24 Ocak 1933, Rathenow an der Havel) Alman büyükelçi. Tarih, İspanyolca ve Fransızca dili eğitimi almıştır. Ayrıca Hukuk eğitimi de almıştır. 1987-1992 yılları arasında Güney Afrika Büyükelçisi, 1992-1995 yıllarında Amerika Birleşik Devletleri ve 1995-1998 yıllarında Fransa Büyükelçisi olmuştur. 2002 yılında emekli olmuştur. Evli ve 3 çocukludur. Susanne Wasum-Rainer Susanne Wasum-Rainer (d. 31 Temmuz 1956, Mainz) Alman büyükelçi. Mainz Johannes Gutenberg Üniversitesi'nde hukuk eğitimi almıştır. Dışişleri Bakanlığı'nda çeşitli görevler üstlenmiştir. 2012-2015 yıllarında Almanya'nın Fransa Büyükelçisi olmuş ve bu göreve atanmış ilk Alman kadın büyükelçi unvanını almıştır. 2015-2018 yıllarında İtalya Büyükelçisi olarak görev ifa etmiş, 2018 yılı itibarıyla İsrail Büyükelçisidir. Cedicus Cedicus Cybaeidae ailesine mensup su örümcekleri cinsidir. 1875 yılında Simon tarafından tanımlanmıştır. 5 adet türü bulunmaktadır. Reinhard SchÃ¤fers Reinhard Schäfers (d. 27 Mayıs 1950) Alman büyükelçi. Hukuk eğitimi görmüş, daha sonra École Nationale d'Administration'u bitirmiştir. Dışişleri Bakanlığı'na girmiş, 1982-1985 yıllarında Somali Geçici Maslahatgüzarı, 2000-2001 yıllarında Batı Avrupa Birliği Daimi Temsilcisi, 2006-2008 yıllarında Ukrayna, 2008-2012 yıllarında Fransa ve 2012-2015 yıllarında İtalya Büyükelçisi olmuştur. Kızıl Muhafızlar (Çin) Kızıl Muhafızlar (), Kültür Devrimi sırasında 1966 ile 1967 yıllarında Mao Zedong'un harekete geçirdiği fanatik öğrenci yarı askerî kitlesel toplumsal hareket. Bir Kızıl Muhafız liderine göre hareketin amaçları şunlardı: Cedicus bucculentus Cedicus bucculentus su örümcekleri ailesinin (Cybaeidae) sınıflandırılan ve Himalayalar'da yaşayan bir örümcek türü. Simon tarafından, 1889 yılında tanımlanmıştır. Å iprage Šiprage (Шипраге) de Bosna-Hersek devleti, Sırp Cumhuriyeti varlığı, Kotor Varoš Belediyesi'nde bir yerleşim yeridir, bölgesi Banya Luka. Bosna-Hersek Savaş (1992-95) sırasında, Bosnalı Sırp Polisi ve Ordu güçleri Vrbanya'nın karşısındaki köyleri Kruşevo Tepe'ya tahrip etti. Bosna'daki savaş sırasında, Kotor Varos belediyesindeki 18 Boşnak gözaltı kampından birisi polis karakolunda (MUP) Šiprage'deydi. 1996'dan sonra Bosnalı köylerinin çoğu kısmen Lüksemburg hükümeti sayesinde restore edildi. Savaş sırasında köyün ortasına bir Ortodoks kilisesi yaptırıldı. Köyün gelenekleri bilinen Bosna-Herseg gellenekleridir. Šiprage Vrbanya nehri üzerindedir. En yüksek irtifa 520 m'dir. Merkezi yerleşim panoraması Köyün iklimi, orta kontinental iklim etki alanı içerisindedir. Doldurulan dört mevsim: ilkbahar, yaz, sonbahar ve sonbahar ile, yerel ve çevresel sıkma alanlarında ılıman karasal iklim] kış. Dağ ve alt dağın etrafındaki tepelerde, sıcaklık ve yağıştaki yıllık dalgalanmalar nispeten yüksektir ancak uzun vadeli istikrarla. 1991 yılında, Şiprage'de 956 kişi yaşarkin, 2013 yılında ise köyde 788 kişi yaşıyordu. Köyün ekonomisi tarım, ormancilik ve hayvancılığa dayalıdır. ♦ Alan Šiprage Osmanlı-Mısır Savaşı 19. yüzyılda Osmanlı Devleti ile Mısır Hidivliği arasında yapılmış olan savaşlardır. Bu savaşlar: Bomba (oyun) Bomba, Berkun Oya'nın yazdığı 15 dakikalık ilk kısa tiyatro oyunu. Oyun, ilk kez Ekim 2009'da Krek tiyatro topluluğu tarafından sahnelendi. Berkun Oya'nın yönettiği oyunda, Canan Ergüder, Bartu Küçükçağlayan, Batur Belirdi, Görkem Yeltan ve Bülent Emin Yarar rol aldı. Bir kafeteryada patlayan bombanın etkilerini, orada farklı nedenler için bulunan beş kişinin gözünden anlatan Bomba, 8 Aralık 2009 tarihinde Garajistanbul'da prömiyer yaptı. 2010-2011 sezonunu 4 Ekim 2010'da İKSV Salon'da açan oyun, sezon boyunca hem orada hem de Santralistanbul'da sahnelendi. Bomba, Şubat 2010’da "Fransa’da Türkiye Mevsimi" etkinliği kapsamında Paris Odeon Tiyatrosu’nda Fransız oyuncuların da katılımıyla izleyici karşısına çıktı Oyun 2011 yılında ENKA Kültür Sanat 23. Yıl Bahar Programı kapsamında da sahnelendi. 15 Mart'ta sahnelenen Bomba, ENKA İbrahim Betil Oditoryumu'nda seyirci önüne çıktı. Celal Allahverdiyev Celal Ayvazoğlu Allahverdiyev (;d. 17 Eylül 1929 –ö. 19 Ocak 2017), Azerbaycanlı Sovyet matematikçi. 1972'de Sovyetler Birliği'ne bağlı Azerbaycan Ulusal Bilimler Akademisi üyesi olmuştur. 17 Eylül 1929'da Bakü'de doğdu. Azeri matematikçi Celal Allahverdiyev matematik çalışmalarına binayen 1982'de Azerbaycan Devlet Nişanı ile ödüllendirilmiştir. 1970'te Azerbaycan Bilimler Akademisi Sibertenik Bölümü müdürü seçilmiştir. Uzun yıllar bu görevi devam ettirip emekli olan Azeri matematikçi Allahverdiyev 19 Ocak 2017'de 87 yaşında Bakü'de ölmüştür. Les Lazarowitz Leslie "Les" Lazarowitz (d. 2 Ekim 1941 ; ö. 6 Ocak 2017) ,Amerikalı dublaj ve ses mühendisidir. Birçok Tv yapımı ve sinema filmin ses ve dublaj çalışmalarında bulunmuş 1971 ve 1999 arası en verimli dönemidir. Akademi Ödüllerinde En İyi Sesçi ve En İyi Ses Karıştırma dallarında aday gösterilmiştir. Ses ve dublaj çalışmaları yaptığı yapımlar arasında ; "Taxi Driver" (1976), "Raging Bull" (1980), "Tootsie" (1982), "Carlito's Way" (1993) ve "Groundhog Day" (1993) gibi başarılı çalışmalar sayılabilir. Amerikalı ses mühendisi Les Lazarowitz kanser nedeniyle 6 Ocak 2017'de Florida'da 75 yaşında ölmüştür. Gönül Limanı Gönül Limanı, Türk şarkıcı İbrahim Erkal'ın 24 Temmuz 2004 tarihinde çıkardığı sekizinci stüdyo albümüdür. Albümün kayıtlarına 2004 yılının ilk aylarında başlamıştır. Albüm, Ulus Müzik tarafından satışa sunulmuştur. Albümden ilk olarak Zara ile yaptığı düet parça "Yandım" yayınlandı ve olumlu tepkiler aldı. Dönemin popüler parçaları arasına girdi. Albüm iyi bir çıkış yaptı. Albümden ikinci yayınlanan parça "Taze Taze" adlı hareketli parça olmuştur. Yazın sonlarında yayınlanmasına rağmen yazın en iyi hareketli parçaları arasında yer aldı. Albümden son olarak albümle aynı adı taşıyan "Gönül Limanı" adlı parça olmuştur. İbrahim Erkal'ın 100 bin tirajını geçen son albümüdür. Albüm 250 bin adet satmıştır. Albümde, fantezi, arabesk ve Türk halk müziği gibi müzik türleri yer almaktadır. Albümdeki tüm parçaların söz ve müziği İbrahim Erkal'a aittir. 2004 yılının ilk aylarında albümün kayıtlarına başlandı. Albümün kayıtları haziran ayına kadar devam etti. 21 Temmuz tarihinde albüm satışa sunuldu. Albümden ilk olarak Zara ile düet yaptığı "Yandım" adlı parça yayınlandı. Dönemin en dikkat çeken ve en fala ilgi gören parçası oldu. Albümün satışlarını olumlu etkileyen parça albüm satışa sunulduğu gün yayınlandı. Albümden daha sonra hareketli bir parça olan "Taze Taze" yayınlandı ve dönemin yaz ayının sevilen parçası ve yaza damgasını vurdu. Albümden son olarak albümle aynı adı taşıyan "Gönül Limanı" adlı slow parça yayınlandı. Coraje Ábalos Roberto Coraje Ábalos (d. 16 Ağustos 1972) 1992'den beri aktif olan Arjantinli film ve televizyon oyuncusu. On beşten fazla TV şovunda yer aldı. Karl Schramek Karl Schramek (d. 27 Ağustos 1949, Viyana) Avusturyalı büyükelçi. Viyana Üniversitesi'nde hukuk eğitimi almıştır. Dışişleri Bakanlığı'na girerek çeşitli görevler üstlenmiştir. 1998-2003 yıllarında OECD Daimi Temsilcisi, 2004-2008 yıllarında Suriye Büyükelçisi, 2008-2015 yıllarında Belçika Büyükelçisi ve NATO Daimi Temsilcisi olmuştur. Wolfgang Petritsch Wolfgang Petritsch (d. 26 Ağustos 1947, Klagenfurt) Avusturyalı büyükelçi. Viyana Üniversitesi'nde Tarih, Alman Filolojisi, Hukuk ve Siyaset Bilimi eğitimi almıştır. Dışişleri Bakanlığı'nda çeşitli görevler almış, 1997-1999 yıllarında Belgrad Büyükelçisi, 1999-2002 yıllarında Bosna-Hersek Yüksek Temsilcisi, 2002-2008 yılları arasında Birleşmiş Milletler Cenevre Ofisi nezdinde Daimi Temsilci, 2008-2013 yılları arasında OECD nezdinde Daimi Temsilci olmuştur. Marc Bonnefous Marc Bonnefous (d. 5 Ocak 1924, Bordeaux - ö. 2002) Fransız büyükelçi. 1970-1972 yıllarında Kongo Büyükelçisi, 1973-1977 yıllarında Dışişleri Bakanlığı Müfettişi, 1977-1982 yıllarında İsrail Büyükelçisi, 1987-1989 yılları arasında OECD Daimi Temsilcisi olmuştur. Training Wheels (şarkı) "Training Wheels", Amerikan şarkıcı Melanie Martinez'in ilk stüdyo albümü "Cry Baby" için kaydedilen bir şarkıdır. Şarkı, Martinez ve Scott Hoffman tarafından yazılmıştır. Şarkının yapımcılığını Babydaddy üstlenmiştir. Flexor carpi ulnaris Flexor carpi ulnaris, insan önkolunda bulunan bir kas. El bileğine fleksiyon (bükme) ve adduksiyon (içe doğru bükme) hareketlerini yaptırır. Flexor carpi ulnaris kası önkolun ön bölgesinde, yüzeysel tabakada yer alır. Kasın iki başı vardır. Humeral başı humerusun medial epikondilinden, ulnar başıysa ulnadaki olecranon ve ulnanın posterior sınırından başlar. Kası innerve eden nervus ulnaris (ulnar sinir), bu iki başın arasındaki üçgen şeklindeki boşluktan geçerek ön bölgeye girer. İki başın lifleri bir araya gelerek bir tendon aracılığıyla pisiform kemiğine bağlanır. Buradan flexor carpi ulnaris kasının kuvveti pisohamat bağ ile hamatum çengeline ve pisometakarpal bağ ile beşinci metakarp kemiğinin bazisine aktarılır. Kası innerve eden nervus ulnaris genelde bunu iki veya üç proksimal branş aracılığıyla gerçekleştirir; ancak altı branşa kadar olduğu gözlemlenebilir. Bu branşlar genelde dirsek eklemi seviyesinde veya kübital tünelin distal bölgesinde verilir. Oksijenli kanı arteria ulnaris sağlar. Flexor carpi ulnaris kasının ana işlevi el bileğinde fleksiyondur, bu hareketi flexor carpi radialis ile beraber gerçekleştirir. Extensor carpi ulnaris ile beraber çalıştığında adduksiyona yol açar. Özellikle yumruk sıkılması sırasında bileği stabilize etmede önemli rol oynar. Pisiform kemiğini de stabilize etmesi nedeniyle bu kemikten başlayan abductor digiti minimi kasına yardımcı olur. Robert Pierre SarrabÃ¨re Robert Pierre Sarrabère (30 Ağustos 1926 - 11 Ocak 2017), Fransız Roma Katoliği din adamı, piskopos. 1950'de rahip olarak göreve başlamıştır. 1975-78 arasında Roma Katolik Kilisesi tarafından piskopos olarak rahiplik görevini icra ettiği yerde 3 yıl görev yaptıktan sonra 1978'de atandığı Dax, Fransa bölgesinde 2002 yılında kadar aralıksız baş piskopos olarak çalışmıştır.. Fransız din adamı Robert Pierre Serrabére 11 Ocak 2017'de 90 yaşında yaşamını yitirmiştir. Diş eti çekilmesi Dişeti çekilmesi, dişeti kenarının kaybı veya geri çekilmesiyle diş kökünün açığa çıkmasıdır. Dişeti çekilmesi 40 yaşın üzerindeki bireylerde sık rastlanan bir sorundur, ancak ergenlikten itibaren veya 10 yaş civarında da görülebilir. Kuron-kök oranının azalmasıyla birlikte olabilir ya da olmayabilir (alveol kemiği çekilmesi) . Dişeti çekilmesini sınıflamak için birçok öneri yapılmıştır, Miller sınıflama sistemi bunlardan en sık kullanılanıdır. Klinikte görülen birçok vaka günümüz sınıflama sistemleri tarafından sınıflandırılamamaktadır. Kumar ve Masamatti'nin sınıflama sistemi günümüz sınıflama sistemlerinin sınıflayamadığı birçok diş eti defektini tasvir edebilmektedir. Palatal çekilmeler için de ayrı bir sınıflandırma sistemi sunmuştur. Yeni kapsamlı bir sınıflandırma sistemi interdental papilin pozisyonuna göre ve bukkal/lingual/palatal çekilmeye göre çekilmeleri sınıflayabilmektedir. Kumar ve Masamatti'nin sistemi Miller sınıflamasının kısıtlamalarının üstesinden gelmeye çalışmaktadır. Dişeti çekilmesinin muhtemel birçok sebebi olabilir: Dişeti çekilmesi çoğunlukla akut bir durum değildir. Çoğu vakada çekilme aşama aşama yıllar boyunca sürer. 40 yaşın üzerinde görülmesinin nedenlerinden biri budur. Dişetinin çekilmesi bir günden diğer güne çok küçük oranda gerçekleştiğinden, hasta dişetinin görünüşe alışır ve çekilmenin farkına varmaz. Dişeti çekilmesi belirti verene kadar fark edilmeden kalabilir. Dişeti çekilmesinin belirtileri şunlardır: Dişeti çekilmesi gingivitisten dolayı meydana gelmişse şu belirtiler bulunabilir: Gingivitisin tedavisi sonucunda şiş olan dişeti normal haline döner. Bu durumdan gingivitisten dolayı belirgin olmayan dişeti çekilmeleri belirgin hale gelir. Tedavi, dişeti çekilmesine neden olan sorun(ların) belirlenmesiyle başlar. Eğer sorun aşırı etkin fırçalama ise, hasta daha yumuşak bir diş fırçası almalı, daha yumuşak bir fırçalama tekniği kullanmalıdır. Eğer zayıf ağız bakımı bu duruma neden oluyorsa, ağız bakımı daha etkin sağlanmalı, profesyonel diş temizliği yapılmalıdır. Eğer sorun fazla diştaşı kaynaklı ise, temizleme ve kök yüzeyi düzleştirmesi diş etindeki iltihabın çözülmesini sağlayacaktır. Eğer etken maloklüzyon ise, oklüzal düzeltme veya ısırma plağı önerilebilir. Eğer nedene bağlı çözümler yetersizse, daha fazla dişeti oluşturmak için yumuşak doku grefti kullanılabilir. Kullanılacak olan doku hastanın ağzındaki başka bir bölgeden otologolarak elde edilebilir, dondurulmuş doku ürünleri veya sentetik membranlar kullanılabilir. Güncel araştırmalar, hastanın kendi kök hücrelerinden dişeti kültüre edip dişeti çekilmesini tedavi etmeye odaklanmaktadır. Dişeti çekilmesinin şekline ve dişin etrafındaki kemik seviyesine bağlı olaraktan diş eti çekilmesi bölgesinde periodontolog, çeşitli "periodontal plastik cerrahi" girişimlerle yeni dişeti oluşturabilir. Bu girişimler genel olarak lokal anestezi altında gerçekleştirilir. Komşu dişeti hareketlendirilerek (buna saplı greft denir), serbest dişeti greftiyle veya damaktan bağ dokusu greftiyle dişeti çekilmesi tedavi edilebilir. Hastanın damağına alternatif olarak aselüler dermal matriks (işlenmiş insan deri allogrefti) de kullanılabilir. Trombosit kökenli büyüme faktörü (PDGF) zerk edilmiş kemik grefti uygulaması tekniğinde gelişme kaydedilmiştir. Bu materyal genellikle hücresel bir matriksle kombine halde bulunur, daha sonra allogreftle kaplanacak olan yumuşak kemiği oluşuturur. Bu tür kemik ve hücresel doku matriksinin gelişimi daha iyi osseointegrasyon ile sağlıklı kemik ve yumuşak dokunun oluşumu sağlar. Böyle işlemlerden sonra iyileşme 2-4 hafta sürer. Sonuçlar birkaç ay sonra değerlendirilebilir ve bazı vakalarda en iyi sonucu elde etmek için oluşan yeni dokuya küçük girişimlerde bulunulabilir. Periodontal kemik kaybının eşlik etmediği çekilmelerde, çekilme bölgesinde tam kapanma mümkündür. . Outlook Web Outlook Web (farklı zamanlarda eski isimleri Exchange Web Connect, Outlook Web Access ve Outlook Web App olmuştur) Microsoft'tan bir kişisel bilgi yöneticisi web uygulamasıdır. Office 365, Microsoft Exchange Server ve Exchange Online'da bulunur. Web tabanlı bir e-posta istemcisi, bir takvim aracı, bir kişi yöneticisi ve bir görev yöneticisi içerir. Ayrıca, eklenti entegrasyonu, web üzerinde Skype ve tüm web uygulamalarında bulunan birleştirilmiş temalar yanı sıra uyarılar da içerir. Outlook web, kullanıcının seçebileceği web uygulamalarının listesini getiren Uygulama Başlatıcı simgesini kullanarak gezinir. Mayıs 2016 itibarıyla, Microsoft, Outlook Web ve Office 365 altyapısını kullanmak için, Outlook.com'u güncelledi. Outlook.com'u önizleme dışı bıraktıktan sonra, Ağustos 2016'da tamamladı. Outlook Web, Office 365 aboneliği ile birlikte veya kurum içi Exchange Sunucusu satın alınarak dahil edilir. Web Outlook-la Outlook.com arasında farklar vardır. Web Outlook Microsoft Outlook’un işletmeler ve kuruluşlar tarafından kullanılan web tarayıcısı sürümüdür. Web’de Outlook yalnızca Office 365 İş’e ve Microsoft Exchange Server çalıştıran bir sunucuda barındırılan diğer hesaplara erişmek için kullanılabilir. Outlook.com (eski adı Hotmail.com), kişisel kullanıma yönelik ücretsiz e-posta sağlayan modern bir e-posta hizmetidir. Outlook.com e-posta adresleri @outlook.com, @hotmail.com, @msn.com ve @live.com’dur. Web’de Outlook kullanarak Outlook.com hesabında oturum açmak mümkün değildir. İlk müşteri sürümü 1997 başında Exchange Server 5.0 sürümünün bir parçası olarak gönderildi. Outlook Web Access, Microsoft Program Yöneticisi Thom McCann ve Exchange Server ekibi tarafından 1995 yılında oluşturuldu. Microsoft'un Başkan Yardımcısı Paul Maritz, Microsoft'un 27 Aralık 1995'te Seattle'daki İnternet zirvesinde erken bir çalışma sürümü gösterdi. İstemci tarafı komut dosyalarının HTTP istekleri yayınlamasına izin veren ilk bileşen (XMLHttpRequest) aslen Outlook Web Access ekibi tarafından yazılmıştır. Kısa süre içinde Internet Explorer 5.0ın bir parçası oldu. XMLHttpRequest olarak yeniden adlandırılmış ve World Wide Web Consortiumu tarafından standartlaştırılmış olarak, bu, gelişmiş web uygulamaları oluşturmak için kullanılan Ajax teknolojisinin temel taşlarından biri haline gelmiştir. Outlook Web Access daha sonra Outlook Web App olarak yeniden adlandırıldı. 4 Ağustos 2015 güncellenmiş bir güncelleme OWA'yı ""Web üzerinde Outlook"" veya "Outlook Web" olarak değiştirildi. Microsoft, kullanıcılara Microsoft Outlook veya diğer e-posta istemcilerinin yüklenmesine ihtiyaç duymadan bir web tarayıcısı aracılığıyla e-posta hesaplarına bağlanmalarına izin vermek için Office 365'in, Exchange Server'ın veya Exchange Online'ın bir parçası olarak Web'de Outlook'u sağlar. Exchange Server durumunda, yerel intranette barındırılır ve kullanıcıların e-posta, adres defteri, takvim ve görevle çalışması için Exchange Sunucusu için bir ağ bağlantısı gerektirir. Bağımsız olarak veya Office 365 lisans programı aracılığıyla satın alınabilen Exchange Online sürümü, Microsoft'un sunucularında, login.microsoftonline.com adresindeki dünya çapındaki web sitesinde barındırılıyor. Outlook Mail, Outlook Web'in web postası bileşenidir. Önceden Outlook Web App'in posta kısmına benzer bir arayüze sahiptir. Varsayılan görünüm, soldaki klasörler ve gruplar, ortada e-posta ve sağdaki seçili mesaj içeren üç sütunlu bir görünümdür. 2015 Outlook Web güncellemesinden itibaren, Microsoft, mesajlar, süpürme, arşivleme, geri alma ve daha zengin resim düzenleme özelliklerini ayarlama olanağını tanıdı. Outlook Mail, Office 365 Konektörleri aracılığıyla GitHub ve Twitter gibi diğer hizmetlere bağlanma olanağını ekledi. İşlem yapılabilen e-postalardaki mesajlar, bir kullanıcının e-postanın içinden, Twitter'da bir Tweeti tekrar işlemek veya bir takvim üzerinde bir toplantı tarihi ayarlamak gibi bir görevi tamamlamasına olanak tanır. Outlook Web, S / MIME'ı destekler ve takvimleri, kişileri, görevleri, belgeleri (SharePoint veya Office Web Apps, şimdiki Office Online ile kullanılan) ve diğer posta kutusu içeriğini yönetmek için özellikler içerir. Exchange 2007 sürümünde, Outlook Web (o sırada Outlook Web App olarak da adlandırılır) ayrıca SharePoint sitelerinde depolanan belgeler ve ağ UNC paylaşımları için salt okuma erişimi sağlar. Outlook Takvim, Outlook Web'in takvim bileşenidir. Güncelleme ile Microsoft, Takvim'de doğrudan bir hava tahmini yanı sıra bir etkinlik için görsel ipuçları olarak simgeler (veya "takılar") ekledi. Buna ek olarak, e-posta hatırlatıcıları tüm etkinliklere geldi ve özel bir Doğum Günü ve Tatil etkinliği takvimleri otomatik olarak oluşturuldu. Takvimler paylaşılabilir ve gün, hafta, ay ve bugün gibi birden fazla görünüm bulunur. Başka bir görüş, takvim görünümünde Pazartesiden cumaya kadar olan çalışma haftasıdır. Takvim ayrıntıları HTML ve zengin metin düzenleme ile eklenebilir ve dosyalar takvim etkinliklerine ve randevularına eklenebilir. Outlook Kişileri Outlook Web'in kişi yöneticisi bileşenidir. Bir kullanıcı mevcut kişileri arayabilir ve düzenleyebilir, yeni kişiler oluşturabilir. Kişiler klasörlere yerleştirilebilir ve çoğaltılmış kişilere LinkedIn veya Twitter gibi birden fazla kaynaktan bağlanabilir. Outlook Mail'de bir e-posta adresi gönderene tıklayarak bir kişi oluşturulabilir, Outlook Kişilere eklemek için bir ekleme düğmesi olan bir kişi kartını aşağı çeker. Kişiler, Outlook Posta'da bir e-posta oluştururken kullanılabilecek bir listeye eklendiğinde olduğu gibi içe aktarılabilir. Outlook Kişiler ayrıca LinkedIn, Facebook ve Twitter'deki arkadaş ve bağlantı listeleriyle senkronize edilebilir. Outlook Görevleri, görünüm olarak Outlook Takviminin (başlangıçta Outlook.com'daki Takvim olarak da adlandırılır) bir parçasıydı. O zamandan beri Microsoft, hizmetleri Outlook Web'deki kendi web uygulamasına dönüştürdü. Microsoft, 2015 Office Bloglarında yaptığı bir yazıda, Outlook Web App'in Outlook Web olarak yeniden adlandırılacağını ve Görevlerin bu marka altında hareket edeceğini açıkladı. Bir kullanıcı görevler oluşturabilir, bunları kategorilere yerleştirebilir ve onları başka bir klasöre taşıyabilir. Eklenen bir özellik, vaktini ayarlama ve görevleri bu ölçütlere göre sıralama ve filtreleme becerisiydi. Outlook Görevleri, kullanıcıya konu, başlangıç ve bitiş tarihleri, tamamlanma yüzdesi, öncelik ve her bir göreve ne kadar iş koyulduğu gibi alanları sağlar. Ayrıca kalın, italik, altı çizili, numaralandırma ve madde işaretleri gibi zengin düzenleme özellikleri de tanıtıldı. Görevler, kullanıcının sıralamasını istediği şekle göre düzenlenebilir ve kategorilere ayrılabilir. Outlook Görevleri ilk olarak Outlook Web App için Görevler olarak başlatılmıştır. Outlook Görevleri aslında Outlook.com'un bir parçası olarak Takvim'deki bir görünümdür. Outlook Görevleri, bir kullanıcıya kendi takviminde istemediği görevleri oluşturmasına, yönetmesine, değiştirmesine ve silmesine olanak tanır. Bitirilme tarihini, önceliğini, başlangıç tarihini, katılımcıları ve tamamlanan yüzdeyi belirleyebilirler. Diğer özellikler ayarı tekrarlama, hatırlatıcılar, görevi özel, milaj, faturalandırma ve şirketlere ayarlıyor. Kullanıcılar ayrıca, toplam iş ve gerçek işi saat, dakika, gün veya hafta olarak ayarlayabilir. Görevler, tamamlanmış, etkin ve gecikmiş olarak, son tarih, başlangıç tarihi, durum, konu, ekler, öncelik ve türe göre sıralanabilir. En eski veya en yenisi en üste ayarlanabilir. Outlook Web'in iki arabirimi vardır: eksiksiz bir özellik kümesi (Premium olarak bilinir) ve biri de azaltılmış işlevsellik (Light ya da bazen Lite olarak bilinir). Exchange 2010'dan önce, Premium istemci Internet Explorer'e ihtiyaç duydu. Exchange 2000 ve 2003, Internet Explorer 5 ve üstünü gerektirir, Exchange 2007 ise Internet Explorer 6 ve üstünü gerektirir. Exchange 2010, daha kapsamlı bir web tarayıcı serisini destekler: Tam işlevsellik için Internet Explorer 7 veya üstü, Mozilla Firefox 3.01 veya üstü, Google Chrome veya Apple Safari 3.1 veya daha yenisi. Bununla birlikte, Exchange 2010, Firefox ve Safari desteğini OS X ve Linux'a sınırlar ve Google Chrome'u yalnızca Windows kullanıcıları için bir seçenek haline getirir. Exchange 2013, Google Chrome ve Linux desteği içeriyordu ve tarayıcı kısıtlamaları artık bir sorun değil. Light kullanıcı arabirimi, 2010'dan önce tüm Exchange sürümlerinde Internet Explorer dışındaki tarayıcılar için oluşturulmuştur. Temel arabirim Exchange Server 2003'teki aramayı desteklemedi. Işık arabirimi Exchange Server 2007 için yeniden oluşturuldu; OWA Light daha sonra posta öğelerini aramayı destekledi ve rehberleri yönetti ve takvim de geliştirildi. 2010 sürümünde, bir kullanıcı harici bir e-posta hesabına bağlanabilir. Outlook Web, Google Apps veya Yahoo! Business Mail gibi diğer şirketlerin sağladığı barındırılan seçeneklere ve Zimbra, Kolab, Zarafa veya Scalix gibi Exchange sunucusuna yerel olarak kurulmuş alternatiflere karşı rekabet eder. Çok rollü savaş uçağı Çok rollü savaş uçağı, muharebe sırasında farklı roller üstlenen jet savaş uçağıdır. Çok rollü savaş uçakları, havadan keşif, ileri hava kontrolü ve elektronik savaş, bombardıman, düşman hava savunmasının bastırılması ve yakın hava desteği gibi görevlerde bulunabilmektedir. Will Clyburn William Dalen "Will" Clyburn (d. 17 Mayıs 1990), VTB Birleşik Ligi ve EuroLeague ekiplerinden CSKA Moskova'da oynayan Amerikan profesyonel basketbolcudur.2013 NBA Draftı'nda listelendi, ancak seçilmedi. Clyburn 2008'den 2013'e kadar üç üniversiteye katıldı: Marshalltown Community Koleji, Utah Üniversitesi ve Iowa State Üniversitesi. Üniversitedeki kariyeri Marshalltown Community Koleji'nde başladı ve ikinci sınıfa kadar maç başına ortalama 19,6 sayı ve 8,7 ribaund ile oynadı. Bir oyunda Clyburn 54 sayı ile patlama yaptı. İkinci sınıfta Utah Üniversitesi'ne transfer oldu ve maç başına 17.1 sayı ve 7.8 ribaund ile oynadı. Second Team All-Mountain West ödülünü kazandı. Nisan 2011'de Iowa State Üniversitesi'ne transfer oldu ve 2011-12 sezonunda redshirt olarak oturmak zorunda kaldı. Iowa State'i maç başına 14.9 sayı atarak yönetti ve takımın NCAA Turnuvasına çıkmasına yardımcı oldu. Temmuz 2013'te Clyburn, Almanya Basketbol Ligi'nden Ratiopharm Ulm ile sözleşme imzaladı. Ulm ile ikinci sezonunda Clyburn, BBL All-Star Maçı için seçildi. Eylül 2015'te, İsrail takımlarında Hapoel Holon ile sözleşme imzaladı. Clyburn, 2015-16 sezonunda İsrail Premier Ligi'nde sayı şampiyonu oldu ve maç başına ortalama 20.9 sayı attı. 5 Ağustos 2016'da, BSL ve EuroLeague ekiplerinden Darüşşafaka Doğuş'la sözleşme imzaladı. Fatih Camii Olayı Fatih Camii Olayı, 1623'te dönemin Osmanlı yönetimine tepki gösteren Müslüman din adamlarının Fatih Camii'nde toplanarak gerçekleştirdikleri başkaldırı sırasında olan olaylardır. Bu isyan dönemin vezîriâzamı Mere Hüseyin Paşa'nın verdiği emir ile bastırılmış, isyan edenlerden ele geçirilen kimseler öldürülerek lağım ve kuyulara atılmışlardır. Osmanlı vezîriâzamı Mere Hüseyin Paşa'nın seyyidlerden olduğu belirtilen bir kadıyı aşağılayıp dövdürmesi ulema ve tarikat şeyhlerinin harekete geçmesine yol açtı. Haziran 1623'te Fatih Camii'nde toplanan ulema, kafir ve kanının helal olduğunu söyledikleri Mere Hüseyin'in görevden alınmasını talep ettiler. Büyük bir yankı uyandıran ulema topluluğunun bu tepkisindeki gelişmeler Mere Hüseyin Paşa tarafından takip ediliyordu. Ulemanın dağılması için heyet gönderilip uzlaşılmak istendiyse de bu hiçbir işe yaramadı. İsyan eden hocaları yatıştırmak isteyen elçi yanında bulunan bir hatt-ı hümâyunu okuduysa da bunun da bir etkisi olmadı. Eski bir kazasker olan Bahşî Efendi de Mere Hüseyin Paşa'nın kâfirliğine ve hatalarına dair fetvalar yazdı. İsyan edenler oracıkta bir yadigar sarığı açarak kendilerine bayrak dahi yapmışlardı. Tekbirler eşliğinde açılan bu bayrağa hocalardan bazıları yüzünü gözünü sürmekte, bazıları ise mendilini bayrağa dokundurup yüzüne sürüyordu. Bir yandan da cami merdivenin başında heybetli bir ses ile Fetih Suresi okunuyordu. Ayrıca isyana katılmayan hocalar da geri gitmemek üzere evlerinden çıkarılarak oraya getirilmişlerdi. Halk ise tüm bu olan biteni izlemekle meşgul oldu. İsyancı hocalar silahları olmamasına karşın savaşacaklarını söylediler. Bazı çeşitli nedenlerin yanı sıra kendilerini küçük düşürdüğüne inandıkları Mere Hüseyin Paşa'yı hedef alarak Fatih Camii'nde toplanan din alimlerinin derhal dağıtılması için saraydan karar çıktı. Sonrasında Mere Hüseyin Paşa camiye bir baskın düzenletti. Askerlerin yola çıktığı bilgisini alan isyancı din adamlarından bazıları "akşam oldu gidelim, sabah yine gelelim" diyerek, bazılarıysa abdest bahanesi ile toplandıkları yerden ayrıldılar. İsyancılardan birçoğu böylece dağılmıştı. Askerler Fatih Camii'ne vardıklarında orada namaz için bulunan ve olaylarla ilgisi olmayan halk dahil olmak üzere din adamlarını öldürdüler. Öldürülenlerin cesetlerini ise kuyu ve lâğımlara attılar. Fatih Camii'nde yaşananlar nedeniyle Osmanlı müelliflerinden ilmiye mensubu olanlar Hüseyin Mere Paşa'yı "cahil, kaba, zalim" şeklinde ifadelerle anmaktadırlar. AbdÃ¼lhamid Mehri Abdülhamid Mehri (d. 3 Nisan 1926, El Krub (Konstantine Vilayeti) - ö. 30 Ocak 2012, Cezayir) Cezayirli siyasetçi ve Ulusal Kurtuluş Cephesi (FLN) üyesi. Cezayir Halk Partisi kulvarında siyaset yapmaya başlamış, ardından Demokratik Özgürlüklerin Zaferi için Hareket'te siyaset yapmıştır. Kasım 1954'te tutuklanmış ve Nisan 1955'e kadar hapiste kalmıştır. Birkaç ay sonra Ulusal Kurtuluş Cephesi'nin dış delegasyonu nezdinde görev üstlenmiş, Cezayir Devrimi Ulusal Konseyi üyesi ardından da İcra ve Koordinasyon Kurulu üyesi olmuştur. Geçiş Hükümeti'nde Kuzey Afrika İşleri Bakanı olmuş ardından Sosyal İşler Bakanı ve Kültür Bakanı da olmuştur. Cezayir'in Fransa Büyükelçisi ve FLN genel sekreteri de olmuştur. 2016-17 Gambiya devlet başkanlığı krizi 2016-17 Gambiya devlet başkanlığı krizi, Gambiya'da 1 Aralık 2016 tarihinde gerçekleştirilen devlet başkanlığı seçimi sonrası patlak veren kriz. Seçimde aday olan devlet başkanı Yahya Jammeh, rakibi Adama Barrow'a kaybetmesini ilk başlarda kabul etmesine rağmen, sekiz gün sonra sonuçları reddederek, görev süresi dolmasına rağmen görevini bırakmayı reddettiğini açıkladı. Bunun üzerine Gambiya parlamentosu, Jammeh'in süresini 90 gün uzatarak aynı süreyi içine alacak şekilde ülke genelinde olağanüstü hâl ilan etti. Batı Afrika Ülkeleri Ekonomik Topluluğu heyetinin Jammeh'i koltuğunu bırakmaya ikna çabalarının sonuçsuz kalması üzerine; 19 Ocak 2017 tarihinde, topluluk üyesi ülkelerden Senegal, Nijerya ve Gana askeri birlikleri Gambiya topraklarına girdi. Aynı gün içerisinde Barrow, Gambiya'nın Senegal büyükelçiliğinde yemin ederek görevine başladı. 21 Ocak 2017 tarihinde Jammeh ülkeden ayrıldı. Avcı bombardıman uçağı Avcı bombardıman uçağı, öncelikli olarak bir hafif bombardıman veya saldırı uçağı olarak kullanılan bir avcı uçağıdır. Avcı bombardıman uçakları, bombardıman ve saldırı uçaklarından başta köken olmak üzere farklı olup diğer görevlere uyarlanmış avcı uçaklarıdır ve bombardıman ve saldırı uçakları ise bombardıman ve saldırı rolleri için özel olarak geliştirilmiştir. Hâlâ kullanılsa da, avcı bombardıman uçağı terimi, roketler ve güdümlü füzelerin hava savaşına girmesinden bu yana daha az önem taşımaktadırlar. Benzer görevleri olan modern uçaklara, genellikle çok rollü savaş uçakları veya saldırı uçakları denilmektedir. Neşeli Dalgalar: Dalgamanya Neşeli Dalgalar: Dalgamanya (Özgün adı: Surf Up 2: WaveMania) bir Amerikan direkt-to-video olan bilgisayar-animasyon mockumentary Henry Yu yönettiği film. 2007 yapımı filmi, olan Neşeli Dalgalar fiminin Devamıdır. Sony Pictures Animation ve WWE Studios Tarafından üretilen , filmin DVD ve dijital medya üzerinde 17 Ocak 2017 tarihinde Dağıtıldı. Jeremy Shada sırasıyla ve Melissa Sturm ses Cody Maverick ve Lani Aliikai. Destekleyen iki oyuncu ses rollerini tekrarladı. Cody ve arkadaşları, sörf dünyasının en çılgın takımı Muhteşem Beşli ile birlikte dünyanın en meşhur efsanevi sörf mekanına bir yolculuğa çıkar. Bu rüya takım ile yaptıkları yolculukta birbirinden ilginç maceralara atılacaklar, ekip çalışmasının ve en önemlisi dostluğun değerini öğreneceklerdir. Cody, Tavuk Joe ve Lani'ye hayatlarının en çılgın macerasında eşlik edin! Sevilen animasyon Neşeli Dalgalar'ın 2. devam halkasının yönetmen koltuğunda Henry Yu oturuyor. Senaryosunu ise Abdul Williams'ın kaleme aldı. Saldırı uçağı Saldırı uçağı, birincil olarak bombardıman uçaklarından daha büyük hassasiyetli hava saldırıları gerçekleştirme rolüne sahip taktik savaş uçağıdır. Saldırı uçakları ilk olarak II. Dünya Savaşı'nda kullanıldılar. A-10 Thunderbolt II ve Sukhoi Su-25 örnek verilebilir. Rizobiyum rizogen Rizobiyum rizogen (Eskiden "Agrobakteriyum rizogen") dikot bitkilerde kıllı kök hastalığını oluşturan Gram-negatif toprak bakterisi. "R. rizogen" enfeksiyon noktasında dağınık çokça dallanmış köklerin oluşumuna sebep olur, hastalık bundan dolayı 'kıllı kök hastalığı' şeklinde adlandırılır. Rizosferde, bitki patojen ve diğer faktörlerden kaynaklı yaralardan acı çekebilir. Bu yaralar bitkiden, bakteriyi cezbedecek kemotaktik etkilere sahip, asetosiringon gibi fenolik bileşiklerinin salgılanmasına sebep olur. Bu tarz koşullar altında, Ri plazmidteki (Root-inducing plazmid) , tDNA'yı (transfer DNA) bitkiye aktarmakla yükümlü, bazı bakteriyel genler aktifleşir. Doğal veya in vitro koşullarda tDNA'nın integrasyonu ve ifadesinden sonra, tamamen jeotropik olmayan genellikle kök sisteminin aşırı gelişimini ve varsa yaprakların morfolojik değişimini içeren, kıllı kök fenotipi gözlenir. Bacteriyel genler bitkinin iÃ§inde tutulabilir. Agrobakteri Agrobacterium tumefaciens Deniz devriye uçağı Deniz devriye uçağı, deniz devriyesi rollerinde uzun süre çalışmak üzere tasarlanmış sabit kanatlı bir uçaktır. Deniz devriye uçakları özellikle denizaltısavar, gemisavar ile arama ve kurtarma görevlerinde yer almaktadırlar. Candy Shop (Madonna şarkısı) "Candy Shop", Amerikalı şarkıcı Madonna'nın 2008 çıkışlı, on birinci stüdyo albümü "Hard Candy"de yer alan bir şarkı. Şarkının yapımcıları Madonna ve The Neptunes iken, şarkı yazımında Madonna ve Pharrell Williams birlikte çalıştı. Şarkının ilk sürümü Temmuz 2007'de internete sızdı ancak kısa süre sonra kaldırıldı. Hip hop ögeleri içeren bir pop şarkısı olan "Candy Shop"ta çalgı olarak bongolara ve Flamenko gitarına yer verildi. Şarkının sözlerinde geçen şeker sözcüğü, seks için bir metafor olarak kullanılmaktadır. Şarkının yapımını ve akılda kalıcılığını öven ancak sözlerini eleştiren müzik eleştirmenleri, şarkı için genellikle olumsuz değerlendirmeler yaptı. "Candy Shop", Brezilya'da 100.000'den fazla dijital satış yaparak Brezilya Kayıt Üreticileri Derneği tarafından platin sertifika ile ödüllendirildi. Ayrıca Finlandiya'daki Suomen virallinen lista'da 21 numaraya kadar yükseldi. Madonna şarkıyı; Sticky & Sweet Tour (2008-2009), The MDNA Tour (2012) ve Rebel Heart Tour (2015-2016) turnelerinde seslendirdi. 2007'nin başında, Madonna'nın yakında çıkaracağı sekizinci stüdyo albümü için Amerikalı şarkıcı Justin Timberlake ile şarkılar kaydettiği bildirildi. Daha sonra yapımcılar Timbaland ve Pharrell Williams'ın da Madonna ile birlikte albüm üzerinde çalıştıkları duyuruldu ve Timbaland, "Candy Shop" adındaki bir şarkının Williams tarafından yapılmakta olduğunu doğruladı. Temmuz 2007'de, şarkının "Candy Store" adlı bir demosu internete sızdı ancak kısa süre sonra telif hakkı gerekçesiyle kaldırıldı. "Candy Shop", Madonna ve Williams'ın birlikte üzerinde çalıştıkları ilk şarkıydı. Williams yaptığı açıklamada "Biz stüdyodaydık, [...] ve Madonna 'Bana iyi bir şeyler verin.' havasındaydı. Ben de ona 'İyi bir şeyler mi diyor?' dercesine bakıyordum. O 'Ne?' der gibiydi. Ve ben de 'Tamam.' der gibiydim. Böylece birlikte çalıştık ve başardık." ifadelerini kullandı. Madonna, "Q" dergisine verdiği bir röportajda albümdeki favori şarkılarının "Candy Shop" ve "Devil Wouldn't Recognize You" olduğunu belirterek "'Candy Shop'ı seviyorum çünkü arsız ve eğlenceli bir şarkı ve bir şekilde benim cüretkâr yanımı temsil ettiğini hissediyorum. Ve kulağa geliş şeklini çok seviyorum. Ve ben şekeri çok severim!" dedi. Madonna ve Pharrell Williams tarafından yazılan "Candy Shop", Ekim 2007'de Mark "Spike" Spent, Andrew Coleman ve Alex Dromgoole tarafından Londra'daki Sarm Studios'da kaydedildi. Spent ve Coleman ayrıca şarkının miksajını Los Angeles'taki Record Plant'te gerçekleştirdi. Williams'ın yapım ekibi The Neptunes, şarkının yapımcılığını Madonna ile birlikte üstlendi. Hip hop ögeleri içeren bir pop şarkısı olan "Candy Shop"ta çalgı olarak bongolara ve Flamenko gitarına yer verildi. Yerinde duramayan ve aksayan davul ritimleri tarafından yönlendirilen şarkının sözlerinde geçen şeker sözcüğü, seks için bir metafor olarak kullanılmaktadır; Madonna şarkıda "Come on into my store/I’ve got candy galore" diyerek kendisini "bir kişinin aradığı her şeyi bulabileceği bir şekerci" olarak lanse etmektedir. Şarkıda geçen "My sugar is raw/Sticky and sweet" sözlerinin oral seksi çağrıştırdığı düşünülmektedir. "Candy Shop", müzik eleştirmenlerinden karışık ve olumsuz tepkiler aldı. AllMusic'ten Stephen Thomas Erlewine, "Pharrell Williams'ın ince ve pürüzsüz ritim sezgisi" nedeniyle övdüğü şarkıyı "Hard Candy"nin öne çıkanları arasında gösterdi. "Rolling Stone" yazarı Caryn Ganz, "Madonna ile Pharrell Williams arasındaki yaratıcı heyecan, ima yüklü açılış şarkısı 'Candy Shop'ta çatırdıyor." yorumunda bulundu. "Idolator" için yazan Bradley Stern, sözlerini eleştirdiği Candy Shop'ın akılda kalıcılığını övdü ve single olamayacağını belirttiği şarkının "Hard Candy"nin başlangıcı için uygun olduğunu ifade etti. "Slant Magazine"den Sal Cinquemani, "Pharrell varlığını çok fazla hissettiriyor ve Madonna'nın sesini "Evita"dan beri duymadığımız şekilde esnetmeyi başarıyor. Şarkı ne seksi ne de abartılı." yorumunu yaptı ve Madonna'nın beşinci stüdyo albümü "Erotica" (1992) için yarattığı ikinci kişiliği Dita'ya gönderme yaparak "Dita bir yerlerde başını arkaya atıyor, istemsizce gülüyor ve itiraz edercesine kırbacını vuruyor." diye yazdı. "musicOMH" yazarı Talia Soghomolian, olumsuz bir değerlendirme yaptı ve "Birkaç yıl önce 50 Cent, 'Candy Shop' hitiyle bir butik açtı. Şimdi de Madonna'nın kendi şekerleme dükkânına giden yolda bize öncülük etme zamanı. Ancak bu dükkân maalesef sınırlı lezzet sunuyor. Kesin olmak gerekirse yalnızca iki tane mevcut: çok tatlı olmayan ve iyice berbat." yorumunda bulundu. "The Daily Telegraph"tan Helen Brown, şarkıyı Madonna'nın 1987'deki hiti "La Isla Bonita" ile kıyasladı ama değerlendirmesinin sonunda "Şarkı hoş ve biraz da edepsizdi ancak tatsızdı." dedi. "Blender"dan bir yorumcu, "Madonna'nın yenilenmiş seksiliğini avladığı şarkı, 50 Cent'in aynı adlı şarkısına glukoz toleranslı bir yaklaşım." değerlendirmesini yaptı. "Drowned in Sound"dan Tony Robert Whyte, eleştirdiği şarkı için "50 Cent'in şarkısından inanılmaz derecede daha berbat." ifadesini kullandı. ABC News için yazan Allan Raible, "'Candy Shop', The Neptunes tarafından mükemmelleştirilmiş edepsiz ritimler taşıyor ve göz kırpan sevimsiz synth'lerle tamamlanıyor." şeklinde görüş belirtti. "Candy Shop", Brezilya'da 100.000'den fazla dijital satış yapması nedeniyle Brezilya Kayıt Üreticileri Derneğinden platin sertifika alırken Finlandiya'da Ağustos 2009'da müzik indirme listesinde 21. sıraya kadar yükseldi. "Candy Shop"ın ilk performansı 2008'de Hard Candy Promo Tour kapsamında gerçekleştirildi; dar, siyah bir kostüm ve dantelli bir üst giyen Madonna, elinde altın rengi bir bastonla bir tahtın üzerinde otururken sahnede belirdi. Sahnenin arkasındaki ekranlarda şekerleme resimleri gösterildi. Madonna altı dansçısıyla birlikte, koreografili danslar yaptı. Şarkı aynı yıl, Sticky & Sweet Tour'un açılış şarkısı olarak seslendirildi. Tanıtım turnesindeki performansa benzer şekilde Madonna, elinde bir asa tutarken Givenchy tasarımı elbisesiyle M şeklinde bir taht üzerinde bacakları ayrık otururken belirdi. Şarkıcıya kölelik temalı köstümler giyen dansçıları eşlik ederken arka plandaki ekranlarda sakızlı şeker ve şekerleme görüntüleri gösterildi. Turnenin 2009'daki genişletmesi için "Candy Shop" performansı sırasında arka planda gösterilen görüntüler, sanatçı Marilyn Minter tarafından hazırlanan ve dev bir dilin neon renli buzları yalayıp tükürmesine yer veren yeni bir video ile değiştirildi. Madonna ayrıca Riccardo Tisci'nin tasarladığı yeni bir açılış kostümü giydi. Şarkının 7-8 Aralık 2008'deki canlı performansı Buenos Aires, Arjantin'de bulunan River Plate Stadyumu'ndaki konser sırasında kaydedildi ve "Sticky &