15 filmde rol almıştır. 2000 yılından beri 5 seslendirme yapmıştır. En son filmi "Sponge Bob Kabuk Şehir'dir". 2008'de yeni filmi çıkmıştır. Ayrıca 2001 Oskar ödüllerinde (en popüler çizgi film yaratıcısı) ("SpongeBob") ödülünü almıştır.Kariyerini "SpongeBob" çizgi filmiyle geliştirmiştir. Yine çok başarılı bir çizgifilm serisi olan "Rocko's Modern Life" da Hillenburg'un kariyerindeki önemli işlerden birisidir. 26 Kasım 2018'de ALS hastalığı nedeniyle hayatını kaybetmiştir. Nahit Fıratlı Nahit Gelenbevi Fıratlı Damar "(d. 1909 - ö. 17 Mayıs 2002)", Türk öğretmen. Türk edebiyatında pek çok şairle (Can Yücel, Sabahattin Ali, Edip Cansever, Necip Fazıl Kısakürek, Cahit Sıtkı Tarancı, Ahmet Muhip Dranas, Orhan Veli, Ece Ayhan, Turgut Uyar, Cemal Süreya) kurduğu yakın dostluk ve aşk ilişkleriyle tanınan bir isimdir. Edebiyat tarihine ""Orhan Veli'nin sevgilisi Nahit Hanım"" olarak geçmiştir. 1909'da Girit'te doğdu. Özgür, hoşgörülü bir ortamda büyüdü. İlk ve ortaokulu İstanbul'un Kandilli semtinde okudu. Erenköy Kız Lisesi'nde tamamladığı orta öğreniminin ardından İstanbul Üniversitesi Edebiyat Fakültesi Felsefe Bölümü'nü bitirdi. Kadro sıkıntısı nedeniye öğretmenlik hayatına felsefe öğretmeni olarak değil, Ankara Kız Lisesi'nde edebiyat öğretmeni olarak başladı. Öğretmenliğe Edirne Lisesi ve Haydarpaşa Erkek Lisesi'nde devam etti. Çok sayıda öğrenciye edebiyat tutkusu aşıladı. İlk eşi milli eğitim müfettişliği ve Devlet Güzel Sanatlar Müdürlüğü gibi görevlerde bulunmuş eğitimci Halil Vedat Fıratlı idi. İlk eşinden ayrıldıktan sonra ikinci evliliğini (1955) yılında şair Arif Damar'la yaptı. "Fıratlı" soyadını kullanmaya devam etti. İki evlilik arasında Orhan Veli ile bir ilişki yaşadı. Onun şiirlerinin ilk okuyucusu oldu. Bu ilişki, 1950'de şairin ölümü ile son buldu. Orhan Veli'nin Aşk Resmi Geçidi adlı ünlü şiirindeki şu dizeler Nahit Hanım'ı anlatmaktadır: 'Hiç birine bağlanmadım / Ona bağlandığım kadar / Sade kadın değil, insan / Ne kibarlık budalası / Ne malda mülkte gözü var / Hür olsak der / Eşit olsak der / İnsanları sevmesini bilir / Yaşamayı sevdiği kadar'. Pek çok başka şairin de şiirlerinin ilham kaynağı olmuştur. Nahit Hanım'ın Yaprak dergisinin çıkmasında maddi manevi katkıları olmuştur. Orhan Veli ölmeden önce içinde daha önce hiç yayınlamadığı şiirleri de bulunan iki şiir defterini "öldükten sonra yayınlaması ricası"yla kendisine teslim etmiştir. Nahit Hanım'ın evi ömrünün son günlerine kadar yazar ve şairlerin toplantı mekanı olmuştur. Edebiyatçılar, onun "cuma sofralarında" bir araya geldiler. 17 Mayıs 2002 günü 93 yaşında iken hayatını yitiren Nahit Hanım, Feriköy Mezarlığı'na gömülmüştür. Ocak 2014'te, Orhan Veli'nin kendisine yazdığı mektuplardan "Yalnız Seni Arıyorum" adıyla bir kitap derlenmiştir. EC Flamengo Esporte Clube Flamengo, 1937 yılında Brezilya'nın Teresina şehrinde kurulan futbol kulübü. Maçlarını 60.000 kişilik Albertão'da oynamaktadır. Brezilya'da en üst kademe lig olan Série A'da oynayan Flamengo takımı ile aynı isme ve renklere sahiptir. Josip Skoko Josip Skoko (d. 10 Aralık 1975, Mount Gambier, Avustralya), Hırvat kökenli Avustralyalı millî futbolcudur. Profesyonel futbol yaşantısına Avustralya'daki Hırvat göçmenlerin kurduğu ve yönettiği bir takım olan North Geelong Warriors'ta başlayan Josip Skoko, 1995-1999 yılları arasında Hırvatistan'ın Hajduk Split ve 1999-2003 yılları arasında Belçika'nın Racing Genk takımlarında oynadı. Şampiyonluk yaşadığı Genk'te kaptanlık pazubandını da takmaya başlayan Skoko, 2003 yazında, 2.5 milyon dolar ücret karşılığında Gençlerbirliği takımına transfer oldu. Gençlerbirliği formasıyla 75 resmi maçın 70'inde ilk on birde çıktı, 7 gol attı ve 14 kez sarı kart gördü. Gençlerbirliği'nin UEFA Kupası'nda elde ettiği başarılarda pay sahiplerinden biri oldu. Geçirdiği iki başarılı sezonun ardından teknik direktör Ziya Doğan ile yaşadığı sorunlar ve futbol yaşantısını İngiltere'de sürdürmek istemesi nedenleriyle 2005 yazında İngiltere'nin Wigan Athletic takımına transfer oldu. Ada futboluna hemen ayak uyduramayan Skoko, ilk sezon takıma girmekte zorlandı. Bu nedenle, devre arasında Stoke City'ye yarım sezonluğuna kiralandı. Stoke City'de gösterdiği başarılı performansın ardından 2006-2007 sezonunda Wigan Athletic'teki yerini sağlamlaştırdı; ancak 2008 yaz döneminde takımı Olembé ile birlikte biten sözleşmesini yenilemedi ve İngiltere'deki çalışma izni iptal oldu. Avustralya millî futbol takımına da 2007'de veda ettiğinden vize alamayacak durumdaki futbolcu, 2008'de Hırvat kulübü Hajduk Split'e geri döndü. 2010-2011 sezonunu geçirdiği Melbourne Heart'ta futbol kariyerine nokta koydu. Avustralya millî futbol takımında 1997 ile 2007 yılları arasında forma giyen Skoko, ilk kez Makedonya karşısında millî formayı giydi. 2002 FIFA Dünya Kupası elemelerinde ve 2006 FIFA Dünya Kupası elemelerinde forma giyen Skoko, ülkesini 2000 Yaz Olimpiyatları'nda da temsil etti. 11 Eylül 2007'de Arjantin ile oynanacak hazırlık maçı öncesinde bu maçla birlikte millî takım kariyerine nokta koyacağını açıkladı. Melbourne'deki maçın 51. dakikasında oyundan çıkan Skoko'nun yerine Carl Valeri oyuna dahil oldu. Flávio Conceição Flávio da Conceição (d. 13 Haziran 1974 Santa Maria da Serra) orta saha "(Ön Libero)" mevkiinde görev almış Brezilyalı eski futbolcudur. Profesyonel futbola ülkesinin liginde Palmeiras formasıyla adım attı. Sırasıyla RC Deportivo de La Coruña ve Real Madrid formaları giydi. 2004-2005 sezonunda Galatasaray forması giyen Flávio Conceição, orta alanda tam bir oyun kurucudur. Külüp bazında en önemli başarıları 3 İspanya Ligi (La Liga) şampiyonluğu, 1 UEFA Şampiyonlar Ligi şampiyonluğu ve 1 Süper Kupa şampiyonluğudur. Galatasaray'da ise en önemli başarısı 2005 yılında finali Fenerbahçe ile oynanan ve Galatasaray'ın 5-1 kazanarak müzesine götürdüğü Türkiye Kupası'dır. Galatasaray'dan ayrıldıktan sonra Yunanistan'ın Panathinaikos kulübüne transfer olmuş, bir sezon oynadıktan sonra faal futbol yaşantısına son noktayı koymuştur. Yıldızı 1996 Olimpiyat Oyunları'nda parladı. 1997 Copa América, 1999 Copa América ve 1997 FIFA Konfederasyonlar Kupası'nda şampiyon olan Brezilya millî futbol takımı forması giymiştir. 1995-2000 yılları arasında 45 kez Brezilya millî takımı forması giymiş ve bu maçlarda 4 gol atmıştır. HNK Hajduk Split HNK Hajduk Split, Hırvatistan'ın Split şehrinde kurulmuş ve Dinamo Zagreb ile birlikte Hırvat futbolunun tanınan iki futbol kulübünden biridir. Dalmaçya bölgesinin en önemli şehri olan Split şehrinde faaliyetlerini sürdürmektedir. Kulüp, 13 Şubat 1911 tarihinde Prag şehrindeki bir barda kurulmuştur. Prag'ın iki takımı Sparta Prag ve Slavia Praha arasında oynanan bir futbol maçını izledikten sonra bir barda toplanan Splitli birkaç genç, bir futbol takımı kurmaya karar verirler ve Osmanlılara karşı mücadele vermiş olan Hırvat haydutları demek olan "Hajduk" adını benimserler. 1970'li yıllarında altın çağını yaşayan kulüp, 1979'dan beri maçlarını Poljud Stadyumu'nda oynamaktadır. Torcida adında ünlü bir taraftar grubuna sahiptir. Taraftarları takımlarına "Beyazlar" anlamında "Bili" diye hitap ederler. "Denizin Efendileri" taraftarlarının kullandığı diğer bir lakaptır. Ülkesinin en başarılı kulüplerinde olan Hajduk Split, Avrupa Kupaları'nda üç kez en sonu 1995 yılında olmak üzere Avrupa Şampiyon Kulüpler Kupası ve UEFA Şampiyonlar Ligi'nde çeyrek finale kadar çıkmıştır. Ayrıca 1973'te UEFA Kupa Galipleri Kupası'nda ve 1984'te UEFA Kupası'nda yarı finale çıkmıştır. Hajduk Split ayrıca genç takımdan çıkardığı futbolcularla ünldür ve bu kulübün altyapısından çıkan pek çok oyuncu Avrupa'nın önde gelen takımlarında forma giymektedir. Bunlardan bazıları ve oynadığı takımlar: Alen Bokšić (Juventus, Middlesbrough), Robert Jarni (Juventus, Real Madrid), Slaven Bilić (Karlsruhe, Everton), Igor Štimac (West Ham), Milan Rapaić (Fenerbahçe, Perugia, Standard Liège), Igor Tudor (Juventus), Ivica Šurjak (Paris SG), Luka Peruzović (Anderlecht), Aljoša Asanović, Ivan Buljan (Hamburger SV) ve Zlatko Vujović (Bordeaux). Mitropa KupasÄ± Mitropa Kupası, Avrupa'nın kulüpler bazında ilk uluslararası futbol organizasyonlarından biridir. Turnuva, coğrafi olarak Orta Avrupa ülkelerini kapsamıştır. İlk kez 1927 yılında, son kez 1992 yılında düzenlenmiştir. İlk iki yılında Avusturya, Macaristan, Yugoslavya ve Çekoslovakya'dan ikişer takımın katılımıyla tek maçlı eleme usulüyle düzenlendi. İlk şampiyon Çek takımı Sparta Prag oldu. 1929 yılında Yugoslav takımlarının yerini İtalyan takımları aldılar. 1934 yılında turnuvaya her ülkeden dört takımın katılması benimsendi. 1936'da İsviçre; 1937'de Romanya, İsviçre ve Yugoslavya takımları da turnuvaya katıldılar. 1938 yılında Avusturya takımları turnuvadan çekildiler. 1939 yılında Macaristan, Çekoslovakya, İtalya, Romanya ve Yugoslavya takımları arasında düzenlenen turnuva, 1955 yılına kadar bir daha düzenlenmedi. 1980'li yıllardan itibaren ikinci lig şampiyonlarının mücadele ettiği turnuva, UEFA'nın düzenlediği turnuvalar ile rekabet edemeyerek ilgisizliğe mahkûm kalmıştır. 1955 yılından itibaren sadece 1960 ve 1979 yıllarında düzenlenmeyen turnuva, 1992 yılından sonra ilgisizlik nedeniyle bir daha hiç düzenlenmemiştir. Notlar: " Slavia Prague ve Juventus Torino takımlarının turnuvadan çıkarılmasıyla final yapılmadan Bologna FC 1909 takımı kupayı kazandı. " " Temmuz 1940'ta Rapid București ve Ferencváros arasında yapılması planlanan final maçı II. Dünya Savaşı nedeniyle iptal edildi. " " Turnuva Zentropa Kupası adıyla oynandı. " " Turnuva Donaupokal (Tuna Kupası) adıyla oynandı. " " Turnuvada millî takımlar yer aldı." " 1989 yılında 1988 Mitropa Kupası ve 1989 Mitropa Kupası kazananları arasında Mitropa Süper Kupası maçı düzenlenmiştir." Mike Hanke Mike Hanke (d. 5 Kasım 1983, Hamm), forvet bölgesinde görev yapan ve SC Freiburg takımında forma giyen Alman futbolcudur. Hanke, Bundesliga'daki ilk maçını 2001-2002 sezonunda Schalke 04 formasıyla oynadı. O dönemki VfL Wolfsburg teknik direktörü Thomas Strunz'un önerisiyle 2005-2006 sezonunda VfL Wolfsburg takımına transfer edildi. Almanya millî futbol takımı adına oynadığı ilk maç, 8 Haziran 2005 tarihinde 2005 FIFA Konfederasyonlar Kupası'nda Rusya millî futbol takımı ile oynanan ve 2-2 biten maçtı. Millî takım formasıyla attığı ilk ve tek golü de 29 Haziran 2005 tarihinde Tunus'la oynanan maçta kaydetti ama o maçın ertesinde oynadığı Meksika maçında oyundan atıldı. 2006 FIFA Dünya Kupası'nda Almanya millî futbol takımının kadrosundaydı fakat ilk iki grup maçında 2005 FIFA Konfederasyonlar Kupası'nda gördüğü kırmızı karttan dolayı forma giyemedi. Ayrıca, üçüncülük maçının kadrosunda da yedek oyuncu olarak yer aldı. Mayıs 2007'de Hannover 96 takımına transfer oldu. Mehmet Celalettin Lekesiz Mehmet Celalettin Lekesiz (d. 1 Mayıs 1962 Yerköy, Yozgat Türkiye), Türk bürokrat. 1986 yılında Ankara Üniversitesi Siyasal Bilgiler Fakültesi’nden mezun oldu. Tefenni, Köprübaşı, Yusufeli ve Divriği Kaymakamlıkları, İçişleri Bakanlığı Eğitim Dairesi Başkanlığı Şube Müdürlüğü, Araştırma Plânlama Koordinasyon Kurulu Başkanlığı'nda Daire Başkanlığı, Mahallî İdareler Genel Müdürlüğü'nde Daire Başkanlığı, Teftiş Kurulu Başkanlığı'nda Mülkiye Müfettişliği ve Mülkiye Başmüfettişliği, Personel Genel Müdürlüğü yaptı. 21 Temmuz 2005 tarihli Resmî Gazete'de yayımlanan 18 Temmuz 2005 tarih ve 2005/9143 sayılı müşterek kararname tarihli kararname ile Amasya Valiliği'ne, 12 Haziran 2009 tarihli Resmî Gazete'de yayımlanan 11 Haziran 2009 tarih ve 2009/15064 sayılı müşterek kararname ile Hatay Valiliği'ne, 16 Eylül 2014 tarihli Resmî Gazete'de yayımlanan 15 Eylül 2014 tarih ve 6780 sayılı müşterek kararname ile Emniyet Genel Müdürlüğü’ne atandı. 10 Eylül 2016 tarihine kadar görevini sürdüren Lekesiz, 7 Eylül 2016 tarih ve 9158 sayılı kararname ile Merkez Valiliği'ne atandı. 75. Dönem Kaymakamlık Kursu, Yazılı ve Sözlü Anlatım Teknikleri Kursu, Yönetim Psikolojisi Kursu, Çağdaş Yönetim ve Yönetim Teknikleri ile Yönetimde İletişim Kursu, Verimlilik, İş Basitleştirme ve İş Dağıtım Teknikleri Kursu, Üst Düzey Liderlik Kursu, Hafıza Geliştirme ve Beyin Kullanımı Kursu, İl ve İlçenin Gelişme Plânının Yapılması Kursu, Windows 95 Paket Programı Kursu ve İnsan Hakları Seminerlerine katılmıştır. Bürokrasinin Azaltılması, Tahditli Ticarî Plâkalı Araçların Türkiye Genelindeki Sorunları ve Çözüm Önerileri, İl ve İlçelerde Performans Denetimi Yapılması konularında inceleme ve araştırma raporları hazırlamıştır. Çalıştığı illerin valilerinden, Turizm Bakanı'ndan ve İçişleri Bakanı'ndan çeşitli ödüller almıştır. İyi derecede İngilizce bilmektedir. Zehra Lekesiz ile evli ve 3 çocuk babasıdır. A Hard Day's Night (albÃ¼m) A Hard Day's Night, İngiliz The Beatles grubunun 1964 yılında piyasaya sürdükleri rock türünde üçüncü resmi albümleri. Albüm Beatles'ın tüm şarkılarının kendilerine ait olan ilk albümü, tüm şarkıların Lennon/McCartney yapımı olan tek albümüdür. Albüm ve aynı isimli film Beatles'ın klasikleşmiş imajını yansıtmış, Beatlemania'nın en yüksek zamanlarında yayınlanmıştır. Albümün başarısı The Rolling Stones, The Animals, The Kinks gibi kendi şarkılarını yazan başka İngiliz gruplarının Amerikan pazarına girmesine neden olmuştur. Albümün ilk bölümü aynı isimli filmin şarkılarını barındırmakta, diğer şarkılar da filme dahil edilmeyen şarkılardan oluşmaktadır. 1987'de CD olarak yayınlanmıştır. Albümün adı Ringo Starr tarafından konulmuştur. İbrahim Şahin İbrahim Şahin şu anlamlara gelebilir: Help! Help!, İngiliz The Beatles grubunun 1965 yılında piyasaya sürdükleri rock türünde beşinci resmi albümleri, aynı zamanda aynı adı taşıyan filmin müzik albümü. Revolver (The Beatles albümü) Revolver, İngiliz The Beatles grubunun 1966 yılında piyasaya sürdükleri rock türünde 7. resmi albümleri. İngiltere'de 5, ABD'de 8 Ağustos'ta yayınlanmıştır. Albüm, The Rolling Stone Dergisi tarafından hazırlanan Tüm Zamanların En İyi Albümleri sırlamasında kendine 3. sırada yer bulmuştur. Albüm kapağı Klaus Voormann tarafından tasarlamıştır. Ayrıca Papa 16. Benedict’ in Vatikan’ ın resmi gazetesi olan L'Osservatore Romano aracılığı ile yayınladığı Top 10 Albüm Listesi’ nde Revolver Albümü 1. sırada yer almıştır. Double Fantasy Double Fantasy 1980 yılında,John Lennon'un öldürülmeden önce kaydettiği son albümdür. Bu albümdeki 7 şarkıyı Lennon, diğer 7 parçayı Yoko Ono seslendirmiştir. Capitol Records ile müzik dünyasına sunulmuştur. Thomas Pynchon Thomas Pynchon (d. 8 Mayıs 1937), Amerikalı romancı ve öykü yazarı. Yapıtlarında kara mizahla düş dünyasını birleştirerek modern toplumlardaki insanın yabancılaşmasını betimlemiştir. 1958’de Cornell Üniversitesi İngilizce bölümünü bitirdi. 1963’te ilk romanı "V." ile Faulkner Vakfı Ödülü’nü kazandı. Romanda orta yaşlı bir İngilizin, Avrupa tarihinin önemli dönemlerinde çeşitli kılıklarda ortaya çıkan, doğaüstü niteliklere sahip, serüven tutkunu “V.” adındaki kadını arayışı anlatılır. Pynchon, sanayi toplumlarını eleştirdiği sonraki romanı "The Crying of Lot 49"'da (1966) geleceğin düşsel kapalı toplumlarını betimler. William Dean Howells Madalyası'nı kazanan "Gravity’s Rainbow" (Yerçekiminin Gökkuşağı) (1973) adlı yapıtı 20. yüzyıl edebiyatının önemli yapıtlarından biridir. II. Dünya Savaşı sonrası Almanya’sında “Bölge” denilen bir yerde geçen romanda yerçekimi engelini aşacak gizli bir “V-2” roketini arayan çok sayıdaki garip karakterden biri olan Amerikalı bir askerin serüvenleri çerçevesinde, çağdaş dünyada insanın önündeki ikilemler ele alınır. Sonraki romanları "Vineland" 1990’da, "Mason and Dixon" (Mason ve Dixon) ise 1997’de yayımlanmıştır. Ulusal Kitap Ödülü’nü kazanan Pynchon’un az sayıdaki öyküsü arasında, teknik dili ve bilimsel mecazları ilk kez geniş ölçüde kullandığı "Entropy" (Entropi) (1960) ile küçük kasaba insanındaki bağnazlığı ve ırkçı eğilimleri işlediği "The Secret Integration" (Gizli Bütünleşme) (1964) sayılabilir. Bu son öykü "Slow Learner" (Yavaş Öğrenen) (1984) adlı kitabı içinde yer alır. Hiç fotoğraf çektirmeyen, basın mensuplarından ısrarla kaçan Pynchon’un kişiliği, bugün Amerikan medyasında bir efsane halini almıştır. Amerikan Sanat ve Edebiyat Akademisi William Dean Howells MadalyasÄ± William Dean Howells Madalyası, Amerikalı yazar William Dean Howells'ın anısına, Amerika Birleşik Devletleri'de yayımlanan romanlara verilir. Son beş yıldaki en iyi romana verilen ödül, Amerikan Edebiyatı’nın saygın ödülleri arasındadır. Kaga (uÃ§ak gemisi) , Japon İmparatorluk Donanması için aslında bir zırhlı olarak tasarlamış bir uçak gemisidir. Geminin adı Japonya'nın eski eyaletlerinden Kaga-no-kuni günümüzdeki Ishikawa-ken'den alınmıştır. Pearl Harbor saldırısında görev almış ve 4 Haziran 1942 tarihinde Midway savaşında batırılmıştır "Kaga" 'nın yapımına 1921 yılında Kawasaki Ağır Endüstrinin Kobe'deki tersanelerinde "Tosa" sınıfı bir zırhlı olarak başlanmıştır. Fakat Japonya'nın 1922 yılında Washington Donanma Antlaşmasını imzalamasıyla "Tosa" sınıfı zırhlıların yapılması engellenmiş ve sökülmek üzere ayrılmıştır. Arkasından 1923 yılındaki Büyük Kanto Depreminin bitmemiş "Amagi" uçak gemisini (zırhlı omurgasından dönüştürülmüş bir gemiydi) yok etmesiyle "Kaga" onun yerini almak üzere seçildi. 1930'larda "Kaga", Çin'e düzenlenen operasyonları destekledi ve Şangay Olayında() ve İkinci Çin-Japon Savaşı sırasında yer aldı. II. Dünya Savaşının başlarında "Kaga", Kaptan Okada Jisaku tarafından komuta edildi. "Akagi" ile birlikte Pearl Harbor saldırısında vurucu güçteki 1. Uçak gemisi grubunu oluşturdu. 7 Aralık 1941'de Ohau'ya iki ayrı saldırı dalgası gönderdi. İlk dalgada 26 Nakajima B5N "Kate" torpido bombardıman uçağı "Arizona", "Vestal", "Tennessee", "West Virginia", "Oklahoma", ve "Nevada"'yı, 9 Mitsubishi A6M "Zero" avcı uçağı ise Hickam Hava Üssünü hedef almıştı. İkinci dalgada ise 23 Aichi D3A "Val" pike bombardıman uçağının hedefi "Nevada", "Maryland" ve "West Virginia" gemileriydi. 1942 Ocağında yine "Akagi" ile beraber Bismarck Adalarındaki Rabaul çarpışmasına destek verdi. 9 Şubat günü Palau'da resiflere çarptı ve su aldı. Küçük tamiratlardan sonra Timor Denizine doğru yol aldı ve 19 Şubat 1942 tarihinde Avustralya'nın Darwin bölgesine hava saldırısı düzenleyerek USS "Peary".'nin de içinde bulunduğu 9 geminin batmasına neden oldu. Mart 1942'de ise Java adasına yapılan saldırıyı da koruma görevini üstlendi. "Kaga" Nisan ayındaki Hint Okyanusu Baskını'na şubat ayında aldığı hasarlardan dolayı katılamadı ve Sasebo'ya tamiratlar için geri döndü. Mayıs 1942'de "Kaga" son görevi için 30 "Zero", 23 "Val" ve 30 "Kate" ile yola çıktı. 4 Haziran 1942'de "Kaga" Midway'e hava saldırılarını başlattı ve arkasından karadan ve uçak gemilerinden gelen Amerikan hava saldırıları geldi. Saat 10:22'de USS "Enterprise"'în SBD Dauntless pike bombardıman uçaklarının dört adet 1000 poundluk (453,6 kg) bombaları Kaga'nın güvertesindeki yakıt ve silah yüklü uçakları vurdu. Kaptan Okada, köprüye isabet eden bir bombayla hayatını kaybetti. Yangın kontrol altına alınamadı ve saat 14:00'de geminin tahliyesi için emir verildi. Saat 14:10'da USS "Nautilus" denizalt覺s覺 Kagay覺 bir torpido ile vurdu fakat torpido patlamad覺 ve Kaga'ya bir zarar vermedi. "Kaga" 'nın kurtulan mürettebatı "Hakigaze" ve "Maikaze" destroyerleri tarafından denizden toplandı ve saat 19:45'te "Kage" gövdesinde patlayan iki torpido ile battı. 1999'da batık Nauticos şirketi tarafından bulundu "Kaga" 'dan geriye kalanlar olarak tanımlandı. Beatles for Sale Beatles for Sale, İngiliz The Beatles grubunun 1964 yılında piyasaya sürdükleri rock türünde dördüncü resmi albümleri. Hüseyin Avni Coş Hüseyin Avni Coş (d. 1959 Eğirdir) Türk bürokrat ve eski vali. Bingöl, Aksaray, Kırklareli, Aydın, Adana ve Sakarya illerinde valilik görevinde bulundu. Hüseyin Avni Coş 1959 yılında Isparta'nın Eğirdir ilçesinde doğdu.1976 yılında Eğirdir Lisesinden mezun olduktan sonra aynı yıl Ege Üniversitesi Sosyal Bilimler Fakültesinde eğitime başladı, 1977 yılında Ankara Üniversitesi Siyasal Bilgiler Fakültesi'nin İktisat ve Maliye Bölümüne geçiş yaptı ve 1981 yılında iyi derece ile mezun oldu. 1982 yılında Antalya Maiyet Memuru olarak Mülki İdare Amirliğine başladı. Kaymakamlık stajı esnasında Burdur'un Bucak ilçesinde Kaymakam Vekilliği ve Belediye Başkanlığı yaptı. 1983 yılında 69. dönem Kaymakamlık Kursunu "Üstün Başarılı" derecesiyle bitirdi. 1984 yılında Ordu ili Akkuş ilçesi Kaymakamlığına atandı. 1987 yılında Sivas ili İmranlı ilçesi Kaymakamlığına atandı. 1988 yılında İçişleri Bakanlığınca düzenlenen yabancı dil kursunu bitirdikten sonra bir yıl süreyle Amerika Birleşik Devletleri’ne gönderildi. 1989 yılında Siirt'in Şirvan ilçesinin kaymakamlığına atandı. 1991 yılında Diyarbakır'a Olağanüstü Hal Bölge Vali Yardımcılığına atandı. 1995 yılında İçişleri Bakanlığı APK Kurulu ve Sivil Savunma Genel Müdürlüklerinde Daire Başkanı olarak görev yaptı. 1995 yılında İçişleri Bakanlığı Mülkiye Müfettişliğine atandı. 1996 yılında Mülkiye Başmüfettişi oldu. Güvenlik ve yönetim konularında çeşitli kurs ve seminerlere katıldı. 30 Ocak 2003 Tarih ve 2003/5221 sayılı Bakanlar Kurulu Kararı ile Bingöl Valiliğine atandı. 1 Mayıs 2003 tarihinde oluşan Bingöl depreminin hasarlarının süratle onarılması ve özellikle kış mevsimi gelmeden afetzedeler için yapılan kalıcı konutların tamamlanmasında büyük katkıları nedeniyle Genç Girişim ve Yönetişim Birliğince “Yılın Valisi” olarak seçildi. 1 Aralık 2003 tarih ve 2003/6478 sayılı Bakanlar Kurulu Kararı ile Aksaray Valiliğine, 30 Aralık 2005 tarih ve 2005/9864 sayılı Bakanlar Kurulu Kararıyla Kırklareli Valiliğine, 11 Haziran 2009 tarih ve 2009/15064 Sayılı Bakanlar Kurulu Kararı ile Aydın Valiliğine atandı, bu görevinden sonra da 17 Ağustos 2011 tarih ve 2011/2153 Sayılı Bakanlar Kurulu Kararı ile Adana Valiliğine atanmış ve 5 Eylül 2011 tarihinde göreve başlamıştır. 23 Mayıs 2014 tarihinde Resmî Gazete'de yayımlanan valiler kararnamesi ile Sakarya valiliğine atanmıştır ve 9 Haziran 2014 tarihinde bu görevine başlamıştır 21 Haziran 2017 tarihinde Resmî Gazete'de yayımlanan valiler kararnamesi ile Merkez Valiliğine atanmıştır. Adana’da 10 Kasım 2013 tarihinde Mustafa Kemal Atatürk'ün ölüm yıl dönümüne ilişkin düzenlenen törende hükûmet aleyhine yapılan protesto gösterisi sırasında göstericilerden biri için "gavat" dediği iddia edilmiştir. Bu olayın ardından "Ben gavat kelimesini kullanmam. Kavas demiş olabilirim" açıklamasını yaptı. Hüseyin Avni Coş ilk eşi Sıdıka Zeynep'ten 2006 yılından ayrıldı. İlk evliliğinden iki kız çocuk babasıdır. 2009 yılında kendisinden bankacı Aylin Özer ile 2. evliliğini yaptı. 2010 yılının Eylül ayında bir kız çocuğu daha oldu. Yellow Submarine (albüm) Yellow Submarine, İngiliz The Beatles grubunun 1969 yılında piyasaya sürdükleri rock türünde onuncu resmi albümleri, aynı zamanda aynı adı taşıyan animasyon filminin müzik albümü. Emir Durmaz Emir Durmaz (d. 1953, Emirdağ, Afyonkarahisar) Türk bürokrat. Ankara Üniversitesi Siyasal Bilgiler Fakültesi'nden 1979 yılında mezun oldu. Yeşilova, Halfeti ve Battalgazi, Söke İlçelerinde Kaymakamlık, Malatya Vali Yardımcılığı, Ağrı, Diyarbakır, Aksaray, Aydın illerinde Valilik yapmıştır. Hâlen Merkez Valisi olarak görev yapmaktadır. Evli ve iki çocuk babasıdır. Magical Mystery Tour (albüm) Magical Mystery Tour, İngiliz The Beatles grubunun 1967 yılında piyasaya sürdükleri rock türünde albümleri, aynı zamanda aynı adı taşıyan filmin müzik albümü. Sekiz Brokar Sağıltıcı özelliği olan bir dizi beden çalışmasından oluşan temel Çi Gong hareketleridir. Asıl adı Ba Duan Jin Çi Gong dur. ( 八段锦 ) Çince bir ifadedir () Çinceden ingilizceye düz çeviriyle "8 Pieces of Silken Brocade" adıyla geçmiştir. Türkçede de zaman zaman ingilizce adından esinlenilerek "Sekiz Brokar" dene gelmiştir. Ancak doğru bir ifadelendirme değildir. Çince resimli yazıda "Jin" karakteri her ne kadar "ipek nakışı" anlamı taşısa da toplu beden alıştırmaları için de kullanılan bir sözcük olmuştur. Dolayısıyla, Türkçede ya asıl adıyla "Ba Duan Jin" olarak kullanmak ya da "8 Beden Alıştırma Serisi" veya kısaca "Sekiz Alıştırma" olarak kullanılması daha anlaşılır olacaktır. Bu beden alıştırmaları Çin'de binlerce yıldır uygulanan temel Çi Gong hareketlerini oluşturur. Çi Gong, Klasik Çin Tıbbı'da (KÇT veya GÇT) o zamanlardan bu yana önleyici sağıltım için kullanılan klinik bir alandır. Evreni oluşturan enerji olarak bilinen Çi 'nin bedende harekete geçirilmesi, yoğunlaştırılması ve bedenin farklı organ ya da kanallarına dağıtılmasının yollarından biri de Sekiz Alıştırma Çi Gong'u dur. Sekiz Alıştırma'nın kökeni ve çıkış tarihi tartışmalıdır. Çalışmanın 2500 yıl kadar önceki Dao Yin adıyla bilinen çalışmalara kadar geri gittiği hatta daha eskiye de uzanabileceği söylenmektedir. 1973 yılında Çin'de, Batı Han Hanedanlığı (M.Ö. 206-M.S. 24) döneminde yaşamış olan hakan Ma'nın Hunan Eyaletindeki Changsha kasabasının eteklerindeki Mawangdui'deki mezarında yapılan arkeolojik kazılarda üzerlerinde günümüzdeki Sekiz Alıştırma çalışmalarına çok benzeyen duruş pozisyonlarının yer aldığı bir takım derlemeler, ipek tomarlar bulunmuştur. Bu hareket serilerinin daha sonra Sekiz Alıştırma'ya dönüştüğünü düşünenler vardır. Stuart Alve Olsan, oturularak yapılan Sekiz Alıştırma biçiminin M.S. beşinci yüzyılda yaşayan Taoist bilgin T'ao Hung-ching tarafından ortaya çıkarıldığını ve daha sonra onuncu yüzyıldaki Taoist bilgin Chen Tuan tarafından geliştirildiğini söylemektedir. M.S. 800-1200 yılları arasında hareketlerin farklı çeşitlemeleri Wudang Dağı'ndaki tapınaklarda sağlık ve meditasyon amaçlarıyla çalışılmış, ünlü Şaolin tapınağında ise sert savaş sanatları eğitiminde ısınma çalışmaları olarak kullanılmıştır. Bazı kaynaklar ise Sekiz Alıştırma'nın kökenini yarı efsanevi bir Çin halk kahramanı olan general Yue Fei'ye atfederler. Bu kaynaklara göre Yue Fei (1103-1142), askerlerinin bedenlerini güçlü tutmak ve savaşa hazırlıklı olmalarını sağlamak için Sekiz Alıştırmayı geliştirmiştir. Yue Fei, Çin tarihinde Kartal Pençesi (harici stil Vuşu) Şingyi (dahili stil Vuşu) adlı dövüş sanatlarını geliştiren ve halen Çin'de saygı ile anılan tarihi bir figürdür. Ancak Yue'nin biyografilerinde bu iddiayı destekleyecek herhangi bir kanıt bulunmadığı da bildirilmektedir. Tüm bu başlangıç yaklaşımlarından farklı olarak başka bir görüş de vardır. Yaşamlarını göçebe olarak sürdüren Şaman toplulukların bazı tıbbı uygalamalarının Klasik Çin Tıbbı'nın köklerinde önemli bir yer tuttuğu bilinmektedir. Şaman semahı veya dansı sağıltımda sıkça başvurulan yöntemler arasındadır. Bu tür dans hareketlerinden en çok fayda sağlananlar elenerek Sekiz Alıştırma hareketlerinin derlenmiş olma ihtimali de yüksektir. Bu gelenekte hareketler çoğu zaman doğayı taklit ederek keşfedilir. Sekiz Alıştırma her biri bedendeki farklı organ kanallarına yoğunlaşan sekiz farklı hareketden oluşur. Geleneksel uygulamada Sekiz Alıştırma hem ayakta hem de oturarak yapılabilmektedir. Uygulama beden gevşetmeyle başlar. Hareketler iyice kavranınca nefes alış verişiyle uyumlu yapılır. Genel olarak kol ve bacaklar uzatılırken nefes verilir ve Çi'nin uçlara kadar ulaşması sağlanır, kol ve bacaklar bedene doğru çekilirken nefes alınır ve çi omurgaya yönlendirilir. Genel sağlığın korunması için hareketleri uygulamak kolaydır çabuk öğrenilir. Tıbbi özel durumlar için kullanımı KÇT'nin yin ve yang, organ ve kanalları gibi birçok kurama hakim olmayı gerektirir. KÇT kendi içinde bütün, farklı bir felsefi temeller üzerine kurulu olduğu için kendine has semptom, bulgu ve tanı yöntemleri vardır. Yaygın tıbbın yöntemleriyle konulan tanılar KÇT'de sadece semptomlardan biri kalabilir. Kesin tanı farklı semptom ve bulguları gerektirebilir. Bu yüzden tıbbı kullanımı daha özel bilgi ve uzmanlık ister. Sekiz Alıştırma çalışmasının temel ilkeleri aynı kalmakla birlikte pek çok farklı yorumu da bulunmaktadır. Çalışma amacına göre ustalarca farklı şekillerde uygulanabilir. Dahili geliştirmelerde yumuşak beden ve yavaş hareket etmek, harici geliştirmelerde katı ve seri hareket etmek gerekir. Dahili çalışmalar üstadlar için, harici çalışmalar savaşçılar için uygulanır. Dahili olan, harici olandan daha ileri seviyedir. Oturarak veya ayakta fark etmez, sekiz alıştırmaya başlanırken beden kafadan ayağa doğru gevşetilir. Zihin duru, dikkat açık, beden esnek olacak şekilde içsel yoğunlaşma aranır. Her parça tek başına tekrarlanabilceği gibi, tüm sekiz alıştırma seri bittikçe tekrar yeniden başlanarak uygulanabilir. Tüm Bu hareket Çin Tıbbı'nda Sanjiao "Üçlü Isıtıcı" adı verilen organ kanalını çalıştırmaktadır. Bedeni canlandırıp, sırt ve bel kaslarını ve kemikleri güçlendirdiği, duruş bozukluklarını giderdiği söylenmektedir. Ellerin yukarıya çıkartılması ve başın üzerinden yükseltilmesi ile oluşur. Dizler bükülerek at üstünde oturuş duruşuna geçilir, sırayla sağa ve sola doğru el ve kol bir oku çeker gibi duruş alır, gözler uzakta hedefe bakar. Bu hareketin göğüs kafesini genişlettiği, akciğerleri ve böbrekleri güçlendirdiği, kalp, karaciğer ve kalın bağırsağa masaj yaptığı kabul edilmektedir. İlk harekete benzer şekilde eller yükseltilirken bir el yukarı, göğe diğer el ise yere, toprağa doğru yönelir. Mide, dalak ve karaciğerdeki çi akışını teşvik ettiği kabul edilir. Çin kaynaklarında gastroentestinal (sindirim ve bağırsak) sistemi rahatsızlıklarından korunmak ya da bu rahatsızlıkları tedavi etmek için düzenli olarak uygulanması tavsiye olunan bir harekettir. Boyun her iki yanda da omuzların üzerinde geriye doğru bakar. Merkezi sinir sistemine etkisi olur. Kan ve çi'nin başa yükselmesini sağlayarak beyindeki dolaşımı iyileştirir. Böbreklerin yaşam gücünü uyardığı, yüksek tansiyonu düşürdüğü, atardamarların sertleşmesini güçlendirdiği, boyun tutulmalarını engellediği söylenmektedir. Yüksek tansiyon ve arterioskleroz hastalarına tavsiye edilen bir harekettir. Çigong'da yedi duygunun Yin organları beş organa; kalp, karaciğer, dalak, akciğerler ve böbreklere zarar verdiği kabul edilir. Örneğin öfke karaciğerdeki Çi akışını durgunlaştırarak organın zarar görmesine sebep olur. Güçlü duygular aynı zamanda Çi'nin başta aşırı birikmesine de sebep olabilmektedir. Bu hareket de olumsuz duygularla çi'nin başta aşırı birikmesinin önüne geçer. Hamilelerin bu hareketi yapmaması gerektiği de belirtilmektedir. Bu hareketin kalp ve akciğerlerin fonksiyonlarını düzenlediği, sempatik sinir sistemini rahatlatarak gevşemeyi kolaylaştırdığı, duygusal dengesizliklerin bedende yol açtığı Çi durgunlaşmasını kaldırdığı, bacaklardaki uyuşma ve kırgınlığı yok ettiği söylenir. Asıl amacı kalpteki aşırı ısıyı ortadan kaldırmaktır. Geleneksel Çin tıbbında kalpteki aşırı ısı stres ve fiziksel zorlanma kaynaklı olan ve dinlenmeyle geçmeyen sinir sistemindeki tükenme ve zorlanmayı tanımlamakta kullanılan bir tabirdir. Uygulayıcı at biner duruşta ve ellerini uylukları üzerine koyar ve her iki bacak yönünde öne eğilir ve omuzunu ileri doğru çıkarır. Hamileler bu hareketi de yapmamaları yönünde uyarılır. Bu harekette öne doğru eğilerek ayak parmakları tutulur. Böbrek, mesane kanalı ve adrenalin bezlerinin işlevi iyileştirdiği, alt karındaki iç organların (akciğer, böbrek ve böbreküstü bezlerinin) işlevlerini kolaylaştırdığı söylenir. Ayrıca bedendeki orijinal Çi'yi güçlendirerek (Yuan Çi) soğuk algınlığına da iyi geldiği belirtilmektedir. Bel, omurga sorunu olanların bu hareketi yapmaması gerektiği belirtilir. At biner duruşta her iki kolla ileri doğru yumruk sallanır. Genel canlılığı, kas gücünü arttırmakta ve karaciğer işlevini düzenlemekte kullanılır. Eller her iki yanda yeri iter ve ayak parmakları ucunda zıplanır. Bedendeki kötü çi'nin atılması, iç organlarla bağlı sekiz Çi kanalının teşvik edilmesi ve bedenin önceki hareketlerden sonra rahatlaması sağlanır. Kapanışta iki el üst üste gelecek şekilde alt dantien bölgesinde tutulur nefes ve dikkat alt dantiene çekilir çi ortada depolanır yeterli hissi oluşunca alıştırma bitirilir. Alt dantien göbeğin iki parmak altında ve içeride olduğu kabul edilen en yoğun enerji merkezidir. Pesimist EP 2 Pesimist EP 2, Sagopa Kajmer'in 2. Ep albümü. Sagopa Kajmer 2. EP'sini 2002 yılında internet üzerinden dağıtmıştır. EP 12 dakika 11 sn. sürmektedir. Çeşitli yerlerinde "Gemide" filminden skitler bulunmaktadır. Marie Myriam Marie Myriam (d. "Miriam Lopes" adıyla, 8 Mayıs 1957, Braga Portekiz) Fransız şarkıcı. 1977 Eurovision Şarkı Yarışması'nda Fransa'yı temsil etti ve "L'oiseau et l'enfant" ("Kuş ve çocuk") adlı şarkıyla birinci oldu. Şarkının müziği Jean-Paul Cara, sözleri Joe Gracy'dendir. Ayrıca son yıllarda Eurovision Şarkı Yarışması'nda Fransa'dan gelen oyları açıkladı. Kopenhag, Danimarka'da gerçekleşen 50. yıldönümü konserine konuk sunucu ve sanatçı olarak geldi. Aynı yıl John Kennedy O'Connor'un kitabı The Eurovision Song Contest - The Official History'nin Fransızca baskısının girişini kaleme aldı. Dalamar Dalamar Argent, bir Dragonlance karakteri. Silvanesti'den sürülmüş bir kara elftir. Kara cüppe giyer. Raistlin'in çırağıdır. Silvanesti'nin hizmetliler evinde doğmuş( Afetten sonra 265 ), o yüzden elflerin aristokrat Büyücü sınıfına kabul edilememiştir ve öğrenim görememiştir. Bunun üzerine kara büyü kitaplarıyla kendini eğitmiş ve kendini büyüye adamıştır. Hatta bunun yüzünden Takhisis'e bile sırt çevirmiştir. Ancak kara büyüyü seçtiği keşfedilince Silvanesti'den sürülmüştür. En başta Büyücüler Meclisi tarafından casus olarak Raistlin'in yanına gönderilir. Fakat daha sonra Dalamar Büyücüler Meclisi yerine hem büyük bir korku hem de hayranlık duyduğu Raistlin'e sadık kalır. Ondan Elfçe usta anlamına gelen "shalafi" olarak bahsetmektedir. Rasitlin'in -en başından beri bildiği- ihanetine bedel olarak parmaklarıyla göğsüne açıtığı asla kapanmayan beş yarası vardır. Ayrıca Raistlin ve Caramon'un üvey ablası olan Kitiara'yla birlikte olmuş ve Kitiara'nın aklına kazınmıştır. Ve sonunda Kitiara'yı öldürmüştür. Raistlin cehennemde Takhisis'in tutsağı olunca Kara Cüppeliler'in başına geçmiştir. Kırmızı cüppelilerin başı Justairus'un kızı Jenna ile beraberdir. Dalamar, düşünen ve olayları tartan biridir. Kara cüppe giyse bile dengeli biri olunabileceğini gösteren bir Dragonlance karakteridir. Karakter (film) Karakter, Ferdinand Bordewijk’in çok satan romanından uyarlanan Mike van Diem’in yönettiği 1997 Hollanda yapımı filmdir. Film 1997 yılında Yabancı Dilde En İyi Film Akademi Ödülüne layık görülmüştür. Filmin başrollerinde Fedja van Huêt, Jan Decleir, ve Betty Schuurman yer alır. 1920’lerin Rotterdam’ında geçen hikâyede korkutucu ve saygın mübaşir Dreverhaven midesine bir bıçak saplanmış bir şekilde ölü bulunur. En belirgin şüpheli ise Dreverhaven’in bütün engelleme çabalarının üstesinden gelip fakirliği yenerek avukat olmayı başaran genç Jacob Willem Katadreuffe (van Huêt)’dir. Katadreuffe cinayetin olduğu gün öğleden sonra Dreverhaven’in ofisinden ayrılırken görülmüştür. Şüpheli polis tarafından tutuklanır ve Drevenhaven’le olan ilişkisi dahil bütün hikâyesini anlatacağı( ki polis bu anda Dreverhaven’in onun babası olduğunu öğrenir), karakola götürülür. Hikâye, Katadreuffe ‘in annesi Joba’nın Dreverhaven’in evinde hizmetçi olarak çalıştığı dönemde başlar. Bu zaman içerisinde onlar sadece bir kere birlikte olur fakat Joba hamile kalır ve kendisi ve oğlu için bir hayat kurmak üzere işverenini terk eder. Zaman geçtikçe Drevenhaven sürekli olarak Joba’ya mektup yollayarak evlenme teklif eder (mektuptaki ‘’soru ne zaman evleniyoruz? ‘’ dur) fakat her seferinde reddedilir. Katadreuffe’ün yolu, iyi sonuçlanmayan bir şekilde, Dreverhaven’inkiyle birkaç kere kesişir. Henüz çocuk iken, bir suçu olmadığı halde, hırsızlıktan tutuklandığında polise babasının Dreverhaven olduğunu söyler. Ancak karakola gelen Dreverhaven onu oğlu olarak tanımayı reddeder. Genç bir adam olduğunda, tütün mağazası işletebilmek için, farkında olmadan Dreverhaven’in bankasından kredi alır. Ancak işler umduğu gibi gitmez ve başarısız olur, Dreverhaven’de alacakları için dava açar. Katadreuffe borcu ödeyebilmek için bir avukatlık firmasında kâtip olarak işe girer. O, bu işi, annesinin evinde bulduğu ve henüz bitiremediği, ansiklopedilere dayanan eğitimi ile almayı başarmıştı. Borcunu ödedikten sonra Katadreuffe’un baro sınavını geçebilmek için bir kez daha paraya ihtiyacı olur.Tekrar, Dreverhaven’e gider ve gerekli olan kredi alır. Dreverhaven’in tek şartı istediği herhangi bir zamada borcun geri ödenmesidir, Oğluna karşı yaptığı bütün engelleme çabalarına rağmen Katadreuffe baro sınavini geçer ve avukat olmayı başarır. Cinayetin işlendiği gün öğleden sonra Katadreuffe bütün öfkesi ile Dreverhaven’in ofisine borcunun kalan son taksidini ödemek üzere gelir. Ofisten ayrılmadan önce Dreverhaven ile bir süre kavga eder. Çevredeki herkes ofisi terk ederken onu görmüştür. Filmin sonunda polis Katadreuffe ofisi terk ederken saatin 5:00 olduğunu ve Dreverhaven’in ise saat 11:00’de öldüğünü ortaya çıkarırlar. Bu da onları Dreverhaven’in intihar ettiği sonucuna götürür. Dreverhaven vasiyetinde bütün malvarlığını oğluna bırakmıştır. Vasiyetin imza bölümünde ise ‘’Vader’’ (Baba) yazılıdır. Akademi Ödülleri Hollanda Film Festivali AFI Fest Paris Film Festivali Art Tatum Art Tatum, Asıl adı Arthur Tatum Jr.'dır. (d. 13 Ekim 1909, Ohio - ö. 5 Kasım 1956). Amerikalı caz piyanisti ve virtüözüdür. Yaşadığı dönemde ve kendisinden sonra gelen cazcılar içindeki "en iyi piyanist"lerden birisi, belki de en iyisidir. Caz piyanisti ve eğitmeni Kenny Barron ""- Onun tüm plakları bende vardı ve hiçbirisini dinlemezdim. Çünkü ne zaman dinlesem ellerimi salar, çalışmayı bırakırdım."" demiştir. Bazı caz müsizyenleri onu dünyanın sekizinci harikası olarak görürler. Tatum ABD'de Ohio eyaletinin Toledo şehrinde doğdu. Bebekliğinde başlayan ve ilerleyerek onu neredeyse kör bırakan ileri derecede katarakt yüzünden geçirdiği birkaç ameliyat sonrasında bile görme yetisi zayıf olarak hayatını sürdürdü. Çocukluğunda başladığı piyanoyu Cleveland'da profesyonel olarak çalmaya başladı. 1932'de New York'a göç edene kadar bu şehide çalmaya devam etti. Annesine ait notaları ve plak kayıtlarında dinlediği ve genelde düet olarak çalınan parçaları piyanosunda birebir çalmaya çalışırken kendisine ait olan ve daha sonra gelenlerin bile taklit edemedikleri hızlı ve etkin piyano çalma tekniğini keşfetti. Kendisine ait bu hızlı çalma yeteneğini yüzünden genellikle başkalarının uyum sorunu çekmesi yüzünden, hemen hemen tüm parçalarını tekli olarak çalmıştır. 1940'ların başında basçı Slam Stewart ve gitarist Tiny Grimes ile kaydettiği taş plaklar da mevcuttur. 1956'da Los Angeles, Kaliforniya'da böbrek yetmezliği sonucu hayatını kaybetti. Bir gün Fats Waller'ın piyano çaldığı yere gelir. Waller'ın kendisini görünce piyanoyu bırakır ve: ""-Ben yalnızca bir piyanistim. Ama bugün tanrı aramızda"" diyerek ona bırakmak istemiştir. Bir iddiaya göreyse, dönemin ünlü bestecilerinden Rahmaninov Tatum'un çalışı karşısında "sanıyorum kendisi tüm stillerde en iyi piyanisttir." demiştir. Vladimir Horowitz ise, bir gün Amerika'da konserini bitirip kendisini dinleyen kalabalığa daha iyi çalan varsa gelsin diyerek meydan okumuştur. Orada üstü başı perişan bir zenci(Arthur Tatum) gelerek az önce ilk kez duyduğu Horowitz'in çaldığı parçayı, sondan başa, baştan sona, ellerini değiştirerek çalar. Bunun üzerine Horovitz'in 13 yıl boyunca konserlerine ara vererek tekniğini geliştirmek için çalıştığı söylenir. Tatum, çocukken bulduğu bir blues plağı dolayısıyla müziğe başlamış. Rivayete göre bu plak tek bir piyanist tarafından değil, bir piyano duo’su, yani iki kişi tarafından yorumlanmış ve Art Tatum yıllarca bilmeyerek, çalanların 2 kişi olduğunun farkında olmayarak dinlemiş, çıkarmış, ve çalmış bu plağı. Rogério Ceni Rogério Mücke Ceni (; d. 22 Ocak 1973) São Paulo'da forma giymiş Brezilyalı kaleci. Profesyonel kariyeri boyunca São Paulo kalesini korumuştur. Üç Brezilya Ligi şampiyonluğu ve iki Copa Libertadores zaferi görmüştür. Penaltı ve serbest vuruştan attığı gollerle 100 gole ulaşan ilk ve tek kaleci olmuştur. 2008 yılında kaleci José Luis Chilavert'i geçerek en çok gol atan kaleci olan Ceni, iki Dünya Kupası'nda Brezilya kalesini korudu. Ceni Paraná eyaletinin Pato Branco şehrinde dünyaya geldi. 1990 yılında daha 17 yaşındayken São Paulo'ya transfer oldu. Série A'daki altıncı sezonunu üçüncü kaleci olarak tamamladı. 1997 sezonunda kulübün efsanevi kalecisi Zetti Santos'a geçince, Ceni ikinci kaleci oldu. 2005'ten 2007 yılına kadar oynadığı tüm müsabakalarda toplam 47 gol kaydetti. İki ulusal şampiyonada ve 2005 FIFA Kulüpler Dünya Kupası'nda yarı finalde karşılaştığı rakibi Ittihad FC'a serbest vuruştan bir gol attı ve 3-2 kazandıkları maça büyük katkı sağlamış oldu. Liverpool ile oynadıkları final maçında maçın adamı seçildi. 14 Temmuz 2005 tarihinde Ceni 2005'te Copa Libertadores'i kazanan São Paulo'nun kaptanı oldu. 20 Ağustos 2006 tarihinde Ceni ligde serbest vuruştan Cruzeiro'ya 63. golünü atarak Chilavert'in rekorunu tekrarladı. Daha sonra aynı maçta yine aynı noktadan bir gol daha kaydetti ve 64. golünü atmış oldu. Böylece Paraguaylı kaleci José Luis Chilavert'in rekorunu kırmış oldu. Nisan 2009'da Ceni antrenmanda bileğini sakatlayınca sezonun ilk altı ayında sahalardan uzak kalacağı açıklandı. Ancak,kısa sürede iyileşti. 28 Ekim 2010 tarihinde Paranaense karşısında çıktığı 700. maçında kaptanlık pazubandını taktı. 27 Mart 2011 tarihinde Corinthians'a serbest vuruştan 18 metre uzaklıktan 100. (resmi değil) golünü attı. 7 Eylül 2011 tarihinde Ceni São Paulo adına 1000. maçına çıktı. Takip eden yılın Ocak ayının sonlarında 39 yaşına girdiğinde omzuna bir operasyon yapıldı. Altı ay sahalardan uzak kaldı. 1 Ağustos 2012 tarihinde Copa Sudamericana 2012'de Esporte Clube Bahia maçıyla sahalara döndü ve o maçta serbest vuruştan gol attı. 9 yıllık millî takım kariyerinde 16 maça çıktı. Kazandıkları 1997 FIFA Konfederasyonlar Kupası'na ve 2002 FIFA Dünya Kupası kadrolarına seçildi (2006 Dünya Kupası kadrosuna da seçildi ancak dizindeki cerrahi operasyon yüzünden oynayamadı). Ancak sadece 2 maçta forma giydi. 3-2 yendikleri Meksika ve 4-1 yendikleri Japonya maçlarında forma giydi. "6 AralÄ±k 2015'e kadar" The Action The Action Ä°ngiliz beatrock grubudur. Grup ilk olarak 1963 yılında Kuzey Londra'da Kentish Town'da The Boys adıyla kuruldu. Solo gitarist Peter Watson'ın gruba katılmasından sonra 1965 yılında grup adını The Action olarak değiştirdi. Grubun şarkıları Londra'daki lokallerde oldukça popüler olmuştu. Grup kurulduktan kısa süre sonra The Beatles'ın yapımcsı George Martin Parlophone Records adına grupla sözleşme imzaladı. Grubun 1965 yılında çıkan ilk 45liği "Land of 1000 Dances / In My Lonely Room" olumlu eleştiriler aldıysa da ticari bir başarı gösteremedi. Bunu takip eden bir dizi 45lik de İngiliz listelerinde başarı kazanamadı. Grubun en büyük liste başarısı "I'll Keep on Holding On" 45liğinin 47 numaraya ulaşması oldu. Bu başarısızlıklardan sonra Peter Watson 1966'da grubu terk etti. Bir yıl sonra da Parlophone sözleşmeye son verdi. 1960'ların sonlarına doğru klavyeci Ian Whiteman ve gitarist Martin Stone gruba katıldı ve grubun müzik tarzında değişme oldu. Önce psychedelic baladlar yaptıktan sonra, folk rocka yöneldiler. 1967 yılında Reg King grubu terk etti. Alan King ana vokali üstlendi. Daha sonra John Curd's Head Records şirketiyle sözleşme yapan grup, kısa bir süre Azoth adını aldıysa da sonra yeniden The Action adını kullanmaya başladı. 1969'da grubun adı Mighty Baby olarak değişti. 45likler: "Sandra Barry and The Boys" adÄ±yla: "The Boys" adıyla: "The Action" adıyla: Uzun Plak (EP) Uzun Ã‡alar (LP) İkram Dinçer İkram Dinçer (d. 10 Nisan 1959, Van Türkiye), Türk siyasetçi. Van Eğitim Enstitüsü Sınıf Öğretmenliği Bölümü'nü bitirdi. Bir süre Van Bayındırlık ve İskân Müdürlüğü'nde çalıştı. Van'da otomotiv ve gıda sektöründe ticaret işiyle uğraştı. Çeşitli vakıf ve sivil toplum örgütlerinde yöneticilik görevi üstlendi. Van Belediye Meclis Üyeliği görevinde bulundu. Evli ve üç çocuk babasıdır. Kerem Altun Kerem Altun (d. 1 Ocak 1955, Van, Türkiye), Türk siyasetçi. Selçuk Üniversitesi Eğitim Enstitüsü Türkçe Bölümü'nü bitirdi. İlkokulda ve orta öğretimde öğretmenlik, lisede müdürlük yaptı. Kültür Bakanlığı'nda Şube Müdürü, Daire Başkanı, Telif Hakları ve Sinema Genel Müdürü oldu. Başbakanlık'ta Basın ve Halkla İlişkiler Müşaviri, Devlet Bakanlığı'nda Bakan Başdanışmanı oldu. Milli Eğitim Bakanlığı'nda Öğretmen Yetiştirme ve Eğitimi Genel Müdürü ve Ortaöğretim Genel Müdürü olarak görev yaptı. Türkiye Gübre Sanayi Denetim Kurulu Üyeliği, Van Kültür ve Sanat Derneği Başkanlığı, Milli Eğitim Vakfı Yönetim Kurulu Üyeliği görevlerinde bulundu. Evli ve iki çocuk babasıdır. 9 Mart 2020 tarihinde Ali Babacan tarafından kurulan Demokrasi ve Atılım Partisi'nin kurucu üyeleri arasında yer aldı. Kayhan Türkmenoğlu Kayhan Türkmenoğlu (d. 25 Eylül 1962, Van Türkiye), Türk siyasetçi. Anadolu Üniversitesi İşletme Fakültesi Mezunu İşletme Anabilim Dalında Yüksek Lisans Öğrenimi Devam Etmektedir...23.Dönem Van Milletvekiliği Yaptı. Van Ticaret ve Sanayi Odası Başkan Yardımcılığı ve Başkanlığı, Van Belediye Meclis Üyeliği, Yüzüncü Yıl Üniversitesi Vakfı Yönetim Kurulu Üyeliği, Jandarma Genel Komutanlığı Asayiş Vakfı Kurucu Üyeliği, Jan-Der Yönetim Kurulu Üyeliği, Van'a Hizmet Vakfı Üyeliği, VASİAD Üyeliği, Emniyet Teşkilatının Güçlendirilmesi Derneği Yönetim Kurulu Üyeliği ve Van Tenis ve Yüzme İhtisas Kulübü Derneği Kurucu Üyeliğinde bulundu. Vanspor Kulübü yöneticiliği yaptı. "Avrupa Kapısında Doğu Anadolu Gerçeği" adlı yayınlanmış bir kitabı bulunmaktadır. Evlidir. Gülşen Orhan Gülşen Orhan (d. 12 Aralık 1970, Bahçesaray, Van), Türk siyasetçi. Adalet ve Kalkınma Partisi'nden Van ilinde 5. sırada seçilmiş olup, TBMM 23. dönem milletvekillerindendir. İlk ve orta öğrenimini Van’da tamamladı. Ankara Üniversitesi Dil ve Tarih-Coğrafya Fakültesi'nden mezun oldu. Dul ve bir çocuk annesi olan Gülşen Orhan, Bahçesaray Belediye Başkanı Naci Orhan'ın kızıdır. Milliyet'in "Baba Beni Okula Gönder" kampanyası kapsamında işadamları Ethem ve Haydar Sancak'ın Bahçesaray'da yaptırdıkları yurdun açılış törenindeki konuşmasında irticalen, düzgün bir Türkçeyle eğitimin ve kızların okumasının önemini anlatan Orhan, "Birimiz her şeyi değiştiremeyiz. Ama her birimiz bir şeyi değiştirirsek, çok şey değişir" demiştir. Orhan'ın kadınlara yönelik iyileştirmeler yapılması konusunda çalışmalar yapmayı hedeflediği bilinmektedir. 24. Dönem Van Milletvekili olarak TBMM'ye tekrar girmiştir. Türkiye-Irak Parlamentolararası Dostluk Grubu genel sekreteridir. Özdal Üçer Özdal Üçer (d. 17 Eylül 1974, Gürpınar), siyasetçi. Yüzüncü Yıl Üniversitesi Eğitim Fakültesi Sınıf Öğretmenliği Bölümü'nü bitirmiştir. Van Merkez Sempaş İlköğretim Okulu'nda sınıf öğretmenliği yapmıştır. Eğitim-Sen Van Şubesi'nde değişik görevlerde bulunduktan sonra Eğitim-Sen Van Şube Başkanlığı görevini üstlenmiştir. 2007 genel seçimlerinde Van bağımsız milletvekili seçilip, daha sonra Demokratik Toplum Partisine geçmiştir. DTP'nin kapatılmasıyla Barış ve Demokrasi Partisine geçmiştir. 24. Dönem Van Milletvekili olarak TBMM'ye tekrar girmiştir. Evli ve 2 çocuk babasıdır. Fatma Kurtulan Fatma Kurtulan (d. 1 Mart 1964, Kahramanmaraş-Pazarcık, Türkiye), Türk siyasetçidir. TBMM 23. dönem Van milletvekillerindendir. 2007 Türkiye genel seçimlerinde bağımsız aday oldu, seçildikten sonra ise DTP'ye katıldı. DTP'nin kapatılması ile diğer DTP'liler gibi BDP'ye katılmıştır. Çaldıran Lisesini bitirdi. Küçükdikili Belediyesi'nde Sosyal Proje Organizatörü olarak görev yaptı. Adana Yerel Gündem-21 Kent Konseyi Kadın Meclisi üyesi aktivisti, Adana Kırçiçeği Kadın Derneği kurucusu ve aktivisti olarak çalıştı. PKK üyesi Salman Kurtulan'la evlidir. Jeremy Sumpter Jeremy Robert Myron Sumpter daha bilinen adı Jeremy Sumpter (d. 5 Şubat 1989, Carmel-by-the-Sea, Monterey County, Kaliforniya) Peter Pan filmiyle tanınan Amerikalı sinema ve televizyon oyuncusudur. 5 Şubat 1989 yılında ABD Carmel-by-the-Sea, Monterey County'de Sandy Johnson ve Gary Sumpter çiftinin çocukları olarak dünyaya gelen "Jeremy Robert Myron Sumpter" adını “Robert” ve “Myron Jeremy” adlarındaki dedelerinden almıştır. İkizi olan “Jessica” ve “Jennifer "Gigi"” adında iki kızkardeşi, asker olan bir de Travis adında erkek kardeşi vardır. O daha on aylıkken taşındıkları ailesi annesinin memleketi olan Mount Sterling, Kentucky'de büyümüştür. 2000 yılında IMTA (The International Modeling and Talent Association) tarafından en yetenekli model adayı seçilmiştir. IMTA genel merkezi New York ve Los Angeles'ta olan uluslararası model ve yetenek avcısı bir kurumdur. Menajerinin önerisiyle ailesiyle birlikte Los Angeles'a taşınmışlardır. Sumpter ilk kez, baş rolünde Matthew McConaughey'in oynadığı, 2001 filmi "Frailty"de rol almıştır. Başarılı performansıyla Saturn Ödülü "En İyi Genç Oyuncu Performansı" için aday gösterilmiştir. Temmuz 2002'de, 13 yaşındayken, Sumpter “Peter Pan” karakteri için seçilmiştir. Çekimler sırasında 10–15 cm birden boy atmış fakat durum çekim hileleriyle çözümlenmiştir. Sumpter bu filmdeki oyunculuğuyla hem Satürn hem de Genç Sanatçı Ödülü'nü kazanmıştır. The Arbors The Arbors Amerikalı beatrock grubu. 1964 yılında Michigan'da Ann Arbor'da kurulmuştur. Grup kardeş olan Tom Herrick ve Scott Herrick ve yine kardeş olan Ed Farran ve Fred Farran'dan oluşuyordu. Michigan Üniversitesi'nde bir araya gelen grup üyeleri New York'a gitmeden önce Michigan'da kimi gösterilere çıkmaya başladılar. Mercury Records için çıkarttıkları ilk 45lik başarı kazanamadıysa da, Columbia Records için yaptıkları sonraki 45likleri "A Symphony for Susan", "Just Let It Happen" ve "Graduation Day" listelere girmeyi başardı. 1968 yılındaki "Valley of the Dolls" aynı ismi taşıyan filmde kullanılmadıysa da, filmle eşzamanlı olarak yayınlandı. Ancak filmin kendi şarkısının gölgesinde kaldı. 1969 yılında The Box Tops'un "The Letter" şarkısını yorumlayan grup, bu şarkıyla Amerikan listelerinde 20 numaraya yükseldi. Bunun üzerine çıkarttıkları albümde Bob Dylan'ın "Like a Rolling Stone", The Doors'un "Touch Me", Blood, Sweat & Tears'ın "I Can't Quit Her" ve Simon & Garfunkel'ın "For Emily, Wherever I May Find Her" şarkılarını yorumladılar. Bu grubun Columbia için yaptığı son kayıt oldu. Bundan sonra grup reklam müzikleri gibi ticari projelere yöneldi. Küçük Korku Dükkânı (film, 1986) Küçük Korku Dükkânı (özgün ad: "Little Shop of Horrors") 1986 yapımlı iki akademi ödülüne aday gösterilmiş, 1960lı yıllardan çekilen ve bir müzikal olan aynı isimli filmin ve müzikalin daha uzun bir süre ve daha çok üzerinde çalışarak çekilmiş ve Frank Oz'un yönetmiş olduğu kara komedi/müzikal tarzında bir ABD/İngiltere Warner Brothers filmidir. Filmde bir adamın ve bitkisinin başına gelenleri konu alıyor. Bitkinin ya da ismiyle Audred İİ'nin sesi Levi Stubbs'a aittir. Filmin başrollerinde Rick Moranis ve Ellen Greene oynamakta, yardımcı rollerinde ise Vincent Gardenia ve Steve Martin vardır. Filmin orijinal versiyonu sadece iki günde çekilmiştir, orijinal versiyonunun yönetmeni olan Roger Corman film için iki günlük parti gibiydi demiştir. Filmin orijinal versiyonunda Jack Nicholson'da yer almaktadır. Bu filmdeyse aynı zaman John Candy ve Bill Murray gibi ünlü oyuncular da vardır. Seymour Krelborn (Rick Moranis) küçükken yetimhaneye bırakılmıştır.Oldukça saf ve iyi birisi olan Seymouru hafif sert,parayı seven ve ara sıra çalışanları azarlasada onları seven Bay Mushnik (Vincent Gardenia) yanında çalışmaya almıştır.Seymour artık bir çiçekçi dükkânında çalışmakta,bitkileri arkadaşı gibi görmektedir.Aynı çiçekçide Audrey (Ellen Greene) diye bir kadında çalışmaktadır ki,aynı kızda aynı Seymour gibi saf ve iyi birisidir.Fakat birlikte olduğu erkek arkadaşı ise kadınlara ve hayvanlara kötü davranan,maço ve argo konuşan bir diş hekimi Orin Scrivellodur (Steve Martin). Orin Scrivello, küçükken tüm hayvanlara, diğer çocuklara zarar verirmiş. Annesi insanlara iyilik yapıyorum ayağına kötülük yapan bir meslek düşünmeye başlar oğlu için.Ve oğlunun rahib veya öğretmen gibi iyi işler yapmayacağını anlayınca ona diş hekimi işini bulur ve Orin,bu sebeple dişçi olur.Dişçi olduğundan beri her gün işe gelip,müşterilere zarar verip gider. Kimse Orini sevmez, tabi dişçi koltuğuna aşık olan Arthur Denton (Bill Murray) dışında. Seymour'da Orini pek sevmemektedir. Audrey ise Orin Scrivello gibi birisini sadece hakk ettiğini düşünüp, ve ""Ondan ayrılırsam kızar, beni sevdiğinde bana böyle davranıyorsa, kızdığında ne yapar"" düşüncesiylede Orini terk etmemekte fakat o da Seymouru sevmektedir. Seymour genelde bir çinlinin yanına gidip ondan bitkiler alıp çiçekçiye getirir ve orada satar. Son günlerdeyse iş pek yoktur, aslında hiç yoktur. Bay Mushnik buna kızmaktaydı fakat ta ki, Seymour'un getirdiği insan ağzına benzeyen bir ağzı olan bir bitkiyi getirinceye kadar. Seymour yine aynı Çinlinin yanına gittiğine güneş tutulması olmuştu, aynı gün bir şey bulamamış olan Seymour eve dönerken bir anda güneş tutulması sırasında sanki,yer gürüldamıştır. Ve biranda bu bitkiyi bulmuştur, olanları anlamayan Çinli ise yine de aynı az fiyata çiçeği satar. Çiçeği Seymour vitrine koyunca, bir anda her kesin ilgisini çekmeye başlar bu bitki. Ve çiçekçi dükkânına olmadık kadar çok insan gelir. Bay Mushnik ise buna çok sevinir. Aynı gece bitkiyi nasıl besleyeceğini bilmeyen Seymour'un bir anda eline diken batar ve bir az kan akmaya başlar ancak bir anda bitki aynı Seymour'un parmağına yapışır ve kanın akan kısmını bir az içer bu sayede de büyümeye başlar. Gittikçe bitkinin büyümesiyle Seymour daha da ünlenir, hatta Wilk Wilkinsonun (John Candy) radyo programına da çıkar. Bu arada Seymour bu bitkiyi çok sevdiği için ona Audrey II ismini takar. Fakat bir süre sonra bitki daha fazla büyümeye ve daha fazla kan istemeye başlayınca ve Audrey'nin Orin'in davranışlarının karşısında görünce aklına çok garip bir fikir gelir. Hayatında ilk defa cinayet işleyecek ve Orin Scrivello'yu öldürecektir. Arthur Denton yine yanına gelmiştir ki, Orin onun acı çekmeyen bir müşteri olduğundan dolayı onu dışarı kovar fakat Arthur yine de memnun kalır. Daha sonra Seymour içeri girer. Gelişen olaylar sonucu Seymour Orin'in gülme gazı maskesi taktığı anda öldürür. Ertesi gün olaylar araştırılır fakat katilin kim olduğu bulunamaz. Seymour ise Orini baltalarken Mushnik onu görmüştür. Audrey II Orin'i de yiyince iyice büyür. Seymour Audrey'ye evlenme teklif eder ve evlenirler. Audrey II çok ünlenmiştir. Fakat bir süre sonra Seymour, Audrey'nin kendisine olan sevgisinin ünlü olmasından dolayı olmadığını anlayınca Bay Mushinik'i de yiyerek bardağın son damlasını taşıran Audrey II'yi yok etmek ister. Fakat artık işi zordur, çünkü Audrey II uzaylılar tarafından dünyayı istila etmek için gönderilen bir bitkidir ve artık önlem alınmazsa gittikçe daha fazla büyümeye başlayacaktır. 13 yaş ve üzeri, öldürme sahnesi ve cinsellik bağlantılı konuşma. DC Comics, 1987 yılında filmin hikâyesinden yola çıkarak bir çizgi roman yapmışlardır. Gene Colan tarafından çizilmiş ve Michael Fleisher tarafından yazılmıştır. Fakat çizgi romanda, Orin Scrivellonun saçının rengi, Audrey II'nin ağzı gibi bazı değişikler yapılmıştır. 1988 yapımlı Waxwork filminde de Audrey II vardı. 2007 Dünya Halter Şampiyonası - Erkekler 69 kg 19 Eylül The Applejacks The Applejacks İngiliz beat rock grubu. Grubun üyeleri Solihull yakınlarındaki Shirley'de bir izci grubunun üyeleriydi. Grup burada 1961 yılında kuruldu. Kurulduğunda The Crestas olan grubun adı 1961 Aralık ayında The Jaguars, 1962 Temmuz ayında da The Applejacks'e dönüştü. Grubun ilk 45liği 1964 yılında Decca Records tarafından çıkartılan "Tell Me When" (Reed / Stephens) İngiliz listelerinde 7 numaraya kadar yükseldi. Grubun çıkarttığı ikinci 45lik bir John Lennon / Paul McCartney bestesi olan "Like Dreamers Do" yorumuydu. Bu 45liğin de başarılı olması üzerine grup bir de uzun çalar yayınladı. 45likler: Uzun Ã§alar (LP): Gazitepe, Silivri Gazitepe (Haraça, Haraççı), Silivri, İstanbul'da mahalle. Mahallenin kurulu olduğu arazi, Osmanlı İmparatorluğu döneminde özel bir çiftlikken önce Eyüp Han Vakfı'na vakfedildi, daha sonra da bir Rum'a satıldı. Lozan Mübadelesi ile Rum ailenin ayrılmasının ardından arazi aynı mübadele ile Yunanistan'ın Selanik iline bağlı Gölükestre ilçesinin Nestima, Vicişta, Zaborden ve Labonova köylerinden gelen göçmenlere tahsis edildi. Bu göçmenler arasında Pomaklar ve Arnavutlar da vardı. Çiftliğin bulunduğu yerde bir köy kuruldu. Gazitepe adı, mahallenin eteklerinde kurulu olduğu tepeden gelmektedir. Tepenin adı ise Balkan Savaşı'nda karargâh olarak kullanılmasından kaynaklanır. Savaşta kullanılan bayrak ve flama direklerini sabitlemekte kullanılan beton kaideler uzun süre tepenin üzerinde kaldı. Yunanistan'dan göç eden muhacirler dışında, köy halkının bir kısmı da eskiden beri bu bölgede oturmakta olan kişilerden oluşur. Köy, 2007 itibareiyle yakın zamanda Silivri'nin bir mahallesi haline getirilmiş ve belediye sınırları içine alınmıştır. Mahalle, geçmişte bir çiftlik olan arazinin üzerinde kurulu olduğundan fazla tarihi eser bulunmaz. Üzerinde 1908 tarihi yazılı bulunan, havuzlu iki çeşme vardır, ancak bunların musluk kısmındaki kabartma aslan başları tahrip edilmiştir. Mübadele sonucu köye gelen halk arasında Makedonca,Arnavutça ve Patriyotça (rumca) konuşanlar vardır. Ağırlıklı olarak Makedonca konuşulmaktadır. Gazitepe; doğuda Kavaklı Beldesi, batıda Fener Köyü, güneyde Silivri ilçesi, kuzeyde Kadıköy ve Akören Köyü ile çevrilidir. Alanı 18.000 dönümdür. Mahalle, Silivri merkezine 6 km mesafededir. Gazitepe adlı tepenin eteğinde kuruludur. Mahalleye en kolay ulaşım, TEM otoyolundan Silivri çıkışında ayrılmak ve mahalleye 3 km mesafedeki gişelerden geçmektir. Mahalle nüfusu 1237 kişidir. Sgt. Pepper's Lonely Hearts Club Band Sgt. Pepper's Lonely Hearts Club Band, İngiliz The Beatles grubunun 1967 yılında piyasaya sürdükleri rock türünde sekizinci albümleri, aynı zamanda aynı adı taşıyan filmin müzik albümü. The Beatles grubunun 1967 yılında piyasaya sürülen ve gelmiş geçmiş en iyi albüm olarak kabul edilen eser. Beatles'ın bir grup olarak uyumlu bir biçimde yaptıkları son albümdür. Albüm, grubu kariyerinin zirvesine ulaştırmıştır. Ayrıca grubun ilk konsept albümüdür. O zamana kadar yapılan albümlerde, şarkılar birbiri ile alakasız, uyumlu olmayan parçalardan oluşurken, Sgt. Pepper's Lonely Hearts Club Band, küçük çocuklardan huzurevindeki yaşlılara, teenagerlardan, uyuşturucu müptelası hippilere kadar herkese hitap eden, melodik, şiirsel, mizahi ve renkli bir albümdür. 13 parçadan oluşur. Slovakya Futbol Federasyonu Slovakya Futbol Federasyonu (Slovakça: "Slovenský futbalový zväz"; kısaca SFZ), Slovakya'daki tüm profesyonel futbol sisteminin en yetkili kurumudur. Slovak futbol liglerinden (en üst lig: Superliga) ve Slovakya millî futbol takımından sorumludur ve merkezi Bratislava'dadır. 1907 yılında FIFA'ya üye oldu ama II. Dünya Savaşı'ndan sonra Çekoslovakya'nın kurulması sebebiyle üyeliği iptal edildi. Çekoslovakya'nın 1993 yılında dağılmasından bir yıl sonra FIFA'ya yeniden üye oldu. I. Aleksandar I. Aleksandar veya Kral I. Aleksandar Karacorceviç (Sırpça: "Краљ Александар I Карађорђевић"), (d. 16 Aralık 1888 - ö. 9 Ekim 1934) 1921-1929 arasında Sırp, Hırvat ve Slovenlerin, 1929-1934 arasında da Yugoslavya'nın kralı. Etnik ve siyasi olarak bölünmüş olan Yugoslavyayı birleştirmek için uğraşmıştır. Aleksandar, Petar Karageorgeviç (I. Petar) ile Karadağlı Zorka'nın ikinci oğluydu. Çocukluğunu sürgünde olan babasının yanında Cenevre'de geçirdikten sonra, 1899'da Sankt-Peterburg'a giderek Rus çarlık hassa alayına girdi (1904). Ağabeyinin kendi hakkından vazgeçmesi üzerine, veliaht olarak Sırbistan'daki ailesinin yanına gitti. Balkan Savaşları (1912-1913) sırasında başarılı bir komutan olduğunu kanıtlayan Aleksandar, hasta olan Kral Petar tarafından Sırbistan naipliğine atandı (24 Haziran 1914). I. Dünya Savaşı sırasında Sırbistan Silahlı kuvvetlerinin başkomutanlığını yaptı ve 31 Ekim 1918'de Belgrad'a girdi. Naip prens olarak, 1 Aralık 1918'de Sırp-Hırvat-Sloven Krallığı'nın kurulduğunu açıkladı. Yeni devletin istikrarsızlığı, anayasaya bağlılık yemini ettiği gün (28 Haziran 1921) Aleksandar'a karşı düzenlenen bir suikast girişimiyle kendini gösterdi. Aleksandar gene de aynı yılın 16 Ağustos'unda babasının yerine kral oldu ve 8 Haziran 1922'de Romanya kralı I. Ferdinand'ın kızlarından Marie ile evlendi. Ülkesindeki birbirine düşman milliyetçi gruplarla siyasi partileri aynı devlet birliği içinde toplamaya çalıştı. 1920'ler boyunca tırmanan siyasi gerginlik, hükümetteki bakanların birçok kez değiştirilmesini zorunlu kıldı. Karadağlı bir milletvekilinin, parlamento ("Skupstina") toplantısı sırasında birkaç Hırvat milletvekilini öldürmesiyle (20 Haziran 1928) siyasi gerginlik doruğa ulaştı. Bu olay üzerine Hırvat temsilcileri parlamentodan çekildi. Parlamentonun yeniden oluşturulması konusunda yeterli bir uzlaşma sağlayamayan ve etkili bir hükûmet kuramayan Aleksandar, parlamentoyu dağıttı. Ardından 1921 Anayasası'nı feshederek bir diktatörlük kurdu (6 Ocak 1929). Uyruklarını birleştirme yönünde çabalarını sürdürerek ülkenin adını Yugoslavya olarak değiştirdi (3 Ekim 1929). Etnik, dinsel ya da bölgesel ayrımlara dayanan bütün siyasi partileri feshetti. Devletin yönetsel yapısını yeniden düzenledi. Ülkede standart bir yasal sistem oluşturdu; eğitim programlarında da birliği sağladı; ayrıca ulusal tatil günlerini belirledi. Köylülerin içinde bulunduğu mali güçlükleri gidermeye çalıştı. Bulgaristan'la ilişkileri yumuşattı (1933). Yugoslavya'yı hem Küçük Antant'a (Çekoslovakya ve Romanya'yla) hem de Türkiye, Yunanistan ve Romanya arasında bir ittifak olan Balkan Paktı'na soktu (1934). Aleksandar zamanla askeri desteğe gereksinim duyan bir polis devleti yarattı. 3 Eylül 1931'de yürürlüğe giren yeni anayasa ile aslında diktatörlüğe yasal temel sağlanmıştı. Aleksandar'ın uygulamaları başlangıçta hoşnutlukla karşılanmakla birlikte, 1932'ye gelindiğinde, Büyük Bunalım'a bağlı olarak ülkede baş gösteren ekonomik bunalıma siyasi hoşnutsuzluk da eklendiği için, demokrasiye dönme yolundaki istekler yoğunlaştı. Bunun sonucunda Aleksandar parlamenter bir hükûmet sistemine dönmeyi ciddi biçimde düşündüyse de, bunu gerçekleştirmeye olanak bulamadan, Fransa'ya yaptığı resmi bir ziyaret sırasında Bulgar devrimci tarafından öldürüldü. After Tea After Tea, Hollanda'nın Delft kentinde kurulmuş bir beat rock grubudur. Grup 1967 yılında Tee Set grubundan ayrılan İngiliz gitarist Ray Fenwick tarafından kuruldu. Grubun diğer üyeleri Hans van Eijck (klavye), Polle Eduard (ritim gitar) ve Ilja Gort'du (davul). Takip eden yıllarda grubun çıkarttığı bir dizi 45lik Hollanda listelerine girdi. Fenwick daha sonraki yıllarda Jan Akkermann, Cozy Powell ve Neil Murray gibi birçok önemli müzisyenle ortak projeler gerçekleştirdi. Tommy Lee Jones Tommy Lee Jones (15 Eylül 1946), Akademi Ödülü, Altın Küre Ödülü, Emmy Ödülü ve Sinema Oyuncuları Derneği Ödülü kazanmış Amerikalı oyuncu ve yönetmendir. Anne ve babası Libya'ya gittikten sonra Dallas'ta bir hazırlık kursuna katılan Jones, burada sinema oyuncusu olmayı kararlaştırdı. Okulundaki tiyatro programı sayesinde, oyunculuğa iyice alıştı. Üniversite yıllarında da tiyatroya devam eden Jones, mezun olduktan sonra New York'a taşındı. Sinemadaki ilk rolünü "Aşk Hikayesi" (1970) filmi ile elde etti ve "One Life to Live" isimli bir televizyon dizisinde çalıştı. Bazı televizyon ve sinema filmlerinde oynayan Jones, "Coal Miner's Daughter" filmi ile Altın Küre Ödülü adayı oldu. Oyunculuk yeteneği sayesinde çok boş zamanı olmayan Jones, "JFK" (1991), "Kaçak" (1993), "Müşteri" (1994), "Katil Doğanlar" (1994), "Batman Daima" (1995), "Siyah Giyen Adamlar" (1997), "Siyah Giyen Adamlar II" (2002), "Üç Defin" (2005), "İhtiyarlara Yer Yok" (2007), ve "Tanrının Vadisinde" (2007) gibi yapımlarda rol aldı. Jones, yönetmenliğini Andrew Davis'in yaptığı "Kaçak" filmindeki oyunculuğu ile En İyi Yardımcı Erkek Oyuncu dalında Akademi Ödülü kazandı. İlk yönetmenlik deneyimini "The Good Old Boys" (1995) filmi ile kazanan Jones'un yönetmenliğini yaptığı ikinci film ise "Üç Defin" oldu. Jones, 15 Eylül 1946 tarihinde San Saba, Texas'ta doğdu. Annesi Lucille Marie (kızlıksoyadı Scott) ve babası Clyde C. Jones'tu. Babası bir polis memuru, okul öğretmeni ve güzellik salonu sahibiydi. İki kere evlenmiş ve boşanmıştı. Midland, Texas'ta oturan Tommy Lee Jones, Robert E. Lee Lisesi'ne katıldı. Lise yıllarında sonra Jones'un babası Libya'daki petrol sektöründe bir iş buldu ve Jones ebeveynlerine gitmeleri için baskı yaptı. Yalnız kalan Jones, Dallas'taki bir hazırlık kursuna yazıldı. Burada oyunculüğü profesyonel bir meslek olarak düşünmeye başladı. Jones, okulun tiyatro programı hakkında "Cidden çok iyiydi. Oyunculuğa başlamamı sağladı. Gerçek tiyaronun ne olduğunu keşfettim ve oradaki çocuklar gerçek yazarların yazdığı oyunları oynuyordu. Galiba, benim için dönüm noktası bu okul oldu" diye konuştu. Üniversite yıllarında da tiyatroya devam eden Jones, St. Mark's School of Texas'tan mezun oldu. Burada onun oda arkadaşlığını eski ABD Başkan adayı Al Gore yaptı. Mezun olmasının ardından New York şehrine taşınmaya karar verdi. Çünkü profesyoneller ile yarışıp yarışamayacağını görmek istiyordu. Jones "Çabucak bir iş buldum, o zamandan beri çalışıyorum" diyor. 1970 yılında "Aşk Hikayesi" filminde oynayan Jones, ilk defa bir sinema filminde oynamış oldu. 1971 ve 1975 yılları arasında "One Life to Live" adlı televizyon dizisinde Dr. Mark Toland'ı canlandırdı. Ardından bazı televizyon dizilerinde ve sinema filmlerine rol aldı. 1975 yılında "Eliza's Horoscope" filminin başrolünde yer aldı. Irvin Kershner'ın yönettiği 1978 yapımı gerilim filmi "Laura Mars'ın Gözleri"'nde Faye Dunaway ile başrolde yer aldı. Aynı yıl Laurence Olivier ile "The Betsy" filminde oynadı. 1980 yılında Sissy Spacek ile "Coal Miner's Daughter" filmide oynadı. Bu filmdeki performansı ile Altın Küre adaylığı kazandı. Sally Field ile birlikte başrolde yer aldığı "Back Roads" filmi 11 milyon dolar gişe hasılatı elde etti. Gary Mark Gilmore'u canlandırdığı 1982 yapımı "The Executioner's Song" filmi ile de Emmy Ödülü adaylığı kazandı. 1991 yılında gösterime giren "JFK" filmine kadar bazı sinema filmlerine rol aldı. Clay Shaw adlı kişiyi canlandırdığı "JFK" filmindeki performansı ile Akademi Ödülleri ve BAFTA Ödülleri'nde En İyi Yardımcı Erkek Oyuncu dalında adaylık elde etti. Film dünya çapında yaklaşık 206 milyon dolar kazandı. "JFK" filminde çalıştığı yönetmen Oliver Stone ile "Heaven & Earth" filminde tekrar bir araya geldi. Andrew Davis'in yönettiği 35 milyon dolar bütçeli "Kuşatma Altında" filminde Steven Seagal ile oynadı. Yine Andrew Davis'in yönettiği, televizyon dizisi uyarlaması "Kaçak" (1993) filminde Harrison Ford'un oynadığı haksız yere hapse atılan ancak daha sonra kaçmayı başaran Dr. Richard Kimble'ın peşine düşen polis Samuel Gerard'ı canlandırdı. Bu filmdeki rolü ile En İyi Yardımcı Oyuncu dalında Akademi Ödülü kazandı. 1994 yılında Joel Schumacher'in yönettiği "Müşteri" filminde Susan Sarandon ile karşılıklı oynadı. Film 95 milyon dolar kazandı. Quentin Tarantino'nın senaryosunun yazdığı ve daha önce iki filmde çalıştığı Oliver Stone'un yönettiği "Katil Doğanlar" filminde Warden Dwight McClusky'ı canlandırdı. 34 milyon dolar bütçeli film 65 milyon dolar gişe hasılatı kazandı. 1995 yapımı "The Good Old Boys" ile ilk kez yönetmen koltuğunda oturdu. Aynı yıl Joel Schumacher'in "Batman Daima" filminde, yüzü yandıktan sonra Two-Face adlı psikopat bir katile dönüşen eski Bölge Savcısı Harvey Dent'i canlandırdı. Film her ne kadar gişede başarılı olsa da, eleştirel açıdan başarısız oldu. oyuncu, 1997 yılında ise "Volcano" ve "Siyah Giyen Adamlar" filminde oynadı. Eleştirel yönden çok başarısız olan "Volcano", gişede de hayal kırıklığı yarattı. Roger Ebert filme 4 üzerinden 1.5 puan verdi. "Siyah Giyen Adamlar" ise tam aksine finansal ve eleştirel açıdan başarılı oldu. Tommy Lee Jones, yer aldığı gişe filmleri ile en çok kazanan oyunculerden biri durumuna geldi. oyuncu, 1998 senesinde "Kaçak" filminin devamı niteliğindeki "Kaçakların Peşinde" adlı yapımda Samuel Gerard rolünü tekrarladı. Başrollerini Wesley Snipes ile paylaştığı film, eleştirel ve finansal bakımdan "Kaçak" kadar başarılı olamadı. Jones 1998 yılında Joe Dante'nin aksiyon, bilim kurgu filmi "Küçük Askerler"'de de seslendirme yaptı. 2000 yapımı "Uzay Kovboyları" filminde Clint Eastwood, Donald Sutherland ve James Garner ile rol aldı. 1997 yılında gösterime giren "Siyah Giyen Adamlar" filminin devamı "Siyah Giyen Adamlar 2"'de oynadı. Bu yapım önceki film kadar başarılı olmasa da 442 milyon dolar hasılatın sahibi oldu. 2005 senesine gelindiğinde ise ikinci yönetmenlik denemesi olan "Üç Defin" adlı film gösterime girdi. Jones bu filmi "yuvam" dediği Texas'ta çekti. Film, Cannes Film Festivali'nde Altın Palmiye aday olurken En İyi Erkek Oyuncu ve En İyi Senaryo dallarında ödül kazandı. Jones, 2007 yılında Coen Kardeşler'in "İhtiyarlara Yer Yok" filminde Tom Bell isimli karakteri oynadı. Josh Brolin ve Javier Bardem'in de yer aldığı film En İyi Film kategorisinin de dahil olduğu dört dalda Akademi Ödülü kazandı ve yaklaşık 163 milyon dolar hasılat kazandı. Sinema eleştirmeni Ahmet Meriç Şenyüz, Jones'un performansı hakkında "Jones, zamanın yıprattığı şerif Ed Tom Bell için biçilmiş kaftan. Sonuna kadar Teksaslı. Yaşlanmak ona sükunet kazandırmış. Zarif, hassas ve duygulu bir portre çizen Jones'un yer aldığı sahneler, zincirinden boşalmış vahşi bir şiddetle yüklü filmde seyirciye soluk alma fırsatı sağlıyor" diye yazdı. Tommy Lee Jones, kendisine bu film ile ilgili deneyimleri sorulduğunda sadece "Coen kardeşler ile bir filmde çalıştım. Çekimleri bu yıl New Mexico'da yaptık. Yakında gösterime girecek. Javier Bardem vardı, çok iyi bir oyuncu" diye cevap verdi. Ayrıca aynı yıl Paul Haggis'in yönettiği "Tanrının Vadisinde" adlı filmde oynadı. Jones ile çalışan Haggis, onun hakkında "Tommy Lee'yi geçimi kolay biri diye tanımlamazdım. O da kendisine böyle demezdi. Ama saygısını kazandığınız takdirde de mükemmel şekilde çalışabilirsiniz" diye konuştu. Filmdeki rol arkadaşı Charlize Theron da, Jones ile anlaşabilmek için onunla "The Good Old Boys" filminde çalışan Frances McDormand'dan yardım aldı. Theron "Onunla çalışmak nasıl bir şey diye sorduğumda 'Her gördüğünde ona kocaman sarıl, o zaman kalkanını indirecektir' dedi. Ben de aynen bunu yaptım. O andan itibaren beni kanatları altına aldı" dedi. Jones, Ring Lardner Jr.'ın kızı Kate Lardner ile 1971 ve 1978 yılları arasında evli kaldı. İkinci evliliğini San Antonio valisi Phil Hardberger'in kızı Kimberlea Cloughley ile yaptı. Jones, 1981 ve 1996 yılları arasında evli kaldığı Kimberlea Cloughley'den Austin Leonard ve Victoria Kafka adında iki çocuk sahibi oldu. Austin Leonard 1982 yılında, Victoria Kafka 1991 yılında doğdu. 19 Mart 2001 tarihinde üçüncü eşi olan Dawn Laurel ile evlendi. Jones, San Antonio şehrine yakın bir kasaba olan Terrell Hills, Texas'ta oturur. San Saba County, Texas off Chappell Hill Road'da büyük bir çiftliğin sahibidir. Polo oynamayı çok seven Jones, her sonbahar Harvard Üniversitesi'nin polo oyuncuları ile birlikte kendi çiftliğinde turnuvalar düzenler. Tommy Lee Jones, 2000 yılının Demokratik Ulusal Kongre toplantısında, fakültedeki oda arkadaşı Al Gore için sunum yaptı. Al Gore, Demokrat Parti'nin Başkan adayıydı. Eşref Şefik Eşref Şefik Atabey, (d. 1894, İstanbul - ö. 6 Eylül 1980, İstanbul), Türk gazeteci ve radyo spikeri. Osmanlı mebuslarından Şefik Bey'in oğludur. Galatasaray ve İstanbul Lisesi'nde okudu. Fransa'da Siyasi Bilimler Okulu'na devam etti (1914). Bir süre Londra'da, Sevr Antlaşması'na muhalif oy veren tek Divan-ı Hümayun üyesi olan, amcası Rıza Paşa'nın yanında kaldı. I. Dünya Savaşı'nda Türkiye'ye döndü. Gönüllü olarak Çanakkale Savaşı'na katıldı. İlk İstanbul Radyosu kurucuları arasında yer aldı. İstanbul Radyosu'nun ilk anonsunu o yaptı. Radyoda Genel Sekreterlik ve spikerlik yaptı. Gazeteciliğe 1918'de "İleri" gazetesinde başladı. "Tercüman", "Son Saat", "Milliyet", "Cumhuriyet", "Akşam" gazetelerinde muhabir, fıkra yazarı, spor yazarı, sekreter olarak çalıştı. Bir süre "Tan" gazetesinin Orta Avrupa temsilciliğini yaptı. Güreş ve boks karşılaşmalarını radyodan naklen anlatmasıyla ün kazandı. TRT radyolarında 60'lı yıllarda "Eşref Şefik ile Beş Dakika" programını sundu. 6 Eylül 1980 tarihinde İstanbul'da vefat etti. Mezarı Marmara adasındadır. Edward Gibbon Edward Gibbon (d. 27 Nisan 1737 - 16 Ocak 1794) İngiliz tarihçi ve milletvekili. En önemli çalışması "Roma İmparatorluğu'nun Gerileyiş ve Çöküş Tarihi" 1776-1788 yılları arasında altı cilt halinde basılmıştır. Kitap genellikle yazım kalitesi, ironisi, birincil kaynak olarak kullanımı ve örgütlenmiş dini yermesiyle (ancak bu sonuncu özelliğin boyutu kimi eleştirmenler arasında tartışma konusudur) bilinir. Diğer önemli çalışmalarından biri ise günümüzde çok popüler olan Hristiyanlığın Yükseliş nedenlerini sıralamasıdır. Bunu 5 temel nedene bağlar: Gibbon'un ilgi alanı Roma İmparatorluğu ve Hristiyanlık ile sınırlı kalmamış, Doğu imparatorlukları üzerine de yazılar kaleme almıştır. İran ve Çin, ilgilendiği imparatorluklardır. Esas olarak bin yıllık bir dönemi incelemiştir. Ancak tüm bu çalışmalarında Avrupa merkezli bakış açısının dışına çıkmış, Avrupa'nın sonuçta ulaştığı askeri üstünlüğü politik bölünmeye bağlama eğilimi göstermiştir. Öte yandan İslam'ın askeri gücüne adeta hayrandır. Jamie Carragher James 'Jamie' Lee Duncan Carragher (d. 28 Ocak, 1978), İngiliz savunma oyuncusu.Liverpool 'da oynamaktadır. 2005 yılında İstanbul Atatürk Olimpiyat Stadyumu' nda oynanan efsanevi Şampiyonlar Ligi Finali' nde oynamış ve kupayı kazanan kadroda yer almıştır. Liverpool kariyerinin başlangıcında sağ bek olarak görev yapsa da defans bloğunun ortasında da harika iş çıkarmaktadır. Dünyanın en iyi defansları arasında yer almaktadır. Liverpool' un 2. kaptanıdır. İngiliz millî takımında da oynamaktadır. Çocukluğunda Everton takımını tuttuğunu ve çocukluk hayalinin şu anda 15 yıldır formasını giydiği Liverpool takımına gol atmak olduğunu açıkladı. 4 Eylül 2010 tarihinde Everton ile Carragher için oynanan bir maçta kendi kalesine penaltı ile gol atarak hayaline ulaştı.Futbolculuk yaşantısı QPR karşısında son maçına çıkarak bıraktı John Alcock Sir John William Alcock (d. 5 Kasım 1892 - ö. 18 Aralık 1919), Atlas Okyanusunu ilk kez hiç durmaksızın geçen İngiliz havacı. Bu uçuşu meslektaşı Arthur Brown ile beraber gerçekleştirmiştir. 17 yaşında havacılıkla ilgilenmeye başlayan Alcock, 1912'de pilotluk sertifikasını aldı. I. Dünya Savaşı sırasında Kraliyet Donanması Hava Kuvvetleri'ne eğitimci olarak katıldı; İstanbul'un bombalanmasında (Mart 1917) ve başka birçok harekatta görev aldı.Eylül 1917'de Türk uçaksavar ateşiyle Suvla Koyu yakınlarında (Çanakkale) denize zorunlu iniş yaptı. Arkadaşlarıyla birlikte savaşın sonuna değin tutsak kaldı. Mart 1919'da donanmadaki görevinden ayrıldı.Vickers