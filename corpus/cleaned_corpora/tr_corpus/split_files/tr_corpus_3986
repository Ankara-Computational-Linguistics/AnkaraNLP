patlayıcıdır. Adını "acı" anlamına gelen Yunanca πικρος ("pik' ros") kelimesinden alan pikrik asidin tadı, adı gibi acıdır. Toksik, sarı kristal yapıya sahip pikrik asit bir fenol türevidir ve hem kendisi hem de metal pikratları ısı, alev ve şoka karşı oldukça hassas patlayıcılardır. Endüstride TNT gibi patlayıcı özelliği daha az olan kimyasal yapıları patlatmada kullanılır. Bu özelliğinin dışında tekstil endüstrisinde sarı renkli boya, ilaç endüstrisinde antiseptik, tarım ilacı olarak kullanılan kloropikrin (CCl3NO2) in sentezinde, kibrit yapımında, deri endüstrisinde ve renkli cam üretiminde tercih edilir. Genellikle fenolün nitrolanması sonucu elde edilir. Kıbrıs'taki Yahudilerin tarihi Kıbrıs, Akdeniz'in doğusunda bulunan Akdeniz'in üçüncü büyük adasıdır. Kıbrıs'ın ilk yerlileri büyük ihtimalle Karyalılardır, bunu Fenikeliler ve Yunanlar takip eder. Adaya ilk Yahudiler Yunanlar işgali altında girmiştir. Adadaki diğer dini gruplarla iyi ilişkiler içinde olan Yahudilere Romalılar da hoşgörüyle yaklaşıyordu. Kıbrıs Kralı Ptolemy Lathyrus ile Alexander Jannæus arasında geçen Ptolemais şehrindeki savaşta birçok Yahudi öldürüldü. Savaş sırasında Yahudiler Kral Lathyrus'a sadık kaldılar. Yahudiler, Roma hakimiyeti altındaki Kıbrıs'ta iyi yaşıyorlardı. Bu dönemde, önce Pavlus ardından Barnabas Hristiyanlığı yaymak için vaazlar verdiler. İsa'nın fikirlerini yayıp Yahudileri Hristiyanlaştırmaya çalıştılar. Yahudiler, Artemion önderliğinde 117 senesinde Trajan hükümdarlığındaki Romalılara karşı ayaklandılar; Dio Cassius'a göre 240.000 Yunan katledildi. Buna ceza olarak Yahudilerin (gemileri kaza yapsa bile) Kıbrıs topraklarına ayak basmaları yasaklandı. Yine de Yahudiler adada yaşamaya devam etti. Sakin geçen birkaç yılın ardından Yahudi cemaati tekrar gelişmeye başladı. 610'da Yahudiler Herakleios hükümdarlığı altında tekrar ayaklandılar. 646 ve 1154 yıllarında Araplar Kıbrıs'ı yıkıma uğrattı Osmanlı-Venedik Savaşıyla (1570-1573) ada Osmanlı İmparatorluğu'nun eline geçti. Osmanlı topraklarından göç eden Sefaradlar sayesinde adadaki Yahudi cemaati tekrar kalkındı. Famagusta Osmanlı Yahudi cemaatinin merkezi haline geldi. 1878'e kadar süren Osmanlı hakimiyetindeki topraklar İngiliz hakimiyetine geçti. 19.yy'ın son 20 senesinde Rus ve Romanyalı Yahudi mültecileri Kıbrıs'a yerleştirme çabaları gerçekleşmiştir. İlk uğraşıda 1883'te birkaç yüz Rus Yahudisi Papho yakınlarındaki Orides'e yerleştirildi. 1885'te 27 Romanyalı aile kolonizasyon için geldiği adada cemaat kurmayı başaramadılar. 1891'de getirilen Romanya Yahudileri ise adada kalıcı olamadılar. Londra'daki Ahavat Zion ve Yahudi Kolonizasyon Birliği'nin destekleriyle Walter Cohen 15 Rus Yahudi ailesini Margo'da koloni kurmak için 1897'de getirdi. Ağustos 1899'da Basel'deki Üçüncü Siyonist Kongre delegesi Davis Trietsch, Kıbrıs'ta Yahudi kolonileri için (özellikle Romanyalı Yahudiler için) yardım alma çabasında bulundu. Her ne kadar bu teklif konseyden geri döndüyse de Trietsch'in ısrarcılığı iki düzine Romanya Yahudisinin bu topraklara göç etmesini sağladı. Bunu 28 Romanya Yahudi ailesi izledi ve Yahudi Kolonizasyon Birliği'nden destek aldılar. Bu yerleşimciler Margo ve Aşeriton'da çiftlikler kurdular. Yahudi Kolonizasyon Birliği Kıbrıs konusunda küçük yardımlar yapmaya devam etti. 1900'lerin başlarında Yahudi cemaatlerinin çoğu Nicosia'da bulunmaktaydı. 1901'de adadaki Yahudi nüfusu 63 erkek 56 kadından ibaretti. 1902'de Theodor Herzl Londra Parlamenter göçmen komitesine "İngiltere ve Birleşik Devletlere Yahudi Göçü Sorunu İlerideki Kıbrıs Yahudi Kolonizasyonu ile Çözüldü" başlıklı bir broşür sundu. II.Dünya Savaşı ve Holokost sırasında Kıbrıs Avrupa'daki Yahudi cemaatleri için önemli bir rol oynadı. 1933'te Nazizmdeki yükselişle yüzlerce Yahudi Kıbrıs'a kaçtı. Avrupa'daki imha kamplarından kaçıp Filistin'e gitmeye çalışan Yahudiler için İngiltere Kıbrıs'ta bir toplama kampı açtı. 1946'dan 1948'te İsrail bağımsızlığını ilan edene kadar 50,000 Yahudi mülteci İngiliz kontrolünde adada tutuklu kaldı. İsrail devleti kurulduktan sonra mültecilerin çoğu İsrail'e göç etti. Adada, İsrail'e gitmeyi bekleyen mültecilerden 2000 bebek dünyaya geldi. İsrail'in 1948'de bağımsızlığını ilan etmesiyle birlikte İngiltere garantörlüğündeki Kıbrıs'la diplomatik ilişkiler başladı. İsrail ve Kıbrıs'ın ilişkileri Kıbrıs 1960'ta bağımsızlığını ilan etmesiyle gelişti. 2003'te haham Arie Zeev Raskin Chabad tarafından İsrail'den Kıbrıs'a adadaki Yahudi hayatını canlandırmak için gönderildi. Reskin, 12 Eylül 2005'te dönemin İsrail elçisi, Rabbi Moshe Kotlarsky, Kıbrıs Eğitim Bakanı, Larnaca Vali tesmilcisi Alexis Michaelides, Kıbrıs hükûmet görevlileri, politikacılar ve diplomatların bulunduğu bir törenle Kıbrıs Yahudi cemaati başkanlığına aday gösterildi. Ayrıca, Larnaka'da ilk sinagog ve mikve açıldı. Kıbrıs'ta bugün, çoğu iş imkânları için gelmiş, 350 civarında Yahudi aile yaşamaktadır. Bunların yarısı İsrail'li olup geriye kalanları İngiliz ve Rus kökenlidir. Kıbrıs Yahudileri Kıbrıs Yahudileri, Kıbrıs'ta yaşayan Yahudi azınlık. Kuzey Kıbrıs'ta günümüzde 100'den fazla Yahudi bulunmaktadır. Bu Yahudilere Haham Haim Azimov önderlik etmektedir. 1878'de adanın İngiliz hakimiyetine geçmesiyle, Yahudiler için bir çekim merkezi haline geldi. 1898'de adada az sayıda Yahudi bulunmaktaydı. Daha sonra bu sayı artmış, 1898 ile 1935 yılları arasında 35 Yahudi aile Kıbrıs'a yerleşmiştir. Bu aileler daha sonra II. Dünya Savaşı sırasında Nazi Almanyası'nın adayı işgal edebileceği düşüncesiyle adayı terketmiştir. Günahkâr Gönüller Günahkâr Gönüller, 1954 İtalya yapımı dramatik dönem filmidir. Özgün adı Senso olan film 11 Aralık 1956 tarihinde Türkiye'de gösterime girmişti. Luchino Visconti'nin başyapıtlarından biri olan bu filmin senaryosu, Camillo Boito (1836 – 1914)'nun 1882'de yazdığı aynı adlı kısa romanından yine Visconti tarafından kalabalık bir senarist grubuyla birlikte uyarlanmıştır. Başrollerini İtalyan aktris Alida Valli ile Amerikalı aktör Farley Granger'ın paylaştıkları filmin ses kuşağında başta Il trovatore olmak üzere Giuseppe Verdi'nin ve Anton Bruckner'in eserlerine çokça yer verilmiştir. "Günahkâr Gönüller", 1866 yılında Avusturya işgalinin son günlerinde Venedik'te işgalcilere karşı tepkilerin dorukta olduğu bir zamanda, direnişin başındaki Kont Ussoni'nin evli yeğeni Kontes Livia Serpieri (Alida Valli)'nin Avusturyalı Teğmen Franz Mahler (Farley Granger)'le yaşadığı yasak aşkı anlatır. Visconti romandan farklı olarak filminde bu aşkı biraz daha geri plana iterek savaşı ve direnişi öne çıkarmıştır. Ayrıca Visconti teğmenin romandaki "Remigio Ruz" olan adını filmde büyük besteci Gustav Mahler'e olan hayranlığından dolayı "Franz Mahler" yapmıştır. Çöküşü ve çürüyüşü yücelten, bunu yaparken de zarafetle ustaca harmanlayan bu destansı film başta İtalya olmak üzere birçok ülkede sansüre takılmıştı. Film 1968'de ABD'de kesilerek gösterilebildi.. "The Wanton Contessa" adlı bu İngilizce versiyonun bazı diyalogları Tennessee Williams ve Paul Bowles tarafından yeniden yazılmıştır. Venedik Film Festivali'nde Altın Aslan ödülüne aday gösterilen filme, "en iyi görüntü yönetimi" dalında "İtalyan Ulusal Film Eleştirmenleri Sendikası" tarafından "Gümüş Kordela" ödülü verildi. 2002'de yine İtalya'da filmin bir yeniden çevrimi yapıldı. Tinto Brass'ın yönettiği Senso '45 adındaki bu film ertesi yıl Türkiye'de Kara Melek adıyla gösterime girmişti. Bu yeni uyarlamada konu II. Dünya Savaşı'na taşınmıştır. Senso Gökçeler, İzmit Gökçeler, Kocaeli ilinin İzmit ilçesine bağlı bir mahalledir. İzmit il merkezine 23 km. uzaklıktadır. Matkot Matkot (İbranice: "מטקות") İsrail'de oynanan ve plaj tenisine benzeyen spor. İsrail'in millî sporu olarak kabul edilmektedir. Herhangi bir müsabakası düzenlenmeyen spor, iki veya daha fazla kişinin, ellerindeki raketlerle küçük bir topa vurmasıyla oynanır. Sporun ismi, İbranice'de raket anlamına gelen "matka" kelimesinden gelmektedir. Raketler, tamamen tahtadan yapılmakla birlikte, bazılarının tutma yerleri plastikle kaplıdır. Raketlerin boyutunda belli bir standart olmadığı için, raketler herhangi bir boyutta olabilir. Oyunda kullanılan top ise, squash'ta kullanılan topla aynıdır. Cesare Merzagora Caesar Merzagora (9 Kasım 1898 - 1 Mayıs 1991) İtalyan politikacı ve Cumhurbaşkanı Vekili. 1898 yılında Milano kentinde dünyaya gelen Merzagora, Ekonomi öğrenimi gördü ve İtalyan Ticaret Bankasının Bulgaristan Temsilcisi oldu.Antifaşist olarak Mussolini döneminde direnişe katıldı.Hiçbir partiye üye olmayan Merzagora bağımsız olarak İtalyan Senatosu'na seçildi. Başbakan Alcide De Gasperi hükümetlerinde, 1947 ile 1949 yılları arasında Dış Ticaret Bakanlığı yaptı. 25 Haziran 1953 tarihinde Senato Başkanı olan Merzagora,1963 yılında Cumhurbaşkanı Antonio Segni tarafından Tabii Senatör olarak seçildi. 6 Ağustos 1964 tarihinde çok hasta olan Cumhurbaşkanı Segni tüm yetkilerini Merzagora'ya devrederek istifa etti ve böylece Merzagora Cumhurbaşkanı Vekili oldu. 1964 yılındaki bir darbe girişimi planında başbakan olarak yer aldıysa da bu plan başarısız oldu. 4 aylık vekaletin ardından Cumhurbaşkanlığına seçilen Guiseppe Saragat'a görevi devrederek Senato Başkanlığı'na geri döndü ve 1967 yılında bu vazifeden ayrıldı. 1968-1979 yılları arasında İtalya'nın önde gelen sigorta şirketlerinden birinin başkanlığını üstlendi. 1 Mayıs 1991 tarihinde 93 yaşında öldü. Şeremetyevo Uluslararası Havalimanı Sheremetyevo Uluslararası Havalimanı (, "Mezhdunarodniy Aeroport Sheremet'evo") Moskova'nın 29 km kuzeybatısında yer alan bir havalimanıdır. Rus havayolu şirketi Aeroflot'un uluslararası yolcu operasyonları için kullandığı bir hubtır ve Domodedovo ve Vnukovo havalimanlarıyla birlikte Moskova şehrine hzmet veren üç havalimanından biridir. Domodedovo'dan sonra Rusya'nın ikinci büyük havalimanıdır. 2018 yılında 45,836,000 yolcu ve 357,228 uçak hareketi olmuştur. Ulusal Parti (TÃ¼rkiye) Ulusal Parti, "Türksolu" dergisinin uzun süredir yürüttüğü çalışmaların ardından kurulan siyasi partidir. Genel başkanı Gökçe Fırat Çulhaoğlu'dur. 16 Mart 2010'da kuruldu. 2011 Türkiye genel seçimlerinde, İstanbul 3. Bölge'den Cafer Özsoy, İzmir 1. Bölge'den Tuncer Sümer, Balıkesir'den Serap Yeşiltuna ve Mersin'den Hasan Pektekin'in bağımsız adaylıklarını destekledi. Bağımsız adaylar ortak seçim sloganı olarak ""Türkiye Türklerindir"" söylemini kullanıldı. 2014 Türkiye yerel seçimlerinde bütün bölgelerde CHP ya da MHP'den güçlü olanına oy verilmesi çağrısında bulundu. 2014 Türkiye cumhurbaşkanlığı seçiminde Ekmeleddin İhsanoğlu'nu destekledi. 7 Haziran 2015 Genel Seçimlerinde barajı geçecek muhalefet partilerine oy verilmesi gerektiğini savundu. Genel Başkanı Gökçe Fırat Çulhaoğlu ise kendi bölgesinde bağımsız aday Osman Pamukoğlu'na oy vereceğini duyurdu. Partinin amblemi Çatı üzerinde doğan altı tane ışığa sahip güneştir. Çatı Türkiye'yi, güneş Mustafa Kemal Atatürk'ü, güneşten yayılan altı ışık, Atatürk'ün altı ilkesini temsil eder. Parti tüzüğünde Ulusal Parti'nin amacı şu şekilde tarif edilir: ""Ulusal Parti’nin temel amacı her yönden tam bağımsız, demokratik, laik ve gerçekten Atatürkçü bir Türkiye yaratmaktır. Ulusal Parti bu amaçla emperyalizmin ülkemizdeki bütün sömürü çarklarını yok etmeyi, sömürgeciliğin işbirlikçisi tüm çevrelerin, gericilerin ve bölücülerin egemenliğini ortadan kaldırmayı hedefler. Ulusal Parti bağımsız, kalkınmış ve Atatürkçü bir Türkiye özlemini gerçekleştirmek için Türkiye’de tüm Türklerin ulus düşmanı akımlara karşı birliğini, dünya çapında ise tüm mazlum ulusların ve dünya Türklerinin emperyalizme karşı birliğini savunur. Atatürk’ün tüm ulusların eşit, barış ve esenlik içinde sömürüsüz yaşadığı, sömürgeciliğin yok edildiği dünya idealini kendine rehber edinir."" Parti programında Ulusal Parti'nin temel rehberi "Atatürkçü ideoloji" temel ilkesi ise "Altı Ok" olarak belirtilir. Programında kimliğini "antiemperyalist, antikapitalist" olarak tanımlayan Ulusal Parti "ırkçılık ve dinciliğin ulusu bölücü ve emperyalizmi güçlendirici rolüne" karşı "laikliği savunmak" ve "milliyetçilik bayrağını yükseltmeyi" temel hedeflerinden biri olarak ortaya koyar. Lawrence Bender Lawrence Bender, (d. 17 Ocak 1957) Amerikalı film yapımcısı. 1992 yapımı Reservoir Dogs (Rezervuar Köpekleri) filmi başarılı bir çıkış yakalamıştır. Death Proof (Ölüm geçirmez) hariç tüm Quentin Tarantino filmlerinin yapımcılığını üstlendi. 1989 yılında, başrollerinde Sam Raimi ve Bruce Campbell'ın oynadığı İntruder filminin yapımcılığını üstlendi. Ayrıca, birçok başarılı filmde de yapımcılık yapmıştır: Good Will Hunting, The Mexican, An İnconvenient Truth, Kill Bill, Pulp Fiction, ve From Dusk till Dawn üçlemesi. Yapımcılığını yaptığı birçok filmde kamera karşısına geçmiştir. Örneğin Reservuar Köpekleri'nde Mr.Pink'i yakalamaya çalışan bir polisi canlandırmıştır. Kill Bill Volume 2'de bir otel tezgahtarını canlandırmıştır. Pulp Fiction'da kahvaltı sahnesinde restoranda rehin kalan bir müşteridir...Four Rooms filminde de oynamıştır. Şu sıralar Hollywood'da kendi yapım şirketinin başında( Lawrence Bender Productions) ve yeni bir televizyon dizisi yaratmak peşinde. Hierapolisli Papias Papias () 2. yüzyıl ilk yarısı çalışmalarını yapmıştır. Hristiyan kilisesinin ilk liderlerinden biridir, aziz olarak kabul edilmiştir. Caesarea'lÄ± Eusebius, Frigya'da bulunan Hierapolis'in Piskopos'u olarak isimlendirir. Beş ciltten oluşan "Tanrının sözlerinin yorumlanması" isimli eseri İsa'nın sözlerinin erken dönem ana tefsiri kabul edilir. Bazı alıntıları dışında bu kitapların tamamı günümüze ulaşamamıştır. Satranç turnuvası Satranç turnuvası, bir kazanan takım ve kişi belirlemek için yapılan satranç yarışmasına denir. Çoğu satranç turnuvası Dünya Satranç Federasyonu'nun el kitabındaki kurallara göre düzenlenir. Sally Menke Sally JoAnne Menke (d. 17 Aralık 1953 - ö. 27 Eylül 2010), Amerikalı film editörü. Yönetmen Quentin Tarantino ile çok sıkı bir iş arkadaşlığı bağı vardır: Tarantino'nun tüm filmlerinde editörlük yapmıştır. Menke, Tarantino'nun Ucuz Roman filmi sayesinde 1994 yılında Akademi Ödülüne aday olmuştur. Menke New York'a bağlı Mineola'da doğdu. Annesi Charlotte öğretmen babası Dr. Warren Wells Menke ise Clemson Üniversitesi'nde işletme profesörüdür. American Cinema Editors ("Amerikan Sinema Editörleri") derneği üyeliğine seçilen Menke, Tisch School of the Arts mezunudur. Ömür Göksel Ömür Göksel "(d. 2 Mayıs 1942, Kadıköy, İstanbul)" Türk pop müziği ses sanatçısı. 1955'te henüz 13 yaşındayken Galatasaray genç takımında futbol oynamaya başladı. Katıldığı ses yarışmasında Türkiye Ses Kralı oldu. 1963'te üniversite okumak için Almanya'ya gitti. 1965'te 4 dilde şarkı söyleyebilen, yaklaşık 1000 şarkılık bir repertuvarla profesyonel şarkıcılığa başladı. 1969'da, "Mutluluk" adlı şarkısı Altın Plak ödülünü kazandı. İkinci altın plağını 1972'de "Sevemem Artık" adlı şarkısıyla kazandı. 1970'te Hülya Demir'le evlendi ve iki çocuk sahibi oldu. 1975'te "Yanıyorum" adlı yapıtıyla üçüncü altın plağini kazandı. 70'lı yılların ikinci yarısında "Ağlıyormuşsun", "Senden Bana Yar Olanda", "Yaşadım mı Öldüm mü Anlayamadım", "Umurumda mı Dünya?", "İçki Sigara", "Eğer Bir Gün Bırakırsan", "Yaş Kalmadı Gözlerimde", "Kızım", "Şeytan diyor ki", "Ha 3 Gün Önce Ha 5 Gün Sonra", "Sensiz" isimli şarkılarıyla ünlendi ve "Kadife Sesli Romantik Prens" lakabıyla anıldı. 1979'da Türkiye'deki arabesk müziğin yaygınlaşmasıyla ve Avrupa ve Amerika'daki Hilton otellerinden aldığı teklifleri kabul ederek müzik yaşamına yurt dışında devam etti. Sırasıyla İtalya, Amerika ve Almanya'da şarkı söyledi ve 1997'de yurda döndü. 2000 yılınından itibaren üç yıl boyunca gazete köşe yazarlığı yaptı. Samanyolu Televizyonunda Bir Ömür adlı programın 73 hafta sunuculuğunu yaptı. 2002-2004 yıllarında Antalya'daki 5 yıldızlı otellerde çeşitli dillerde performanslar sundu. Mart 2004 yerel seçimlerinde Adalet ve Kalkınma Partisi'nden İstanbul Kadıköy ilçesi belediye meclisi üyesi seçildi. 2005 yılında "Bir Ömür" ve "Meydan Okuyorum Yıllara" adlı iki ve 2006'da "A Touch of Quality" adlı bır albüm çıkardı ve tamamı İngilizce olan bir albümle 28 yıl aradan sonra yeniden Türkiye deki müzik listelerinde 1 numaraya yükseldi. 2006'da "A Touch of Love", 2007'de "Music for Lovers" ve "A Touch of Latin", 2008'de "Ömür'lük Şarkılar" adlı albümlerini çıkardı. 2010'da "A Touch of Disco" ve 2011'de "A Touch of Amore albümlerini çıkaran sanatçı halen TRT Radyo 1 Kanalında yayınlanan cumartesi sabahları "Müzikle Bir Ömür" Programını hazırlayıp sunmaktadır. İstanbul Kültür Sanat Vakfı (İKSV) tarafından düzenlenen İstanbul Caz Festivali tarafından 2019 yılında Ömür Göksel'e Yaşam Boyu Başarı Ödülü takdim edilmiştir. Kadınlar Ligi Kadınlar Ligi, Kuzey Kıbrıs Türk Cumhuriyeti'nde düzenlenen tek kadın futbol ligidir. Kuzey Kıbrıs Türk Cumhuriyeti'nde kadın futboluna dair gelişmeler 2004'te Akdeniz Spor Birliğinin kadın futbol takımını kurmasıyla başlamıştır. Ülkede kadın liginin kuruluşu ise 27 Mart 2008 tarihindeki Federasyon Kupası maçı öncesinde Akdeniz Spor Birliği ile Gönyeli arasında oynanan gösteri karşılaşmasının ilgi çekmesi üzerine gündeme gelmiş ve ilk sezon 2007-08 mevsiminde düzenlenmiştir. Bayanlar Futbol Deneme Ligi adıyla düzenlenen turnuvaya 7 takım katılım başvurusu yapsa da Türk Ocağı Limasol'un çekilmesi ile lig 6 takımla tamamlanmış ve Akdeniz Spor Birliği ligin ilk şampiyonu olmuştur. Deneme sezonu başarılı bulunan ligin devam etmesi kararlaştırılmış, 2008-09 sezonunda "Futbol Deneme" ifadesi lig adından çıkarılarak ilk sponsor anlaşması yapılmış ve lig bir sezonluğuna Arınet Bayanlar Ligi adını almıştır. 9 takımın katıldığı bu sezonun ertesinde 2009-10 sezonu da yine aynı sayıda takımla oynanmış, Limasol Bankası Bayanlar Ligi adıyla düzenlenen 2010-11 sezonunda katılımcı sayısı 4'e düşmüştür. Turnuvanın Kadınlar Ligi adını aldığı 2011-12 sezonunda da 4 takım lige katılma başvurusunda bulunsa da Akdeniz Spor Birliği aynı zamanda Türkiye'de faaliyet göstermeye başladığından Kuzey Kıbrıs'taki maçlara çıkmama kararı almış ve her maçta hükmen mağlup sayılmasıyla lig fiilen 3 takım arasında düzenlenmiştir. İlk dört sezonu Akdeniz Spor Birliği şampiyon tamamladıktan sonra bu sezon şampiyon olan Mağusa Gençlik Merkezi ligdeki ikinci farklı şampiyon takım olmuştur. 2012-13 sezonu için lige katılım başvurusunda bulunan tek takım Ortaköy olduğundan dolayı yeni sezonda müsabaka düzenlenememiş, 2013-14 sezonuna yönelik olarak kadın futbolunun geliştirilmesi için girişimlerde bulunulsa da sonuç alınamamıştır. Liglerin düzenlenmediği yıllarda hâlihazırda Akdeniz Nurçelikspor adıyla Türkiye'deki liglerde mücadele eden Akdeniz Spor Birliği, diğer Kuzey Kıbrıs takımlarından da futbolcularla kadrosunu takviye etme imkânını yakalamıştır. İlerleyen yıllarda kadın futbolunun geliştirilmesine yönelik çalışmalar sürdürülmüş, turnuva 2016-17 sezonunda yeniden düzenlenmeye başlamıştır. 6 takımla oynanan 2016-17 sezonunu şampiyon tamamlayan Göçmenköy İdman Yurdu bu başarıyı yakalayan üçüncü takım olmuştur. 2017-18 sezonundan itibaren Kuzey Kıbrıs Turkcell ile iki sezonluğuna ad sponsorluğu anlaşması sağlanmış, ligdeki takım sayısı da 8'e çıkmıştır. Akdeniz Spor Birliğinin şampiyonluğuyla tamamlanan sezonu takip eden 2018-19 mevsiminde ise takım sayısı tekrar 6'ya düşmüş, şampiyon olma başarısını Mağusa Spor Akademisi göstermiştir. Ligin sabit bir takım sayısı ve buna bağlı olarak belirli oyun dönemi ve oynanan maç sayısı bulunmamaktadır. İlk sezonunda 7 takımın yer aldığı ve mayıs-ağustos döneminde düzenlenen ligdeki takım sayısı ertesi sezon 9'a çıkarken lig mayıs-temmuz döneminde tamamlanmıştır. 2011-12 sezonunda ise ligde 4 takım yer almış ve yine mayıs ayında başlamasına karşın haziran ayında sonlanmıştır. Bu sezondan itibaren ara verilen lige 2016 yılında tekrar başlanmış, bu dönemde de takım sayısı ve dönemde istikrar yakalanamamıştır. 2016-17 sezonu 6 takımla oynanıp nisan ve temmuz ayları arasında tamamlanırken son sezon ise nisan-haziran döneminde oynanmıştır. Deplasmanlı çift devre lig usulü ile oynanan ligin ikinci sezonundan itibaren ikili grup ve play-off sistemine geçilmiş, ligdeki takım sayısına göre grupsuz ya da gruplu sistem arasında geçiş yapılmıştır. 2007-08, 2016-17 ve 2018-19 sezonlarında ligi en üst sırada tamamlayan takım şampiyon olurken diğer sezonlarda şampiyon play-off maçları ile belirlenmiştir. Play-off sistemine göre grupların ya da normal sezonda puan cetvelinin 1-4 ile 2-3 sıralarında yer alan takımlar birbirleriyle eşleşiyor olup tek maç eleme usulüyle oynanan eşleşmelerin galipleri şampiyonluk, mağlupları ise üçüncülük maçı için mücadele ederler. 2010-11 sezonunda takım sayısının 4'e düşmesiyle terk edilen grup sistemine 2017-18 sezonunda tekrar dönülmüşse de ertesi sezon yeniden grupsuz müsabaka sistemine geçilmiştir. Bir tarafın galibiyetiyle sona eren maçlarda kazanan takım üç puan alırken kaybeden takıma puan verilmez, eşitlik halinde ise iki takıma birer puan verilir. Sezon sonunda takımlar aldıkları bu puanlara göre sıralanır. Aynı puana sahip takımlar ise önce ikili averaja, eşitlik sürüyorsa genel averaja göre sıralanırlar ancak hâlen eşitlik devam ediyorsa en çok gol atan takım üst sırada yer alır. Aynı puana sahip takım sayısı ikiden fazlaysa özel hükümler uygulanır. Bu ligin hâricinde başka bir kadın futbol ligi bulunmadığından dolayı küme düşme uygulanmamaktadır. Maçlar Kıbrıs Türk Futbol Federasyonu tarafından belirlenen tarih ve saatte oynanmakta, oyun kuralları Uluslararası Futbol Birliği Kurulunun belirlediği çerçeveye uyumlu şekilde düzenlenmektedir. Maçlar 45 dakikalık iki devre hâlinde on birer kişilik takımlarca standart boyutlardaki doğal ya da suni çim sahada oynanmaktadır. Oyunu iki yardımcısı ile orta hakem yönetirken birer saha komiseri ve sağlık görevlisi de hazır bulunur. Ligde uluslararası oyun kurallarından farklı olarak yedi oyuncu değiştirme hakkı bulunmakta olup sarı kart takibi yapılmamaktadır. Ligin "deneme" adıyla oynanan ilk sezonunda futbolcuların maçlara çıkması için lisansa sahip olmaları gerekmezken 2008-09 sezonundan itibaren bu zorunluluk getirilmiştir. Oluşturulan lig statüsüne göre Kuzey Kıbrıs Türk Cumhuriyeti doğumlu olan yahut ülkede en az 7 yıl ikametgâh izni bulunanlar yerli statüsünde oynayabilmekteyken önce bu süre 2011-12 sezonunda 5 yıla, 2016-17 sezonunda 3 yıla düşürülmüş; 2018-19 sezonunda ise tamamen kaldırılmıştır. Yabancı futbolcu oynatma hakkı ise 2010-11 sezonunda lig statüsüne girmiş ve takımlara üç yabancı hakkı tanınmış, ikisinin aynı anda oyunda olmasına izin verilmiştir. 2016-17 sezonunda bir kişiye düşürülen hak 2018-19 sezonunda ikiye çıkarılmıştır. Takımlar kadrolarında 24 kişi bulundurmak zorunda olup maç kadrosu 7 kişi yedek kulübesinde oturmak üzere 18 kişiden oluşmaktadır. Yedeklerin tamamı değişiklik ile oyuna sürülebiliyor olup çıkarılan futbolcunun oyuna tekrar dâhil edilmesine müsaade edilmemektedir. Geleneksel olarak her sezon sonunda Lefkoşa'daki Golden Tulip Hotel'de Kıbrıs Türk Futbol Federasyonunca tüm liglerdeki kulüp, teknik direktör ve futbolcuların ödüllendirildiği Başarı Ödülleri Gecesi düzenlenmektedir. Şampiyon takıma kupası sezonun son maçından sonra saha içinde verilmesine karşın ödül gecesinde bir kez daha törenle takdim yapılmaktadır. Ödül töreninde ayrıca şampiyon takımın teknik direktörüne başarı ödülü verilmekte, sezonun en çok gol atan futbolcusu ise gol kraliçesi unvanı ve şildiyle ödüllendirilmektedir. Ödül törenlerine katılım zorunlu olup aksi hâlde ₺2.500 para cezası uygulanmaktadır. Ligin şampiyon takımına, başarılı teknik direktörü ve gol kraliçesine verilen nakdi ödül hakkında bir veri bulunmamakla birlikte Akdeniz Spor Birliğinin ilk dört sezondaki şampiyonluğu neticesinde elde ettiği gelirin ₺2.500 olduğu bilinmektedir. Lig sponsorları federasyon tarafından çıkılan ihaleler ile belirlenmektedir. İlk sponsor, 15 Nisan 2009 tarihinde yapılan yönetim kurulu kararı ile tescil edilerek 2008-09 sezonunun ana ve ad sponsoru olan Arınet'tir. Firma bir sezonluk anlaşma için ₺10 bin ödeme yapmıştır. 2010-11 sezonunda ise Limasol Türk Kooperatif Bankası ile sponsorluk anlaşması imzalanmış, ₺15 bin karşılığında ligin adı Limasol Bankası Bayanlar Ligi olmuştur. 2017-18 sezonu başında futbol liglerinin iletişim sponsoru Kuzey Kıbrıs Turkcell ile yapılan anlaşma bu ligin sponsorluğunu içerecek şekilde genişletilmiş, KKTCELL Kadınlar Ligi adını alan lig ilk kez art arda iki sezon sponsor adıyla oynanmıştır. Kuzey Kıbrıs kadın futbolunda küme düşme ya da yükselme uygulanmadığından lige katılacak takımlar her sezon öncesi yapılan başvurularla belirlenmekte, buna bağlı olarak takım sayısı da değişebilmektedir. Son sezon lige katılan altı takım şunlardır: Kuruluşundan bu yana 21 takımın mücadele ettiği ligin ilk sezonuna Akdeniz Spor Birliği, Gaziköy, Gönyeli, Türk Ocağı Limasol, Mağusa Gençlik Merkezi, Serdarlı-Görneç ve Yeniboğaziçi iştirak etmiştir. 2008-09 ve 2009-10 sezonlarında 9 takımla düzenlenen ve bu anlamda en yüksek sayının yakalandığı ligdeki en az katılımın görüldüğü sezonlar ise 4 takım ile 2010-11 ve 2011-12 sezonları olmuştur. Akdeniz Spor Birliği 7 sezonla ligde en çok yer alan takım olurken Baf Ülkü Yurdu, Türk Ocağı Limasol ve Serdarlı-Görneç ise birer sezon müsabakalara katılmışlardır. Türk Ocağı Limasol 2007-08 mevsiminde katılım gösterdiği tek sezonu da tamamlamadan ligden çekilirken Akdeniz Spor Birliği 2011-12 sezonuna katılmasına karşın hiçbir maça çıkmamış, 2018-19 sezonunda ise Alsancak Yeşilova üçüncü haftadan itibaren maçlara çıkmamıştır. She Wants Revenge She Wants Revenge, Kaliforniya'da kurulmuş bir post-punk grubudur. Grup ilk albümleri "She Wants Revenge"i 2006 yılının ilkbaharında çıkardı. Bu albümden 3 tane hit single çıkardı. Sonra grup, Depeche Mode ve Placebo gruplarıyla turneye çıktı. 2007 yılında, grup Timbaland'le "Time" adlı şarkıda düet yaptı. Sonra 2 tane EP çıkardı. EPlerden sonra, grup Ekim ayında "This Is Forever" adlı 2. albümünü çıkardı. Grup şu anda 3. albümü üzerinde çalışmaktadır. Aşağı Tananaca Aşağı Tananaca ya da Aşağı Tanana dili [kendilerince "Benhti Kokht’ana Kenaga’"; İngilizce "Lower Tanana, Tanana, Minto"], ABD'nin Alaska eyaletinde içbölgelerdeki Tanana ırmağının ("Tthʼituʼ") aşağı kısımlarında Minto ("Menhti") ile Nenana yörelerinde yaşayan Aşağı Tananalar tarafından konuşulan Atabask dillerinin Tanana dilleri grubundan yok olma tehlikesindeki Kızılderili dilidir. Alaska Yerli Dil Merkezine göre 400 kişilik nüfustan 25 kadarı anadillerini konuşabiliyor. Aşağı Tanana dil sahasının komşuları olarak batı ve kuzeybatısında Koyukonca kuzeydoğusunda Guçince, güneyinde Ahtnaca, doğusunda ise Tanakrosça ve Hanca konuşulur. En yakın akrabası diğer Tanana dilleri (Yukarı Tananaca ve Tanakrosça) ile Kuskokvimcedir. Biraz daha uzak olan diğer akrabaları Kanada'da konuşulan Tuçon dilleridir (Kuzey Tuçoncası, Güney Tuçoncası). Bazı dilciler, son konuşanı 1993'te ölen "Salcha-Goodpaster" (Salcha-Goodpaster dialect) şivesini oldukça farklı olmasından dolayı, Orta Tananaca (İng. "Middle Tanana") adı altında Tanana dillerinin dördüncüsü olarak kabul etmektedir. Ã‡ek Cumhuriyeti'ndeki Yahudilerin tarihi Çek Cumhuriyeti'ndeki Yahudilerin tarihi 1918-1938 yılları arasındaki Çekoslovakya'nın "Birinci Cumhuriyet" döneminin uzantısıdır. 2005 itibarıyla Çek Cumhuriyeti'nde 4000 Yahudi bulunmaktadır ve bunlar ağırlıklı olarak Aşkenazlardan oluşur. Yedisi Bohemya'da ve üçü Moravya'da olmak üzere ülkede on küçük Yahudi cemaati bulunur. Bu cemaatler Yahudi Cemaatleri Federasyonu (FZO) şemsiyesi altında toplanmıştır. Prag ve diğer şehirlerde hizmetler sunmaktadır. Hem Çekoslovakya hem de Avusturya-Macaristan İmparatorluğu döneminden beri Yahudilerin Avrupa'nın bu bölgesinde bağları bulunur. Çek Cumhuriyeti'nin bulunduğu topraklarda son bin yıl içinde 600'den fazla Yahudi cemaati var olmuştur. 1930 nüfus sayımına göre Çekoslovakya'da 356,830 Yahudi vardı. Yahudilerin Prag'a en erken 10. yüzyılda yerleştiğine inanılır. 16. yüzyıl, Prag Yahudilerinin altın çağıdır. Bu zamanın bilinen en önemli Yahudi dindarlarından biri "Maharal" olarak bilinen haham Judah Loew ben Bezalel'di. Josefov'un Prag Eski Yahudi Mezarlığı'na gömülen Maharal'ın mezar taşı hala ayakta durmaktadır ve ziyarete açıktır. Maharal tarafından yaratılan Golem'in Eski Yeni Sinagog'un çatı katında saklandığı rivayet edilir. 1708'de Prag nüfusunun çeyreğini Yahudiler oluşturmaktaydı. Çeklerin hakimiyetindeki Bohemya ve Moravya Nazi Almanyası tarafından işgal edilince şiddetli baskılar başladı. Bohemya ve Moravya'daki 117,551 Yahudi hemen hemen yok edildi. Çoğu Yahudi 1939'dan sonra göç etti; yaklaşık 78,000'i ise öldürüldü. 1945'te Çek topraklarında 14,000 Yahudi kaldı. Yaklaşık 144,000 Yahudi Theresienstadt'a gönderildi. Tutukluların çoğu Çek Yahudisiydi. Açlık, stres ve tifo gibi hastalıklardan tutukluların çeyreği (33,000 kişi) Theresienstadt'a öldü. 88,000 kişi Auschwitz'e ve diğer imha kamplarına gönderildi. Savaş bittiğinde 17,247 kişi sağ kalmıştı. 15,000 çocuk kamptaki çocuk yurtlarında kalıyordu, bunlardan sadece 93'ü hayatta kalmayı başardı. Guam Guam (İngilizce: "Guam", ; Çamorro dili: "Guåhån") ya da resmî adıyla Guam Toprağı (İngilizce: "Territory of Guam"), Büyük Okyanustaki Mariana Adalarının en büyük ve en güneydeki adası. Hawaii'nin 5.000 km batısında yer alır. ABD'ye bağlı özerk toprak statüsündedir. İspanyollar adına sefer yapan Portekizli denizci Ferdinand Magellan'in 1521'de Guam'a çıktığı ve Yerlilerin davranışı nedeniyle adaya "Ladrones" (Hırsızlar) adını verdiği sanılır. İspanya 1565'te Guam üzerinde resmen hak iddia etti; ada halkı da 1668'den başlayarak boyun eğmeye ve Katolikliği kabul etmeye zorlandı. Sonraki 200 yıl boyunca Guam İspanya'nın ileri karakolu oldu. Guam, 1898 İspanya-Amerika Savaşı sonunda ABD'ye verildi. 1930'ların ortalarında okyanusaşırı uçuşlarda durak olarak kullanıldı. 1941'de Japonlarca işgal edildi; 1944'te ABD kuvvetlerince geri alındı ve önemli bir hava ve deniz üssüne dönüştürüldü. 1950'de ABD Deniz Kuvvetlerinin yetkisi altında İçişleri Bakanlığı'nca yönetilmeye başladı. Aynı yıldan itibaren de Guamlılar ABD vatandaşı kabul edildiler. Yüzölçümü 541 km² olan ada, yüzey şekilleri bakımından iki bölgeye ayrılır. Kuzeyde, 150 m yüksekliğinde, mercan kökenli kireçtaşlarından oluşmuş bir plato yer alır. Güneyde ise en yüksek noktasına Lamlam Dağında (406 m) ulaşan alçak volkanik dağ sırası uzanır. Dağların aşınmış yamaçları yumuşak bir eğimle batıya, daha dik bir eğimle de doğudaki yalıyarlara doğru alçalır. Guam'ın iklimi tropiktir. Sıcaklık 21-32 °C arasında değişir. En çok yağış Temmuz ile Eylül ayları arasında düşer. Bitki örtüsü kıyı boyunca uzanan hindistancevizi ağaçlarından dağlardaki otlara ve iç kesimlerdeki sık çalılıklara kadar değişen bir çeşitlilik gösterir. Günümüze Guam sivil bir yönetici (1970'ten itibaren) ile halkın seçtiği 21 üyeli yasama meclisince yönetilen özerk bir bölgedir. Adadaki 19 seçim bölgesinin her birinin başında bir yönetici ("comissioner") bulunur. 1972'de çıkarılan yasa uyarınca ABD Temsilciler Meclisi'ne iki yıl için seçilen bir temsilci gönderir. Temsilci komisyonlarda oy kullanır, ama mecliste oy kullanamaz. Guam'da bir federal bölge mahkemesi vardır. 2010 tahminlerine göre, en büyük etnik grup, toplam nüfusun% 37,3'ünü oluşturan yerli Chamorros'tur. Diğer önemli etnik gruplar arasında Filipinli (% 26,3) ve Chuukese (% 7) etnik kökenler bulunmaktadır. Gerisi diğer Pasifik Adaları veya Asya kökenli. Tahmini ırklararası evlilik oranı% 40'ın üzerindedir. Adanın resmi dilleri İngilizce ve Chamorro'dur. Filipin dili aynı zamanda adanın genelinde ortak bir dildir. Diğer Pasifik adası dilleri ve birçok Asya dili de Guam'da konuşulmaktadır. 300 yıldır yönetim dili olan İspanyolca artık adada yaygın olarak konuşulmuyor, ancak dilin izleri doğru adlarda, kredi sözcüklerinde ve yer adlarında kalıyor. Guam ekonomisi büyük ölçüde turizm ve ulaştırma sektörlerine dayanır. Bugün Guam'nin batı kıyısında, Hawaii'ye, Filipinler'e Avustralya'ya ve Uzak Doğu'ya hizmet veren havayollarının durak noktalarından biridir. Turistlerin çoğu Japonya ve Çin'den gelir. Guam'da günümüzde de ABD'nin önemli deniz ve hava üsleri bulunmaktadır. Üsler ada ekonomisinin temel direğidir ve topraklarının yaklaşık üçte biri ABD silahlı kuvvetlerine aittir. YukarÄ± Tananaca Yukarı Tananaca ya da Yukarı Tanana dili [kendilerince "Neeʼaaneegn, Nee'aaneek"; İngilizce "Upper Tanana, Nabesna"], ABD'nin Alaska eyaletinde Northway, Tetlin ve Tok köylerinde, ayrıca daha az olarak Kanada'da Yukon bölgesinde Beaver Creek yöresinde yaşayan Yukarı Tananalar tarafından konuşulan Atabask dillerinin Tanana dilleri grubundan yok olma tehlikesindeki Kızılderili dilidir. Alaska Yerli Dil Merkezine göre 300 kişilik nüfustan 55 kadarı anadillerini konuşabiliyor. Yukarı Tanana dil sahasının komşuları olarak kuzeybatısında Tanakrosça kuzeyinde Hanca, güney ve güneybatısında Ahtnaca, doğusunda ise Kanada'da Kuzey Tuçoncası ve Güney Tuçoncası konuşulur. En yakın akrabası diğer Tanana dilleri (bazen lehçesi olarak sınıflandırılan Tanakrosça ve Aşağı Tananaca) ile Kuskokvimcedir. Biraz daha uzak olan diğer akrabaları Kanada'da konuşulan Tuçon dilleridir). Scottie Creek ÅŸivesinde Yves Leterme Yves Camille Désiré Leterme (d. 6 Ekim 1960) Belçika'nın 48. başbakanı. Leterme, 1960 yılında Batı Flandre bölgesinin Werwick kentinde doğdu. Leuven Katolik Üniversitesi Hukuk Fakültesi'nden mezun oldu (1981). 1983 yılında Ghent Üniversitesi'nden Siyaset Bilimi alanında lisans diploması alarak mezun oldu. Mezun olduğu iki alandan yüksek lisans diploması aldı. Politikaya atılmadan önce Sayıştay'da hesap müfettişliği görevinde bulunan Leterme, Hristiyan-Demokrat Parti'nin sekreteri oldu ve 1997 yılında Belçika Meclisi'ne seçildi. Aynı zamanda Ypres Kenti Belediye meclisi üyeliğini de sürdürdü. 2003 yılında partisi yenilgiye uğrayınca parti genel başkanlığına getirildi. 2004 yılında bölgesel flaman hükümetine başbakan oldu. Başbakanlığı döneminde flaman bölgesinde ekonomi canlandırdı ve altyapı yatırımlarını artırdı. 2007 yılındaki ulusal seçimler Belçika'da aylar süren bir siyasi krizi beraberinde getirdi. Parlamentoda tek başına çoğunluk sağlayamayan partiler aralarında bir türlü uzlaşamadı ve Haziran'dan beri süren görüşmeler, Guy Verhofstadt'ın geçici bir hükûmet kurmasıyla sonuçlandı. Kurulan bu hükümette başbakan yardımcısı olan Leterme, 20 Mart 2008 tarihinde başbakan olarak yemin etti. Bu dönemde Leterme koalisyon ortakları arasındaki uyumsuzluğu gideremedi ve istifasını Kral II. Albert'e sundu ancak Kral istifayı kabul etmedi. Kısa süre sonra çıkan Fortis skandalında ortakların itirazları sonucu mahkemede görülen davada hükûmet üyelerinin hakimlere baskı yaptığı ortaya çıktı ve Başbakan Leterme tekrar istifa etti (19 Aralık 2008). 17 Temmuz 2009 tarihinde mevcut dışişleri bakanının Avrupa Komisyonu'na üye olmasıyla bu göreve atandı ve 15 Kasım 2009 tarihinde Başbakan Herman Van Rompuy'un Avrupa Birliği Konsey Başkanı olmasıyla da başbakanlık görevine bir kez daha getirildi. 25 Kasım 2009 tarihinden beri başbakanlık yapan Yves Leterme'in 22 Nisan 2010 tarihinde koalisyon hükûmeti ortaklar arasındaki anlaşmazlık yüzünden istifa etmiştir. Sofie Haesen ile evlidir. Kafe (anlam ayrımı) Kafe aşağıdaki anlamlara gelebilir: Thrill the World Thrill the World, her yıl Thriller anısına yapılan uluslararası bir dans etkinliği ve rekor denemesidir. Etkinlik Michael Jackson'ın Thriller video klibindeki dans figürlerini gerçekleştirerek yapılır. Katılımcılar genç ya da yaşlı, profesyonel ya da amatör olabilir. Etkinlik dans figürlerini bilen her Michael Jackson hayranının katılımına açıktır. İlk olarak Kanada'da bir salonda yapılan "En Geniş Katılımlı Thriller Dansı" rekor denemesi 62 zombi ile Guinness Rekorlar Kitabı'na giremese de büyük bir yankı uyandırdı. Bu olay daha sonra "Thrill Toronto" ile devam etti. İkinci Thriller dansı denemesiyse 2007 yılında ilk kez Thrill the World adıyla başlatıldı. Bu ikinci etkinliğe 17 farklı ülke, 80 ilden 1.722 zombi katıldı. Kaliforniya'daki etkinlikte Amerikan Kızıl Haç Örgütü, Ekim 2007'de California'da meydana gelen yangın kurbanları için bağış topladı. Böylece etkinlik sadece bir dans şovu kalmayıp insani bir yön de kazanmıştır. Bir yıl sonraki Thrill the World 13 ülkeden 93 farklı ilde düzenlenmiştir. Thrill the World adıyla ikinci kez düzenlenen bu etkinlik Thriller albümünün 25. yıldönümü ile aynı zamanda yapılmıştır. Fikir Michael Jackson'ın efsanevi Thriller video klibinin anısına her yıl belli bir zamanda aynen video klipteki gibi dans figürlerinin katılımcılar tarafından gerçekleştirilmesi amacıyla ortaya çıkmıştır. İlk etkinlik Kanada'da 62 zombi ile küçük bir salonda gerçekleştirilmiştir. Kanada'da yapılan bu dans etkinliği diğer ülkelerdeki Michael Jackson hayranlarının ilgisini çekmiştir. Dünya rekoru için yapılan bu küçük katılımlı dans olayı başarıya ulaşamasa bile daha sonraki denemelerde 5 kıtada, 52 şehirde, 1722 kişi ile Guinness Rekorlar Kitabı'na girmiştir. Olay sadece dünyanın "En Geniş Katılımlı Thriller Dansı" değil, "En Geniş Katılımlı Eş Zamanlı Dans Etkinliği"'dir. Bir dans öğretmeni olan Ines Markeljevic, Toronto'da başlattığı bu küçük etkinliği dünya rekoruna ulaştaran fikir babası olarak en büyük paya sahiptir. Gelen dünya rekorundan sonra daha çok popülariteye ulaşan etkinlik Hırvatistan, Honduras, Yeni Zelanda, Filipinler ve Sierra Leone'a da sıçramıştır. Gittikçe büyüyen dans şovu için bir internet sitesi ve YouTube kanalı açılmış, Ines Markeljevic'in hazırladığı Thriller dansı eğitim videoları ile dansın nasıl yapıldığı katılımcı adaylarına gösterilmiştir. Thrill the World uluslararası resmi internet sitesinde de belirtildiği gibi etkinliğe 17 farklı ülkeden katılım olmuştur. Dans şovu 17 farklı ülkede, 80 farklı şehirde, 1722 kişi ile eş zamanlı olarak sahnelendi. Bu yılın etkinlikleri arasında en anlamlısı California'da yapılmıştır. Kaliforniya'daki etkinlikte Amerikan Kızıl Haç Örgütü, Ekim 2007'de California'da meydana gelen yangın kurbanları için bağış toplamıştır. 13 farklı ülkede yapılan 2008 dans etkinliğinde Avustralya ilk kez katılım göstermiştir. Bu ülkedeki etkinlik de" Queensland Teknoloji Üniversitesi" öğretmeni Andrew Curnock tarafından koordine edilmiştir. Bu yıl yapılan etkinlik Thriller albümünün 25. yıldönümüne rastlamıştır. 34 ülkeden 250 şehrin katıldığı 2009 etkinliğine İstanbul'da yapılan Thrill the World etkinliğiyle Türkiye ilk kez katılmıştır. Ayrıca 24/25 Ekim günü yapılan etkinlik, 22.923 kişinin katılımla kendi rekorunu tekrar kırmıştır. 23 Ekim 2010 günü yapılacak olan Thrill the World etkinliğine en büyük katılımın sağlanabilmesi için ilk defa 12 saat arayla 2 kere dans edilecek. Etkinlik isteyen herkesin katılımına açıktır. Yōsuke "Frank" Matsuoka (松岡 洋右 "Matsuoka Yōsuke)," (d. 3 Mart 1880 - ö. 26 Haziran 1946), II. Dünya Savaşı'nın başlangıcı esnasında Japon İmparatorluğu'nun Dışişleri Bakanı. Nazi Almanyası'nında bir müttefiki olarak II. Dünya Savaşı sırasında Nisan 1941'de Rus-Japon saldırmazlık antlaşmasını imzaladı. Ne var ki aynı yılın Haziran ayında Nazi Almanyası SSCB'ye savaş ilan etti. Onun fikirlerine askerlerin karşı çıkmasına rağmen Rusya'nın istilasını yüksek sesle savunmaya devam etti ve Japonya'nın ABD ile diplomatik ilişkilerinde gittikçe kayıtsız kaldı. Matsuoka'nın Birleşik Devletler'e olan düşmanlığına karşın savaştan kaçınmayı isteyen Konoe'yi alarma geçirdi. Fumimaro Konoe ve askeri hiyerarşi, Matsuoka'dan kurtulmak için dolap çevirdi. Konoe kabinesinin bakanları Temmuz 1941'de Matsuoka dahil olmak üzere istifa etti ve Konoe yeniden başbakan oldu ve yeni Dışişleri Bakanı olarak yerine amiral Teijiro Toyoda atandı. Savaştan sonra Uzak Doğu Uluslararası Askerî Ceza Mahkemesi tarafından yargılanması sırasında öldü. Banco Medici Floransalı Medici ailesine ait özel bir banka olan Banco Medici (Medici Bankası), Medici ailesinin gücünün ve nüfuzunun temelini oluşturmakta, aynı zamanda 15. yüzyıl ortalarında Avrupa’nın en büyük bankaları arasında sayılmaktaydı. Medicilerin kredi faaliyetleri 13. yüzyıl itibarıyla belgelenmektedir. Medicilerin o dönemde sahip oldukları işlem hacmi, Bardi, Peruzzi ve Acciaiuoli gibi diğer önemli Floransalı ailelerin sahip olduğu işlem hacmine oranla daha düşüktür. 1330 yılından sonra Medici ailesinin bankacılık sektöründen neredeyse tamamen geri çekilmesi ve sadece kendi gayrimenkullerini işletmeye başlaması ile Floransa’nın en önemli diğer üç bankacı ailesi olan Bardi, Peruzzi ve Acciaiuoli, 14. yüzyıl başlarında Avrupa’nın bütün önemli şehirlerinde şubeler açmış ve Papalık kurumunun finans işlerini fiilen tekellerine almışlardı. Ancak bu ekonomik egemenlik fazla uzun sürmemiş ve İngiltere Kralı III. Edward’ın “Yüz Yıl Savaşı” sebebiyle biriken borçlarını ödemeyi reddetmesi üzerine sona ermiştir. O zamana kadar en fazla güce sahip olan bu bankacı ailelerin iflası üzerine Medici ailesinden olan, yetenekli bir ekonomist ve tüccar olarak tanınan Vieri di Cambio de’Medici (1323–1395) finans sektörüne girer. Vieri di Cambio de’Medici, 1348 – 1392 yılları arasında, Avrupa’nın en önemli şehirlerinde birçok şube açarak geniş bir banka ağı kurar. Vieri di Cambio de’Medici’nin yetiştirdiği kişiler ve sonraki ortakları arasında yeğeni Giovanni di Bici de’Medici de (1360 – 1429) bulunmaktadır. Roma’daki şubeyi yöneten Giovanni di Bici de’Medici, Piccardi Bueri ile evlenerek 1500 Florinlik bir paraya sahip olur ve bu para ile yönettiği Roma şubesini devralır. Giovanni di Bici de’Medici, amcasının ölümünden iki yıl sonra, 1397 yılında, banka faaliyetlerini Floransa’ya taşır ve orada Banco Medici’yi kurar. 10.000 Florin olan başlangıç sermayesinin yarısı Giovanni di Bici de’Medici’ye, diğer yarısı da birçok farklı ortağa aittir. O zamanın diğer bankaları gibi Banco Medici de, bono, kredi ve yatırım işleri ile ilgilenen bir depozito bankası olma özelliği taşımaktaydı. 1408 yılında, Banco Medici’nin, Floransa, Venedik ve Roma’daki şubelerinin yanı sıra iki önemli şubesi daha vardı ve Roma şubesi Napoli şubesini işletmekteydi. 1413 yılında Giovanni di Bici de’Medici, arkadaşı olduğu Papa XXIII. Johannes’in en önemli bankacısı olmayı başarır ve zamanla papalık kurumunun finans işlerini fiilen tekeline alır. Bu egemenlik de, aslında kısa süreli olur ve 1415 yılında XXIII. Johannes’in papalıktan indirilmesiyle sona erer. Daha sonra Banco Medici ile Albertini ve Spini bankaları arasında bir rekabet başlar ve Medici, ortaya çıkan bir kriz nedeniyle Roma’daki papa hükümeti üzerinde tekrar büyük bir nüfuza sahip olur. Böylece, Medicilerin en büyük gelir Roma’dan elde edilir. Cosimo il Vecchio olarak da adlandırılan Cosimo de’ Medici (1389–1464), kendi yönetimi döneminde bankanın ve buna bağlı olarak ailenin finans alanındaki hâkimiyetini geliştirmeye devam eder. Mediciler, ilk gerilemeyi 1433 yılında, Albizzi ailesi ile aralarında Floransa şehir yönetimi için bir güç savaşının ortaya çıkması ve bunun sonucunda Cosmio de’Medici’nin 10 yıllık bir sürgün cezasına mahkûm edilmesi ile yaşar. Bunun akabinde Cosmio, Venedik şehrine yerleşir ve Banco Medici’nin merkezini de oraya taşır. Bankanın taşınması, Albizzilerin yönetimden düşmesine ve sürgün kararın bozulması ile Cosmio de’Medici’nin ve bankasının Floransa’ya geri gelmesini sağlayan bir politik ve ekonomik bir krize neden olur. Cosmio’nun ölümünden sonra Medici bankası büyük bir zarara uğrar. Politik durum elverişsizdir. İlk sorunlar Lyon şubesinde ortaya çıkar; ama bu sorun Francesko Sasseti sayesinde atlatılır. Angelo Tani de, kısa bir süreliğine olsa da, 1469 yılına kadar Londra’daki şubenin istikrara kavuşması için çabalar. Medici’lere aşırı borçlanmış olan Burgonya Dukalığı’nın çökmesi, Tommaso Portinari tarafından Belçika’nın Brugge kentinde yönetilen bankanın 1478 yılında en az 70.000 Florinlik bir zarara uğramasına yol açar. Son olarak İngiltere’de meydana gelen Güller Savaşı, Osmanlı’nın genişlemesi ve buna bağlı olarak Osmanlı-Venedik savaşı, bankanın 1490’lı yılların başında tamamen iflas etmesine neden olur. 1494 yılında da Milano şubesinin varlığına da son verilir ve aynı yıl, Medici ailesi Floransa’dan sürülür. 1950’li yıllarda Floransa arşivinde önemli kaynaklara ulaşılmıştır. Bankanın gizli muhasebe defteri (libri segreti), Floransalı Medici-Bank’ın 1397 ile 1450 yılları arasındaki tarihi için önemli bir kaynaktır. 1450’den sonraki gizli muhasebe defterleri bugüne kadar henüz bulunamamıştır; ancak çok sayıda iş mektubu bulunmuştur. Bu mektuplarla birlikte ortaklık anlaşmaları, bono, portföy senetleri, güven mektupları ve hayata geçirilemeyen, bir yeniden yapılanma planı bulunmaktadır. Güney Tuçoncası Güney Tuçoncası ya da Güney Tuçon dili (kendilerince "Dän kʼè" , İngilizce "Southern Tutchone"), Kanada'da Yukon bölgesinin güneybatısında Güney Tuçonları tarafından konuşulan Atabask dillerinin Tuçon dilleri grubundan bir Kızılderili dilidir. 1995 rakamlarına göre 1400 kişilik nüfustan 200 kişi anadilini konuşabiliyor. En yakın akrabası Kuzey Tuçoncası olup, diğer akrabaları Tanana dilleri (Yukarı Tananaca, Tanakrosça, Aşağı Tananaca) ile Kuskokvimcedir. Yukon Yerli Dil Merkezi Kaşmer Kaşmer (Farsça: کاشمر), İran'ın Razavi Horasan Eyaleti' nde şehir. Eyaletin aynı isimli Kaşmer şehristanı'nın yönetim merkezi olan şehrin 2006 yılı resmi nüfusu 81.527 kişi ve 21.947 hanedir. Şehir, Sish Taraz Nehri'nin kıyısında ve eyalet merkezi Meşhed'in 217 km.güneyinde kurulmuştur. Eski ismi Torshiz'dir. Geçim kaynağı tarımdır. Özellikle üzüm yetiştiriliciği yaygındır ki Kaşmar'da 40 ayrı çeşit üzüm yetiştirilir. Ayrıca safran ile el yapımı halı ve kilimleri de önemli geçim kaynağıdır. Kentte 2 Ã¼niversite bulunur. Kuzey Tuçoncası Kuzey Tuçoncası ya da Kuzey Tuçon dili (kendilerince "Dän kʼí" , İngilizce "Northern Tutchone"), Kanada'da Yukon bölgesinin Mayo, Pelly Crossing, Stewart Crossing, Carmacks ve Beaver Creek yörelerinde Kuzey Tuçonları tarafından konuşulan Atabask dillerinin Tuçon dilleri grubundan bir Kızılderili dilidir. 1995 rakamlarına göre 1000 kişilik nüfustan 200 kişi anadilini konuşabiliyor. En yakın akrabası Güney Tuçoncası olup, diğer akrabaları Tanana dilleri (Yukarı Tananaca, Tanakrosça, Aşağı Tananaca) ile Kuskokvimcedir. kabileleri: "Big Salmon dialect" Yukon Yerli Dil Merkezi Karpat Rutenya'daki Yahudilerin tarihi Karpat Rutenya'daki Yahudilerin tarihi. Macaristan'da savaş öncesi nüfus sayımı en son 1910'da yapıldı. Karpat Rutenya, Macaristan'ın dört vilayetinden oluşmaktaydı: Macaristan Almanya ile ittifak kurduğundan cezalandırılıp Ugocsa Çekoslovakya ve Romanya arasında 1920'de bölüştürüldü. Bugün ise Romanya ve Ukrayna arasında bölünmüştür. Bu topraklarda Çekoslovakya'nın 1938'den beri hakimiyeti yoktur. Güney Máramaros sonradan Romanya'ya katıldığından, hesplamayı kolaylaştırmak açısından bu bölge konu dışı bırakılmıştır. 848,000 nüfuslu dört vilayetteki 129,000 Yahudi toplam nüfusun %15.21'ini oluşturmaktaydı. 1921'de Çekoslovakya Rusínsko'da 93,023 (%15.28) ve Ocak 1941'de Macaristan Kárpátalja'da 146,199 (14.2%) Yahudi bulunmaktaydı. Anılarda ve tarihi çalışmalarda 19.yy ve 20.yy'ın başlarında Ruten-Yahudi ilişkilerinde barış ve uyum olduğu görülür. 1939'da Rutenya otonom eyaletinde 80,000 Yahudi yaşamaktaydı. Rutenlerin Yahudi komşularıyla ilişkileri Oleksandr Dukhnovych'in (1803-1865) ""Virtue is More Important than Riches"" oyununda ve Ivan Olbracht'ın "Golet v údolí" kısa öyküsünde anlatılmıştır. Ukrayna'nın diğer bölgelerinin aksine Rutenya'da pogromlar ve ardından gelen ayaklanmalar ve kaos yaşanmamıştır. II.Dünya Savaşı'nda Almanya Macaristan hükümetini devirince Holokost'un "Nihai Çözüm"ü Karpat Rutenya'ya da ulaştı. Macaristan hükümeti ve onun faşist unsurları Yahudileri öldürmeye başlamıştı. 1939'da çıkarılan acımasız kanunlarla Yahudilerin okula gitmeleri ve iş sahibi olmaları yasaklandı. 1941 yazında Macaristan otoriteleri 20,000 Yahudiyi Karpat Rutenya'dan Polonya-Ukrayna'daki Galiçya'ya sürdü. Yasal olmalarına rağmen Yahudiler "yasadışı mülteciler" maskesi altında evlerinden çıkarıldı. Kovulanların çoğu Kamyanets-Podilski'de Nazi Einsatzgruppen birimlerine teslim edilip 1941'in sonlarında üç günde makineli tüfeklerle taranarak öldürüldü. Birkaç bin kişi ise Galiçya'ya sürüldükten sonra kendi hallerine bırakıldı. Bu kişiler iki yıl içinde gettolarda ve ölüm kamplarında kayıplara karıştı. Sağ kalanlar ise 1944'te evlerine döndüler. Nisan 1944'te Rutenya'da 144,000 Yahudinin bulunduğu 17 getto kuruldu. 15 Mayıs 1944'ten başlayarak "her gün" 14,000 Yahudi Auschwitz'e gönderildi ve son tahliye 7 Haziran'da gerçekleşti. Macar Yahudileriyle birlikte Karpat Rutenya'da gettolarda yaşayan Yahudilerin hemen hemen hepsi öldürüldü. 100,000'den fazla Karpat Rutenya Yahudisinin 90,000'i öldürüldü, bazısı kaçmayı başarırken çok azı da Rutenler tarafından saklanarak korundu. Komünizmin çöküşüyle açılan arşivlerde bölgedeki Nihai Çözümle ilgili bilgiler ortaya çıkıp üzerinde çalışma yapma imkânı ortaya çıktı. En çok araştırılan konu ise bölgede Nazilere kimin ne şekilde yardım ettiği ve yardım edenlerin baskı veya tehdit altında olup olmadığıdır. Jackson-Vanik yasa değişikliğiyle çoğu Yahudi 1970'lerde ABD ve İsrail'e göç etti. Ben Rappaport DeÄŸilim Ben Rappaport Değilim Herb Gardner’ın ilk kez Seattle Repertory Theatre’da 1984’te sahnelenen oyunudur. Oyunun Broadway sahnelerinde sergilenişi 19 Kasım 1985 tarihinde başladı ve oyun toplam 891 kez sahnelendi. Bu prodüksiyon En İyi Oyun, En İyi Işıklandırma Tasarımı ve aktör Judd Hirsch’in performansı için de En İyi Aktör alanlarında Tony Ödülü aldı. 25 Temmuz 2002â€™de oyun yeniden sahneye kondu ve toplam 53 kez sahnelendi. Yazar Gardner’ın New York kentinde Central Park’ta karşılaştığı iki yaşlı adamdan esinlenerek kaleme aldığı oyunda kavgacı bir Yahudi olan Nat Moyer ile huysuz bir zenci olan Midge Carter günlerini bir bankta oturarak geçirmektedir. İkisi de yaşlılığın gerçeklerini görmezden gelmeye çalışarak Nat’ın uydurduğu öyküleri paylaşmaktadır. Oyunda toplumun yaşlılara yönelik tutumu, ebeveynleri için neyin daha iyi olduğunu bildiklerini zanneden yetişkin evlatlarla başa çıkmanın zorlukları ve kentlerde hüküm süren tehlikeler ele alınmaktadır. Eserin başlığı eski bir vodvil esprisinden kaynaklanır ve bu espri oyunun iki baş oyuncusu arasında bir diyalog haline dönüşür: Oyunun yine Gardner’ın yazıp yönettiği 1996 tarihli film versiyonunda Walter Matthau, Ossie Davis, Amy Irving, Craig T. Nelson, Martha Plimpton, Peter Friedman, ve Ron Rifkin rol aldı. Guçince Guçince ya da Guçin dili (kendilerince "Gwich’in"; İngilizce "Gwich’in, Kutchin"), ABD'de Alaska eyaletinde ve Kanada'da Kuzeybatı Toprakları ile Yukon bölgelerinde Guçinlerin konuştuğu Atabask dillerinden bir Kızılderili dilidir. En yakın akrabası ve güney komşusu Hancadır. Alaska'da kuzey ve kuzeybatısında Eskimo dillerinden İnyupikçe, Atabask dillerinden batısında Koyukonca ve güneybatısında da Aşağı Tananaca ile komşudur. Kanada'da kuzeyde Eskimo dillerinden Batı Kanada İnuitçesi, Atabask dillerinden güneyde Kuzey Tuçoncası ve doğuda Satuca (Kaşogotinece) ile komşudur. Alaska Yerli Dil Merkezine göre Alaska'daki 1.000 kişilik nüfustan 150 kadarı, Kanada'daki 1.900 kişilik nüfustan ise 400 tanesi anadillerini konuşabiliyor. Resmî dil olduğu Kuzeybatı Toprakları'nda ("2397 etnik nüfustan 310'u konuşabiliyor, 250'si anadili olarak, 40'ı da evinde kullanıyor") tehlike altındaki dillerden biri olup okul eğitimine ciddi ve resmî yaklaşım dilin geleceği için umut vericidir. Alaska ve Kanada Guçincesi birbirinden iki farklı yazı kullanmalarıyla ayrılır. Alaska'daki Guçinler "Council of Athabascan Tribal Governments", Yukon'dakiler "Vuntut Gwitchin First Nation", Kuzeybatı Topraklarındakiler ise "Gwich’in Tribal Council" adı altında idari birlik oluşturur. Aşağıdaki listedeki diyalektler aynı zamanda kabile adlarıdır. 1987-1988 döneminde Alaska okul bölgelerinde Guçin öğrencilerin sayısı : Guçince ay adları Richie Havens Richard P. "Richie" Havens (21 Ocak 1941 - 22 Nisan 2013) Amerikalı folk müzik şarkıcısı ve gitarist. En çok yoğun ritmik gitar çalma tarzıyla (open tuning) bilinir. 1969'da Woodstock Festivali'nde sahne açılışını yapan ilk müzisyendir. Brooklyn'de doğan Havens dokuz kardeşinin en büyüğüydü. Küçük bir çocukken mahalle arakadaşlarıyla sokak köşelerinde doo-woop gruplarına katıldı ve 16 yaşında The McCrea Gospel Singers ile beraber sahneye çıktı. 20'li yaşlarında Brooklyn'den ayrıldı. 1967 yılında ilk albüm anlaşmasını yaptı ve Verve etiketiyle Mixed Bag isimli albümü çıktu. Bu ilk albümde “Handsome Johnny” (Havens ve Oscar ödüllü aktör Louis Gossett Jr. tarafından sonra tekrar yazıldı), “Follow” ve Bob Dylan’dan “Just Like A Woman” gibi şarkılar yar alıyordu. Havens'in Woodstock'da sergilediği canlı performans birçok kesimce tanınması sağladı. Festival'de ilk sahneye çıkan müzisyendi ve üç saat sahne aldıktan sonra bis ile tekrar tekrar çağrıldı. Eski bir spritüele dayanan ve akorsuz çaldığı Motherless Child (Freedom) isimli doğaçlama şarkı ile daha sonra yayınlanan Woodstock filmi sayesinde geniş bir dinleyici kitlesi kazandı. [[Kategori:1941 doğumlular]] [[Kategori:Brooklyn doğumlular]] [[Kategori:2013 yılında ölenler]] [[Kategori:Amerikalı erkek şarkıcılar]] [[Kategori:Amerikalı folk şarkıcılar]] [[Kategori:Amerikalı R&B şarkıcı şarkı sözü yazarları]] [[Kategori:Amerikalı blues gitaristleri]] [[Kategori:Amerikalı blues şarkıcıları]] [[Kategori:Amerikalı soul şarkıcıları]] [[Kategori:Afrikalı Amerikalı müzisyenler]] [[Kategori:A&M Records sanatçıları]] [[Kategori:Epic Records sanatçıları]] [[Kategori:Kalp krizinden Ã¶lenler]] [[Kategori:New Jersey'de Ã¶lenler]] [[Kategori:AmerikalÄ± erkek gitaristler]] [[Kategori:AmerikalÄ± akustik gitaristler]] [[Kategori:AmerikalÄ± folk gitaristleri]] Sometimes I Feel Like a Motherless Child "Sometimes I Feel Like a Motherless Child" (ya da basitçe "Motherless Child") geleneksel Negro spiritüeli. Şarkı ABD'de kölelik döneminde yaygın olarak kölelerin çocuklarının ebeveynlerinden alınarak satıldığı zamana dayandığı bilinmektedir. Şarkının ile performansı Fisk Jubilee Singers'e dayanır. pek çok geleneksel şarkı gibi bu şarkınında birçok versiyonu bulunmaktadır. Anan babasından koparılmış bir çocuğun umutsuzluğu tarif eder gibi açıkça acı ve çaresizliği ifade eder. Bir yorumunda, şarkıda sürekli tekrarlanan sometimes (bazen) kelimesi umutsuzluğun ölçüsünü bildirir, en azından "sometimes" I do not feel like a motherless child (bazen öksüz bir çocuk gibi hissetmiyorum) gibi anlaşılabilir. Hatice Sultan Yalısı Hatice Sultan Yalısı, Büyük Mecidiye Camii'ne bitişik, Beşiktaş'ın Ortaköy semtinde bulunan tarihî yalı. Altı sultan yalısından biri olmasına karşın, çıkan yangınlar sonucu şu an Ortaköy'de ayakta olan tek yalıdır. 1800'lerin sonunda II. Abdülhamid tarafından V. Murad'ın kızı Hatice Sultan için inşa edilen yalı, Osmanlı Hanedanı'nın yurt dışına sürülmesiyle birlikte yetimhane ve ilkokul olarak kullanıldı. 1972'de Yüzme İhtisas Kulübü’ne tahsis edilen yalının bahçesine havuz yapıldı. III. Mustafa'nın kızı Hatice Sultan için Ayvansaray, Fatih'te inşa edilen, şu an ayakta olmayan Hatice Sultan Yalısı (Neşetâbâd Kasrı) ile karıştırılmamalıdır. Almazbek Atambayev Almazbek Şarşenoviç Atambayev (Kiril: Атамбаев Алмазбек Шаршенович; d. 17 Eylül 1956), Kırgız siyasetçi. 2011-2017 yılları arasında Kırgızistan cumhurbaşkanı olarak görev aldı. 29 Mart 2007'den 28 Kasım 2007 ye kadar Kırgızistan'ın başbakanlığını yapmıştır. Almazbek Atambayev Kırgızistan Sosyal Demokrat Partisinin 30 Temmuz 1999'dan beri genel başkanıdır. Türkiye Türkçesi de bilmektedir. Almazbek Atambayev Moskova Yönetim Enstitüsü'nde okurken iktisat Bölümü'nden mezun oldu. Atambayev, Kırgızistan'ın Ekim 2000'deki başkanlık seçiminde %6 oy alarak başarısız olmuştur. 20 Aralık 2005'ten 21 Nisan 2006'daki istifasına kadar hükümette Endüstri, Ticaret ve Turizm bakanı olarak görev almıştır. Kasım 2006'da Bişkek'teki "Reform için" hareketinin şemsiyesi altında hükûmet karşıtı protestoların liderlerinden biri olmuştur. Kendisi ayrıca Nisan 2006'nın son zamanlarındaki protestolarda da bulunmuştur. Atambayev, 1 Aralık 2011 tarihinden beri Kırgızistan cumhurbaşkanıdır. Atambayev art arda Rus yanlısı politikacı olarak kendini sundu. Gümrük Birliği'ne Kırgızistan'ın girdiğini duyurdu. 2014 yılında ülkeden Amerikan üssünün çekilmesini sağlamak için söz verdi. İstanbul Türkçesini de rahat konuşmaktadır. Atambayev, yaptığı evliliğinden ilk eşi Buazhar'dan dört çocuk sahibidir. 1988 yılında ikinci eşi Raisa ile evlendi. İkinci eşinden iki çocuk sahibi oldu. Eşi Raisa, bir etnik Tatardır ve Rusya'da Urallarda doğmuş, çocukken anne ve babası ile Oş kentine taşınmış olup günümüzde bir doktordur. (Uluu Türk Kaganatın kura albasak da, biz küçtüü boordoş Türk mamleketterinin birimdigin tüzüşübüz kerek. Türkiyanın parlamentinde.) (Улуу Түрк Каганатын кура албасак да, биз күчтүү боордош түрк мамлекеттеринин биримдигин түзүшүбүз керек (Түркиянын Парламентинде). Örgü topolojisi Örgü topolojisi (), her bir düğümün diğerinin yerini alabildiği bir ağ topolojisidir. Bir örgü ağı, akıntı () veya yönlendirme () yöntemiyle çalışabilir. Yönlendirme tekniği ile, gönderilen mesajlar, düğümden düğüme atlayarak () hedefe ulaşana dek yol boyunca ilerler. Yönlendirme yönetimini kullanan bir ağ, yolun açık olduğunu garantiye almak için, sürekli bağlı kalmaya () izin vermeli ve öz-iyileştirme () algoritmalarını kullanarak kırık/engellenmiş yolların çevresinden dolaşabilmelidir. Örgü ağları özel amaçlı ağ türlerinden biri olarak görülebilir. MANETler (Mobil özel amaçlı ağlar () ile örgü ağları bu yüzden birbirine oldukça yakındır; ancak MANET'ler düğümlerin hareketliliğinden doğan sorunlarla da uğraşmak zorundadır. Yönlendirme yöntemini kullanan ağların öz-iyileştirme yeteneği sayesinde bir düğüm çökse veya bağlantı zayıflasa bile ağ çalışmaya devam edebilir. Bunun sonucunda, bir noktadan diğer noktaya olan yol sayısı arttıkça, ağın da dayanıklılığı artar. Çoğunlukla kablosuz ağlarda kullanılsa da, kablolu ağlara da uygulanabilir. Tam örülmüş ağların değeri abone sayısının üssü ile orantılıdır, herhangi iki uç grupların iletişimde olduğu varsayılarak uygun ve bütün son noktalar eklenerek "Reed's Law" kanunu ile yaklaşık olarak bulunabilir. Bu tip ağ topolojisinde ağda bulunan bazı düğümler, birden fazla düğüme noktadan noktaya bağlantı ile bağlıdır. Bu ağdaki her düğüm arasında gider ve karmaşıklığı olmayan fiziksel tam bağlı örgü topolojisinin bazı tekrarlarından faydalanmayı mümkün kılar. Ağ topolojisi, bir bilgisayar ağının çeşitli öğelerinin (bağlantılar, düğümler vb.) düzenlenmesidir. Temelde bir ağın topolojik yapısı fiziksel veya mantıksal olarak tasvir edilebilir. Fiziksel topoloji, bir ağın çeşitli bileşenlerini, aygıt konumu ve kablo kurulumu da dahil olmak üzere yerleştirirken, mantıksal topoloji; fiziksel tasarımından bağımsız olarak, verilerin bir ağ içinde nasıl aktığını gösterir. Düğümler arasındaki uzaklıklar, fiziksel bağlantılar, iletim oranları veya sinyal türleri iki ağ arasında farklılık gösterebilir ancak kullandıkları topolojileri aynı olabilir. Buna bir örnek, bir yerel alan ağıdır.(LAN) LAN'daki herhangi bir düğüm ağdaki diğer aygıtlara bir veya daha fazla fiziksel bağlantı içerir.Bu bağlantıları grafiksel olarak haritalamak, ağın fiziksel topolojisini tanımlamak için kullanılabilecek bir şekil geliştirir.Bununla beraber bileşenler arasında veri akışının haritalandırılması ise, ağın mantıksal topolojisini belirler. Ağ topolojilerinin iki temel kategorisi olarak; fiziksel topoloji ve mantıksal topoloji sayılabilir. Aygıtları bağlamak için kullanılan kablolama düzeni, ağın fiziksel topolojisidir.Bu kablolama düzeni, düğümlerin konumları ve düğümler ile kablolar arasındaki bağlantıları ifade etmektedir.Bir ağın fiziksel topolojisi, ağ erişim aygıtlarının ve ortamların yetenekleri, kapasiteleri, arzu edilen kontrol seviyesi veya hata toleransı ve kablolama veya telekomünikasyon devreleriyle ilgili ortaya çıkacak maliyet gibi konulardan oluşmaktadır. Bununla beraber, mantıksal topoloji, sinyallerin ağ ortamında veya verilerin ağ üzerinde dolaşımının aygıtların fiziksel ara bağlantılarına bakılmaksızın bir aygıttan diğerine geçme biçimidir. Bir ağın mantıksal topolojisi, mutlaka fiziksel topolojisi ile aynı değildir. Örneğin, tekrarlayıcı merkezleri kullanan çift bükümlü ethernet, fiziksel bir yıldız topolojisi üzerinde taşınan bir mantıksal veriyolu topolojisiydi.Token ring, mantıksal bir halka topolojisidir, ancak fiziksel bir yıldız olarak ortam erişim kontrolü(MAC adresi)'ne kablolanmaktadır.Mantıksal topolojiler genellikle ortam erişim kontrolü yöntemleri ve protokolleriyle yakından ilişkilidir. Bazı ağlar, yönlendiricilerine ve anahtarlarına yapılan yapılandırma değişiklikleri aracılığıyla mantıksal topolojilerini dinamik olarak değiştirebilir. Ağ topolojisi çalışmaları noktadan noktaya, ortak yol, yıldız, halka veya dairesel, örgü, ağaç, melez ve papatya zinciri olmak üzere sekiz temel topolojiyi tanımaktadır. .NET Messenger Service .NET Messenger Service (önceki adıyla MSN Messenger Service ya da diğer adıyla Windows Live Messenger Service), MSN Messenger yazılımı ile çalışması amacıyla Microsoft tarafından 1999 yılında geliştirilen anında mesajlaşma ve protokol sistemidir. Bu sistem, "Windows Live ID" hesabına sahip kullanıcılara kendi aralarında çevrimiçi eş zamanlı iletişim hizmeti sağlamaktadır. Microsoft Messenger hizmeti ile kullanılmak üzere açık kaynaklı bir anında mesajlaşma istemci emesene tasarlanmışdır. Microsoft resmi olarak şu yazılımlara anlık mesajlaşma hizmeti sunmaktadır; VÃ¡clav Klaus Prof. Dr. Václav Klaus (d.19 Haziran 1941) Çek ekonomist ve siyasetçi. Çek Cumhuriyeti'nin 2. Cumhurbaşkanı ve 1. Başbakanı. 1941 yılında Prag'da doğan Klaus, 1963'te Prag Ekonomi Üniversitesi'nden mezun oldu. İtalya ve Amerika'daki üniversitelerde de araştırmalarda bulundu. Prag Baharı boyunca Yüz dergisinde ekonomiyle ilgili makaleler yazdı. Çekoslovakya Bilim Akademisi Ekonomi Enstitüsü'nde yüksek lisans öğrenimi gördü. 1971-1986 yılları arasında Çekoslovakya Devlet Bankası'nda çeşitli görevler üstledi. 1992 yılında Çek Sosyalist Cumhuriyeti'nde yapılan seçimleri partisi kazandı. Cumhurbaşkanı Václav Havel tarafından başbakanlığa atandı. Ülkenin Slovakya ile barışçıl bir şekilde ayrılmasından sonra yeni kurulan Çek Cumhuriyeti'nde yapılan ilk seçimleri kazanarak tekrar başbakanlığa atandı. Bu görevini 4 yıl sürdürdü. 1998 yılında Temsilciler Meclisi Başkanlığı'na seçildi. Çek Cumhuriyeti Cumhurbaşkanı Václav Havel'in rakibi olarak Cumhurbaşkanlığı'na aday oldu ve Václav Havel'i geçerek Cumhurbaşkanı seçildi. 2013 yılında yerini Miloš Zeman'a devretti. Alparslan Türkeş Stadyumu Alparslan Türkeş Stadyumu, Kocaeli'nin Körfez ilçesinde bulunan futbol stadyumu. Körfez SK'nin maçlarına ev sahipliği yapmaktadır. Stadyum, tamamı koltuklu olmak üzere 1.790 kişi kapasitelidir. Stadyumda futbol maçlarının yanı sıra, bayram kutlamaları da yapılmaktadır. Kelly Madison Kelly Madison (d. 26 Ağustos 1967; Newport Beach, Kaliforniya) Amerikalı porno yıldızı, yönetmen, yapımcı ve Internet pornografisi girişimcisidir. Madison eşi Ryan ile birlikte 413 Productions isimli şirketin sahibi olup, birçok filmde beraber rol almışlardır. Kelly ile kendisinden daha genç ve grafik tasarımcı eşi Ryan ilk önce birlikte rol aldıkları bir porno sitesi kurdular. Bu işte başarılı olunca aralarına başka kadın porno oyuncularını da aldılar. Bu şekilde grup porno filmlerde rol aldılar. İkili şirketteki işleri de paylaşmışlardır. Ryan düzenleme, fotoğraf çekimi, web tasarımı, programlama ve reklam işleri ile uğraşırken, Kelly setlerin düzenlenmesi, diğer kadın oyuncuların seçilmesi, promosyon ve mali işlerle ilgilenmektedir. Kelly Madison'un birden çok porno web sitesi bulunmaktadır. KellyMadison.com'da kendisini tanıtan işler vardır. PornFidelity.com'da kendisi, kocası ve başka kadınların birlikte rol aldığı grup porno filmleri yer almaktadır. KellyFind.com, google benzeri porno arama motorudur. Ayrıca KellyCash.com ve 413dollars.com isimli iki web sitesine daha sahiptir. Kayabaşı, Başakşehir Kayabaşı, İstanbul'un Başakşehir ilçesinde bir mahalledir. Mahallenin eski adı Ayayorgi (: Ο Άγιος Γεώργιος- Azatlı) olan köy yeri 1924 yılında Lozan Antlaşması gereği Selanik vilayeti Drama livası Köyü'nden mübadele yoluyla Türkiye'ye getirilen Türkler'in, Mustafa Kemal Atatürk'ün mübadele nedeniyle Rumların bıraktığı yerleri işaret ederek, "Gidin ve oraya yerleşin." sözü üzerine köy yerleşim birimine dönmüştür.Söz konusu Kovitsa köyünden Mahmut Şevket Paşa köyü ne ve Turgutlu ve Orhangazi'ye yerleşenler olmuştur. Kayabaşı köyünde Rumlardan kalma su kuyusu ve su kanallarına ait kalıntılar bulunmaktadır. Coğrafi açıdan toprak zemininin kayalık olmasından ötürü Türkçede "Kayabaşı" adını almış tarihi bir köydür. 1985 yılından sonra köy statüsü kaldırılmış ve mahalleye dönüştürülmüştür. Mahalle 2000 yılından itibaren Bahçeşehir mahallesi gibi toplu konut projeleri çerçevesinde yapılaşmaya açıldığı için içerisinde planlı bir şekilde büyümüştür. IÂ²C I²C (Inter-Integrated Circuit) Philips tarafından geliştirilmiş, düşük hızlı çevre birimlerini anakart, gömülü sistem ya da cep telefonu'na bağlamak için kullanılan , bir veriyoludur. 1990'ların ortasından beri Siemens (sonrasında Infineon Technologies), NEC, STMicroelectronics (öncesinde SGS-Thomson), Motorola (sonrasında Freescale Semiconductor), Intersil gibi pek çok firma (öncesinde Philips Semiconductor Division) I²C-sistem standartıyla tam uyumlu ürünler piyasaya sürmüşlerdir. 1 Ekim 2006 itibarıyla ürünlerinde I²C protokolünü kullanmak isteyen firmalar için lisans ücreti ödeme zorunluluğu ortadan kalkmıştır, ancak NXP tarafından tahsis edilen I²C bağımlı birim adresine sahip olabilmek halen ücrete tabidir. I²C pull-up dirençleriyle pozitif beslemeye bağlanmış iki adet çift yönlü sinyal hattı kullanır (Serial Data Line(SDA) ve Serial Clock (SCL)). Daha düşük ya da yüksek besleme gerilimlerine de izin verilmekle birlikte tipik olarak kullanılan besleme değerleri +5 V ya da +3.3 V'tur. I²C nda 16 adet özel amaçlı adres içeren 7-bit adres bölgesi mevcuttur, dolayısıyla aynı veriyolu üzerinden en fazla 112 adet birim birbiriyle haberleşebilir. Sık kullanılan I²C veriyolu hızları 100 kbit/s "standart mod" ve 10 kbit/s "low-speed modu" dur, ancak isteğe bağlı olarak daha düşük saat frekanslarına da izin verilmektedir. Son I²C sürümleri daha fazla birime daha hızlı olarak hizmet verebilmektedir (400 kbit/s "Fast mode", 1 Mbit/s "Fast mode plus" ya da Fm+, ve 3.4 Mbit/s "Yüksek Hızlı Mod"). Bu hızlar PC'lerden ziyade gömülü sistemlerde kullanılmaktadır. Ayrıca 10-bit adresleme modu gibi diğer özellikler de mevcuttur. Belirtilen bit oranları denetleyici ile bağımlı birim arasında saat sıkıştırması ya da ilave donanım gecikmesi harici mesajlaşmalar için tanımlanmıştır. İlave protokol yükü bir bağımlı birim adresi ve muhtemelen bir kütük adresi yanında her bir bayt için ACK/NACK bitleri ihtiva etmektedir. Sonuç olarak gerçek veri transfer hızları yukarıda belirtilen tepe değerlerinden düşük olmaktadır. Örneğin, eğer bir bağımlı birimle yapılan her mesajlaşmanın sadece 1 bayt transferi ile sınırlı olduğu etkin olmayan bir protokolde gerçek veri aktarım hızı bit oranı tepe değerinin yarısından az olacaktır. Maksimum bağımlı birim sayısı adres bölgesi boyutu ve ayrıca pratik iletişim uzaklığını birkaç metre ile limitleyen 400 'lık toplam veriyolu kapasitansı ile sınırlıdır. Tagişçe Tagişçe ya da Tagiş dili (kendilerince "Tā̀gish"; İngilizce "Tagish"), Kanada'nın Yukon bölgesinde yaşayan Tagişler tarafından konuşulan Atabask dillerinden yok olmak üzere olan Kızılderili dilidir. Konuşanı yalnızca 2 kişidir. En yakın akrabası Tahltanca ile Kaskacadır. Tagişler ("Tā̀gish kotʼīnèʼ"), Carcross yöresinde Tlingitler ile birlikte "Carcross/Tagish First Nation" adı altında idari birlik oluştururlar. Bu birliktelik dillerindeki Tlingitçe alıntılarda da kendini gösterir. Örnek olarak "kʼú̄kʼ" (kitap), "nedàkw" (okul sırası), "shuxhâ" (balta), "xhàwàghí" (pencere) sözleri Tlingitçe alıntılardır. Yukon Yerli Dil Merkezi Haydarizade Ä°brahim Efendi Haydarizade İbrahim Efendi (1863 - 1933), Osmanlı Devleti'nin son yıllarında 2 kez şeyhülislamlık yapmış, işgal altındaki İstanbul'dan ayrılarak Milli Mücadele'ye katılmış bir Osmanlı din adamıdır. Yeşilay Derneğinin kurucularındandır. Haydarizade İbrahim Efendi 1920 yılında İstanbul işgal altındayken Damat Ferit Paşa hükûmeti döneminde şeyhülislam ilan edildi. Haydarizade İbrahim Efendi'den Kuvayı Milliyeciler hakkında kendisinden önceki şeyhülislam Mustafa Sabri Efendi'nin yazdığı bir ölüm fetvasını imzalaması istendi. İbrahim Efendi fetvayı imzalamayı reddederek istifa etti. Şeyhülislam olduğu dönemde 'Musiki-i Osmani Mektebi'nin 12 Aralık 1919 tarihinde verdiği konserden hoşlanmayarak Dahiliye Nazırlığı'na gönderdiği bir mektupla bu tür konserlerin Osmanlı Müslüman ahlakına ters düştüğünü öne sürerek yasaklanmasını istemişti. Ayrıca İstanbul'u işgal eden Avrupa'lı askerlerin şehre getirdiği içki ve uyuşturucu maddelerin Müslüman halkın arasında yaygınlaşacağından endişelenerek 5 Mart 1920 tarihinde Mazhar Osman Bey'le birlikte "Hilâl-i Ahdar" adıyla Yeşilay'ı kurmuştur. Ayrıca 19 Temmuz 1919 günü Abuk Ahmet Paşa ve Avni Paşa'yla birlikte Kürt Teali Cemiyeti'yle yapılan görüşmelerde Osmanlı Devleti'ni temsil etmiştir. Haydarizade İbrahim Efendi 1933 yılında öldü. Ã–mer Hulusi Efendi Ömer Hulusi Efendi (d. 1858- ö.1920(?) ) öğretmenlik, şeriye yargıçlığı ve Osmanlı Devleti'nin son yıllarında şeyhülislamlık ve Evkaf Nazırlığı görevlerinde bulunmuş bir devlet adamıdır. Ömer Hulusi Efendi 1855 yılında Dağıstan'da doğdu. İlk öğrenimini Dağıstan'da gördü.Burada Arapça öğrendi. Sonra İstanbul'a gelerek medresede fıkıh eğitimi yaparak icazet aldı. Sonra "Bursa Muallim Mektebi (Öğretmen Okulu)"'na girip buradan diploma aldı. Daha sonra "Mekteb-i Nüvab (Yargıç Okulu)"'na devam ederek buradan da diploma aldı. Bu diplomalarına uygun olarak öğretmenlik ve şeriyye yargıçlığı görevleri ile devlet memurluğu yaptı. 1912 de "Meclis-i Tetkikat-i Şer'iyye (Din İşleri İnceleme Komisyonu)" Başkanlığı görevine terfi ettirildi. Sonra "Anadolu Kazaskeri" görevi verildi. Bu görevden sonra 1917'de "Temyiz Mahkemesi"'ne atanarak "Şer'iyye Dairesi" Başkanı oldu. 14 Ekim 1918'de İstanbul'da Sadrazam olan Ahmet İzzet Paşa hükûmetinde Şeyhülislamlık görevi verildi. Bu hükûmet 8 Kasım 1918'e kadar görev yaptı. 2 Mart 1920'de İstanbul'da yeni sadrazam olan Salih Hulusi Paşa hükûmetinde Evkaf Nazırlığı görevi aldı. 3 Nisan 1920' de Salih Hulusi Paşa'nın istifası üzerine kendisi de bu görevden ayrıldı. Bu tarihten sonra hakkında bilgi bulunmayan Ömer Hulusi Efendi' nin 1922' den önce hayatını kaybettiği düşünülmektedir. Prag'daki Yahudilerin tarihi Çek Cumhuriyeti'nin başkentindeki Prag Yahudi cemaati Avrupa'nın en eski ve en bilinen cemaatlerinden biridir. 16. yüzyılda Prag'da Yahudi Rönesansı başladı. Prag soyluları 1501'de ekonomik aktiviteler için açık bir ortam yarattı. Buna rağmen Prag Yahudileri Habsburg hakimiyetinde biri 1542'de diğeri 1561'de olmak üzere iki kere kovuldular. Her geri dönüşlerinde daha da varlıklılaştılar. 1564-1612 yılları arası Maximilian ve II.Rudolf hükümdarlığında geçen dönem Prag Yahudilerinin "altın çağı"dır. 1700'lerin başında Prag nüfusunun çeyreğini Yahudiler oluşturuyordu ve zamanının dünyadaki en kalabalık Yahudi nüfusunu barındıran şehirdi. Bu "altın çağ" İmparatoriçe Maria Theresa'nın başa gelip Yahudileri tekrar kovmasıyla son buldu. Yahudi çeyreğinden getto durumuna geçiş yasal yollarla olmadıysa da dönemin şartlarıyla doğal olarak gelişti. Judenstadt olarak bilinen getto Yahudi mistisizminin merkeziydi. 1522-1541 yılları arası Moravya, Almanya, Avusturya ve İspanya'dan gelen Yahudilerle Yahudi nüfusu ikiye katlandı. Yahudilerin, gettonun yanında ev kurma hakları olduğundan yaşadıkları alanlar genişledi. Gettoda, halkı toplantıya çağırmak için kullanılan bir çanın olduğu bir belediye sarayı da vardı. Yahudilerin kendi bayraklarını dalgalandırma hakları bulunuyordu. Gettolarda yaşayan Yahudiler kendilerini matematik, astronomi, coğrafya, tarih, felsefe ve sanat konusunda geliştirdiler. Eski Yahudi Mezarlığı, Avrupa'nın en eski Yahudi mezarlığıdır; 1439'da hizmete açılıp 1787'de kapanmıştır. Mezarlık Pinkas Sinagogu ile Klausen Sinagogu arasındaki küçük alanda bulunmaktadır. Yaklaşık 400 yıldır hizmet veren mezarlıkta gettolarda yaşayan 200,000 civarında Yahudi buraya gömülmüştür. Mezarlığın ölü taşıma kapasitesi toplam gömülenlerin sadece yüzde onu olduğu için tabutlar her alanda 12 tabut üst üste sıralanacak şekilde dizilmiştir. Bu mezarlardan biri, Golem'in yaratacısı olduğuna inanılan 1525-1609 yılları arasında yaşamış haham Loew'e aittir. En eski mezar ise haham Avigdor Kara'ya aittir. Nazi Almanyasında Yahudi mezarlıkları yıkılıp Yahudi mezar taşları talim atışları için hedef olarak kullanılırken Hitler bu mezarlığa tüm Yahudiler imha edildikten sonra müze olarak sergilenmesi için dokunmadı. Prag Rönesansı döneminde dört ana sinagog inşa edilmiştir. 1479'da Pinkas Sinagogu Prag Yahudilerinin hizmetine açıldı. Sinagog sel alanı üzerine kurulduğundan sayısız kereler su altında kalıp hasar gördü. 1591'de İmparator II.Rudolph Maisel Sinagogu'nun inşasına izin verdi, sinagog ismini binanın yapımında maddi destek sağlayan Mordechai Maisel'den aldı. Bu sinagog birçok kere yangın tehlikesi atlattı. Maisel'in bağışlarıyla dikilen bir diğer sinagogsa Klausen Sinagogu'dur. Barok mimari stiliyle inşa edilen bina 1694'te açıldı. Dördüncü sinagog da Yahudi gettosunun belediye sarayının yanına dikilen Yüksek Sinagog'dur. Asıl ibadethane binanın ikinci katında olduğundan buraya "Yüksek" sinagog dendi. Bu sinagog getto'nun ileri gelenlerine hizmet verdi. IV. Karl 1357'de Prag Yahudilerine kendi bayraklarını edinme onurunu verdi. Bayrakları kırmızı renk üzerine sarı Magen David'di. Bu bayrakla tarihte ilk defa Magen David'in bir Yahudi cemaatini temsil ettiği varsayılır. 1648'de III. Ferdinand, İsveç ile yapılan Otuz Yıl Savaşı'nda Yahudilerin desteğini gördüğünden cemaate bir bayrak verdi. Kırmızı üzerine sarı Magen David, Prag Yahudi cemaatini ve Josefov da denen Yahudi çeyreğini temsil etmektedir. Tahltanca Tahltanca ya da Tahltan dili (kendilerince "Dahdzege"; İngilizce "Tahltan, Nahanni"), Kanada'nın Britanya Kolombiyası eyaletinde Telegraph Creek, Dease Lake ve İskut yörelerinde yaşayan Tahltanlar tarafından konuşulan Atabask dillerinden yok olmak üzere olan Kızılderili dilidir. En yakın akrabası Tagişçe ile Kaskacadır. Hatta bazı dilciler bu üç dili diyalekt kabul edip Tahltan adı altında tek dilde toplarlar. Daha uzak akrabaları arasında Danezaca, Sekanice, Denetaca, Satuca, Tlınçonca ve Denesulinece yer alır. 2006 verilerine göre anadilini konuşan 55 kişidir. Bunların 2'si 50 yaş altı, 53'ü 65 yaşlarında olup ayrıca anadili olmayan 3 dilci (John Ritter, John Alderete, Collin Carter) tarafından konuşulmaktadır. Danimarka'daki Yahudilerin tarihi Az sayıdaki Danimarka'daki Yahudilerin tarihi 17. yüzyıla kadar dayanır. Ortaçağa ait Danimarka sanatlarında Yahudiler ucu sivri şapkalar giyinmiş olarak tasvir edilir fakat bu dönemde Danimarka'da Yahudilerin yaşadığına dair bir kanıt yoktur. 1536'daki "Danimarka Reform"uyla ülkeye Katolik ve Yahudilerin girmesi yasaklandı. Bilinen ilk yerleşim, soylulara ait topraklarda gerçekleşmiştir. IV.Christian bugün Schleswig-Holstein eyaletinin bulunduğu Elbe Nehrinde Glückstadt'ı kurdu ve Albert Dionis isimli Yahudi tüccarın burada ticaret yapmasına izin verdi. Zamanla bu haklar birkaç Yahudiye daha verildi ve 1628'de bu durum resmileştirilerek Yahudilere koruma, dini özgürlük ve kendilerine ait mezarlık sahibi olma hakları tanındı. Albert Dionis, arzulu projeleri sayesinde Danimarka soyluları arasında kendisine özel statü verildi. Aynı statü sahibi Gabriel Gomez, ticaretin gelişmesi için Danimarka'da Sefaradlara yerleşme hakkı verilmesi için III. Frederick'i ikna etti. İlerleyen zamanlarda bu haklar Aşkenazlara da tanındı. 1684'te Danimarka Batı Antillerinin valisi olabilmek için Gabriel Milan Hıristiyanlığa geçti fakat yolsuzluk nedeniyle 1689'da idam edildi. Danimarka'da, Otuz Yıl Savaşı'nın ardından çıkan ekonomik kriz sebebiyle III. Frederik mutlak monarşi ilan etti. Ticareti geliştirmek için ülke kapılarını iç göçe açtı. İlk Yahudi cemaati 1682'de Fredericia'da kuruldu, bunu 1684'te Kopenhag'daki Aşkenaz cemaati takip etti. 1780'de Danimarka'da 1600 Yahudi vardı ve varlıklarına göre özel haklar elde edebiliyorlardı. Sosyal ve ekonomik alanda ayırımcılığa uğrayan Yahudiler 1782'de bir süre Lutheran kiliselerine gitmeye zorlandılar. Buna rağmen, cemaat içinde içişlerinden belli ölçüde kendileri sorumlu olup gettolarda yaşama zorunluluğu yoktu. Dönemin sanat ve edebiyatından anlaşıldığı üzere cemaat kendisini halktan soyutlamıştı. Haskala (Yahudi aydınmacılığı) Danimarka'ya 18. yüzyılda ulaştı ve kral Danimarka unsurlarını topluma entegre edebilmek için reformlar uyguladı. Yahudilerin dernek kurmasına, üniversitelere gitmesine, gayrimenkul satın almasına ve okullar kurmasına izin verildi. Napolyon Savaşları ve hüsranla biten Gambot Savaşı Danimarka Yahudilerinin özgürleştirilmesine olanak sağladı (buna rağen, aynı durumda olan Norveç'te Yahudilerin ülkeye girmesi yasaklandı). Yine de 1819'da Danimarka'da aylarca sürecek olan antisemitik ayaklanmalar başladı; ölü sayısı bilinmemektedir. 19.yy Danimarka Yahudilerinin kültür yaşamının geliştiği dönemdir. Mimar G. F. Hetsch tarafından tasarlanan Kopenhag Büyük Sinagogu ülkenin önemli binalarındandır. Danimarka Yahudi cemaati topluma Mendel Levin Nathanson, Meir Aron Goldschmidt, Edvard Brandes, Georg Brandes ve Henri Nathansen gibi kişileri kazandırmıştır. Yahudilerin entegre olduğu her toplumda görüldüğü gibi, Danimarka'da da karışık evlilikler gibi sebeplerden dolayı Yahudi nüfusu asimile olmaktaydı. Buna rağmen 1903 Kişinev pogromu, 1904 Rus-Japon Savaşı, Rus devrimleri gibi olaylar ülkeye Yahudi göçmen kazandırıp yaklaşık 3000 Yahudinin buraya yerleşmesine sebep olmuştur. Yeni gelenlerle Yahudi cemaatinin karakterisitiği dindarlıktan laik sosyalizme dönüştü. Yidiş dilinde tiyatro oyunları sergilenip gazeteler basıldı. Bu durum kısa sürdü ve Danimarka 1920'lerin başlarında kapılarını göçmenlere kapattı. Nisan