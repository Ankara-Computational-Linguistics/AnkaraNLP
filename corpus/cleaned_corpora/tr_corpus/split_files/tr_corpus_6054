adasından ayıran "Menai Boğazı" yakınlarındadır. Bangor şehri Galler ülkesinin merkezi olan Cardiff'ten 296 km uzakta, Birleşik Krallık başkenti Londra'dan 415 km uzaktadır. Şehir engebeli bir sahilde yapılmıştır. Şehrinin önemli bir kısmı "Bangor Dağı" adı verilen tepenin doğusundadır ama şehrin bir mahallesi Port Pehryn'e doğru tepenin batısına düşer. "Bangor Dağı" şehrin High Street, Glan Adda ve Hirael bölgelerini gölgeye alır ve şehir kuzeyde olduğu için Kasım ile Mart aylarında bu bölgelerin çok az güneş aldığı hatta hiç almadığı bile iddia edilir. Şehrin ve ana caddesi olan High Street'in hemen kuzeyinde bir diğer tepe bulunup buradaki mahalleye Yukarı Bangor adı verilmektedir ve bu tepe Bangor'u Menai Boğazı'ının güney kıyılarından ayırmaktadır. Şehrin ortasında iki akarsu geçmekteyken bunlardan biri, "Adda Deresi", kanalizasyon içine alınmıştır. "Cagın Deresi" ise şehrin doğusunda bulunan, 19. yüzyılda bina çatılarını kaplamak için kullanılan taştan arduvaz ihracatı için kullanılan bir liman olan Port Penrhyn'de denize akar. Bangor Tren Garı Crewe ile İrlanda'ya demiryolu için geçiş terminali olan Holyhead'i bağlayan demiryolu hattı üzerindedir. Bangor Londra ile Holyhead'i bağlayan ana karayolu olan A5 inde üzerindedir. Conwy'den gelen ve kuzey Galler sahil yolu olan A5 ile A55'in kavşağına çok yakındır ve A55 ile Conwy 105 km uzaklıktadır. Bangor aynı zamanda Galler'in batı sahillerinden, Haverfordwest ile Aberystwyth'ten, gelen A487 yolu üzerindedir. Bangor kuzey-batıda "Prestatyn"'de başlayan uzun yaya yolu olan "Kuzey Galler Patikası (North Wales Path)" güzergahında olup bu yaya yolu Bangor'da biter. Bamgor "Millî Bisiklet Yolları"ndan 5, 8 ve 85 no.luların güzergahındadır. Bangor şehrinde üniversitenin organize ettiği "Bangor'da Müzik" klasik batı müziği konserleri uzun bir dönemdir verilmektedir. Şehirde Gwynedd Müzesi ve Güzel Sanatlar Galerisi bulunmaktadır. Üniversite "Theatr Gwynedd" adlı bir tiyatro binasını sağlamıştır ve genellikle amatör tiyatro oyunları burada icra edilmektedir. Üniversite yeni büyük bir görsel sanat merkezi kurma planlarını ilan etmiştir. Bangor şehri Galler dili konuşanların ve Galler ülkesinin bir millî ve kültürel gösterim vasıtası olan "Eisteddfod Genedlaethol Cymru (Millî Galler Eisteddfold") festivaline 1890, 1902, 1915, 1931, 1940 (radyoyla naklen), 1943, 1971 ve 2005 yıllarında evsahipliği yapmıştır. BBC Cymru Radyosu'nun Kuzey Galler Ülkesi için kurulmuş yörel stüdyoları, yayım merkezi ve BBC telvizyonunin Kuzey Galler için haber merkezi Bangor'dadır. Bangor'dan yayım yapan iki özel sektör radyo istasyonu (Heart Cymru, Heart North Wales Coast) vardır. Bangor Üniversitesi öğrencileri de Storm FM adıyle radyo yayımlamaktadır. En başarılı yerel futbol kulübü 1876da kurulmuş olan ve iki defa Galler Ülkesi Ligi şampiyonu ve 9 defa Galler Ülkesi Kupasını kazanmış olan "Bangor City FC" takımıdır. 1008-1009da ülke kupasını kazanması dolayısıyla 2009–2010 sezonunda Bangor City FC "UEFA Europa Lig"'ne katılmıştır. Bangor'un şu kardeş şehir anlaşması vardır: 2010 Kuzey Kıbrıs Cumhurbaşkanlığı seçiminde Derviş Eroğlu 2010 Kuzey Kıbrıs Cumhurbaşkanlığı seçimlerinde Derviş Eroğlu, seçimi %50,35 oy oranıyla seçimi kazanan adaydır. Derviş Eroğlu, 29 Haziran'da yapılan Ulusal Birlik Partisi (UBP) kurultayında parti başkanlığına seçildi. 19 Nisan 2009 günü yapılan genel seçimlerde UBP tek başına iktidara geldi. Bunun üzerine Derviş Eroğlu, başbakanlık görevine geldi. 7 Kasım 2009 tarihinde, Derivş Eroğlu adaylık için henüz bir girişimi olmadığını söyledi. 8 Ocak 2010 günü dönemin UBP genel sekreteri İrsen Küçük, cumhurbaşkanlığı için muhtemel adayların Derviş Eroğlu ile Mehmet Ali Talat olduğunu; fakat partinin adaylık konusundaki kararını ocak ayının ikinci yarısında vereceğini açıkladı. Yine aynı gün, Derviş Eroğlu, Lefke'de "KKTC'nin kuruluşunu ayakta alkışlayanların cumhurbaşkanlığı makamına gelme zamanının geldiğini", UBP'nin seçime kendi adayıyla katılacağını ve adayın ilk partisi meclisi toplsntısında belli olacağını söyledi. 17 Nisan günü, Eroğlu, adaylığını 19 Ocak günü açıklayacağını belirtti. 18 Ocak günü UBP Basın Bürosu'ndan yapılan açıklama da UBP'nin adayını 19 Ocak günü açıklayaacağını belirtti. Bu açıklamalara rağmen 19 Ocak günü Güzelyurt bölgesinde meydana gelen sel nedeniyle toplantı ileri bir tarihe ertelendi. 25 Ocak günü, İrsen Küçük, adayın 27 Ocak günü açıklanacağını belirtti. 27 Ocak günü yapılan toplantıda Eroğlu adaylık için tek adaydı. Daha sonra Derviş Eroğlu'nun adaylığı İrsen Küçük tarafından açıklandı. Tüm ilçe başkanları toplantıda Eroğlu'na desteklerini belirttiler. Eroğlu yaptığı konuşmada kendisini aday olarak seçenlere teşekkür ederken partililer adaylığı sevinçle karşıladı. KADEM şirketinin Kasım 2009 tarihinde yaptığı anketin sonuçlarına göre, Derviş Eroğlu %36 oy oranıyla seçimi ilk sırada bitirecekti. En yakın rakibi Mehmet Ali Talat ise onu %4.6 geriden izleyecekti. Eroğlu, anketi güvenilir bulduğunu söyledi. Yunanca yayın yapan Simerini gazetesi, 3 ve 4 Ocak günü, KKTC'deki seçimlerle ilgili olarak KADEM şirketine yaptırdığı anketin sonuçlarını yayınladı. 22-27 Aralık tarihlerinde yapılan anket sonuçlarında, Derviş Eroğlu, %50,1'lik oy oranıyla en yakın rakibi Mehmet Ali Talat'ın %26 önünde birinci sırayı aldı. Mart 2010'da yapılan bir diğer KADEM anketi ise Eroğlu'nun %52.9 ile ilk turda kazanacağını, en yakın takipçisi Talat'ın ise %10.8 geriden gelerek %42.1 oy alacağını öngördü. Avrupa Birliği destekli kuruluş The Management Centre'ın Cumhuriyetçi Türk Partisi Ekim ve Kasım 2009 aylarında için yaptırdığı anket, Mehmet Ali Talat'ın %25, Derviş Eroğlu'nun ise %22 oranında oy alacağını belirtti. Seçimler için resmi propaganda dönemi 23 Mart günü başladı. Derviş Eroğlu ise, propaganda dönemi resmi olarak başlamamış olmasına rağmen, 19 Mart günü Değirmenlik'teki bir parti toplantısına katıldı ve bu toplantı bir mitinge benzer olaylara sahne oldu. 23 Mart günü resmi propaganda sürecinin ilk etkinliğinde, Eroğlu yandaşları sabah erken saatlerde Başbakanlık Kavşağı'nda bayrak salladı. Aynı gün saat 16:00'da Gazimağusa'da bir açılışa katılan Eroğlu, saat 19:00'da bir yemeğe katıldı. 24 Mart günü Beylerbeyi ve Ozanköy, 25 Mart günü Çatalköy, 26 Mart günü ise Dilekkaya köyünü ziyaret etti. 27 Mart günü Eroğlu Güzelyurt'a gidip bölgedeki bazı sivil toplum kuruluşlarıyla buluştu. 28 Mart tarihinde İskele ilçesinde Mehmetçik, Kumyalı, Büyükkonuk, Çayırova ve Yedikonuk'u; Mesarya Ovası'nda ise Türkmenköy, Vadili ve Paşaköy'ü ziyaret etti. 29 Mart günü Gazimağusa'da UBP Maraş Seçim Bürosu'nun açılışını yaptı. Bu sırada UBP'li bakanlar, milletvekilleri, belediye başkanları, UBP Kadın Kolları ve Gençlik Kolları da Eroğlu propagandası yaptı. TMZ on TV TMZ on TV ya da kısaca TMZ, ABD'de yayınlanan eğlence ve dedikodu haberleri üzerine televizyon programı. İlk kez 10 Eylül 2007'de yayınlandı. Genellikle Fox, The CW ve MyNetworkTV kanallarında ekrana gelir. Esas olarak çoğunlukla ünlülerin özel hayatlarıyla ilgili dedikodulara ağırlık veren ve Aralık 2005'te açılmış olan internet sitesi TMZ.com'un televizyon versiyonudur. Televizyon programı ve internet sitesinin prodüksiyonu West Hollywood, Kaliforniya'daki Sunset Bulvarı'nda bulunan bir stüdyoda yapılır. Sunset Bulvarı (anlam ayrımı) Sunset Bulvarı aşağıdaki başlıkları ifade ediyor olabilir: İşçi arı İşçi arılar, bir arı kolonisinde çiftleşme kapasitesine sahip olmayan dişi arılar. Pek çok arı türünde işçi arılara rastlanmakla beraber kavram daha çok işçi bal arıları için kullanılır. İşçi arılar kolonide inşaat, temizlik, bebek bakımı, cenaze, savunma ile polen ve nektar toplama işlerinden sorumludurlar. Bir kolonideki arıların neredeyse tamamı işçi arılardır. Tüm işçi arılar dişi olmasına rağmen bir arı kolonisindeki dişilerden sadece kraliçe arı (arı beyi) çiftleşme kapasitesine sahiptir. Kolonide bunların haricinde, görevleri kraliçeyi döllemek olan, az sayıda erkek arı (dron) bulunur. Erkek arılar çiftleşme esnasında ölürler. Bir bal arısı kovanında kışın yaklaşık 20.000-30.000, yazın 60.000-80.000 arası işçi arı bulunur. Kış aylarında 4-9 ay, yaz aylarında 6 hafta civarı yaşarlar. İşçi arıların dikenli bir iğnesi bulunur ve bu iğne ile bir canlıyı soktuklarında iğnelerini bırakır ve ölürler. Paparazzi (Lady Gaga şarkısı) "Paparazzi", Amerikan kayıt sanatçısı Lady Gaga'nın ilk albümü "The Fame"den yayımlanan son tekli çalışmasıdır. Söz yazımı Rob Fusari ve Gaga tarafından üstlenilen şarkı, Birleşik Krallık, İrlanda ve İtalya'da albümün üçüncü, Kanada ve ABD'de dördüncü, Avustralya, Yeni Zelanda ve Fransa'da beşinci teklisi olarak yayımlandı. Birleşik Krallık'ta 6 Temmuz 2009'da yayımlandıktan dört gün sonra Avustralya'da satışa sunuldu. Birleşik Krallık'ta başta üçüncü tekli olarak "LoveGame" önerilmekteydi. Ancak şarkıdaki tartışmalı konsept ve sözler yüzünden bunun yerine "Paparazzi" yayımlandı. Şarkı, Gaga'nın şöhret arayışını portreler. Yüksek tempo bir dans şarkısı olan eserde, bir ünlüyü izleyerek ilgi ve şöhret arayan bir sapık anlatılır. "Paparazzi", eleştirmenlerce eğlenceli ve kulüp dostu doğası nedeniyle övüldü. Kısa film formatında çekilen videoda Gaga, fotoğrafçılarca takip edilen yeni-yetme bir şarkıcı olarak görülür. Videonun başında erkek arkadaşı tarafından sakat bırakılan Gaga, kurtulur, geri döner ve erkek arkadaşından intikam alır. Şarkı, Avustralya, Kanada, İrlanda ve Birleşik Krallık'ta ilk ona girerken; Almanya ve Çek Cumhuriyeti listelerinin zirvesine yükselmeyi başardı. Şarkı ayrıca, Amerikan müzik listesinde de altıncı sırada yer aldı. Gaga, şarkıyı The Fame Ball Tour kapsamında, açılış şarkısı olarak seslendirdi. Bunun yanında sanatçı, şarkı "En İyi Sanat Yönetmenliği" ve "En İyi Özel Efektler" dalında ödül aldığı 2009 MTV Video Müzik Ödülleri töreninde de seslendirdiği gibi, Ekim 2009'da "Saturday Night Live" kapsamında, Rapunzel-benzeri bir karakter şeklinde şarkıyı seslendirdi. About.com'dan Ron Slomowicz, şarkının daha sonra çıkan farklı söyleyiş tarzlarına değinince, Gaga şöyle bir yorum yaptı: Yeni yorumlayışların olması beni mutlu ediyor. Şarkı birkaç farklı şey hakkında – benim çabalarım hakkında, şöhret mi istiyorum sevgi mi? Şarkı ayrıca paparazzilere kur yaparak onları kendine aşık etme üzerine. Bu medya fahişeliği, yaparsanız, yapaylıkların kanal istasyonuna gidene dek kendilerini nasıl rezil ettiklerini izlersiniz. Bu, kameralar için bir aşk şarkısı, ancak ayrıca şöhret ve sevgi üzerine de bir aşk şarkısı. – İkisini de elde edebilir misiniz, yoksa sadece birine mi sahip olabilirsiniz? Avustralya'daki "Daily Telegraph" gazetesine konuşan sanatçı, şarkının başarı ve sevgiyi dengelemeye uğraşmak üzerine olduğunu söyledi. About.com'dan Bill Lamb ise, şöyle bir yorum yaptı: "Şarkı, ünlülerin kendileri ile arasındaki simbiyotik ama aşırı derecede yalancı ve 'plastik' ilişkilere adanmış bir şarkı." "Paparazzi", Gaga'nın önceki şarkıları "Just Dance" ve "Poker Face" gibi hızlı tempolu kompozisyona sahip bir şarkı olup "tutkulu" bir ritim barındırır. Ilımlı bir electro-synth "groove"u barındıran şarkı C minör dizisinde yazılmıştır ve 115 bpm'lik bir tempoya sahiptir. Şarkıda adi ölçü bulunur ve Gaga'nın vokal aralığı G ile E♭ arasında değişir. Şarkıda "warmth" adı verilen bir enstrüman sesi kullanılmıştır. "Bayık tınılı" bir nota düzeni barındıran şarkıda perküsyonlar da bulunmaktadır. Eserdeki duygular cinsel istek ve endişe gibi temalar üzerinde gelişmiştir. "Paparazzi"nin sözleri, şöhretin avları ve tuzakları üzerinedir. Şarkı, eleştirmenlerden genel olarak olumlu eleştiriler topladı. "Billboard" dergisinden Jill Menze, The Fame Ball Tour adlı turneyi eleştirirken, Gaga'nın şarkıdaki vokallerini överek, şu yorumu yaptı: "şöhret-takıntılı bir balad olan şarkı, Gaga'nın hedefleri konusunda ne kadar uzman olduğunu gösterdi." "The Guardian" gaztesinden Alexis Petridis, şu sözleri söyledi: "Albümü sürekli dinlediğinizde, temadan bir süre sonra sıkılabilirsiniz. Ancak 'Paparazzi'nin teması zihninize yerleşerek oracıkta oturuyor." Allmusic'ten Stephen Thomas Erlewine, şarkıyı akıllıca bulduğunu belirtti. About.com'dan Ben Norman, şarkıyı, albümün üç favorisinden biri olarak gösterdi. Yine About.com'dan Bill Lamb, şarkının, Gaga'nın o ana kadarki en sanatsal başarısı olduğunu belirtti. PopMatters'dan Evan Sawdey, "Paparazzi" ve "Poker Face"in her ikisinin de müzikal görünüm açısından Gaga'nın ilk teklisi "Just Dance"e benzerlik gösterdiğini, ancak yine de kendini tekrar ediyormuş gibi görünmediğini belirtti ve Gaga'nın tek hatasının, hazırlıksız olarak böylesine farklı bir alanı doldurmaya çalışması olduğunu ekledi. "The Washington Post" gazetesinden Freedom du Lac, Gaga'nın bu şarkıyla ciddiyete dönüyor olmasına rağmen, eserin başlı başına düz, kimliksiz ve lezzetsiz olduğunu söyledi. "New Times Broward-Palm Beach"ten Erika Howard, eseri, albümün en dolu şarkısı olarak gösterdi. "The New York Times" gazetesinden Jon Caramanica, şu yorumu yaptı: "'Paparazzi', kameralardan özneye doğru bir aşk mektubu. Ancak bu mektup, ilişkinin çift taraflı olduğunu itiraf ettikten sonra duruyor." Pitchfork Media, 'Paparazzi'yi, 2009'un en iyi yüz şarkısını içeren listesinde, 83. sıraya oturttu. Şarkı, 12 Eylül 2009 tarihinde, Amerikan müzik listesine yetmiş dördüncü sıradan giriş yaparak, altı numaraya kadar yükseldi. Böylece şarkı, Gaga'nın bu listenin ilk onuna giren dördüncü ardışık eseri oldu. Bu başarıyla beraber Gaga, Christina Aguilera, Beyoncé ve Fergie ile beraber 2000'li yıllarda yayımladıkları ilk albümleriyle, dört veya daha fazla ilk ona giren şarkı sahibi olan dört bayan sanatçıdan biri oldu. Pop Songs listesinin zirvesine de yükselen şarkı, Gaga'yı, listenin on yedi yıllık geçmişinde ilk albümden ardışık dört şarkıyı bir numaraya sokma başarısını gösteren ilk sanatçı yaptı. Şarkı ayrıca Hot Dance Club Songs listesinin zirvesine yükseldi. Nielsen Soundscan verilerine göre, şarkı, ABD'de 2.616.000'in üzerinde dijital yüklenme oranı elde etti. "Paparazzi", Kanada müzik listesinin doksan ikinci sırasından listeye giriş yaptıktan sonra, internette haftanın en çok indirileni olarak elli yedinci sıraya tırmandı. Tırmanışını sürdüren şarkı, listenin üçüncü sırasına kadar yükseldi. 1 Haziran 2009'da Avustralya müzik listesinin yetmiş üçüncü sırasından listeye giriş yapan "Paparazzi", ertesi hafta yirmi yedinci sıraya zıpladı. Bu ülkede iki numaraya kadar çıkan şarkı, böylece Gaga'nın Avustralya'da ilk beşe giren dördüncü şarkısı oldu. Avustralya'da 140.000'i geçen yüklenme oranı nedeniyle şarkı, ARIA tarafından iki kez platin plakla ödüllendirildi. 22 Haziran 2009 tarihinde Yeni Zelanda listesinin yirmi üçüncü sırasından listeye giriş yapan şarkı, beş numaraya kadar yükseldi. On dört hafta listede kalıp 7.500'den fazla kez indirilince, şarkı Yeni Zelanda'nın RIANZ kurumu tarafından altın plakla ödüllendirildi. Şarkı, Şubat 2009'da, albümün yayımlandığı sıralarda elde ettiği dijital yüklemeler nedeniyle Birleşik Krallık müzik listesinin doksan dokuzuncu sırasından listeye giriş yaptı. 21 Haziran 2009'da on üç numaraya kadar tırmanan şarkı, ardından sırasıyla sekizinci ve dördüncü sıraya yükseldi. Şarkı ayrıca İrlanda müzik listesinin otuz sekizinci sırasından giriş yaptı ve dört numaraya kadar tırmandı. "Paparazzi", Almanya'da zirveye yükselerek, bu ülkede sanatçının ikinci bir-numara şarkısı oldu. Bunun yanında Hollanda'da dört, İtalya'da üç numaraya kadar yükseldi. Şarkının yönetmenliği, daha önce The Smashing Pumpkins, Madonna, Moby, Rammstein ve U2 gibi isimlerle çalışmış olan İsveçli yönetmen Jonas Åkerlund tarafından üstlenildi. Yönetmenin eşi Bea Åkerlund da, videoda Gaga'nın stilisti olarak çağrıldı. Gaga, video tamamlandığında MTV'ye şunları söyledi: "[..] 'Paparazzi' için hazırladığım videonun meydana çıkış şeklini sevdim. Kısa film tarzında bir video." 26 Mayıs 2009'da "The Canadian Press" ile yaptığı röportajda Gaga, klibi "bir araya getirdiği en harika ve yaratıcı iş" olarak nitelendirdi. Gaga, videonun arkasındaki fikir ve mesajları şöyle açıkladı: "Bunun şöhret-fahişeliği, ölüm, şöhretin yok oluşu ve bunun gençliğe etkisi hakkında gerçek, hakiki, güçlü bir iş olduğunu düşünüyorum. Video, insanların üne ulaşmak için takındığı abartılı durumlara değiniyor. Özellikle pornografi ve cinayet gibi. Videoda birçok farklı ana tema var. Videonun Birleşik Krallık ve İrlanda'da Channel 4 aracılığıyla 4 Haziran 2009'da gösterime girmesi beklenmekteydi. Ancak Gaga, 29 Mayıs'ta, Avustralya'da turnedeyken, kendi Twitter adresine "Benim lanet olası videolarımı internete sızdırmayı kesin" şeklinde bir yorum yaparak, kendi öz iradesi dışında videolarının yayınlamasını eleştirdi. Şarkı için çekilen sekiz dakikalık kısa-film formatlı müzik videosunda, Gaga ve onun erkek arkadaşı olarak İsveçli oyuncu Alexander Skarsgård yer almaktadır. Cinayet teması da barındıran videoda, Gaga, sapık fotoğrafçılar tarafından izlenen yeni ünlü birini canlandırır. Video, deniz kenarındaki bir köşkte, sevgilisiyle İsveççe konuşan Gaga ile başlar. Sonra ikili balkona giderek sevişmeye başlar. Ancak bu sırada yakınlarda saklanmış fotoğrafçıları fark eder ve erkek arkadaşının onlarla iş birliği yaptığını anlar. Sevişmeyi durdurmak isteyen Gaga, isteği olmayınca erkek arkadaşına yumruk atar. Buna sinirlenen erkek arkadaş da Gaga'yı balkondan atar. Gaga, yerde kanlar içinde yatarken, paparazziler halen sanatçıyı çekmeye devam ederler ve onun kariyerinin bittiği yönünde haberler çıkarırlar. "Rolling Stone" dergisine göre bu sahne, Alfred Hitchcock'un "Vertigo" filmine bir göndermedir. Gaga, bir süre sonra erkek dansçıların yardımıyla limuzininden indirilip tekerlerkli sandalyeye oturtulur. Bu sırada şarkı başlar. Dansçılar Gaga'nın etrafında dönerken, Gaga içeriye doğru tekerlekli sandalyesini sürer. "Entertainment Weekly" dergisine göre, bu yarı-robot görünümlü streç giysi, George Michael'ın "Too Funky" müzik videosuna göndermeler taşır. Bu sahneler, köşk çevresinde yatan ölü mankenlerin görüntüleriyle harmanlamış durumdadır. Daha sonra Gaga, altın bir kanepe üzerinde, rock tarzı kıyafet ve makyajlarla süslenmiş üç kişiyle sevişmeye başlar. Snake of Eden olarak bilinen bu üçlü, "Daisy of Love" adlı izdivaç programında yer almalarıyla tanınmaktadır. MTV'ye göre bu sahne, Amerikan glam grubu Warrant'ın "Cherry Pie" klibine göndermeler içerir. Bu sahne ayrıca Gaga'nın rock kulüplerinde dansçı olarak çalıştığı günlere atfedilmiştir. Bundan sonra nakarat ile beraber Gaga, sağ yanlarında etek fırfırları olan beyaz bir steç kıyafetle dansçılar eşliğinde dans etmeye başlar. Ara geçişe gelindiğinde, yanıp sönen ışıklar ve hızlı sahne geçişleri eşliğinde, Mohawk tarzı saç aksesuarlı Gaga, şarkıyı söyler. Sonraki sahnede Gaga ve göz bandı takmış erkek arkadaşı, bir çay odasında oturup dergi/gazete okurlarken görüntülenir. Gaga burada sarı bir tulum giymiş, yuvarlak siyah gözlük takmış ve dudağına siyah ince bir ruj sürmüş durumdadır. "The Guardian", bu görünümü Minnie Mouse'a benzetti. Daha sonra Gaga, yüzüğünde sakladığı zehiri erkek arkadaşının içeceğine katarak onu öldürür. Erkek arkadaşı öldükten sonra 9-1-1'i arayan Gaga, suçunu itiraf eder. Polis, burgulu peruk takmış olan Gaga'yı yakalar ve arabaya götürür. Bu sırada etrafta yine paparazziler vardır. Bu sahnede onun suçsuz olduğunu ve geri döndüğünü belirten gazete manşetleri ekranda görünür. Sonunda Gaga, tekli kapağındakine benzer lale şekilli metalik kıyafetle, bir model edasıyla sabıka fotoğrafı çektirir. "Daily Mail", bu kıyafeti, Beyoncé'nin I Am... World Tour adlı turnesi kapsamında giydiği kıyafete benzetti. "Rolling Stone" yazarı Daniel Kreps, videoyu Guns N' Roses'ın "November Rain" adlı videosuna benzetti. Ölü modelli sahneler ve genel olarak video, Kreps tarafından övüldü. "The Guardian"dan Anna Pickard, videoyu överek onu "uzun bir çalışma ürünü" olarak nitelendirdi, ancak videonun fazla uzun olduğunu belirtti. "Paparazzi"nin müzik videosu, 2009 MTV Video Müzik Ödülleri'nde beş dalda aday gösterildi. Bu dallar: "En İyi Yönetmenlik", "En İyi Düzenleme", "En İyi Özel Efektler", "En İyi Sinematografi" ve "En İyi Sanat Yönetmenliği" şeklindedir. Gaga ayrıca dört adaylık da "Poker Face" ile beraber aldığı için, en çok adaylık alanında Beyoncé ile beraberlik elde etti. Video, "En İyi Sanat Yönetmenliği" ve "En İyi Özel Efektler" dallarındaki ödülleri kazandı. Gaga'nın sonraki albümünün ikinci teklisi olan "Telephone", "Paparazzi" müzik videosunun devamı olup yine kısa film formatındadır. Bu video da, Gaga'nın "Paparazzi"de bitirdiği yerden, hapishaneden başlar. Gaga, "Paparazzi" şarkısını, 14 Şubat 2009'da "The Fame" albümünün tanıtımı için Birleşik Krallık'ta yayın yapan The Album Chart Show programında seslendirdi. 1 Mayıs 2009'da Gaga, canlı olarak 95.8 Capital FM'de şarkının akustik sürümünü seslendirdi. 26 Haziran 2009'da Glastonbury Festivali'ne bu şarkıyla çıkan Gaga, şarkıyı, ilk turnesi The Fame Ball Tour kapsamında sıklıkla seslendirildi. Şarkının bu turnedeki gösterilerinde, Gaga'nın Candy Warhol adlı alternatif bir kişiliği oynadığı "The Heart" adında bir video gösterildi. Şarkı ayrıca 2009 MTV Video Müzik Ödülleri'nde de seslendirildi. Gaga buradaki performansından sonra şu yorumu yaptı: "Sadece bir şarkı söyleyip geçmek yerine orada hayranlarıma dürüst ve gerçek bir şey söylemek istedim. [...] Bu, gerçekten evlerinde beni destekleyip alkış tutan hayranlarımaydı." Şarkı, buradakine benzer bir koreografiyle, "Saturday Night Live" programının otuz beşinci sezonunda seslendirildi. Şarkı, daha sonraları Gaga'nın ikinci turnesi The Monster Ball Tour'da da yer aldı. Şarkı için bir düzenleme sürümü, Oklahoma'dan 12 yaşındaki Greyson Michael Chance tarafından seslendirildi. Okuldaki piyano başında söylediği bu sürüm, Chance'in YouTube kanalına gönderildi ve on milyondan fazla izleyiciye ulaştı. "Daily News" gazetesinden Soraya Roberts, Chance'in performansı hakkında şöyle bir yorum yaptı: "Bu Justin Bieber görünümlü 12 yaşındaki çocuk, doğru vokalleri ve uyumlu piyano çalışıyla, sahnede çoğunluğu ergen kızlar olan seyirciyi etkiledi." Chance, şarkıyı, çağrıldığı The Ellen DeGeneres Show programında da canlı olarak seslendirdi. Program sırasında Lady Gaga, programı arayarak, Chance'e başarılar diledi ve onun bu performanısı övdü. Natalya İşçenko Natalya Sergeyevna İşçenko () (doğum 8 Nisan 1986, Smolensk, Sovyetler Birliği), Rus senkronize yüzücü. Beş kez Olimpiyat şampiyonu ve on dokuz kez dünya şampiyonu olmuştur. İşçenko, 2017 yılının Nisan ayında spordan emekli olduğunu açıkladı. Kasım ayından beri Kaliningrad Oblastı Spor Bakanı Yardımcısı olarak görev yapmaktadır. İşçenko, 2008, 2012 ve 2016 yıllarında altın madalya kazanan Rus takımının bir üyesiydi. Ayrıca 2012 ve 2016 Yaz Olimpiyatları'nda Svetlana Romaşina ile kadınlar düette altın madalya kazandı. İşçenko oğlunun doğumunun ardından 2013 yılında spora ara verdi. 2015'te geri döndü, hem kadınlar düet hem de takım etkinliklerini Haarlemmermeer'deki Avrupa Senkronize Yüzme Kupası'nda kazandı ve bu sonuçla Rio de Janeiro'daki 2016 Yaz Olimpiyatları'na katılmaya hak kazandı. 2007 Dünya Su Sporları Şampiyonası 2007 Dünya Su Sporları Şampiyonası ya da XII FINA World Championships 17 Mart - 1 Nisan 2007 tarihleri arasında Melbourne, Avustralya'da düzenlenen yarışmadır. Yarışma Melbourne'de üç farklı yerde: Melbourne Sports and Aquatic Centre (atlama ve su polosu), St Kilda Beach (açık deniz), ve Rod Laver Arena (yüzme ve senkronize yüzme) yapılmıştır. Şampiyonayı yaklaşık 215,000 kişi izlemiş ve bu dalda bir rekor kırılmıştır. 167 ülkeden 2,158 sporcu yarışmaya katılmıştır. IC 298 IC 298 (veya PGC 11890), Balina takımyıldızı bölgesinde yaklaşık olarak uzaklıkta bulunan ve etkileşim halindeki bir çift halkalı gökadadır. Stéphane Javelle tarafından 29 Aralık 1893 tarihinde keşfedildi. Halton Arp tarafından görüntülenmiş ve Arp 147 olarak "Halkalarla bağlı gökadalar" kategorisi altında Tuhaf Gökadalar Atlası'na dahil edilmiştir. IC 298'in sağdaki bölümü, iki gökadanın çarpışması sonucu oluşan ve çok nadir görülen halka gökadalardan biridir. Soldaki gökada ise bakış açımızla yandan görünmektedir ve düzgün oluşan halkası dışında bu etkileşimden görece olarak çok rahatsız olmamış gibidir. Çarpışma 40 milyon yıl önce başlayan ve 100 km/sn etkin hızla hareket ederek genişleyen bir yıldız üretimi dalgası oluşturdu (parlak mavi olarak görünür). Yıldız oluşumunun en aşırı döneminin yaklaşık 15 milyon yıl önce sona erdiği ve genç, süper sıcak yıldızlar öldükçe (süpernova olarak patladıkça) arkalarında nötron yıldızlarını ve kara delikleri bıraktıkları tahmin edilmektedir. Fotoğrafta Sağ taraftaki gökadanın çapı 30.000 ışık yılıdır ve diğer gökadadan 21.000 ışık yılı uzaklıkta bulunur. Tüm sistem, 115.000 ışık yılı genişliğindedir. Ana halka, her biri Güneş kütlesinin 10-20 katı kütleye sahip kara delikler olan dokuz parlak X-ışını kaynağı içerir. Halkanın bir kenardan diğer kenara genişleme hızı 225 ± 8 km/sn'dir ve çok az dönüş gözlenir (47 ± 8 km/sn). Ayrıca yılda yaklaşık 4,68 güneş kütlesi yıldız oluşum oranına sahiptir. Ana halkadaki kırmızımsı çıkıntının, birincil gökadanın orijinal galaktik çekirdeği olduğu düşünülür ve gökadanın toplam kütlesinin %30 ile 50'sini oluşturur. Eşlik eden küçük gökada (sol tarafta), zayıf bir kara delik olabileceği düşünülen bir X-ışını kaynağı içerir. Yapı İşletmesi Anabilim Dalı Yapı İşletmesi Anabilim Dalı. Tüm inşaat uygulamalarında sahada meydana gelen işlerin tanzimi ve işin bitirilmesi için yapılan tüm çalışmalar yapı işletmesinin alanına girer. Bir Projenin tanımlanmasıyla başlar. Proje; belirli bir süre kısıtlaması olan, belirli yerde, başlangıç ve bitiş tarihleriyle sınırlandırılmış olmalıdır. Bir projeyi bitirebilmek için gerekli mühendislik çizimlerinin ve hesaplarının tamamlanmış olması ve varsa ilgili diğer çizimlerin ve hesaplarında buna paralel olarak bitirilmiş olması gerekir. Proje yönetimi için alt başlıklar; Yapı işletmesinin uygulama alanı;verimliliği üst düzeye çıkararak kaliteli iş ortaya koymayı sağlamaktır. Kaliteli iş; istenilen zamanda, ("Time, Cost, Quality") istenilen bütçede ve istenilen kalitede, işi tekrarsız ve cezasız olarak bitirebilmektir. Voghji, Åžirak Voğçi () (1991 yıla kadar - Оhçuoğlu, ) - Ermenistan`ın Şirak marzında (vilayeti) köy. Nüfusu — 579 kişi. Bölge merkezinden 16 km güney-batıdа, Arpaçay`ın (Ermenice "Ahuryan") sağ kıyısındadır. 1988 yıla kadar Ermenistan SSC`nin Amasya rayonunda (bölgesinde) Azerbaycan Türk köyü. Köyde 1905. yılında 854, 1914 – 980, 1931 – 873, 1970 – 1412, 1987 senede 1670 Azerbaycan Türkü oturuyordu. Onların hepsi 1988 yılında zor gücüne Amasya (Ağbaba) rayonu nüfusunun çoğunluğunu teşkil eden Azerbaycan Türkleri ile beraber Ermenistan`dan sürülmüşler ve bu sırada Azerbaycan basını verilerine göre göçmenler arasında 11 kişi yaşamını kaybetmiştir . 1897 yıl Rusya İmparatorluğu ilk nüfus sayımı verilerine göre "Kars Oblastı Kars Merkez okruguna giren Ohçi-oglı (Оhçe-оglı) köyünde - 709 kişi yerli (303 erkek ve 344 kadın) ve 9 geçici iskan etmek üzere 718 kişi oturuyordu". 1912 yılda köyde 930 kişi (hepsi Karapapak boyuna mensup Şii Azerbaycan Türkleri olmak üzere) iskan ediyordu . 1918-1919 yıllarında tüm Kars bölgesi gibi köy Güneybatı Kafkas Demokratik Cumhuriyeti toprakları içerisinde yer alıyordu. Köy aydınlarından Hacı Abbas oğlu Kerbalayi Mehmet bey cumhuriyetin kurucularından olup 1 Aralık 1918 yılında Kars`ta gerçekleşen Kongre`de geçici parlamentonun 12 üyesinden biri, az sonra (Ocak 1919) ise seçilmiş 64 yerlik parlamentonun millet vekili olmuştur . Güneybatı Kafkas Demokratik Cumhuriyetinin çöküşü ve bölgenin İtilaf devletleri tarafından Ermenistan Demokratik Cumhuriyeti`ne bırakılmasından sonra 29 Ocak 1919 yılında Kars`ın Ermeni Valisi Stepan Korganov`a bağlı Ermenistan silahlı kuvvetleri, Gurgen Mazmanov komutasında top ve makineli tüfek yardımcılığı ile Kızılçahçah (Şüregel) nahiyesinin Türk köylerine saldırmış, o sıradan Ohçuoğlu köyünde 150 ev yaktıktan sonra nüfus üzerinde kıyım ve talanlar uygulamışlar. İtilaf devletleri tarafından Güney Kafkasya`da Yüksek Komiser atanmış Amerikalı albay W.Haskel ve Ermenistan Demokratik Cumhuriyeti Bakanlar Konseyi Başkanı A.Hatisov`un verdiği Müslüman nüfusa dokunulmayacağına dair söze rağmen 15 Şubat 1920 yılından itibaren Ermenistan ordusu Ani ve Daynalık köylerini topa tutmarak işgal ettiler. Bu köylerin nüfusuna uygulanan katliamdan dehşete düşen Ohçuoğlu ve Mehmetabad köyleri, Gümrü şehrinin yerli Azerbaycan Türk nüfusu yurtlarını terkederek göçmen oldular. Ama yolda uğradıkları tipi yüzünden 150 kişi hayatını kaybetti . Sonradan toprakları üzerinde Ermenistan SSC Amasya rayonu kurulacak Zaruşat ve Şüregel nahiyelerinin doğu kısımlarında gerçekleştirilen bu katliam sonucunda 2.000 sivil halk öldürülmüş, 28 köy mahvedilmiş, genç Müslüman kızları esir edilerek Ermeni yönetimindeki Kars ve Gümrü şehirlerine götürülmüştür. Kars Antlaşmasına (1921) göre, köy eski Kars Oblastı topraklarının Arpaçay suyunun sağ kıyısında kalan küçücük kısmı ile beraber Ermenistan SSC`ye verildi. Bu topraklarda Sovyet döneminde 26 köyden ibaret (1988 yılında 19 köyde Türkler oturuyordu) Amasya rayonu kuruldu, yeni düzene göre Ohçuoğlu kendisi Ermenistan`da, ama komşu Mehmetabad Türkiye`de kaldı. Youth Sport Trust Youth Sport Trust Britanya'da bulunan yardımsever vakıf. Gençlerin, bedensel gelişimlerini destekleyen vakıf, bu konuda çeşitli çalışmalar yapmaktadır. Vakıf, 1994'te, gençlerin spor konusunda ilerlemelerini sağlamak amacıyla John Lionel Beckwith tarafından kuruldu. Şirketin başkanlığını, aynı zamanda UK Sport'un da başkanı olan Sue Campbell yapmaktadır. HÃ¼seyin Kalkan Hüseyin Kalkan, (d.1950, Dursunbey - ö. 5 Nisan 2010, İstanbul), Türk siyasetçi. Ankara Yüksek Öğretmen Okulu'nu bitirdikten sonra Ankara Üniversitesi Fen Fakültesi Kimya bölümünde öğrenimine devam etmiştir. Daha sonra Türk Silahlı Kuvvetleri'ne katıldı, Deniz Harp Okulu'nda Fen Bilimleri Bölüm Başkanlığı, Deniz Lisesi'nde de öğretim başkanlığı yaptı. Öğretim başkanı iken kıdemli albay rütbesiyle emekli oldu. Emekliliğinden sonra İstanbul Fazilet Vakfı Koleji okullarının erkek koleji müdürlüğü görevinde bulundu. 21.dönemde Balıkesir milletvekilliği, TBMM'de Avrupa Konseyi Parlamenter Meclisi üyeliği yaptı. Milletvekilliğinden sonra Gebze Yüksek Teknoloji Enstitüsü'nde öğretim üyeliğin yaptı. Evli ve üç çocuk babasıydı. Şehzade Numan Çeşmesi Şehzade Numan Çeşmesi, 1728 yılında III. Ahmet tarafından 5 yaşındaki oğlu Şehzade Numan adına yaptırılmıştır. Harap durumdaydı, ayna taşı kırılmıştı ve musluğu koparılmıştı, su gelmemekteydi. 2010 yılında İstanbul Ticaret Odası ve İstanbul Büyükşehir Belediyesi tarafından onarılmıştır. Kitabesi, Şair Rahmi tarafından yazılmıştır. Kitabesi aşağıda yazılıdır. Boštjan Nachbar Boštjan Nachbar (7 Mart 1980, Slovenj Gradec), Sloven millî basketbolcudur. Kısa forvet ve uzun forvet pozisyonlarında görev almaktadır. Nachbar, profesyonel kariyerine ülkesinin takımlarından KK Union Olimpija takımında 1997-98 sezonunda başladı. Olimpija ile birlikte kulüpler bazında Avrupa kıtasının en üst organizasyonu kabul edilen EuroLeague'de forma giydi. Gösterdiği performans ile 2000-01 sezonunda İtalya Basketbol Ligi takımlarından Benetton Treviso'ya transfer oldu. Benetton formasıyla Euroleague'de maç başına 4 sayı ve 2 ribaunt ortalamaları yakaladı. Sonraki sezon Benetton'un Euroleague'de final four oynamasında Nachbar’ın katkısı büyüktü ve maç başına 13 sayı ile 4 ribaunt ortalamaları yakalayarak istatistiklerini de geliştirdi. 2002 yılında Benetton ile İtalya Ligi şampiyonluğu ve İtalya Basketbol Süper Kupa şampiyonluğu yaşadı. 2002 yılında Houston Rockets tarafından 15. sıradan draft edilen Nacbar, kısa süreler aldı ve maç başına 10 dk ortalaması yakaladı. İki sezon Rockets'te forma giymesinin ardından, 2004 yılında New Orleans Hornets takımına takas edildi. Bu takımda maç başına 21 dk süre ve 8 sayı ortalamalarına ulaştı. Eski takımı Rockets'e attığı 21 sayı ile kariyer rekorunu kırdı. 2005-06 sezonu için New Jersey Nets takımına takas edildi. New Jersey Nets'te harika bir sezon geçirdi ve takımın 6. adamı olarak takıma çok önemli katkılar sağladı. Aynı sezonda NBA Doğu Konferansı yarı finalinde Cleveland Cavaliers'a kaybettiler. 20 Temmuz 2008 tarihinde NBA kariyerini sonlandırıp, Rusya Basketbol Süper Ligi takımlarından Dinamo Moskva ile 3 yıllığına 9,6 milyon € karşılığında anlaştı. Bu transfer ile Avrupa'nın en pahalı kontratlarından birisi altına imza atmış oldu. Ayrıca imzaladığı kontrat her sene kontrattan vazgeçme hakkını barındırıyordu. Dinamo formasıyla 2008-09 sezonunda Avrupa'nın iki numaralı basketbol kupası olan EuroCup'ta maç başına 16.1 sayı, 4.8 ribaunt, 2.2 asist ve 1.4 top çalma ortalamaları ile oynadı. 17 Mayıs 2009 da Moskova kulübü ile olan sözleşmesini, vazgeçme hakkını kullanarak feshetti. 2009 Temmuz ayında Türkiye Basketbol Ligi takımlarından Efes Pilsen ile 1+1 yıllık sözleşme imzaladı. 2009-10 sezonunda EuroLeague'de maç başına 6.7 sayı ve 1.9 ribaunt ortalamaları ile mücadele etti. Haziran 2012'de Rusya Profesyonel Basketbol Ligi takımı UNICS Kazan ile sezon sonuna kadar anlaştı. Temmuz 2012'de Basketball Bundesliga takımlarından Brose Baskets'e transfer oldu. 23 Temmuz 2013'te Nachbar, Liga ACB takımlarından Avrupa devi Barcelona ile 2 yıllık sözleşme imzaladı. Nachbar, Slovenya millî basketbol takımı ile 2003 Avrupa Basketbol Şampiyonası ve 2005 Avrupa Basketbol Şampiyonasında yer aldı. EuroBasket 2005'te 11 sayı ve 5 ribaunt ortalamalarını yakaladı. Ayrıca Japonya'da düzenlenen 2006 FIBA Dünya Basketbol Şampiyonası'nda Sloven millî takımı formasını giydi. Türkiye'de düzenlenen 2010 FIBA Dünya Basketbol Şampiyonası kadrosunda da yerini aldı. Evlidir. Tara ve Ajda isminde iki kızı vardır. TD1 TD1, yani Türkisch-Deutsches Fernsehen ("Türk-Alman Televizyonu"), Almanya'da, Türkçe ve Almanca yayın yapan yerel bir televizyon kanalı. 1985 yılında Atalay Özçakır tarafından kuruldu. İlk kurulduğunda 10 ülkeden izlenebilmiştir. 2005'te, kanalın müdürü Dursun Yiğit oldu. 37 şebekesiyle kablolu televizyon üzerinden yayın yaptı. TD1 2007 yılında uydu yayınını durdurdu ve yayın hayatına son verdi. İzmir Kâtip Çelebi Üniversitesi İzmir Kâtip Çelebi Üniversitesi, 2010 yılında İzmir ilinde kurulmuş olan 4. devlet üniversitesidir. Prof. Dr. Galip Akhan 10 Aralık 2010 tarihinde üniversitenin ilk rektörü olarak atanmıştır. İsmini 17. yüzyıl Osmanlı bilim adamı Kâtip Çelebi'den almıştır. Kafkasya Üniversiteler Birliği'nin üyesidir. Ahmet Cevdet KarslÄ± Ahmet Cevdet Karslı (d. 1916, Amasya - ö. 18 Şubat 2010), Türk siyasetçi. İstanbul Üniversitesi İktisat Fakültesi'ni bitirdi. Samsun Ticaret ve Sanayi Odası Genel Sekreterliği, Danışma Meclisi Samsun Üyeliği (27 Ekim 1981 - 6 Kasım 1983) ile 17.dönem Giresun milletvekilliği yaptı. Evli ve iki çocuk babasıydı. Ankara Karşıyaka Mezarlığında toprağa verilmiştir. Iurus dufoureius Iurus dufoureius, Iuridae familyasından tehlikesiz bir akrep türüdür. Türkiye ve Yunanistan popülasyonları önceleri monotipik sayılarak tek türde ("Iurus dufoureius") toplanırken František Kovařík ve arkadaşlarınca 2010 yılında yayımlanan ve Yunanistan'dan toplanan 58 örnekle Türkiye'den toplanan 283 örneğe bakarak yapılan revizyon çalışmasına göre Iurus cinsinin nominant türü olup yalnızca Yunanistan popülasyonlarını (Meis hariç) kapsar. Türkiye'deki popülasyonlar ise 4 ayrı türde toplanır. O yüzden 2010 yılından önce Türkiye'den verilen "Iurus dufoureius" kayıtlarının bugün bu adın dışındaki diğer 4 tür üzerine olduğu kabul edilmektedir. Büyük boya uzanan orta boy akrepler olup 90 mm uzunluğundadır. Tarak dişleri, erkeklerde 10 - 11 (10.64), dişilerde 7 - 11 (9.87). Karapaks, mesosoma, metasoma, telson ve pedipalp koyu kahverengi; bacaklar açık kahverengi; metasoma ve pedipalp karinaları siyaha kaçan koyu gri; sternitler, taraklar ve eşey kapağı kahverengi; keliser parmakları koyu kahverengi; el ayası turuncu - sarı; göz tüberkülleri siyah renktedir. Yunanistan'ın endemik türlerinden olup Mora Yarımadası ile Girit, Çuha Adası ve Gavdos adalarında yayılım gösterir. Tıbbi önemi olmayan bir türdür. Az zehirli akrepler grubundan olup halk sağlığını tehdit etmez. Iurus kraepelini Iurus kraepelini, Iuridae familyasından tehlikesiz bir akrep türüdür. Büyük boy akrepler olup 100 mm uzunluğundadır. Tarak dişleri, erkeklerde 10 - 16 (12.63), dişilerde 10 - 14 (11.48). Siyahtan koyu griye kadar değişkenlik gösteren renktedir. Türkiye'nin endemik türlerinden olup Muğla, Antalya, Mersin, Karaman, Konya ve Isparta illerinde yayılım gösterir. Ayrıca Yunanistan'ın Kızılhisar adasında da görülür. Tıbbi önemi olmayan bir türdür. Az zehirli akrepler grubundan olup halk sağlığını tehdit etmez. Iurus asiaticus Iurus asiaticus, Iuridae familyasından tehlikesiz bir akrep türüdür. Türkiye'deki diğer Iurus popülasyonları da önceleri tek türde ("Iurus asiaticus") toplanırken František Kovařík ve arkadaşlarınca 2010 yılında yayımlanan revizyon çalışmasıyla 4 ayrı türe ayrılmıştır. Türkçe kaynaklarda Akdeniz akrebi ya da Mısır akrebi adlarıyla verilen tür, "I. asiaticus" (sensu lato) adı altında tek türde anılan 4 Türkiye türü içindir. Büyük boya uzanan orta boy akrepler olup 90 mm uzunluğundadır. Tarak dişleri, erkeklerde 10 - 13 (11.67), dişilerde 9 - 12 (10.58). Siyahtan koyu griye kadar değişen renklenme gösterir. Türkiye'nin endemik türlerinden olup Mersin, Adana, Niğde Kahramanmaraş ve Adıyaman illerinde yayılım gösterir. Tıbbi önemi olmayan bir türdür. Az zehirli akrepler grubundan olup halk sağlığını tehdit etmez. Suçıktı Kudüs Bölgesi Kudüs Bölgesi, İsrail'deki altı idari bölgeden biridir. 1967'den sonra İsrail'e katılan topraklar da hesaba katıldığında alan 652 km²'dir. 900.000 civarındaki nüfusun %67,9'unu Yahudiler ve %30,3'ünü Araplar oluşturmaktadır. Nüfusun çoğunluğu vatandaş olmamasına rağmen İsrail yasalarınca vatandaş olma hakları vardır. Dinsel açıdan %28,3'ü Müslüman, %1,8'i Hristiyan olup %1,4'ü hiçbir kategoriye girmemektedir. Bölgenin ana kenti Kudüs'tür. Iurus kadleci Iurus kadleci, Iuridae familyasından tehlikesiz bir akrep türüdür. Türkiye'deki diğer Iurus popülasyonları gibi önceleri tek türde ("Iurus asiaticus") toplanırken František Kovařík ve arkadaşlarınca 2010 yılında yayımlanan revizyon çalışmasıyla ayrı ve yeni bir tür olduğu tescil edildi. Büyük boya uzanan orta boy akrepler olup 90 mm uzunluğundadır. Tarak dişleri, erkeklerde 10 - 12 (11.17), dişilerde 10 - 11 (10.28). Karapaks, mesosoma, metasoma, telson, pedipalp femuru ve patella kırmızımsı kahverengi; bacaklar hafif parlak; "chela" çok koyu, karina koyu griden siyaha kadar; karinalar arası bölge koyu kırmızıdır. Türkiye'nin endemik türlerinden olup Antalya ile Mersin illerinde yayılım gösterir. Tıbbi önemi olmayan bir türdür. Az zehirli akrepler grubundan olup halk sağlığını tehdit etmez. Örneklerin Türkiye'den toplanmasına yardımcı olan Çek kın kanatlı böcek uzmanı Stanislav Kadlec'in (27.12.1948 – 31.12.2008) adına ithaf edilmiştir. Iurus kinzelbachi Iurus kinzelbachi, Iuridae familyasından tehlikesiz bir akrep türüdür. Türkiye'deki diğer Iurus popülasyonları gibi önceleri tek türde ("Iurus asiaticus") toplanırken František Kovařík ve arkadaşlarınca 2010 yılında yayımlanan revizyon çalışmasıyla ayrı ve yeni bir tür olduğu tescil edildi. Orta boy akrepler olup 85 mm uzunluğundadır. Tarak dişleri, erkeklerde 10 - 12 (10.62), dişilerde 8 - 11 (9.33). Karapaks, mesosoma, metasoma, telson, pedipalp siyahımsı kahverengi; bacaklar açık maun rengi; tarsus sarımsı; keliser parmakları ve ayanın distal kısmı morumsu, proksimal kısmı sarımsı; pedipalp ve dorsal metasoma karinası siyahımsı; sternitler maun rengidir. Türkiye'nin endemik türlerinden olup İzmir ile Aydın illerinde yayılım gösterir. Tıbbi önemi olmayan bir türdür. Az zehirli akrepler grubundan olup halk sağlığını tehdit etmez. Türkiye ve Yunanistan akrepleri üzerinde modern çalışmalara öncülük eden Alman Dr. Ragnar Kinzelbach'ın adına ithaf edilmiştir. Merkez Bölge (İsrail) Merkez Bölge, İsrail'deki altı idari bölgeden biridir. Ana kenti Ramla'dır. 4 alt idari bölgeden oluşur: Petah Tikva, Ramla, Şaron ve Rehovot. En büyük şehri Rişon LeTsiyon'dur. 2008 itibarıyla 1.730.500 olan nüfusun %88'ini Yahudiler, %8.2'sini Araplar oluştururken %4'ü sınıflandırılmamıştır. Nüfusun çoğunluğunu Eski Sovyetlerden gelen göçmenler oluşturur. Mehmet Özdoğan Mehmet Celal Özdoğan (d. 30 Mayıs 1943), Türk akademisyendir. 30 Mayıs 1943'te İstanbul'da doğan Özdoğan Sultanahmet İlkokulu'na 1949'da başladı. İngiliz Erkek Lisesi ve ardından Robert Kolej'i 1963 yılında tamamlayarak İstanbul Üniversitesi Edebiyat Fakültesi Prehistorya Kürsüsü'nde pekiyi derece ile mezun oldu. Kültür alanında Marmara Bölgesi tarih öncesi arkeolojisi alanına yaptığı katkılarından dolayı 2008 yılında Vehbi Koç Ödülü'ne layık görüldü. Ahmet Zeydan Ahmet Zeydan, (1928, Yüksekova, Hakkâri - 25 Şubat 2010, Ankara), Türk politikacı. 1. (XII.), 3. (XIV) ve 5. (XVI) dönem TBMM Hakkâri milletvekilliği yaptı. Akciğer rahatsızlığı nedeniyle Ankara Bayındır Hastanesi'nde tedavi görürken yaşamını yitirdi. Hakkâri'nin Yüksekova ilçesine bağlı Büyükçiftlik Beldesi'nde toprağa verildi. Deutsche BÃ¶rse Deutsche Börse, Merkezi Almanya'nın Frankfurt şehrinde bulunan bir anonim şirkettir. Alman borsası DAX endeksinde yer alır. Ağırlık noktası olarak değişik ticari platformlardan oluşan şirketler, çok üyelikli networklardan oluşan şirketler ve yerleşme sistemlerini baz alır. 1990 yılında merkezi Almanya'nın Frankfurt kentinde ticari faaliyetlerine başlayan [Frankfurter Wertpapierbörse]'nin bir devamı niteliğinde olan Deutsche Börse AG 1992 yılında Frankfurt'ta Bockenheim semtinde modern bir bina yapılarak kuruldu. Bu dev kuruluşa yeni borsa adı verildi. Bu yeni borsanın ağırlık noktası olarak Emlak ve Bankacılık hisse senetleri üzerinde karar kılındı. 2008 yılında vergiden tasarruf etmek amacıyla daha sonra anonim şirketin merkezi yine Frankfurt'ta bulunan Eschborn semtinde 10 yıllığına kiralanan bir binaya taşındı. 2010 yılında ise işçilerin bu binaya sığmaması nedeniyle FHH Real Estate şirketinin yatırımlarıyla yeni dev bir bina yapılarak oraya taşınıldı. Ely Ely şehri Birleşik Krallık İngiltere ülkesinin Doğu İngiltere (East) bölgesinde olan Cambridgeshire Kontluğu'nun bir şehri, özel şehirsel "mahalle yerel idaresi" (parish) olan ve katedrali ve piskoposu olduğu için ve 1974'te verilen bir kraliyet berati ile şehir statüsü bulunan bir yerel idare birimi ve yerleşkedir. Ely'nin 2001 Nüfus Sayımına göre nüfus 15.102 olup İngiltere'de bulunan şehir statüsü taşıyan kentler arasında (Somerset Kontluğu'nda bulunan Wells ile ic merkezi Londra Şehrindan sonra) üçüncü küçüklük sırasını almakta ve Birleşik Krallık'ta bulunan şehirlerin nüfus küçüklüklerine göre sıralanmasında ise Wells, Londra Şehri, St Davids, Bangor, ve Armagh'dan sonra 6. sırayı almaktadır. Ely yorel idare olarak bir "şehirsel mahalle meclis (parish council" ile idare edilip Cambridge Kontluğu Yerel İdaresine bağlıdır. Doğu İngiltere bölgesinde ve "East Anglia" olarak anılan bölgede olan Cambridgeshire Kontluğunun da doğusundadır. Cambridge şehrinin 23 km kuzey-kuzey-doğusundadır. Londra merkezinden 103 km kuzey-doğudadır. Ely "Fens" adı verilen çok bataklık ıslak bir arazide bir adada kurulmuştu ve ismi "Ely"'nin bu sulak batakta bulunan yılanbalığından (yılanbalığı İngilizce "eel") geldiği ve ada mevkiinin "yılanbalığı adası" olarak bilindiği bildirilir. Fens bataklığı 17. ve 18, yüzyılda kurutulmuş, sadece bu suyu denize akıtan "Great Ouse Nehri" önemli bir su yolu olarak kalmış ve Ely etrafında çok mümbit bir ziraat sahası oluşturmuştur. Ely'nin şu resmî kardeş şehir anlaşmaları vardır: Ä°stanbul'un mahalleleri İstanbul ilinin, TBMM'de, 6 Mart 2008 tarihinde kabul edilen ve 22 Mart 2008 tarihli Resmî Gazete'de yayınlanan 5747 sayılı yasa uyarınca 39 ilçesi vardır. Bunlardan 25'i Avrupa Yakası'nda; 14'ü ise Anadolu Yakası'nda bulunur. Bu yeni düzenlemeyle birlikte İstanbul'un mahalle sayısı 782 olarak belirlenmiştir. Her ilçenin mahalle sayısı alttaki listede aktarılmıştır. Bu yeni yasaya göre de "belde ve beldeler" isimlendirilmeleri de kaldırılmıştır. Mardin akrebi Mardin akrebi ("Hottentotta saulcyi") , Buthidae familyasından bir tehlikeli akrep türüdür. 2008 yılına kadar yalnızca Mardin'den kaydı bulunduğu için "Mardin akrebi" adını alır. Büyük boy akreplerdir. 13 cm boyundadır. Sarı renklidir. Kuyruğu kalın olup 5. ve 6. segmentler siyahımsıdır. Dağlık olmayan ve fazla yüksek olmayan rakımlı (658 – 1155 m) yerlerde bulunur. Mardin'de çoğunlukla yerleşim alanları içinde taş örme bahçe duvarlarında görülür. "Androctonus crassicauda" gibi bu da insana yakın çevrede yaşar. Batman ve Şırnak'ta ise büyük taşların altında görülebilir. Aynı habitatta "Compsobuthus matthiesseni", "Mesobuthus eupeus", "Scorpio maurus" ve " Androctonus crassicauda" türden akrepler de yaşar Türkiye'de Güneydoğu Anadolu'da, Mardin, Batman, Şırnak ve Hakkâri illerinde yayılım gösterir. Ayrıca, Irak, İran ve Afganistan'da da bulunur. Tıbbi önem arzeden zehirli akrep türüdür. Restriksiyon modifikasyon sistemi Restriksiyon modifikasyon sistemi (RM sistemi) bakterilerin kendilerini yabancı DNA'dan korumak için kullandığı bir sistemdir. RM sistemleri iki unsurdan oluşur: 1) yabancı DNA'yı belli noktalarında kesen restriksiyon enzimleri ve 2) konak hücrenin DNAsının kesilmemesi için ona metil grupları ekleyen metilaz enzimlerinden oluşur. Bir RM sistemindeki restriksiyon enzimi ve metilaz aynı DNA dizi motifini tanır, eğer o dizi metillenmişse DNA kesilmez. RM sistemlerinin tanıdığı DNA dizisi bakteri türleri arasında farklılık gösterdiği için, yabancı DNA eğer başka türden bir bakteriden kayanklanıyorsa muhtemelen farklı bir metilasyon gösterir ve yabancı olarak algılanır. Hücreye dışarıdan (örneğin bir bakteriyofaj yoluyla) gelen DNA eğer uygun yerlerde metil grupları taşımıyorsa hücreye zarar veremeden parçalanır. Bilinen bakterilerin yaklaşık yarısının RM sistemi vardır, ve bunların yarısında birden fazla RM sistemi bulunur. Bakterilerin kendilerini yabancı DNA moleküllerden koruaybilme yetenği ilk 1950'lerde fark edildi. Bazı bakteriler başka suşlarda büyütülmüş virüslerin büyümesini engelemekte (kısıtlamaktaydı). Bu etkinin diziye spesifik restriksiyon enzimlerinden kaynaklandığı bulundu. Restriksiyon enzimleri (veya restriksiyon endonükleazları) çift iplikli DNA'ları belli noktalarda keserler, meydana gelen DNA parçaları ardından başka endonükleazlar tarafından parçalanır. Restriksiyon enzimi DNA'yı 4-6 baz uzunluğunda spesifik dizilerde keser, bunlar genelde palindromik dizilerdir. Bu tanıma dizileri kısa olduğu için bakteri kromozomunda da bu dizilerden pek çok sayıda bulunur. Restriksiyon enziminin bakterinin kendi DNA'sını kesmemesi için bakteri aynı diziye spesifik bir metilaz enzimi ile kendi DNA'sına metil grupları ekler. Bu metil grupları DNA'nın baz eşleşmesini ve transkripsiyonunu engellemez ama restriksiyon enziminin DNA'yı o noktada tanıyıp kesmesine engeller. Üç tip restriksiyon modifikasyon sistemi vardır, bunlar tip I, tip II ve tip III olarak adlandırılırlar. Her birinde restriksiyon enzimi ve metilaz aktivitesi bulunur. bu adlandırma keşfediliş sırasına göredir ama Tip II sistemler en yaygındır. Tip I sistemler en karmaşıktır, üç proteinden oluşurlar: R (restriksiyon), M (modifikasyon) ve S (spesifisite). Meydana gelen kompleks DNAyı hem keser hem metiller. Her iki reaksiyon ATP gerektirir, kesim noktası tanıma yerinden oldukça uzakta olur. S altbirimi hem restriksiylon hem metilazın spesifisitesini belirler. Kesim noktası uzakta olduğu için jel elektroforezi ile kesilen DNA parçaları ayrıştırıldığı zaman ayrık bantlar görülmez. Tip II sistemler daha basittir ve çok yaygındır. Bir kompleks olarak çalışmak yerine metiltransferaz ve endonükleaz ayrı proteinler olarak kodlanır ve birbirlerinden bağımsız olarak etkirler. Bir spesifisite proteini yoktur. Her iki protein aynı tanıma yerini tanır ve dolayısıyla kendi etkinlikleri için birbirleriyle yarışırlar. Metiltransferaz monomer olarak etkir, bir defada DNA'nın bir ipliğini metiller. Endonükleaz bir homodimer olarak etkir ve iki ipliğin birlikte kesişmesini sağlar. Kesim, tanıma dizisinin içinde veya ona yakın bir yerde olur, bunun sonucu meydana gelen DNA parçaları jel elektroforezinde ayrık bantlar olarak görünür. Bu nedenle, Tip II sistemler laboratuvarda gen klonlaması ve DNA analizi için kullanılır. Tip III sistemlerde R ve M proteinleri birlikte bir kompleks oluştururlar. Ancak, metilaz proteini kendi başına da çalışabilir. Diğer mekanizmalardan farklı olarak metilasyon sadece bir iplik üzerinde meydana gelir. R ve M proteinlerinden meydana gelen kompleks aynı yeri metilleyip keserek kendi kendisiyle yarışır. Bu yüzden DNA'nın sindirimi kısmî olur. RM sistemleri plazmitlere klonlanabilir ve metilasyon enziminin sağladığı dirençten yararlanılarak seçilebilir. Plazmit ikilenmeye başlayınca metilaz enzimi üretilir ve plazmit DNA'sını metiller, böylece onu spesifik restriksiyon enziminden korur. Bazı virüsler restriksiyon modifikasyon sistemlerinin etkisinden korunacak çekilde evrimleşmişlerdir. Bu virüsler kendi DNA'larına metil veya glikosil grupları ekleyerek onu modifiye ederler, böylece restriksiyon enzimini bloke ederler. Başka virüsler ise, T3 ve T7 bakteriyofajları gibi, restriksiyon enzimlerini inhibe eden proteinler kodlarlar. Bu virüslere karşı gelebilmek için bazı bakteriler modifiye olmuş DNA'yı tanıyıp kesen restriksiyon enzimleri evrimleştirmişlerdir, bu enzimler konak hücrenin modifiye olmamış DNA'sını kesmezler. Bazı prokaryotlar birden çok restriksiyon modifikasyon sistemine sahiptir. Sami Khedira Sami Khedira (; ; ([[4 d. 4 Nisan 1987 [[Stuttgart]]) orta saha mevkiisinde görev yapan [[Almanlar|Alman]] [[futbol]]cudur. Şu anda [[Juventus FC|Juventus]]'da forma giymektedir. Khedira'nın babası [[Tunus]]lu, annesi de [[Almanlar|Alman]]'dır. 1995'te [[TV Oeffeingen|Oeffeingen]]'den [[VfB Stuttgart|Stuttgart]] altyapısına transfer olmuştur. 2006-2007 sezonunda [[VfB Stuttgart|Stuttgart]]'ın A takımına yükselmiştir. 1 Ekim 2006' da ilk maçına [[Hertha BSC|Hertha Berlin]] karşısında çıktı. İlk gol attığı maç, [[VfB Stuttgart|Stuttgart]]'ın [[FC Schalke 04|Schalke 04]] ile yaptığı maçtır ve o maçta ağları 2 kez havalandırmıştır. 29 Şubat 2007'de [[VfB Stuttgart|Stuttgart]]'la profesyonel sözleşme imzalamıştır. Şubat 2009'a kadar geçerlidir. 30 Temmuz 2010'da [[Real Madrid CF|Real Madrid]]'le sözleşme imzalamıştır. Khedira, [[Real Madrid CF|Real Madrid]]'de 6 numarayı formayı giydi. Khedira sonrasında 9 Haziran 2015'te Juventus ile sözleşme imzalamıştır. Sami Khedira Juventus'da 28 numaralı formayı giyecektir. Khedira, genellikle [[orta saha]]'da oynamıştır. [[Avrupa Şampiyonası|2009 Avrupa 21 yaş altı Şampiyonası]]'ında takımın kaptanlığını yapmıştır. Khedira, ilk A millî maçına 5 Eylül 2009'daki [[Güney Afrika Cumhuriyeti millî futbol takımı|Güney Afrika]] ile yapılan hazırlık maçına çıkmıştır. O maçta 73.dk'de [[Simon Rolfes]]'ın yerine girmiştir. [[2010 FIFA Dünya Kupası]] kadrosuna alınan Khedira, turnuvadaki ilk maçına [[Avustralya millî futbol takımı|Avustralya]] karşısında çıkmıştır. 10 Temmuz 2010'da , ilk golünü [[Almanya millî futbol takımı|Almanya]]'nın 3-2 kazandığı [[Uruguay millî futbol takımı|Uruguay]] maçında atmıştır. Bu turnuvada 3. olmuştur. Khedira'nın babası [[Tunus]]lu, annesi de [[Almanlar|Alman]]'dır. Khedira'nın erkek kardeşi Rani Khedira [[VfB Stuttgart]] genç takımı ve [[Almanya millî futbol takımı|Almanya U-15]]'te forma giymiştir. Juventus [[Kategori:Real Madrid CF futbolcuları]] [[Kategori:VfB Stuttgart futbolcuları]] [[Kategori:1987 doğumlular]] [[Kategori:2010 FIFA Dünya Kupası futbolcuları]] [[Kategori:YaÅŸayan insanlar]] [[Kategori:Alman futbolcular]] [[Kategori:Almanya 21 yaş altı millî futbol takımı futbolcuları]] [[Kategori:İspanya'daki gurbetçi futbolcular]] [[Kategori:La Liga futbolcuları]] [[Kategori:Alman gurbetçi futbolcular]] [[Kategori:Orta saha futbolcuları]] [[Kategori:Bundesliga futbolcularÄ±]] [[Kategori:Almanya millî futbol takımı futbolcuları]] [[Kategori:2012 Avrupa Futbol Şampiyonası futbolcuları]] [[Kategori:Tunus asıllı Almanlar]] [[Kategori:2014 FIFA Dünya Kupası futbolcuları]] [[Kategori:2016 Avrupa Futbol Şampiyonası futbolcuları]] [[Kategori:İtalya'daki gurbetçi futbolcular]] [[Kategori:FIFA Dünya Kupası kazanan futbolcular]] [[Kategori:İtalya'daki Alman gurbetçiler]] [[Kategori:İspanya'daki Alman gurbetçiler]] [[Kategori:Juventus FC futbolcuları]] [[Kategori:VfB Stuttgart II futbolcuları]] [[Kategori:UEFA Åžampiyonlar Ligi'ni kazanan futbolcular]] [[Kategori:2018 FIFA Dünya Kupası futbolcuları]] [[Kategori:Serie A futbolcuları]] Ladik Gölü Ladik Gölü. İlçenin doğusunda bulunan ve 870 hektarlık alana sahip olan göl, üzerinde yüzen adacıkları (Torf madeni) ile son derece ilgi çekici bir sit alanıdır. Etrafının dağ ve orman manzarası ile çevrili olması ona kendi güzelliğini katmaktadır. Turna balığı, tatlı su levreği, tahta balığı, sazan, kızılkanat gibi balık türlerinin yaşaması nedeniyle ilçedeki balıkçılık sektörü ve balıkçılık turizmi, bu yöredeki yaşamı son derece etkilemektedir. Yüzen adacıkları ve barındırdığı birçok kuş türleri ile göle farkli bir güzellik katmaktadır. Burada su kayağı, sörf, yelkenli yarışı gibi sportif faaliyetleri yapmak da mümkündür.Bu özellikleriyle göl, ilçe turizmine hizmet etmektedir. Ladik Gölünde yaşamakta olan başlıca balık türleri; Turna Balığı, Geceğan, Tahta Balığı, Sazan, Kızıl Kanat, Tatlı Su Istakozu. Doğal Güzelliklerinin yanı sıra içerisinde barındırdığı balıkların yanında bu bölgede tatlı su ıstakozu da bulunmaktadır. 27 Temmuz 1997 yılında gölde yapılan kuş gözlem gezisi sonuçlarına göre, Ladik Gölünde aşağıdaki kuşların yaşadığı ve ürediği tespit edilmiştir; Gece Balıkçılı, Alaca Balıkçıl, Küçük Ak Balıkçıl, Erguvanı Balıkçıl, Kara Leylek, Yeşilbaş, Uzunbacak, Kızkuşu, Yeşil Düdükçün, Karabaş Martı, Gümüş Martı, Sumru, Küçük Sumru, Ak Kanatlı Sumru, Turna. Ladik Gölü civarında gözlenmiş ve bölgede üremesi olası olan diğer türler şöyledir :Kaya Güvercini, Tepeli Toygar, Tarlakuşu, Kızıl Sırtlı Örümcekkuşu ve Boğmaklı Ardıç. Ladik Gölü civarındaki dağlık alanda yer alan meşeliklerde de serçe ve saka kuşları görülmüştür. Göl, barındırdığı su kuşu populasyonları nedeniyle Önemli Kuş Alanı (ÖKA) olarak değerlendirilebilir. Bölge özellikle üreyen balıkçıl populasyonları açısından incelenmelidir. Bitki türü olarak, gölün önemli bir kısmı sazlıktan teşkildir. DSİ (Devlet Su İşleri) tarafından gölün kuzey bölgesine inşa edilen setle birlikte göldeki su seviyesi artmış ve bu nedenle tarım alanları sular altında kalarak önemli bir tarım arazisi kaybolmuştur. Göldeki sucul bitkilerin azalmasının temel nedeni de göldeki su miktarının artmasıdır. Göl suyunun tatlı su olması özelliğinden dolayı her türlü sucul bitki gölde yetişebilir. Ladik gölü tektonik hareketlere bağlı oluşan çukura suların dolmasıyla oluşmuş Tektonik göldür. NestÃ¢lik Nestâlik, (, ) Talikin neshi, incesi anlamını taşıyan ve genel olarak İran'da kullanılan bir yazı türüdür. Adından da anlaşılacağı gibi, nesih ve tâlik yazım şeklinin karışımı ile türetilmiş olan ünlü bir yazı türüdür. Görünüşe göre, Tebriz doğumlu Mîr Alî Tebrîzî (), 14. yüzyılda nesih ve tâlik iki mevcut yazı türünü birleştirerek nestâlik yazı türünü geliştirmiş, Mîr İmâd ()'ın çalışmaları ile en yüksek zerafete ulaşmıştır. Bu yazı türü, İran'dan doğuya doğru yayılmış Peştuca, Uygurca, Urduca ve Keşmirce yazmak için de kullanılmıştır. İran'da, nestâlik, batı () ve doğu () iki yazma biçeme ayrılır. Geç 15. yüzyılda, batı ve güney İran'da kullanılan batı nestâlik () olarak bilinen diğer yazı tarzı, Āq Qoyunlū padişahı Yaʿqūb sarayında çalışmış hattatlar Abdülrahmân Hârezmî () ve oğulları ( ve ) tarafından kullanılmıştır. Farsça ise özellikle taʿlīq, şikasta-tâlik (), nestâlik () ve şikasta nestâlik (, "kırık nestâlik") gibi yazı türleri ile yazılır. Hat sanatını öğrenmek için, alıştırma taslakları () ve alıştırma modelleri () yaygın olarak kullanılır. Sīāh-mašq, genellikle nestâlik veya şikasta nestâlik yazı türünde, bir hattatın alıştırmak için üzerine harf ve harf birleşimlerini yazmış olduğu alıştırma ("karalama") taslak yapraklarına denir. Sar-mašq ise, güzel el yazı örnekleridir, ki öğretmenler öğrencilere suret çıkarmaları için verir. Günümüzde, sar-mašq derlemleri, hat sanatı öğrencileri için, çoğaltılmış ve ders kitaplarında ve son zamanlarda büyük ustaların eserlerinde yayınlanmıştır. 16. yüzyılda Devlet-i Safeviyye, Soltanat-e Moġulī-ye Hend ve Devlet-i Âliye-i Osmâniyye sahasında, hattatların, ortalama bir kitap sayfası boyutunda, ayrı ayrı kâğıtlara bir veya birkaç çeşit, daha çok ikili olarak "sülüs-nesih", "muhakkak-reyhâni", "tevki’-rikâ’" yazı türü ile yazılan yazılara kıt’a, bunların yanlarından birbirine tutturulup katlanılarak birleştirilmesiyle oluşturulan kıt’a albümlerine de murakka denilmektedir. Murakka albüm, çeşitli güzel sanatı, İslam hat sanatı, Osmanlı minyatürleri, resimler, çizimler, gazel dahil olmak üzere, Farsça şiirlerden oluşan derlemelerdirfA. E. Froom. (2001). ""Collecting Tastes: A Muraqqa’ for Sultan Murad III"". Electronic Journal of Oriental Studies IV: 19, pp. 1.; Kishwar Rizvi. (2003). ""Prefacing the File: The Writing of Art History in Sixteenth-Century Iran by David J. Roxburgh."" The Art Bulletin. 85.4. pp. 800.. Devlet-i Âliye-i Osmâniyye hattatları, güzel el yazısı ("hüsn-i hatt") çalışmalarını, hilyeler gibi, mütenâzır ("birbirine bakan, bakışımlı") levhaları, camilerin yanında, muhtemelen evlerde veya derviş zâviyelerinde, duvar süslemelerinde kullanmışlardır. Güzel yazı sanatında kalem (), mürekkep (), kâğıt, kalemtıraş () denilen özel iki bıçak, hokka, makta, bıçakları keskinleştirmek için veya denilen bilemetaşı gibi yardımcı araç ve gereçler kullanılır. Hattatlar, işlerinde kolaylık sağlamak için, içinde, gerekli kalem, bir çakı, qaṭṭzan, bir küçük kaşık, kâğıt kesmek için makas ve bilemetaşı bulunan, bir ucuna bağlı hokka olan bir özel kutu () kullanırlardı. Nestâlik, Arap alfabesi için en akışkan hat sanatı biçemleri arasındadır. Kalem, için dışı kahverengi ve içi beyaz, olgunlaşmış düz kamış daha uygundur. Kalem dili denilen bu yassı kısmın iki kenarı, kalem ağzı nestâlik için 5–10 mm kadar genişlikte yontulur. Kalemin ağız kısmı ortadan çatlatılarak iki kısıma ayrılır ve bu yarığa denilir. Arada oluşan ve bir depo görevi gören bu yarığa mürekkep birikir ve yazarken devamlı bir şekilde aşağıya akar. Kamış kalem, İslam'ın en değerli yazma aletidir. İslam peygamberi Muhammed'e melek Cebrâîl aracılığıyla vahiy yoluyla inen Kur'an'da, 96. Alak Suresi 4. ayet; "O Rab ki kalemle yazmayı öğretti." olarak söz edilir. Hat sanatında kaliteli kâğıtlar kullanılır. Mürekkebi çabuk emip dağıtmaması ve kaleme akıcılık sağlaması için kâğıtlar denilen bir madde ile saydamlaştırılırdı. Koyu siyah, siyah, grimsi siyah, ya da () denilen yeşile yakın siyah renklerde olan sıvı madde, özel olarak hazırlanırdı. Metal, cam veya topraktan yapılmış, içine mürekkep konulan küçük kapTDK "Güncel Türkçe Sözlük" içinde "lika" ("līqa", "porz") denilen ham ipek bulunur. Bu ham ipek, hokka içindeki mürekkebi emer ve kalemi bu ham ipeğe dokundurmak sureti ile kalemin yazmaya yetecek kadar mürekkebi alması sağlanılır. Çağdaş dönemde, Türkiye'de Sami, Hulusi ve Necmettin seçkin nestâlik hattatlarıdır. --> --> --> GÃ¼ney Avrupa Güney Avrupa, "Avrupa'nın güneyinde yer alan tüm ülkeleri" belirtmek amacıyla kullanılan bir terim. Bunun yanı sıra, kavram zaman içinde farklı politik, dilbilimsel ve kültürel anlamlar da kazanmıştır. Çoğu Güney Avrupa ülkesinin Akdeniz'e sınırı vardır. Coğrafi olarak, Güney Avrupa, Avrupa kara kütlesinin güney yarımıdır. Bu tanım görecelidir ve kesin sınırları yoktur. Coğrafi olarak Güney Avrupa'nın parçası olarak değerlendirilen ülkeler: Güneybatı Avrupa'da toprakları olan ülkeler: Güney-orta Avrupa'da toprakları olan ülkeler: Güneydoğu Avrupa'da (Balkan Yarımadası) toprakları olan ülkeler : Güney Avrupa'nın en belirgin ve tipik özelliği haline gelen iklim Akdeniz iklimidir. Akdeniz iklimi Portekiz'in büyük bir kısmında, İspanya'da, Güneydoğu Fransa'da, İtalya'da, Hırvatistan'da, Arnavutluk'ta, Karadağ'da, Yunanistan'da ve Türkiye'nin Batı-Güney kıyılarıyla birlikte Akdeniz adalarında görülür. Akdeniz ikliminin görüldüğü bu bölgelerde benzer vejetasyonlar ve yerşekilleri bulunur, bunlar kuru tepeleri, küçük ovaları, çam ormanlarını ve zeytin ağaçlarını içerir. Daha soğuk iklimler Güney Avrupa'daki ülkelerin belirli bölgelerinde bulunabilir, İspanya ve İtalya'nın dağlık bölgeleri buna bir örnektir. Ek olarak, İspanya'nın Kuzey kıyısında daha yağışlı ve nemli bir Atlantik iklimi görülür. Güney Avrupa'nın bitki örtüsü Akdeniz bölgesinin bitki örtüsüdür. Avrupa'daki Akdeniz ve Altakdeniz iklim bölgeleri Güney Avrupa'nın büyük bir kısmında, çoğunlukla Güney Portekiz'de, İspanya'nın çoğu bölgelerinde, Fransa'nın Güney kıyısında, İtalya'da, Hırvatistan kıyılarında, Bosna'nın büyük çoğunluğunda, Karadağ'da, Arnavutluk'ta, Makedonya'da, Yunanistan'da ve Akdeniz adalarında bulunur. Klasik antik dönem olarak bilinen devir Antik Yunanistan'ın şehir devletlerinin yükselmesiyle başladı. Yunan etkisi Büyük İskender'in genişleyen imparatorluğu altında doruk noktasına ulaşarak Asya'ya kadar yayıldı. Roma İmparatorluğu bütün Akdeniz havzasını Roma hukukuna ve Roma lejyonlarına dayalı devasa bir imparatorluk içine katarak bölgede egemen oldu. İmparatorluk ticareti, hoşgörüyü ve Yunan kültürünü destekledi. MS 300 ile birlikte Roma İmparatorluğu, başkenti Roma olan Batı Roma İmparatorluğu'na ve başkenti Konstantinopolis olan Doğu Roma İmparatorluğu'na bölünmüştü. Kuzey Avrupa'nın Cermenik halklarının saldırıları MS 476'da Batı Roma İmparatorluğu'nun çöküşüne neden oldu. Bu tarih aynı zamanda geleneksel olarak klasik çağın sonu ve Orta Çağların başlangıcı kabul edilir. Orta Çağlarda Doğu Roma İmparatorluğu egemenliğine devam etti, günümüz tarihçileri bu devleti Bizans İmparatorluğu olarak adlandırır. Batı Avrupa'da Cermenik halklar eski Batı Roma İmparatorluğu'nun topraklarında iktidar mevkilerine girerek kendi krallıklarını ve imparatorluklarını kurdular. Haçlı Seferleri olarak bilinen dönem, bir dizi dini motivasyonlarla yapılmış askeri seferler asıl amaçları Levant'ı Hristiyan hakimiyetine geri döndürmekti, başladı.Doğu Akdeniz'de birkaç Haçlı Devleti kurulmuştu. Bunların hepsi kısa ömürlü oldu. Haçlılar Avrupa'nın birçok yerini derin bir şekilde etkiledi. Haçlıların 1204'te Konstantinopolis'i yağmalaması Bizans İmparatorluğu'na ani bir son getirdi. Daha sonra tekrar kurulmasına rağmen, imparatorluk eski gücüne bir daha hiç kavuşamadı. Haçlılar daha sonra İpek Yoluna katılacak, Cenova ve Venedik tüccar cumhuriyetlerinin büyük ekonomik güçlere dönüşmelerini sağlayacak olan ticaret güzergâhlarını kurdular.Reconquista, Haçlılarla bağlantılı bir hareket, İberya'yı Hristiyan alemi için yeniden fethetmeye çalışmıştır. Geç Orta Çağlar Avrupa'da bir karışıklık dönemiydi. Kara Ölüm olarak bilinen salgın ve ilişikili bir kıtlık Avrupa'da nüfus düştükçe demografik bir faciaya sebep olmuştur. Hanedan kavgaları ve fetih savaşları Avrupa'daki birçok devleti dönem boyunca sürekli savaş halinde tutmuştur. Balkanlar'da, Anadolu'da kurulmuş bir Türk devleti olan Osmanlı İmparatorluğu eski Bizans topraklarını devamlı olarak ele geçirmiştir ve bu 1453'te İstanbul'un Fethi ile sonuçlanmıştır. Kabaca 14. yüzyıl Floransa'sından başlayarak ve daha sonraları baskı makinasının gelişmesiyle Avrupa'nın tamamına yayılan bilgi Rönesansı bilim ve teknolojide geleneksel öğretilere meydan okudu, Arapça metinlerle ve felsefeyle klasik Yunan ve Roma bilgisi yeniden keşfedildi. Vestfalya Barışı ile 1648'de bitecek olan dini savaşlar Avrupa'da savaşılmaya devam edilirken, Portekiz ve İspanya'nın Reconquista ile İberya'da hakimiyet sağlamaları Asya, Amerika, Afrika ile doğrudan bağlantı kurulacak olan Keşifler Çağı'nı başlatacak bir dizi okyanus keşfinin yapılmasını sağladı. İspanyol tacı Avrupa'daki üstünlüğünü sürdürdü, İspanya ve Fransa arasında Otuz Yıl Savaşları ile başlayan çatışmanın Pireneler Antlaşmasıyla bitmesine kadar İspanyol tacı kıtadaki önde gelen güçtü. 1610 ve 1700 arasındaki dönemde Avrupa'da ve dünyada eşi görülmemiş bir dizi önemli savaş ve politik devrim gerçekleşti. Zamanın gözlemcileri ve o zamandan beri birçok tarihçi, savaşların devrimlere neden olduğunu savundu. Galileo Galilei, kendisinin güneş sistemini gözlemlemesini ve betimlemesini sağlayacak olan teleskobu ve termometreyi icat etti.Leonardo da Vinci dünyanın en ünlü tablolarından biri olan Mona Lisa'yı resmetti. Guglielmo Marconi radyoyu icat etti. Avrupa'nın denizaşırı topraklarının genişlemesi Sömürge İmparatorluklarını ortaya çıkardı. Yeni Dünya'dan gelen hammadde akışı ile Birleşik Krallık'ın Sanayi Devrimi'nin birleşimi geçimlik tarım yerine üretime dayalı yeni bir ekonomi kurulmasına olanak sağladı. 1815 ve 1871 arasındaki dönemde çok sayıda devrim girişimi ve bağımsızlık savaşı yaşandı. Balkan ulusları Osmanlı İmparatorluğu'ndan bağımsızlıklarını geri kazanmaya başladılar. İtalya bir ulus devleti haline gelerek birleşti. 1870 yılında İtalya'nın Roma'yı ele geçirilmesiyle Papalık devletinin seküler gücü ortadan kalktı. İmparatorluk mücadelelerinde rekabet yayıldı ve 1875-1914 yıllarına İmparatorluk Çağı adının verilmesine sebep oldu. Büyük güçler taraf seçerken, Güneydoğu Avrupa'da milliyetçiliğin artması I. Dünya Savaşı'nın 1914'te patlak vermesiyle sonuçlanacak olan süreci hızlandırdı. Müttefikler 1918 yılında İttifak Devletlerini yendiler. Paris Barış Konferansı sırasında Büyük Dörtlü şartlarını bir dizi antlaşmayla dayattılar, Versay Antlaşması bu antlaşmalardan biridir. Adolf Hitler'in emrinde 1933'te iktidara gelen Nazi rejimi, Mussolini İtalyası ile birlikte II. Dünya Savaşı'nda Avrupa kıtasının kontrolünü ele geçirmek için uğraştı. Müttefik zaferiyle sonuçlanan İkinci Dünya Savaşı sonrasında Avrupa Demir Perde ile bölündü. Güneydoğu Avrupa'daki ülkelere Sovyetler Birliği hakim oldu ve komünist devletlere dönüştüler. Komünist olmayan başlıca Güneydoğu Avrupalı devletler Amerika Birleşik Devletleri önderliğinde bir askeri ittifaka (NATO) katıldılar ve aralarında Avrupa Ekonomik Topluluğu'nu oluşturdular. Sovyet etki alanında kalan ülkeler Varşova Paktı olarak bilinen askeri ittifaka ve Comecon ekonomik bloğuna katıldılar. Yugoslavya tarafsız kaldı. İtalya savaş sonrası gerçekleştirdiği ekonomik mucize dolayısıyla tekrar başlıca Sanayileşmiş devletler arasına girdi. Avrupa Birliği'nin (AB) önemi arttı vergilendirme, sağlık ve eğitim üye olan ulus devletler tarafından yönetilirken, Birlik ise piyasa kurallarının, rekabetin, yasal standartların ve çevreciliğin yönetimini kontrol altına aldı. Sovyet ekonomik ve politik sistemi çöktü, bu komünizmin 1989'te uydu devletlerde son bulmasına ve 1991'de Sovyetler Birliğinin dağılmasına sebep oldu. Sonuç olarak Avrupa'nın bütünleşmesi derinleşti, kıtadaki kutuplaşma ortadan kalktı ve Avrupa Birliği daha sonraları birçok eski komünist Avrupalı devleti genişleyerek içine aldı - Romanya ve Bulgaristan (2007) ve Hırvatistan (2013). Aşağıdaki tablo Güney Avrupa'da en az beş milyon kişi tarafından konuşulan dilleri gösteriyor: Aşağıdaki tablo 2013'te Güney Avrupadaki en işlek havalimanlarını listeliyor. Güney Avrupa'da çoğunluğun mensup olduğu din Hristiyanlıktır. Hristiyanlık Güney Avrupa'ya Roma İmparatorluğu döneminde yayıldı ve imparatorluk hristiyanlığı MS 380 yılında resmi dini olarak benimsedi. Batı yarımı Roma'da doğu yarımı Konstantinopolis'te olacak şekilde Hristiyan kilisesinin tarihi parçalanmasından dolayı Avrupa'nın farklı bölgelerinde Hristiyanlığın farklı mezhepleri hakim oldu. Güney Avrupa'nın Batı yarısındaki hristiyanlar - Portekiz, İspanya, İtalya gibi - genellikle Roma Katolik Kilisesi'ne bağlıdır. Güney Avrupa'nın Doğu yarımındaki hristiyanlar ise - Yunanistan, Makedonya gibi - genellikle Yunan Ortodoks Kilisesi'ne bağlıdır. Ek olarak, Güney Avrupa'nın doğu parçasında (Bosna, Arnavutluk, Makedonya, Türkiye gibi) İslam dinine mensup nüfusun çoğunlukta olduğu ülkelerde vardır. Çoklu dizi hizalaması Çoklu dizi hizalaması, üç ya da çok biyolojik dizinin (genelde protein, DNA veya RNA dizisinin) dizi hizalamasıdır. Çoğu durumda, girdi kümesindeki sorgu dizilerinin evrimsel bir ilişkiye sahip olduğu, yani ortak bir ataya sahip oldukları varsayılır. Elde edilen çoklu dizi hizalamasından homoloji olduğu çıkarımı yapılabilir ve filogenetik analiz ile dizilerin evrimsel kökenleri değerlendirilebilir. Hizalamanın sağdaki resimdeki gibi gösterimiyle noktasal mutasyonlar, hizalamadaki sütunlardan birinde farklı bir harf olarak, ensersiyon ve delesyonlar ise hizalamadaki satırlardan bir veya daha fazlasında tire şeklinde beliren eklemeler şeklinde mutasyon olayları görülebilir. Protein bölgelerinde, ikincil veya üçüncül yapılarda ve hatta bireysel amino asit veya nükleotitlerin dizi korunumunu değerlendirmek için çoklu dizi hizalamaları sıkça kullanılır. Çoklu dizi hizalaması terimi ayrıca bir dizi kümesinin hizalanması süreci için kullanılır. Üç veya daha çok dizinin elle hizalanması zor olduğu ve genelde çok zaman alıcı olduğu için hizalamaların üretim ve analizi için berimsel (hesaplamalı) algoritmalar kullanılır. ÇDH'ler ikili dizi hizalamasından daha ileri yöntemlerin kullanımını gerektirir çünkü berimsel olarak karmaşıktırlar. Nispeten kısa birkaç diziden fazlasının optimal hizalamasını bulmak berimsel bakımdan çok pahalıdır, bu yüzden çoğu çoklu dizileme programları global optimizasyon yerine höristik yöntemler kullanır. Bir ÇDH üretiminde global optimal çözümünü bulmak için dinamik programlama tekniği kullanılır. Proteinler için, bu yöntem iki parametre grubu kullanılır: bir boşluk cezası ve bir substitusyon matrisi. Substitusyon matrisi, her bir amino asit çiftinin birbiriyle hizalanmasına karşılık gelen bir puan (skor) veya olasılık değeri içerir, bu değerler amino asitlerin kimyasal özelliklerinin benzerliğine ve mutasyonun olmasının evrimsel olasılığına dayalıdır. Nükleotit dizileri için benzer bir boşluk ceza değeri vardır ama substitusyon matrisi çok daha basittir, tipik olarak sadece aynı olma veya olmamaya göre skorlar bulunur. Substitusyon matrisindeki skorlar global hizalamalar durumunda ya sırf pozitif olabilir veya hem pozitif hem negatif değerler içerebilirler, ama lokal hizalama durumunda hem pozitif hem negatif değerler içermek zorundadır. İki dizinin hizalanmasında bir matris kullanılmasından yola çıkarak, "n" adet dizinin hizalanması için, o matrisin "n"-boyutlu karşılığı bir matris kullanmak, çözüme ulaşmanın toy (saf) bir yolu olur. Bu yaklaşımın sonucu arama uzayı artan "n" ile üssel şekilde büyür ve dizi uzunluğuna da kuvvetle bağımlıdır. Berimsel karmaşıklığı ölçmekte kullanılan büyük O notasyonu ile ifade edilirse, toy yaklaşımla elde edilmiş bir ÇDH "n" dizi için "O(Uzunluk)" sürede tamamlanır. Bu "n" dizi için global optimumu bulmanın NP-tam problem olduğu gösterilmiştir. Altschul, 1989'da, Carrillo-Lipman Algorithmasını kullanarak, n-boyutlu arama uzayının ikili hizalamalar yaparak sınırlanabileceğini göstermiştir. Bu yaklaşım ile, sorgu kümesindeki her bir dizi çifti için dinzmik programlama hizalamaları yapılır, sonra bu hizalamaların n-boyutlu kesişimi civarında n-li hizalama için arama yapılır. Bu ÇDH algoritması hizalamadaki her pozisyon için, karakter çiftlerinin toplamlarını ("çiftler toplamı" skorunu) optimize eder. Algoritma, çoklu dizi hizalaması yapan bir yazılım programı olarak uygulamaya sokulmuştur. Çoklu dizi hizalamasında en yaygın kullanılan yöntem, ilerleyici (İng. "progressive") yöntem olarak bilinen (hiyerarşik veya ağaç yöntemi olarak da bilinir) bir buluşsal (höristik) aramadır. Bu yöntemde, ÇDH'yi inşa etmek için önce birbirine en benzer olan çiftten başlanır, sonra gittikçe daha az benzeşen çiftler eklenir. İlerleyici hizalama yöntemlerinin hepsi iki aşamadan oluşur: diziler arasındaki ilişkinin "kılavuz ağaç" denen bir filogenetik ağaç olarak gösterildiği birinci aşama; ve büyüyen ÇDH'ye dizilerin sırayla eklenerek ÇDH'nin inşa edildiği bir ikinci aşama. İlk "kılavuz ağacı" oluşturmak için, dinamik programlama hizalaması yapmak yerine, verimli bir kümeleme ("clustering") yöntemi kullanılır (komşu birleştirme veya UPGMA gibi). Kümelemede uzaklık değeri olarak aynı iki harfli altdizilerin sayısı kullanılabilir (FASTA programında olduğu gibi). İlerleyici hizalamalar global optimal olamaz. Temel sorun, ÇDH oluşturulurken yapılan hataların nihai sonuca kadar taşınmasıdır. Kümedeki diziler birbirlerine uzaktan ilişkiliyse algoritmanın performansı özellikle kötüdür. Çoğu modern ilerleyici yöntemler, sorgu kümesinin her bir üyesi için skor fonksiyonlarını değiştirir. Bu değişken skor, dizilerin en yakın komşularına olan genetik uzaklığına bağlı olarak nonlineer değişen bir ağırlık fonksiyonuyla hesaplanır. Böylece, hizalama programının dizileri rastgele olmayan bir şekilde seçmesinin etkisi düzeltilmiş olur. İlerleyici hizalama yöntemler, çok sayıda (yüzlerce ila binlerce arası) diziye uygulanabilecek derecede verimli çalışırlar. İlerleyici hizalama hizmetleri kamuya açık Web sunucularında mevcuttur, bu yüzden kullanıcılar bu programı kendi bilgisayarlarında kurmak zorunda değildirler. En popüler ilerleyici hizalama yöntemi Clustal ailesi olmuştur, özellikle ağırlıklı versiyonu olan clustalW bunlara çeşitli Web portallerindan erişilebilir (GenomeNet, EBI, and EMBNet dahil olmak üzere). Farklı portaller veya uyarlamalar kullanıcı arayüzü ve kullanıcının değiştirebileceği parametreler bakımından faklılık gösterebilirler. ClustalW'nun doğrudan filogenetik ağaç inşası için kullanılmaması gerektiğine dair programcının açık ikazlarına rağmen, programın çıktıları bu amaç için yaygın olarak kullanılır. ClustalW çıktısı, homoloji modellemesi ile protein yapı öndeyisine girdi olarak da kullanılmamalıdır. T-Coffee olarak adlandırılan bir diğer yaygın ilerleyici hizalama yöntemi, Clustal ve onun türevlerinden daha yavaştır ama birbiriyle uzaktan ilişkili diziler için daha doğru hizalamalar üretir. İkili hizalamalar hesaplamak için T-Coffee iki farklı yöntemle elde edilen hizalamaları birleştirir: çiftin doğrudan hizalaması ve, çiftteki her diziyi üçüncü bir dizi ile hizalanması ile elde edilen, indirekt hizalamalar. Bu program, hem Clustal çıktısını, hem de başka bir lokal hizalama programı olan ve iki dizideki çoklu lokal hizalanma bölgeleri bulan LALIGN programını kullanır. Elde edilen hizalama ve filogenetik ağaç, yeni ve daha doğru ağırlık faktörleri üretmek için kullanılır. İleleyici yöntemler buluşsal oldukları için, global bir optimuma yakınsama garantileri yoktur, hizalamanın kalitesini değerlendirmek zor olabilir ve gerçek biyolojik anlamı belirsiz olabilir. ÇDH üretip, ilerleyici yöntemlere özgü hataları azaltan bir yöntemler grubu "tekrarlayıcı" ("iterative") olarak sınıflandırılmıştır, çünkü bunlar ilerleyici yöntemlere benzer olarak çalışmakla beraber, büyüyen ÇDH'ye yeni diziler eklerken ilk dizileri tekrar tekrar hizalamaya devam eder. İlerleyici yöntemlerin yüksek kaliteli ilk hizalamalara muhtaç olmalarının nedeni, bu hizalamaların hep nihai sonuçta yer almasıdır. Yani bir dizi bir ÇDH içinde yerini aldıktan sonra onun hizalaması tekrar gözden geçirilmez. Bu yaklaşıklık ("approximation") berimsel hızı artırır ama doğruluktan kaybetme pahasına. Buna karşın, tekrarlayıcı yöntemler, daha önce hesaplanmış ikili hizalamalara veya sorgu dizisini içeren alt-ÇDH'ler geri gelebilirler. Bu sayede, yüksek kaliteli bir hizalama skoru elde etmeyi sağlayacak bir genel objektif fonksiyon optimize edilebilir. Birbirinden ince farklılıklar gösteren çeşitli tekrarlayıcı yöntemler uygulamaya konmuş ve yazılım paketi olarak kullanıma sunulmuştur; bu yazılımlar hakkında çeşitli inceleme ve kıyaslama makaleleri "en iyi" yöntemi ilan etmekten kaçınmışlardır. PRRN/PRRP adlı yazılım paketi bir tepe tırmanma algoritması kullanır, ÇDH hizalama skorunu optimize etmek için. büyüyen ÇDH'nin hem hizalama ağırlıklarını hem de yerel olarak ıraksamış veya "boşluklu" bölgelerini tekrarlayan bir şekilde düzeltir. PRRP, daha hızlı bir yöntemle inşa edilmiş bir hizalamayı iyileştirmede kullanıldığında en iyi performans gösterir. Başka bir tekrarlayıcı program, DIALIGN, ise olağandışı bir yaklaşım kullanır, boşluk cezası kullanmadan dizi motifleri veya alt dizilerin lokal hizalamalarına odaklanır. İkili hizalama yapmakta kullanılan bir nokta matris grafiğine benzer bir matris gösterimi kullanılarak bireysel motifler hizalanır. Yavaş bir global hizalama için hızlı lokal hizalamaları birer "tohum" olarak kullanan bir alternatif yöntem CHAOS/DIALIGN paketinde kullanılır. Tekrarlama-temelli üçüncü bir popüler yöntem MUSCLE ("multiple sequence alignment by log-expectation"; log-beklenti ile çoklu dizi hizalaması) olarak adlandırılır, iki dizinin yakınlığını belirlemek için daha doğruluklu bir uzaklık değeri hesaplayarak, ilerleyici yöntemlerden daha yüksek bir başarı gösterir. Uzaklık ölçütü, tekrarlama aşamaları arasında yenilenir. Gizli Markov modelleri (GMM), boşluk, uyuşma ve uyuşmamaların tüm kombinasyonlarına bir olasılık değeri atayan olasılıksal modellerdir. GMMler yüksek skorlu bir çıktı verebilirler ama ayrıca bir olasıl hizalamalar ailesi de üretebilirler, bunlar sonradan biyolojik anlamlılıkları bakımından değerlendirilebilir.