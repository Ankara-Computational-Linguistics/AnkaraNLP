yaptı. -Nihat Asyalı Nâzım Hikmet, yapıtını yaratırken güttüğü amacını açıklamış: Sahne düzenlemeleri yapılırken Nâzım'ın amacına hizmet etmeye çalışılmış ve yapıtın diyalektik gelişimi, şiirsel akışı ve özgün dramatik yapısının yansıtılması için özen gösterilerek on bir tablo seçilmiş. "Bir tanem", "Memetçik Memet", "Ayrılık Var", "Nihavent Şarkı" ve "Davet" gibi şiirlere, bu oyun için, Cem İdiz tarafından özgün beste çalışmaları yapıldı ve "Onbir Tablo" şarkıları ortaya çıktı. -Cem Ä°diz Nihat Asyalı'nın düzenlediği, Cem İdiz'in bestelediği ve Rüştü Asyalı'nın yorumladığı "Onbir Tablo" ile memleket insanına Nâzım gözüyle bir bakış açısı getiriliyor bu oyunda. Nâzım'ın bu dizeleri ile başlıyor oyun. "Haydarpaşa Garı.Garda insanlar, merdivenler, sepetler, heybeler.Ve mahkûmlar görünüyor garda.Tiren kalkacak." "Kalkıyor 15.45 katarı.Yol alıyor istasyonlardan geçerek.Ve 510 nolu vagonun içi.Bölmeler ve koridor." "Bir uzun sevkiyat hatırlıyor,Kartallı Kazım:“Memetçik, Memet.”" "Haydarpaşa Garından Anadolu Sürat Katarı saat 19.00 da kalkacak.Gar büfesinde Hasan Şevket Masası.Hasan Şevket kendisiyle hesaplaşıyor." "Anadolu Sürat Katarı kalktı ve ayın altında koşuyor.İçerde şu bildiğimiz bazı kişiler konuşuyor." "Çekip giderken Anadolu Sürat Katarı, Haydarpaşa’dan 15.45'te kalkan katar ilerliyor kendi yolunda." "Mapusanede hayat başlıyor.Mapusane günleri.Ve o insanların hayatı; içeride ve dışarıda" "Ayşe’nin mektubuna, Halil’in yarıda kalan cevabı:“…gözleriniz bazan yeşil, bazan bal rengi.”Ve bozkır’ın ortasındaki memleket hastanesinde, mahkûm Halil’in gördükleri." "Topal leylek, Cevdet Bey ve Cevdet Beyin radyosu" "Mapusanedeki radyo.Radyoda senfoni ve savaÅŸ.Ve partizan Tanya." "Mapusanede iki öğrenci.Marseyyez ve İstiklâl Marşı ve Enternasyonal" 18 Kasım 2010 tarihinde, Ankara Devlet Tiyatrosu Akün Sahnesi'nde Dünya Prömiyeri yapıldı. Taret Taret, gemilerde, tanklarda ya da kalelerde topun makine bölümünü ve topçuları koruyacak biçimde yapılmış zırhlı kule. Burada bir veya daha fazla silah bulunabilir. Günümüz savaş gemilerinde bu bölüm dönerek hareket edebilmektedir. Taret yapısı, aslen üstlendiği personeli ve silaharı koruma işlevinin yanı sıra, yağışlı havalarda da avantaj sağlamaktadır. Taret düzeneği, genellikle geminin güvertesine fiziksel olarak bağlı olmayıp; sadece bir oyuk üzerinde hareket edecek biçimde tasarlanmıştır. Bu da, geminin alabora olması durumunda taretin düşebileceği anlamına gelir. USS Providence USS Providence, Amerikan Donanması'na ait beş gemiye verilen isimdir. İsmini ABD'deki Rhode Island eyaletinin en büyük şehri ve başkenti olan Providence'den almıştır. Veysel Versan Veysel Versan, 1913 yılında doğmuştur, Galatasaray Lisesi ve İstanbul Üniversitesi Hukuk Fakültesi mezunudur. 1942 yılında Dışişleri Bakanlığı'na girmiştir. 1956-1961 ve 1970'lerin başında Protokol Genel Müdürlüğü yapan Versan, 1978 yılında emekli oldu. İdare Hukukçusu ve İÜ SBF eski dekanı Prof. Dr. Vakur Versan'ın ağabeyidir. 2005 yılında vefat etmiştir. Mitch Richmond Mitchell James "Mitch" Richmond (d: 30 Haziran 1965 Fort Lauderdale), AmerikalÄ± eski profeyonel basketbolcudur. Kansas State Üniversitesi'nde kolej kariyerini bitirdikten sonra, 1988 yılında seçmelere katıldı. NBA kariyeri 1988-2002 yılları arasında 14 yıl sürdü. 2002 yılında kariyerini tek şampiyonluğuna Los Angeles Lakers takımı ile ulaştı. Şutör gard oyuncu, Üniversite kariyerinin bitmesiyle birlikte 1988 NBA Seçmeleri'ne katıldı. 1. tur, 5. sırada Golden State Warriors takımı tarafından seçildi. Warriors'ta 3 yıl oynadı. 1989 yılında "NBA Yılın Çaylağı Ödülü" ne layık görüldü. 3 yıl da 22,6 sayı ortalaması tutturan oyuncu 1991 yılında Les Yepsen ile birlikte Sacramento Kings 'in yolunu tuttu. 7 sezon boyunca bu takımda oynadı. 25.9 sayı ile kariyerinin en yüksek sayı ortalaması'nı 1996-97 sezonu'nda yakaladı. 1995 yılın All-Star Organizasyonunda maçın en değerli oyuncusu ödülünü aldı. Richmond, 1998 yılında Otis Thorpe ile birlikte Chris Webber karşılığında Washington Wizards takımına takas oldu. 1998-99 sezonunda 19.7 sayı ortalaması ile kariyerinin en düşük rakamlarını elde etti. Ertesi sezon, 17.4 sayı ven Kings'te ki son sezonunda 16.2 ortalama ile oynadı. Kariyerinin son senesi'nde Los Angeles Lakers'a takas oldu. Lakers'ta kenardan gelerek, maçta 11.1 dakika sahada kaldı ve 4.1 sayı ortaması yakaladı. 36 yaşında NBA kariyerine şampiyonlukla veda etti. 1988 Yaz Olimpiyatları'nda ABD takımı ile bronz madalya aldı. 1992 Yaz Olimpiyatları'nda yer almadı. 1996 Yaz Olimpiyatları'nda "Rüya Takım 2" ile Atlanta'da altın madalya aldı. 1987 yılında Zagreb'de düzenlenen Üniversiteler arası yaz oyunları'nda millî takım ile gümüş madalya aldı. Amerikan Futbolu oyuncusu Lardarius Webb ile kuzendir. 14 yılık NBA kariyeri'nde 976 maçta 20497 sayı üretti. Tüm kariyeri boyunca 21.0 sayı ortalamasına sahiptir. 6 kez üst üste All-Star seçildi. 3 kez NBA en iyi ikinci beşi ve 2 kez de en iyi üçüncü beşe seçildi. Karşılıklı yardımlaşma (evrim) Karşılıklı yardımlaşma veya evrimsel iş birliği, biyolojide birbirleri için yararlı olan ve aralarında yardımlaşma davranışları sergileyen canlı organizmaların davranışlarını tanımlamak için kullanılan terimler olup bu evrimsel yardımlaşma, bir iş birliği temelinde yararlı oldukları için doğal seçilim tarafından seçilmişlerdir. Bu tanıma göre, altrüizm (fedakarlık), dayanışma gösteren canlı için ilk bakışta doğrudan yararı olmayan bir karşılıklı yardımlaşma şeklidir. Hem yardımda bulunan, hem de yardım alan canlı için doğrudan faydaları olan karşılıklı yardımlaşma davranışları ise "karşılıklı yararlı" davranışlar olarak tanımlanır. Doğal seçilimin karşılıklı yardımlaşma davranışlarının bazı türlerini neden onaylayıp tercih ettiğine dair bazı açıklayıcı teoriler bulunmaktadır. Bu teoriler birbirlerini dışlamamakla beraber aşağıda tartışılan teorilerin birden fazlası karşılıklı yardımlaşma davranışının bir yönünü açıklamada katkıda bulunabilir. Yardımlaşma gösteren canlı birey için doğrudan bir faydası olmayan altrüist davranışları en iyi şekilde anlatan açıklama, akraba seçilimi kuramı olarak kabul edilir. Bu kuram, genetik olarak birbirlerine benzeşen ve yakın olan bireylerin başkalarına oranla birbirleriyle daha çok karşılıklı yardımlaştığını öne sürer. Genler kendi varlıklarını sürdürmek için birbirlerine yardım ettiklerinden bu tür karşılıklı yardımlaşma davranışlarından sorumlu olan genler de korunur. Buna dair klasik bir örnek, arılar ve karıncalar gibi sosyal yaşamlı böceklerdir. Kolonideki işçi böcekler asla üremezler, ama bunun yerine genetik olarak onlara benzeyen kraliçenin üreyebilmesi için çalışarak yardımda bulunurlar. Canlılar arasındaki bu tür bir karşılıklı yardımlaşma, bir canlının, yavrusunu yetiştirip büyütmesinde akrabasına yardımcı olduğu akraba seçilimindeki süreçler tarafından evrilmiştir. Bu tür bir etkinliğin seçilmiş olmasının olası bir nedeni; eğer akrabalarına yardım eden canlı birey, yardım etme etkinliğini destekleyen ve teşvik eden genlere sahipse, onun akrabaları da muhtemelen bu genlere sahip olacak ve böylece bu aleller aktarılabilecektir. Canlılar arasındaki evrimsel iş birliğini ve karşılıklı yardımlaşmayı teşvik eden diğer süreçler, bu yardımlaşmanın bir grup organizmaya yarar sağladığı grup seçilimini içerir. Karşılıklılık teorisi, canlıların karşılığında bir şey almak için birbirleriyle karşılıklı yardımlaşma davranışı sergilediğini öne sürer. Bu tür davranış şekillerinin tercih edilmesi için diğer bireylerin tanıyacağı bazı fiziksel belirteçlerin olması ve dış görünüşte bazı işaretlerin diğerleri tarafından da algılanabilir olması gerekmektedir. Aksi takdirde, bu davranış şekillerini korumak için bir seçilim baskısı olmayacaktır. Karşılıklı dayanışmayı oluşturan karşılıklık hakkında yapılan araştırmaların büyük bölümü oyun kuramı olarak bilinen tutsak ikilemine odaklanmıştır. Karşılıklı yardımlaşmanın evrimine yol açan olası mekanizmalardan birini tanımlayan başka bir teori ise Noe ve Hammerstein tarafından öne sürülen piyasa etkisi teorisidir. Bu mekanizma, birçok durumlarda, bir kaynağı elde etmek isteyen talep ile bir bireyin elde edebileceği olası kaynak miktarı toplamı, yani arz arasında bir ödünleşimin ve dengelemenin ("hasıla ve maliyet dengesi") var olduğu gerçeğine dayanır. Bu durumda, sistemde yer alan ve birbirleriyle yardımlaşan her eş, belirli bir kaynağın üretilmesinde ve takas etme yoluyla bu kaynağın edinilmesinde uzmanlaşarak karşılıklı kazanç ve menfaat elde edebilirler. Eğer bu sistemde birbirleriyle yardımlaşan sadece iki canlı varsa, her biri bir kaynak üzerinde uzmanlaşabilir ve bu şekilde diğeriyle alış verişte bulunabilir. Kaynakların değiş tokuşu diğer partnerle karşılıklı yardımlaşma ve işbirliği gerektirdiği gibi fiyat teklifi ve pazarlık etme süreçlerini de içerir. Bu mekanizma, tek bir tür içinde olabileceği gibi sosyal gruplar veya türler arasında da olabilir. Aynı zamanda bu mekanizma, bir kaynağın sahibinin iş birliğinde bulunacak ortağını seçmeye muktedir olduğu birçok ortaklı sistem içinde de uygulanabilir. Bu model, örneklerinin maymunlarda, temizlikçi balıklarda ve diğer benzeri canlılarda görüldüğü doğal sistemlerde de uygulanabilir. Basit olarak uluslararası ticaret sistemleri de buna örnek verilebilir. Arap ülkeleri büyük miktarlarda petrol rezervlerine sahip olup Batılı ülkelerden teknoloji transferine gerek duyarlar. Teknolojik ürünler ise yine Arap petrolüne bağımlı olduğundan bunun çözümü ticari bir iş birliği yapmaktan geçer. Çok katmanlı seçilim kuramı, seçilimin birden çok düzeyde gerçekleştiğini öne sürer: örneğin hücrelerde atomsal veya moleküler seviyede, vücutta hücreler seviyesinde ve sonra bütün bir organizma seviyesinde, ya da grup seviyesinde ve de tür düzeyinde işleyebilirler. Aynı seviyede diğerleriyle rekabet edemeyen herhangi bir düzey, bir aşağıdaki seviye her ne kadar rekabetçi olursa olsun, elenecek ve ortadan kaldırılacaktır. Klasik bir örnek, kanser önleyici genlerdir. Kanser hücreleri kontrolsüz şekilde bölünerek çoğalır ve kısa vadede çok çabuk üredikleri ve de diğer vücut hücrelerini rekabet dışı bıraktıkları için hücresel düzeyde çok başarılıdırlar. Kanser bütün bir organizma düzeyinde öoğunlukla ölümcül olup üremeyi önlerler. Bu nedenle, örneğin hasarlı hücrelerin kendilerini yok ederek işbirliği yapmaya sevk etmesi gibi, genom içinde kanseri önleme özelliğine sahip değişiklikler tercih edilerek seçilirler. Çok katmanlı seçilim kuramı, örneğin kısa vadede kendileri için yararlı olacak ama uzun vadede tüm grubu ve onların soyundan gelecekleri yok edebilecek davranışlardan sakınmaları için bireylerin iş birliği yapmasına yol açmak gibi benzer etkilerin ortaya çıkabileceğini öne sürer. Muharebe kruvazörü Muharebe kruvazörü (veya savaş kruvazörü), 20. yüzyılın ilk yarısında yapılmış büyük savaş gemisi sınıfı. İlk olarak 1900 ila 1910 yılları arasında, zırhlı kruvazörün yerine geçmesi için yapılmıştır. Evrimi zırhlı savaş gemilerine (dretnot) daha çok benzemektedir. Maliyetleri ve büyüklükleri bir savaş gemisi ile hemen hemen aynıdır. Yüksek kalibreli silah donanımları nedeniyle, hızları diğer kruvazörlere nispeten daha düşüktür. Muharebe kruvazörleri, I. Dünya Savaşı boyunca, savaş gemisi filolarına hızlı ve güçlü atışlarla destek olmuştur. İngiliz Donanması, Alman Donanması ve Japon Donanması'nda savaş boyunca sıkça kullanılmıştır. Jutland Muharebesi gibi çoğu taarruz ve çarpışmada kullanılmıştır. Savaşın sonlarında bir muharebe kruvazörü ile hızlı savaş gemisinin tasarımları arasında çok az fark vardı. İngiltere, Japonya ve Amerika'da, I. Dünya Savaşı'ndan sonra bir savaş gemisi kadar ağır silahlandırılmıştır. Hızları ise yine de bir savaş gemisinden daha yüksektir. 1922 yılından itibaren savaş gemisi yapımını sınırlandıran Washington Denizcilik Antlaşması; savaş gemilerini, muharebe kruvazörlerini ve planlanan yenilerinin yapımını engellediğinden yapım aşamasında olan birçok gemi iptal edilmiştir ve USS Lexington ve Japon muharebe kruvazörü Amagi gibi bazı muharebe kruvazörleri antlaşma koşuluna uyacak şekilde uçak gemisine dönüştürülmüştür. 1930'lardan itibaren muharebe kruvazörlerine ilgi kalmamıştır. Muharebe kruvazörlerinin dizaynının efektif olmadığı düşünülmüş ve muharebe kruvazörleri yerine daha efektif olan hızlı savaş gemileri ve uçak gemileri yapımına yönelinmiştir. Japonya ve İngiliz Kraliyet Donanması eski muharebe kruvazörlerini filolarından kaldırmamış, yalnızca modifiye etmiş ve farklı bir görünüme büründürmüştür. Bununla beraber Almanya ve Fransa tarafından geliştirilen "Scharnhorst" ve "Dunkerque" sınıfı savaş gemileri de bazılarına göre muharebe kruvazörü sayılmıştır. II. Dünya Savaşı'nda muharebe kruvazörü sayılabilecek sadece "USS Alaska" ve "USS Guam" yapılmıştır. İkinci Dünya Savaşı sonrasın dönemde yalnızca Sovyet Donanması'na ait "Kirov" sınıfı gemiler muharebe kruvazörü olarak tanımlanmıştır. Şener Özcan Şener Özcan (d. 3 Mart 1985, Mengen), Türk futbolcudur. Kaleci pozisyonunda görev almakta olup, 2. Lig ekiplerinden İnegölspor'da oynamaktadır. Futbola Ankara takımlarından Tigemspor'un altyapısında başladı, daha sonra Gençlerbirliği altyapısına geçti. 2001 yılında Gençlerbirliği A2 forması giymeye başladı. Sonraki iki sezon A2 takımının birinci kalecisi olurken, 2003 yılında profesyonelliğe geçiş mukavelesi imzaladı. Oyun tecrübesi edinebilmesi için 2004-05 sezonunda Gençlerbirliği'nin ara takımı olan Gençlerbirliği Asaşspor'a kiralandı. Burada bir sezon yedek kaleci olarak forma giyemedi. Kiralık süresi bir sezon daha uzatıldı. Asaşspor formasıyla ilk resmî karşılaşmasına 28 Ağustos 2005 tarihinde Erzurumspor'a karşı oynanan 2. Lig karşılaşmasında çıktı. O sezon önce kademe gruplarında namağlup olarak klansman gruplarına yükseldiler ve orada da ikinci olarak Türk Telekom Lig A'ya yükseldiler. Sonraki sezon bir kez daha, bu sefer Gençlerbirliği Oftaş adını alan Asaşspor'a kiralandı. Ancak o sezon Ferhat Odabaşı'nın arkasında kalarak, sadece üç maçta forma giydi. Sezon sonunda lig birincisi olarak Süper Lig'e yükselmeyi başardılar. Sonraki sezon da Oftaş tarafından kiralansa da Recep Biler transferiyle üçüncü kaleciliğe düşüp, Süper Lig'de forma şansı bulamadı. 2007-08 sezonunun ikinci devresinde 2. Lig ekibi Bozüyükspor'a kiralandı ancak bu takımda da sadece 2 kez forma giyebildi. Sonraki sezon ise 3. Lig ekibi Kastamonuspor'a kiralandı ancak forma şansı bulamadı. 2009-10 sezonunda tekrar, bu sefer Hacettepe SK adını alan Oftaş'a kiralandı. Süper Lig'den 1. Lig'e düşen Hacettepe'nin kalesini son haftalarda korudu ancak Hacettepe o sezon 2. Lig'e düştü. Sonraki sezon da kalenin birinci ismi oldu. 2010-11 sezonunun ara transfer döneminde 2. Lig ekiplerinden Adana Demirspor'a transfer oldu. Ancak ilk sezonunda sadece 1 maç forma giyebildi. 2011-12 sezonunun ikinci yarısında takımın birinci kalecisi haline geldi. Demirspor, grubunda üçücü olarak play-offlara kaldı. Yarı final maçında Bugsaşspor karşısında gol yemeyerek maçın 0-0 penaltılara gitmesini sağladı. Maç içinde toplam 4 penaltı kurtaran kaleci, durum 8-8 iken 11. penaltı atışında rakip kalecinin penaltısını kurtarıp, kendi penaltısını gole çevirerek Demirspor'un finale kalmasını sağladı. Final maçını da kazanan Demirspor, 1. Lig'e yükseldi. Gökçeada Havalimanı Gökçeada Havalimanı ; Gökçeada, Çanakkale'de bulunan sivil havalimanıdır. İnsani yardım amacıyla havalimanının yapımına 1998 yılında başlanmış ve 15 Ağustos 2010 tarihinde ada turizmini geliştirme amacıyla sivil uçuşlar için yenilenerek hizmete girmiştir. İlk tarifeli uçuş Borajet ile AnadoluJet'in ortaklığıyla 12 Temmuz 2011'de İstanbul Sabiha Gökçen Havalimanı'ndan gerçekleştirildi ve Ulaştırma Bakanı Binali Yıldırım tarafından haftada iki gün İstanbul'a tarifeli uçuşlar yapılacağı duyuruldu. Tarifeli uçak seferlerinin başlamasından üç ay sonra, Ekim 2011'de havalimanına yapılan tarifeli uçuşlar durdurulmuştur. Havalimanı iç hat uçuşlarına dönük olarak inşa edilmiştir ve 1200 m genişliğinde bir iç hatlar terminali vardır. Terminal binasında bir gelen yolcu, bir giden yolcu, bir arındırılmış salon, bir adeti engelli olmak üzere toplam dört adet check-in bankosu ve bir adet bagaj konveyörü bulunmaktadır. Havalimanında 19/01 numaralı, 2040 m uzunuluğunda, beton yüzeyli tek pist ve 228x120 m boyutunda 3 uçak kapasiteli bir apron bulunmaktadır. Ayrıca bir adet VOR, bir adet NDB ve bir adet DME sistemi vardır. 2011 Ragbi Dünya Kupası 2011 Ragbi Dünya Kupası, 1987 yılında düzenlenmeye başlanan Ragbi Dünya Kupasının yedincisidir. 17 Kasım 2005 tarihinde toplanan Uluslararası Ragbi Federasyonu (IRB) tarafından ev sahibi olarak Yeni Zelanda belirlenmiştir. Kupayı finalde Fransa’yı 8-7 yenen Yeni Zelanda kazanmıştır. Maçlar 9 Eylül 2011 tarihinde başlamış ve yaklaşık altı hafta boyunca sürmüştür. 23 Ekim Pazar günü oynanan final maçına ev sahipliğini Auckland’daki Eden Park Stadyumu yapmıştır. Dünya Kupasına ev sahipliği yapmak için başvuruda bulunan ülkeler arasında Japonya, Güney Afrika ve Yeni Zelanda yer alır. Japonya 2002 FIFA Dünya Kupasını düzenlediği için gerekli altyapıya sahiptir. Daha önce 1995 Ragbi Dünya Kupasını düzenleyen Güney Afrika ise gerekli altyapı ve tecrübeye sahiptir. Yeni Zelanda ise Avustralya ile birlikte 1987 Ragbi Dünya Kupasını düzenlemiştir. 2005 yılında IRB yetkilileri tarafından yapılan ziyaretler ve kontroller sonucunda karar 17 Kasım 2005 günü Dublin’de Yeni Zelanda lehine olacak şekilde ilan edilmiştir. Dünya Kupasının Yeni Zelanda’ya verilmesiyle turnuvanın yapıldığı tarih arasındaki dönemde özellikle yerel basında ülkenin yeterince hazır olmadığına vurgu yapılmıştı. Özellikle altyapı çalışmalarının ve stadium inşaatlarının zamanında bitirilemeyeceği endişesi kamuoyuna hakimdi. Dunedin kentinde bulunan Forsyth Barr Stadyumunda yapılan genişletme çalışmaları özellikle çok sıkışık bir zaman aralığında tamamlanmıştır. 6 Ağustos 2011 tarihinde açılışı yapılan stadyumda çalışmaların istenilen sürede tamamlanamama ihtimaline karşı yine aynı şehirdeki Carisbrook Stadyumu hazır tutulmuştur. 2011 Christchurch depremi yüzünden altyapısı tamamen çöken Christchurch’de yapılması planlanan çeyrek final maçları Auckland’a alınmıştır. 2011 Ragbi Dünya Kupasında 20 takım mücadele etti. 2007 Ragbi Dünya Kupasında gruplarında ilk üç sırayı alan takımlar doğrudan katılma hakkına sahip oldu. Gruplardan gelen takımlardan sadece Rusya ilk kez bir ragbi dünya kupasına katılıyor, diğer takımların tamamının dünya kupası deneyimi bulunuyor. Dünya Kupasının yapılacağı 13 stadyum 12 Mart 2009 tarihinde belirlenmiştir. Kupa için halihazırda hizmet veren bazı stadyumlarda güvenlik ve kapasite artırma çalışmaları yapılmıştır. 22 Şubat günü meydana gelen 2011 Christchurch depremi nedeniyle bu kentte yapılması planlanan iki çeyrek final ve beş grup maçı diğer şehirlere alınmıştır. 10 Kasım 2006 tarihinde hükümet tarafından açıklanan yeni bir stadyum inşaatı planı kamuoyundan tepki çektiği için rafa kaldırılmış, bunun yerine Eden Park Stadyumu genişletilmiştir. Dünya Kupası kuraları öncesi seri başlarının belirlenmesi ülkelerin IRB Klasmanındaki yerlerine göre yapıldı. Kura çekimlerinde 2008 yılı Aralık ayına ait klasmanın kullanılacağı ilan edikten sonra kura çekimi 12 Mart 2009 tarihinde yapılır. Açılış maçı Yeni Zelanda ile Tonga arasında olacaktır. Her ülkenin turnuva için 30 kişilik bir takım kadrosu vermesine izin verilmiştir. Bu kadrolar IRB'ye 22 Ağustos 2011 tarihine kadar bildirilmiştir. Sakatlanan bir oyuncunun yerine başka bir oyuncunun kadroya dahil edilmesi kabul edilmiş ancak yeni oyuncunun maça çıkabilmesi için kadroya dahil olmasının üzerinden 72 saat geçmesi şartı getirilmiştir. 8 Nisan 2011 tarihinde IRB turnuva maçları kapsamında görev yapacak 10 hakem, 7 yardımcı hakem, 2 yedek hakem ile 4 televizyon görevlisi belirlemiştir: Turnuvanın ilk aşaması olan grup maçları 20 takımın 4 gruba ayrılmasıyla başlar. Buna göre gruplardaki her takım aynı gruptaki diğer tüm takımlarla maç yapar. Galibiyet için 4, beraberlik için 2 puan, mağlubiyet için 0 puan verilir. Bir maçta 4 veya üzerinde geçiş yapan takıma 1 puan ek olarak verilirken, 7 veya daha az farkla mağlup olan takıma da benzer şekilde ilave 1 puan verilir. Gruplarda ilk iki sırayı alan ekipler çeyrek finallere yükselirken grupta ilk üç sırada yer almış olan takımlar da 2015 Ragbi Dünya Kupasına doğrudan katılma hakkını elde etmiştir. Turnuvanın en skorer ismi Güney Afrika Millî Ragbi Birliği Takımından Morne Steyn olmuştur. Steyn, 2 geçiş, 14 ek sayı, 5 penaltı olmak üzere toplamda 53 sayı kaydetmiştir. Maçlar Yeni Zelanda'da yayın yapan SKY Network televizyonu tarafından yüksek kalitede yayınlanmıştır. P. S. Your Cat Is Dead! We Found Love "We Found Love", Barbadoslu şarkıcı Rihanna'nın Talk That Talk isimli altıncı stüdyo albümünden bir şarkı. Söz ve müziği İskoç şarkıcı ve şarkı yazarı Calvin Harris'e aittir. Şarkı ayrıca Harris'in 18 Months adlı albümünde de yer aldı. "We Found Love", 22 Eylül 2011'de albümden önce piyasaya çıkmış ve prömiyeri aynı gün Birleşik Krallık'ta Capital Fm'de yapılmıştır ve aynı gün içerisinde "Talk That Talk"'ın çıkış parçası olmuştur. "We Found Love" yüksek tempoda techno ve Europop elementleri içeren bir electro house şarkısıdır. Sözsel olarak bir çiftin "aşkı umutsuz yerde bulduğundan" bahsedilir. "We Found Love" müzik eleştirmenlerinden karışık yorumlar almıştır. Kimileri Rihanna'nın vokal performansını ve şarkının düzenlemesini övgülere boğmuş; kimileri de şarkı sözlerinin yetersiz olduğu ve Calvin Harris'in düzenlemelerinin gerisinde kaldığı yorumlarını yapmıştır. Parça, ABD Billboard Hot 100 listesine 16. numaradan giriş yapmış ve 1 numaraya yükselmiştir. Şarkı ayrıca "Umbrella"yı da geçerek Rihanna'nın en çok yükselen bir numaralı single'ı olma unvanını kazandı. Böylece Rihanna, "Billboard" Hot 100 listesinde 14 şarkıyı 1 numara yaparak, şarkılarını en çok 1 numara yapan beşinci şarkıcı olmuştur. "We Found Love" Kanada, İrlanda, Yeni Zelanda, İsviçre ve Birleşik Krallık gibi ülkeler de dahil olmak üzere toplamda yirmi beş ülkede zirveye oturmuştur. Ayrıca 2011 ve 2012 yılının en başarılı şarkıları arasına girmiş, ABD'de tüm zamanların en iyi yirmi dördüncü single'ı olmuştur. Dünya genelinde 14.5 milyon kopya satarak Rihanna'yı en çok satan single'lar listesine sokmuştur. Şarkının video klibi Melina Matsoukas tarafından çekildi ve şarkıcı klipte uyuşturucu kullanan ve ilişkide heyecan ve şiddet arayan, ilişkilerde inişler ve çıkışlar yaşayan birini oynamıştır. Video klibi de eleştirmenlerden karışık eleştiriler aldı ve yaşanılanları eski sevgilisi Chris Brown'la bağdaştırdılar. Ayrıca eleştirmenlerden politik yönde de eleştiriler alan klibin cinsel doğası da konuşuldu. Bunlara rağmen klip, 2013 Grammy Ödülleri'nde "En İyi Kısa Video Klip" dalında bir Grammy ödülü ve 2012 MTV Video Müzik Ödülleri'nde ise "Yılın Video Klibi" ödülünü almıştır. Şarkı, BK ve ABD'nin The X Factor programında, 2012 Grammy Ödülleri gecesinde ve 2012 Brit Awards'ta canlı seslendirildi. Çok sayıda sanatçı "We Found Love"a cover versiyon düzenledi. Alternatif rockda Coldplay ve İngiliz şarkıcı Jessie J cover yaptı. Şarkı ayrıca 2012 yapımı komedi-drama filmi "Magic Mike"'ın fragmanında, Sherlock dizisinde ve American Honey filminde kullanıldı. Başarılı albümü Loud'un (2010) yayımlanmasından sonra Rihanna, Twitter üzerinden, "Loud"'un tekrar mikslenip birkaç yeni şarkı ekleyebileceğini ve 2011 sonbaharında yayınlanabileceğini söyledi."Loud dönemi, koleksiyonunuza yeni müzikler ekleyerek devam edecek," diye yazdı. Eylül 2011'de "Loud"'un tekrar basımının iptal olduğunu belirterek "Loud'un tekrar basım olacağını düşünüyordum fakat LOUD kendi kendine bir albüm. Siz bu kadar çok çalışıp yeni bir albümü hak ediyorsunuz," diye twit attı. 19 Eylül 2011'de Rihanna, hayranlarının yeni şarkılarını ne zaman paylaşacağını sorması üzerine Calvin Harris'in "Bazen aşkı en umutsuz yerde bulabileceğimizi hissederiz," adlı tweetini re-tweet yaptı ve bu da yeni şarkının sözleri olabileceğini düşürdürttü. Capital FM ile bir röportajında şarkının yapımcısı Harris, Rihanna'nın hayranlarından aldığı "Umarız şarkı saçmalıktan ibaret olmaz," mesajları üzerine kendisinin gizlice tehdit ve baskı altında kaldığını hissettiğini ama bunun "aslında tamamen eğlence" olduğunu belirtti. Q dergisi ile olan röportajında ise Harris, "aşkı umursuz bir yerde bulduk" sözlerini "Dumfries'teki Jumpin Jaks (Harris'in memleketi) de olabilirdi, ne düşünüyordum bilmiyordum," dedi. "We Found Love" 22 Eylül 2011'de Birleşik Krallık'taki Capital FM'de prömiyerini yaptı, ve Birleşik Devletler'deki radyolara 11 Ekim 2011'de gönderildi. Şarkı iTunes üzerinden 22 Eylül 2011'de yayımlandı."We Found Love" digital single on various international iTunes stores: "We Found Love"ın single kapağı Rihanna'nın resmi Facebook sayfasından 22 Eylül 2011'de paylaşıldı. "Entertainment Weekly"in The Music Mix eleştirmeni Grady Smith kapak için "Aşkı umutsuz bir yerde bulduk, Rihanna sürekli bu David Guettamsı beat'i tekrarlıyor. Ama kapağa gelecek olursak durduğu yer umutsuz biir yer değil gibi, değil mi? Belki arka planda yanan evler ve söndürecek yangın hortumu falan olmasaydı? Sanırım bu umutsuz olabilirdi," diye yazdı. "Sugar Magazine" kapak görseli için "Bunun üzerinde başka biri kesinlikle çok garip dururdu ama o kotlar içinde Rihanna mükemmel duruyor," diye yazdı. Neon Limelight'tan bir eleştirmen ise Rihanna'nın yeni single kapağı için "Gerçekten seksi bir albüm dönemi geliyor, kapaktaki güzelliği görüyor musunuz?" diye yorumladı. "We Found Love", electro house tarzdaEuropop, pop, techno, trance ve Euro disco elementleri içeren bir şarkıdır. MusicNotes.com'un yayımladığı dijital nota sayfasına göre şarkı F♯ majör anahtarında ve dakikada 128 vuruş temposuna sahiptir. "We Found Love"ın altyapısında alarm sesleri, klavyeler, synthesizerler ve vuruşlar içerir. Rihanna'nın vokal tonları bir oktavda en düşük nota C♯'ten en yüksek nota C♯'e kadardır. "NME"den Priya Elan, Rihanna'nın sesi için "fazlasıyla rahatlatıcı" yorumunu, About.com'dan Bill Lamb ise vokallerini "basit ve doğal" buldu. "The Vancouver Sun" yazarı Leah Collins ise Rihanna'nın "We Found Love" vokallerini "Fly"a benzetti. Elan ise şarkıdaki klavyelerin "Only Girl (In the World)"e ve melodisini ise Rihanna'nın 2010 stüdyo albümü Loud'da bulunan "Complicated"a benzetti. Benzer şekilde "The Guardian" gazetesinden Michael Cragg de "We Found Love"ı "Only Girl (In the World)"le kıyasladı ve dans yapılarının aynı olduğunu yazdı. Sözsel olarak Rihanna şarkının nakarat kısmında "We found love in a hopeless place," cümlesini tekrarlar. "Rolling Stone" dergisinden Jody Rosen şarkıyı "yarım yamalak bir romantiklik" olarak tanımladı. Rihanna şarkıya havadar ses tonuyla "Yellow diamonds in the light / And we’re standing side by side / As your shadow crosses mine / What it takes to come alive," cümleleriyle başlıyor. Nakarat sürekli tekrarlayarak şarkıyı ilerletiyor. Şarkı eleştirmenlerden karışık eleştiriler aldı. "New York"'dan Amanda Dobbins şarkının kompozisyonunu överek "Harris'in elektro parmakları olayı bitirmiş- house müziği gibi çalıyor ve Rihanna'nın hayalci ses tonları vokal olarak yapıya ekleniyor," yazdı. Idolator'den Robbie Daw şarkının sözleri için yorumda bulunarak "We found love in a hopeless place cümlesi 2011 pop müziğinin en iyisi olabilir," diye yazdı. "Instinct" dergisinden bir eleştirmen şarkıyı överek "We Found Love, Rihanna'nın Loud albümündeki gibi dans materyali içermiyor ama anlaşılan o ki yüksek enerjili ve havaya sokan bir yapıt," yazdı. "The Guardian" gazetesinden Michael Cragg şarkıyı "Only Girl (In the World)" ile kıyasladı. Ayrıca Leona Lewis'in "Collide " adlı şarkısına benzetti fakat Lewis'in şarkısının "We Found Love" yanında "garip" kaldığını belirtti. "NME"den Priya Elan "Şimdilik Rihanna'nın albümünden ilk single için diğer single'lar gibi hoş bir adım. Pon De Replay, SOS, Umbrella, Russian Roulette, Only Girl (In the World)," yazdı. Rihanna'ya iltifat yerine şarkı ve vokallerinin rahatlatıcı olduğununu söyledi. "We Found Love"a beş yıldız üzerinden iki veren "Rolling Stone" yazarı Jody Rosen şarkı için "az ilgilenilmiş" ve "çok gürültülü" yorumlarını belirtti. "Rihanna yaklaşık 350 kere aşkı umutsuz yerde bulduğunu söylüyor, Rihanna'nın kariyerindeki en kötü iş. Muhtemelen Hot 100 listesinde zirve yapacak," dedi. "The Vancouver Sun"dan Leah Collins ise Rihanna'nın şarkıdaki vokal performansını övgüye boğarak "çok yumuşak" olduğunu yazdı ve ekledi: "Melek gibi ses ve performansı harika -ki bu yüzden 'Biz aşkı umutsuz yerde bulduk' diye tekrarlıyor- ve Harris de synth zeminli şarkıda ikinci yeri alıyor," dedi. Aynı şekilde Grantland'dan Amos Barshad şarkıcının vokallerini överek "tamamen bir sanat" yazdı ve ekledi: "Electric Zoo festivaline katılan insanlar, Rihanna paranızı istiyor!" GlobalGrind'den bir eleştirmen şarkı sözlerinin altındaki gizli mesajın eski erkek arkadaşı Chris Brown'a gönderme olduğunu ve "We found love in a hopeless place," cümlesinin bir mesaj olduğunu belirtti. Bunun nedeni ise Brown'un Rihanna'nın "Bazen aşkı en umutsuz yerde bulabileceğimizi hissederiz," tweetini re-tweet yapmasıydı. "People" dergisi yazarı Jessica Herndon şarkıyı överek "We Found Love, 2012'de tüm dünyayı harika bir şekilde etkisi altına aldı ve en popüler ve en başarılı şarkılar arasına giriş yaptı," diye yazdı. Pitchfork Media "Çılgınlıktan öte, Calvin Harris-prodüktörlüğünde, Guetta'nın "Sandstorm"u gibi Rihanna'nın altıncı albüm kaydından ön single'ında Rihanna neredeyse 20 kez "We Found Love" kelimelerini tekrar ediyor ve böylece şarkı Ri'nin en iyi single'ları arasına giriyor çünkü başka söylenecek bir şey mi var? Üç buçuk dakikada cümleler ve sözler mükemmel pop sözlerine dönüşüyor ve söylenemeyen hisler meydana geliyor. En iyi pop müzikler kelimelerin ötesindedir, Rihanna'nın en güçlü single'ları da bunun arkasında yatıyor," diye yazdı. Allmusic şarkıyı "Talk That Talk"dan ayırarak "Şarkıcının estetik vokalleri Calvin Harris'in uyumuyla," diye yazdı. "Los Angeles Times" şarkı için "kötü bir aşk için kaside," olarak nitelendirdi ve ekledi: "Electric Daisy Carnival'den başka bir yer olamaz." "The New York Times"ın yazarı ise "We Found Love neredeyse Crystal Waters'ın şarkılarını çağırıştırıyor," diye yazdı. "Billboard" dergisi şarkıyı yücelterek "Sislerin arasından ışıltı ve mutlulukla Rihanna çıkar ve bize muhteşem bir nakarat içinden umutsuz bir yerde aşkı bulmamıza yardım eder ve Calvin Harris ise bir marka haline gelir." Ocak 2015 itibarıyla "Billboard" "We Found Love"ı 2010'ların en iyisi ilan etti. "USA Today" şarkıyı aydınlatarak "arzulu" olarak tanımladı. "Entertainment Weekly"şarkıyı "Birleşik Krallık kulüp kralı Calvin Harris, Rihanna'nın geleneksel synthlerini disko esintilerine çeviriyor," diye övdü. MTV, "We Found Love"ı 2011'in en iyi üçüncü şarkısı seçti ve MTV Video Müzik Ödülleri'nde "Yılın Video Klibi" seçildi. Website yazarları "Talk That Talk'ın ilk single'ı EDM dolu. Calvin Harris prodüktörlüğünde "We Found Love" tam bir parti şarkısı ve aşk ve kaybetmekle ilgili ve bu pop/dans kaydı 90'ların etkileri dahilinde sabırlı aşıkların pop ile beraber ayrılıklarını ve ardından danslarını gösteriyor," diye yazdı. "Rolling Stone"dan Rob Sheffield "We Found Love"ı 2011'in Top 25 Şarkılar listesine on bir numaraya koydu ve "Diğer hit şarkıları sesini kamuflaj ederken burada sadece melodiye dönüşüyor," yazdı. "Billboard" dergisi ise şarkıyı en büyük üçüncü aşk şarkısı olarak nitelendirdi. "We Found Love" 26 Eylül 2011'de New Zealand Singles Chart listesine 14 numardan giriş yaptı ve beşinci haftasında zirveye yükseldi. Art arda dokuz hafta zirvede kalarak ülkede Rihanna'nın en uzun süreli 1 numarada kalan şarkısı oldu ve 2007'de zirvede altı hafta kalan "Umbrella"yı kendi rekoruyla geçti. Şarkı üç kez RIANZ'dan platin aldı ve 45,000 kopya sattı. Avustralya'da "We Found Love" Australian Singles Chart listesine 9 Ekim 2011'de 3 numaradan giriş yaptı. İkinci listesinde dört numaraya düştü fakat üçüncü haftasında 2 numaraya yükseldi ve dört hafta orada kaldı. Şubat 2013'te Australian Recording Industry Association'dan 420,000 kopya satarak altı kez platin ödülü aldı ve Rihanna'nın ülkede en çok satış yapan başarısı oldu"." Birleşik Devletler'de şarkı "Billboard" Hot 100 listesine 28 Eylül 2011'de 16 numaradan giriş yaptı. "We Found Love" şarkıcının Hot 100 listesine giren toplam 31 şarkıdan en yüksek giriş yapan dördüncü başarısı oldu, Eminem ile düeti "Love the Way You Lie" Haziran 2010'da en büyük ikinci girişi olmuştu. Ertesi hafta "We Found Love" bir numaraya yükselerek "Billboard" Hot 100 listesinde Rihanna'ya solo artist olarak yirminci top on single'ını kazandırdı. Rihanna ayrıca listede altı yıl dört ay kalarak listede altı yıl dokuz ay kalan Madonna'ya yaklaştı. Listedeki altıncı haftasında şarkı bir numaraya yükseldi ve Rihanna'ya toplamda on birinci zirve single'ını verdi. "We Found Love" art arda sekiz hafta ve ek olarak iki hafta (iki numaraya yükseldikten sonra) "Billboard" Hot 100 listesinde "Umbrella" adlı single'ını geçerek Rihanna'nın ülkedeki en uzun listede kalan single'ını ve 2011'in en uzun sıçrayışını yaptı. Amerika Kayıt Endüstrisi Birliği (RIAA) tarafından 9 milyon kopya satarak dokuz platin kazandı. Haziran 2015 itibarıyla şarkı ABD'de 5.4 milyon dijital kopya sattı. 1 Ağustos 2013'te "Billboard" "We Found Love"ı 55 yıllık Hot 100 listesinin en iyi 24. şarkısı ilan etti. "We Found Love" ABD Hot Digital Songs listesine dört günde 117,000 kopya satarak 7 numaradan giriş yaptı. Beşinci haftasında şarkı 231,000 kopya satarak zirveye yükseldi. Rihanna'ya bu listede on birinci zirveyi kazandırdı ve en çok zirve yapan artist unvanını kazandırdı. Şarkı listedeki ikinci haftasında 243,000 satış yaparak 1 numaraya yükseldi ve toplam satışlarını 1,057,000'e yükselterek Rihanna'nın yirminci milyon-satışlı yapı taşını oluşturdu ve kadın artist olarak en çok dijital indirme yapan kişi oldu. 12 Ekim 2011'de şarkı ABD Hot Dance Club Songs listesine 39 numaradan, Mainstream Top 40 listesine 21 numaradan giriş yaptı. Her iki numarada da zirveye yükseldi. Canadian Hot 100 listesinde de birinci sıraya yükseldi. Harris'in ülkesi Birleşik Krallık'ta "We Found Love" 87,000 kopya satarak UK Singles Chart listesine girdi, UK Dance Chart ve UK Singles Downloads Chart listelerine de dört günde satarak 9 Ekim 2011'de giriş yaptı. "We Found Love"ın zirveden girişi şarkıcıyı bu listeye beş yılda altı kez girmiş tek şarkıcı olma unvanını kazandırdı ve giriş şarkıları 2007-2011 arası sırayla "Umbrella", "Take A Bow", "Run This Town", "Only Girl (In The World)" ve "What's My Name" oldu. "We Found Love"ın 24 gün içinde Birleşik Krallık'taki toplam satışı 372,268 kopya oldu. Beşinci haftasında şarkı iki numaraya düştü, ardından tekrar bir numaraya yükseldi. Şubat 2012 itibarıyla single 1,006,460 kopya satarak Rihanna'nın ikinci solo şarkısı rekoru oldu. Kasım 2012'de şarkı "Milyonluk Satanlar" listesine girdi. Şarkı İskoçya'da 15 Ekim 2011'de zirveden giriş yaptı. Birleşik Krallık'ta şarkı, kadın sanatçı tarafından dokuzuncu en çok satan single seçildi. Avrupanın diğer yerlerinde şarkı zirve yaptı.Danimarka, Finlandiya, Fransa, Almanya, Macaristan, İrlanda, Norveç, Polonya, Rusya, Slovakya, İsveç ve İsviçre'de ilk vbeş arasındayken Flanders ve Wallonia bölgelerinde sırasıyla 3 ve 2 numaradaydı. Çek Cumhuriyeti ve İspanya'da şarkı 2 numaraya yükseldi. Hollanda'da ise 3 numarada kaldı. 28 Ekim 2011'de "We Found Love" Almanya single listesinde 1 numaraya yükseldi. Fransa'da 2011'de 145,000 kopya sattı. İrlanda'da yedi hafta art arda Danimarka'da ise altı hafta birinciliği korudu. "We Found Love"ın video klibi County Down, Kuzey İrlanda'da ve New Lodge, Kuzey Belfast'te Eylül 2011'de çekildi. Klip Melina Matsouka yönetmenliğinde çekildi. Daha önce de "Hard" (2009), "Rude Boy" (2010), "Rockstar 101" (2010) ve tartışmalı klip "S&M"de (2011) beraber çalışmışlardı. Video klip için ters tepkiler Birleşik Krallık'ta büyüdü. Uluslararası haberlerde çıkanlara göre altmış bir yaşındaki Kuzey İrlandalı çiftçi Alan Graham'ın izni olmadan arazisinde çekimler yapılmıştı ve Rihanna'nın kıyafetleri ve üzerinde bir şey olmaması ters tepki topladı. Rihanna ve set ekibi çiftçi ile anlaştı. Video klip, Agyness Deyn tarafından aşk ve ayrılık hakkında bir monoloğu konuşmasıyla başlıyor. Ardından Rihanna ve sevgilisi Dudley O'Shaughnessy ile sahneler başlıyor. Birbirleri ile eğlenceli aktiviteler yaparken görülüyor. Kaykayla kayıyorlar ve yemek yemeye gidiyorlar. Nakarat kısmında ise Calvin Harris DJ'lik yaparken bir grup insan eğleniyor. İkinci kısımda Rihanna ve sevgilisi süpermarkette eğlenirken birbirlerini market arabasıyla gezdiriyorlar. Diğer sahnede Rihanna, sevgilisine arabanın içindeyken bağırıyor ve tartışmaya başlıyorlar. Rihanna arabadan iniyor. Başka bir sahnede Rihanna yatıyor ve sevgilisi ise onun kalçasına "BENİM" yazan dövme yapıyor. Ardından yine tartışma sahneleri kısa görüntülerle ekrana geliyor ve Rihanna sevgilisini terk ediyor. Son sahnede Rihanna odanın köşesinde yere çöküp ağlıyor. Video klibi genel olarak tartışıldı, sebebi de klipte şiddet ve uyuşturucu kullanılmasının yanında Rihanna'nın klipte "kısmen" kıyafetsiz olmasıydı. Eleştirmenlerden biri "Şarkı muhtemelen Barbados'ta konuşulan bir parça oldu ama Rihanna'nın Kuzey İrlandalı bir çiftçinin tarlasında izinsiz koşması ve "Tanrıyı bulma" sözüyle izin alması çok tartışılır," dedi. "The Guardian" gazetesi video klibi överek "Güzel bir İngiliz video klibi" yazdı. Klip En İyi Kısa Video Klibi Grammy Ödülü'nü aldı. Ocak 2015 itibarıyla "Billboard" dergisi klibi 2010'ların şimdiye kadarki en iyi ikinci video klibi olarak tanımladı. Rihanna "We Found Love"ı ilk kez 14 Kasım 2011'de Loud Tour'un Londra konserinde söyledi. Şarkı ardından turun repertuvarına kapanış şarkısı olarak eklendi. 17 Kasım 2011'de Rihanna şarkıyı The X Factor (ABD)'nin ilk sezonunda seslendirdi. Performansta Rihanna kot pantolon, ve bomber ceket giyerek neon işaretlerle kaplı sahnedeydi. 20 Kasım 2011'de Rihanna şarkıyı The X Factor (Birleşik Krallık)'ın sekizinci sezonunda seslendirdi. 12 Şubat 2012'de Rihanna şarkıyı Staples Center, Los Angeles'ta gerçekleştirilen 2012 Grammy Ödülleri'nde seslendirdi. MTV News'ten John Mitchell, Rihanna için "muhteşem" yazdı. "USA Today"den Ed Masley performansı övgüye boğdu. "The Huffington Post" ayrıca performansa "Tina Turner etkisi" yazdı. "Time" dergisi Rihanna'ya performansı için A notu vererek "Rihanna asla hayal kırıklığına uğratmaz. Pop şarkıları her zaman dans edilebilir, sürekli sizi yakalıyor ve her zaman mükemmel— benzer şekilde Grammy performansı en etkileyici veya çılgınca değildi fakat en eğlencelilerindne biriydi," yazdı. Ertesi ay şarkıcı 2012 BRİT Ödülleri'nde 21 Şubat 2012 gecesi performans sergiledi. "Battleship" filminin galası için Japonya'ya gitti ve orada da "We Found Love"ı seslendirdi. 24 Nisan 2012'de Rihanna, Time Magazine dergisinin galası için akustik performans sergiledi. 24 Mayıs 2012'de Radio 1's Hackney Weekend'de "We Found Love"ı on yedinci ve final şarkısı olarak seslendirdi. Sahnede büyük bir sfenks seti vardı. 9 Eylül 2012'de single'ı ("Princess of China" ve "Run This Town" ile) Coldplay ve Jay-Z ile birlikte 2012 Paralimpik Yaz Oyunları'nın kapanış seremonisinde seslendirdi. 9 Ekim 2012'de bir medley ile "The X Factor BK"ın dokuzuncu sezon finalinde "Stay" ile birlikte söyledi. Ayrıca şarkıyı 2016 MTV Video Müzik Ödülleri gecesinde de seslendirdi. Amerikalı şarkıcı Tinashe 21 Ekim 2011'de kendi YouTube kanalına şarkının video klibini yükledi. İngiliz alternative rock grubu Coldplay, şarkıyı BBC Radio 1'da 27 Ekim 2011'de coverladı ve ardından beraber yaptıkları düet "Princess of China" yayımlanmıştı. MTV News'ten Jocelyn Vena bu performansları için "muhteşem" yazdı ve grubun vokalisti Chris Martin'in vokalleri grubun akustik birliğinin, davulların, piyano ve gitarların ve şarkının üzüntülü temasına uygun olmasına övgüler yağdırdı. 17 Şubat 2012'de İngiliz şarkıcı Jessie J, BBC Radio1'da şarkıya cover yaptı. Lea Michele ve Naya Rivera "Glee" adlı televizyon dizisinin üçüncü sezonundaki "Yes/No" adlı bölümde şarkıyı seslendirdiler. Romanya'daki X Factor'de Diana Hetea "We Found Love"ı 10 Aralık 2011'de "Public's Choice Gala" da seslendirdi. Kris Allen ayrıca şarkıyı Katy Perry ve diğer kadın şarkıcıların şarkılarıyla karıştırarak söyledi. Carmen Smith ayrıca "We Found Love"ı The Voice'in Avustralya versiyonunda söyledi. Ekim 2012'de Kelly Clarkson şarkıyı Virginia Beach konserinde seslendirdi. Aynı ay İngiliz şarkıcı Ed Sheeran, Sirius XM Radio'da şarkının akustik versiyonunu söyledi. Lindsey Stirling Kenyan kasabasında şarkının akustik haline bir video klip çekti. İngiliz pop rock grubu McFly "We Found Love"ı "Keep Calm And Play Lounder" turlarında seslendirdi. Kele Okereke şarkının bir kısmını Haziran 2012'de BK turunda söyledi. 2011'de pop rock grubu Boyce Avenue şarkının akustik versiyonunu söyledi ve iTunes üzerinde ve kendi YouTube kanallarında yayımladı. Kasım 2011'de R3hab, "We Found Love" şarkısına "Cadılar Bayramı" temalı bir remix hazırladı. "İki versiyon yaptım ... biri daha melodili ve hareketli. İlki daha karanlık çünkü sözel olarak "We Found Love"daki ağır haayı görebilirsiniz. Bu yüzden daha ağır bir nakarat işlemi ve karanlık atmosfer uygulandı, sanki Dracula sizi gelip alıyormuş gibi. Fazla duygu yüklü ve benim için iyi bir işti," dedi. 13 Ocak 2012'de "Rap-Up" Amerikan rapçi Flo Rida ile "We Found Love" remixi yayımladı. Flo Rida'nın kısımları Harris'in müzik kısımlarına oturtuldu. Şarkının girişinde Flo Rida kendisini tanıtıyor ve Rihanna ve Bahamalar'ı konu alan "You know I got love for you/ See what happened was we in Bahams/ I remember it was the ox summer, oh so pretty I/ ..Girl nice to meet you what's the honour/ Yeah she tap me told me she Rihanna" sözleriyle rap yapıyor. Ayrıca şarkıcı Mick Jagger'dan da bahsedip "parti düzenliyorum, Mick Jagger'ım" dizelerini kullanıyor. Flo Rida, "NME" ile yaptığı röportajında Rihanna ile çalışmasının kendisine onur verdiğini ayrıca "We Found Love"ın en sevdiği şarkılardan biri olduğunu ve bu yüzden Rihanna ile remix yapmak istediğini söyledi. Ayrıca Calvin Harris'in prodüksiyonunun onu çok etkilediğini ve gelecekte onunla çalışmak istediğini belirtti. PopDust'tan Andrew Unterberger, Flo Rida'nın remixi için "orijinal şarkıdan uzaklaştığını" yazdı. "Rihanna yok, sadece Flo Rida'nın başka şeylere ve daha fazla yetenekli insanlara ihtiyacı var, böyle olmaz... En azından remix Flo'ya bir ağırlık vermiş ve girişini şarkının öncelikli enstrümantal havasını ve nakaratını bozmuş," diye yazdı. "Rolling Stone" yazarı Matthew Perpetua remixi överek "Bir kere daha Flo Rida rap yeteneklerini Rihanna'nın "We Found Love"ı üzerinde göstermiş," yazdı. "Billboard"dan Erika Ramirez ve "Spin"den Marc Hogan remix versiyonunu överek "yenilikçi" ve "ilgi çekici" olarak adlandırdı. Idolator sitesinden Becky Bain, remix için olumsuz yorumlarda bulunarak "Rihanna'nın "We Found Love"ı daha çok beate ve synthlere ihtiyacı var, Hot 100'de remixin şansı yok... şarkının Flo Rida ile remixini gereksiz bulduk," yazdı. Şarkının resmi remixleri 8 Kasım 2011'de iTunes üzerinden satın almaya sunuldu. Krediler ve bilgiler CD single kitapçığından alınmıştır. ! scope="row"| Danimarka (IFPI) ! scope="row"| Ä°spanya (PROMUSICAE) Candelaria BazilikasÄ± Candelaria Bazilikası veya Virgen de Candelaria Bazilikası (İspanyolca: "Basílica de Nuestra Señora de Candelaria"), Tenerife adasındaki (Kanarya Adaları, İspanya) Candelaria kentinde bulunan bazilika. Bina, Meryem ("Nuestra Señora de Candelaria") Kanarya Adaları koruyucusudur adamıştır. Kilise Katolik Kilisesi'ne ait olup, takımadalardaki en kutsal tapınaklardan olduğundan her yıl milyonlarca insan tarafından ziyaret edilmektedir. Candelaria 1390'da yalnızca İspanyol öncesi ""Menceyato de Güímar"" krallığındaki çoban Guançeler tarafından kullanılan ıssız bir yerdi. Bir akşam, sığırlarını güden iki çoban uçurumum ağzına kadar gelip duran birkaç keçi görür. Keçileri çalmak isteyen birini gördüklerini sanarak çobanlardan biri oraya gider. Kayada gördüğü resim Virgen de la Candelaria (ya da "Nuestra Señora de la Candelaria") görüntüsüdür. Candelaria yakınlarında bulunan resim önce Cueva de Chinguaro mağarasına taşındı. Sonra bazı Guançeler tarafından Cueva de Achbinico mağarasına aktarıldı. Önceleri «Güneş Ana» olarak nitelendirilen tanrıların anası Chaxiraxi ile özdeşlerştirilen resim, daha sonraki Hristiyan İspanyol fatihler tarafından Meryam Ana olarak ilan edildi. Sonra da bir mabet inşa edildi. 1596 yılında III. Felipe burayı Virgen de la Candelaria koruyucusu olarak ilan etti. Daha sonra tahta çıkan İspanya kralı tarafından Kraliyet ("Real") unvanı verilen mabet, Kanarya Adalarında bu unvanı alan ilk mabettir. Mabedin yerine yapılan 1789 yılında yangın geçiren eski bir kilisenin üzerine inşa edilen ve 1949 yılında başlanıp 1959 yılında bitirilen ve 5000 kişiyi barındıracak kadar büyük bir bazilika yapılır. Bazilika, İspanya'daki en büyük Hristiyan kiliselerinden biridir ve 2011 yılında Papa XVI. Benedictus tarafından bazilika olarak ilan edilmiştir. Plover Koyu Plover koyu ya da Shuen Wan Hoi (Çince: 船灣海; Hanyu Pinyin: Chuánwān Hǎi) Tai Po bölgesinde bulunur. Hong Kong'a bağlıdır ve Tolo limanının yakınındadır. Bu bölge Pat Sin Leng and Wan Leng (橫嶺) dağlarınca çevrelenmiştir. Buradan Yim Tin Tsai, Ma Shi Chau ve Tung Tau Chau (東頭洲) adaları görülebilir.Plover koyunun büyük bir bölümüne tatlı su karışmıştır. 13. Uluslararası İstanbul Film Festivali 13. Uluslararası İstanbul Film Festivali, 2 Nisan - 17 Nisan 1994 tarihleri arasında İstanbul Kültür Sanat Vakfı (İKSV) tarafından düzenlenen film festivali. Uluslararası yarışmaya katılan filmler; TagAZ TAGAZ ( Rus.: Таганро́гский автомоби́льный заво́д -Kıs.: Taganrogskiy Avtomobilny Zavod - Tur.: Taganrog Otomotiv Fabrikası) - Rus otomobil ve ticari araç üreticisi, oto montaj fabrikası, Taganrog (Rostov Oblastı, Rusya) bulunur. Fabrikanın Üretim Gücü - 180 000 birim 6 farklı otomobil modeli yılda. Mott geçişi Mott geçişi yoğun madde fiziğinde metal-ametal geçişi için kullanılır. Elektrik alan perdelemesinden dolayı, metalik ortamdaki potansiyel enerji atomun denge pozisyonu çevresinde keskin tepeler oluşturur, elektronlar lokalize olur ve metal ortamdan akım geçmez. Düşük sıcaklıktaki bir yarı iletkende, her 'konum' belli bir sayıda elektrona sahip (atom ya da atom grubu) içerir ve elektriksel olarak nötrdür. Konumdan uzaklaşmak için harekete geçecek olan bir elektron, Coulomb kuvvetleri tarafından (pozitif yüklü) konuma çekildiğinden dolayı, belli bir miktar enerjiye ihtiyaç duyar. Eğer sıcaklık her konum için formula_1 miktarınca bir enerjiyi sağlayacak kadar yüksekse, Boltzmann dağılımı elektronların önemli bir kısmının konumlarından kaçabilecek kadar enerjiye sahip olduğunu önerir. Konumundan kaçan elektron arkasında bir elektron boşluğu bırakır ve elektrik akımına katkısından dolayı iletim elektronu olarak adlandırılır. Sonuç olarak düşük sıcaklıklarda metaryal yalıtkan iken, yüksek sıcaklıklarda iletken hale geçer. Mott geçişi bu iki durumun arasındaki noktayı tanımlar. Mott, serbest elektron yoğunluğu N ile Bohr yarıçapı formula_2, formula_3 eşitliğini sağladığında geçişin hemen gerçekleşmesi gerektiğini savundu. Basitçe Mott geçişi değişik sebeplerden dolayı meteryal özelliklerinin yalıtkan yapıdan iletken yapıya geçişini tanımlar. Bu geçişin gözlemlendiği sistemler: Cıva metal Buhar-Sıvı, metal NH3 çözeltisi, geçiş metal kalgonitleri ve geçiş metal oksitler. Özellikle geçiş metal oksitler içinde, iyi yalıtkandan iyi iletkenlere kadar elektriksel özelliği değişen sistemler bulunabilir. Mott geçişi T(sıcaklık), P(basınç) değişimi ya da (safsızlık katılması) ile gerçekleşen yalıtkan-metal geçişlerini de tanımlar. Mott 1949 yılında yayınladığı makalesinde, bu davranışın temelinde elektronlar arasındaki korelasyonun ve geçişin manyetizma ile olan ilişkisinin yattığını söylemiştir. Mesela, atomlar katı içinde birbirine yaklaştıkça, elektron durum seviyeleri genişler ve melezleşir. Yaklaşan atomlar öyle bir noktaya gelir ki, elektron bandları üst üste biner ve gerçekte yalıtkan olan meteryal metal özelliği gösterir. Klasik Mott geçişinde bu yalıtkan metal geçişi basınçla sağlanır. Yarı iletkenlerde, aşılanan safsızlık miktarı Mott geçişini etkiler. Gözlemlerden anlaşıldığı üzere, yarı iletkenlerde yüksek miktarda aşılama, sistemin artan serbest enerjisine bağlı bir iç gerilme (basınç gibi davranır) oluşturmaktadır. Düşük bariyer vericiden ya da komşusundan tünelleme ya da önceden bahsedilen sebeplerden dolayı bu etki basınç vasıtasıyla artırılabilir. Metal-yalıtkan geçişlerini içeren diğre örnekler transition include: Teori ilk olarak Nevill Francis Mott tarafından 1949'daki makalesinde önerilmiştir. Mott ayrıca 1968 yılında konuyu ayrıntılarıyla ele alan bir makale yazmıştır. Tanıl Özer Lütfi Tanıl Özer (d. 10 Şubat 1983, Adana), Türk futbolcudur. Futbola Adanaspor altyapısında başlayan Tanıl Özer, daha sonra 2003 yılında profesyonelliğe geçiş mukavelesi imzalayarak A2 takım kadrosuna dahil edildi. Burada yarım sezon oynadıktan sonra Yıldırım Bosnaspor'a transfer oldu. Yıldırım Bosnaspor formasıyla ilk resmî karşılaşmasına 9 Mart 2003 tarihinde Bursa Merinosspor'a karşı oynanan 2. Lig karşılaşmada çıktı. 1,5 sezon burada düzenli forma giydikten sonra Adanaspor'a geri döndü ve burada bir sezon boyunca forma giydi. Ardından sırasıyla birer sezon Çankırıspor, Şanlıurfa Belediyespor, Denizli Belediyespor ve Kahramanmaraşspor'da oynadı. 2009-10 sezonunun yaz transfer döneminde Adana Demirspor'a transfer oldu. Burada ilk sezonunda 10 lig karşılaşmasında forma giydi ancak ilerleyen sezonlarda yedek oyuncu olarak görev aldı. USS Power USS Power, Amerikan Donanması tarafından birden çok kez kullanılan gemi ismidir. HMS Raglan HMS Raglan, I. Dünya Savaşı'nda Kraliyet Donanması'nın sahip olduğu bir "abercrombie" sınıfı gözlem gemisiydi. 3 Kasım 1914 tarihinde, "Bethlehem Steel" firmasından Charles M. Schwab, Winston Churchill'e iki kardeş gemide; sekiz adet "14"/45 kalibre BL MK II" top kullanılmasını teklif etti. Bunun ardından Kraliyet Donanması tarafından hızla, taretlerin kullanılması ve kıyı bombardımanı için bir gözlem gemisi sınıfı tasarlandı. "HMS Raglan", "Harland and Wolff Ltd." tersanesinde 1 Aralık 1914 tarihinde kızağa konuldu. Amerika henüz tarafsız olduğundan, gemiye ilk olarak Amerikalı Generali Robert E Lee'nin onuruna, onun ismi verilmişti. 31 Mayıs 1915 tarihinde ise geminin adı "HMS M3" olarak değiştirildi. 20 Haziran 1915'te ise "HMS Lord Raglan" ismini aldı. 23 Haziran 1915'te son olarak "HMS Raglan" olarak isimlendirildi. HMS Raglan, Haziran 1915'te Çanakkale'deki deniz harekâtına katıldı. Daha sonra ise Doğu Akdeniz'de, Gökçeada'da kaldı. 20 Haziran 1918 tarihinde; HMS Agamemnon ve HMS Lord Nelson savaş gemileri yokken, HMS Raglan'ın da arasında bulunduğu bir filo; Türk savaş gemisi Yavuz Sultan Selim, hafif kruvazör Midilli ve dört muhrip tarafından saldırıya uğradı. HMS M28 gözlem gemisinin de battığı bu saldırıda; HMS Raglan, 127 mürettebatıyla battı. Yavuz Sultan Selim ve Midilli gemileri mayın sahasına girdi. Midilli batarken, Yavuz Sultan Selim gemisi ise büyük zarar gördü. 2010 Copa del Rey Finali 2010 Copa del Rey Finali, 19 Mayıs 2010 tarihinde düzenlendi. Bu finalde La Liga'nın iki takımı, Sevilla FC ile Atlético Madrid, İspanya'nın Barselona şehrinde, Nou Camp Stadyumu'nda karşı karşıya geldi. Sevilla maçı 2-0 kazandı ve kupanın sahibi oldu. Heckler & Koch G11 Heckler & Koch G11 kısa adıyla HK G11, Batı Almanya yapımı modern bir piyade tüfeği olmakla birlikte, prototipi üretilmesine rağmen seri üretime geçilmemiştir. Alman hükümetince G3'ün yerini alacak, daha hafif ve etkili bir tüfek elde etmek maksadıyla G11 geliştirilmesine 60'lı yıllarda başlanmıştır. Geliştirme aşamasında öncelikli amaç, düşük kalibreli, kovansız mühimmat kullanabilecek seri bir silah elde etmekti. Dolayısıyla kısa seri atış yapabilen ve oldukça yüksek kapasiteye sahip şarjörle beslenen bu prototip üretildi. HK G11, Heckler & Koch ve Nobel firmasının ortak çalışmasının ürünü olarak doğdu. Nitekim, Heckler & Koch silahın oluşturulmasından sorumlu iken Nobel mühimmattın tasarımından sorumluydu. 1988 yılında Almanya Ordusu'unda test edilmeye başlandı. Yaklaşık 2 yıl süren test aşaması boyunca, hem silah üzerinde, hem de mühimmat üzerinde önemli değişiklikler yapıldı. Sonuç olarak, yapılan testlerin ışığında ergonomisi ve bazı parçaların fonksiyonu üzerinde yapılan değişiklikler ile G11'in ikinci versiyonu olan G11 K2 ortaya çıktı. Özellikle, tetik korkuluğu ve kabza üzerinde yapılan geliştirmeler ile, her biri 45 mermi alan 3 şarjörün aynı anda kullanılabilmesi sağlandı. Bu, bir askerin 5 kg lık bir ağırlık ile, atışa hazır 145 mermisi olan bir tüfeğe sahip olması demektir. Tüm bu özelliklerine rağmen, gerek yüksek maaliyeti, gerekse NATO mühimmat standartlarına uygun olmayışı nedeniyle üretimine geçilmedi ve yerine 1996 yılında G36 üretildi. G1 evresi G1 Evresi, hücre bölünmesinde görülen bir evre. Bu evrenin uzunluğu hücre çeşitlerine göre; birkaç dakika, birkaç saat, birkaç gün ya da birkaç hafta olabilir. Bu sürede hücre bölünmesi için gerekli proteinler (özellikle iğ ipliklerinin proteinleri), ATP ve diğer maddeler sentezlenir. Sınırlar Arasında (program) Sınırlar Arasında, Banu Avar'ın hazırlayıp sunduğu 2008 yılında yayınına TRT tarafından son verilen belgesel programı. Türkiye televizyonlarında bir kadın gazeteci tarafından bilfiil yapılan tek program olan "Sınırlar Arasında" programı 15 günde bir ilginç konularla izleyici ile buluşuyordu. Dünyanın değişik ülkelerindeki Türkler'in ve o ülkenin durumunu ortaya koyan bir televizyon programıdı. Program yayın süresi boyunca birçok sansüre uğramıştır. En son "Sohum Zamanın İçinde" programı sansürlenmiş ve bir hafta gecikmeli yayınlanmıştır. Bu sansürden 1 ay sonra da Gürcistan programı yayından kaldırılmıştır. TRT'nin aldığı karar çerçevesinde artık Sınırlar Arasında programı TRT2'de yayınlanacaktır. Program TRT2'de geç saatlerde yayınlanmaya başladıktan sonra 20 Mayıs 2008 tarihinde ani bir karar ile yayından tamamen kaldırılmıştır. Banu Avar'ın Büyük Ortadoğu Projesi üzerine yayına hazırladığı program öncesi programın yayından kaldırılması tartışmalara yol açmıştır. Avar, bu programından yola çıkarak 2007 yılında Hangi Avrupa? adlı kitabını çıkarmıştır. Özellikle Türk Cumhuriyetleri ve Üçüncü Dünya Ülkelerinde yaptığı programlarla dikkati çekti. Vasili Tarlev,Kurmanbek Bakıyev, Rauf Denktaş, Mintimir Şaymiyev, Boris Todiç gibi ünlü siyasilerle röportajlar yaptı. Sınırlar Arasında programıyla kimileri tarafından "anti-emperyalist" , kimilerince aşırı milliyetçi olduğu öne sürülen bir tavır gösteren Avar, programda işlediği konular ve üslubuyla birçok kez eleştirilere maruz kaldı. Özellikle İsrail'deki Filistin'e karşı yapılan duvarın konu olduğu belgesel bazı İsrail makamlarının tepkisini çekti ve programın rutin tekrar yayını kaldırıldı. 20 Mayıs 2008'de TRT "Yayın planında değişiklik" yaptığını öne sürerek, Aralık 2007'de yapılmış bir sözleşme ve 18 bölümlük program varken (8 bölümü yayına kondu) programı yayından kaldırdı. Banu Avar bunun kendisine, programlarının içeriğinden dolayı yapılmış bir sansürleme olduğunu bir basın açıklamasında belirtti. Yayından kaldırılmadan önce hazırladığı bölüm Büyük Ortadoğu ve Asya projesiydi. Bu olaylara tepki göstermek için TÜMÖD bir imza kampanyası başlattı.. 11 Aralık 2006'da program (Bölümün ismi:İsveç'in Nobeli) yayımlanmadan önce İsveç Büyükelçisi programın yayınlanmaması için Dışişlerine başvuruda bulundu ve Banu Avar'a mektup gönderdi. Programın yayınlanmasının ardından gazeteci Yavuz Baydar Banu Avar'ın Türk Ceza Kanunu'nun 216. maddesinden yargılanmasını önerdi. Banu Avar'ın buna karşılık yorumu ""‘301 kalksın!’ diye bağırıp çağıranlar çıkarları zedelenince "‘falanca 216’dan yargılansın!’" diyebiliyorlar. Bu belli bir grubun uyguladığı çifte standarda sadece küçük bir örnek ve gülünç... Batı dünyası çifte standartlı. Bu her konuda böyle. "Kürdistan özgürleşmeli, bir ülke yaratılmalı" diyenler, KKTC’de özgür ülkeye karşı çıkarlar. Soykırımdan bahsedenler Azerbaycan’daki soykırımı, Filistin’i, Cezayir’i, Ruanda’yı, Somali’yi görmezler… En saygın kanal BBC’de bile devlet görüşü aksine görüş belirtmek zordur. Bunu 15 Ocak’ta yayınlanacak "Sınırlar Arasında"nın İngiltere bölümünde BBC yetkilisinin ağzından duyabilirsiniz."" şeklinde oldu.. Cezayir ile ilgili bölümünde, Cezayir'in nasıl Fransız sömürgeciliğinden kurtulup ve aynı zamanda diğer Kuzey Afrika ülkelerini bağımsızlığa çektiği gösteriliyor. Sokaklarda serbestçe satılan uyuşturucu ve benzeri maddelerin varlığına dair hiçbir kanun düzenlemesi olmadığını üst düzey sosyal güvenlik görevlisine bunun insanları zehirlemenin açık pazar haline geldiğini çok açık bir dille belirtiyor. Aldığı cevap karşısında şaşkınlığı yüzüne vuruyor: "Onlar zaten zararlı insanlar birilerine zarar vereceklerine bir köşede kendilerinden geçip ölmeleri daha iyi..." S evresi S evresi: G1 evresinin bitişini izler. Normal hücrelerde 6 saat kadar sürer. Bu evrede hücrenin DNA miktarı iki katına çıkarak (duplikasyon), her kromozomun eksiksiz bir eşinin yapılması sağlanır. Kromozomlar iki kromatitli hale geçer. Örneğin 2n: 15 olan bir hücrede 15x2=30 kromatit oluşur. "S" evresi geçirmeyen bir hücre bölünmez; S evresi geçiren bir hücre ise eninde sonunda bölünür. Hayvan ve insan hücrelerinde en erken olan olaylardan biri sentrozomların eşlenmesidir. Sentrozomlar iğ ipliklerini oluşturan hücre organelleridir. Kukla (film) Kukla, Jodie Foster tarafından yönetilen 2011 yapımı drama filmi. Foster bu filmde başrolü Mel Gibson ile paylaşmıştır. Film ikilinin 1994 senesinde birlikte oynadıkları "Maverick" filminden sonra tekrar bir araya geldikleri ilk film oldu. Mel Gibson'un filmdeki oyunculuğu eleştirmenler tarafından başarılı bulunmuştur. Klinik depresyon hastalığına yakalanmış Walter Black (Mel Gibson), aile ve iş yaşamında uzun süredir başarısız olan orta yaşlı bir adamdır. Walter, depresyondan çıkabilmek için doktorlar, haplar ve alternatif yöntemler dahil birçok şeyi denemiş ama bir türlü başaramamıştır. Karısı Meredith Black (Jodie Foster) yaklaşık 2 yıl ona katlandıktan sonra onunla ailenin yollarını ayırmaya karar verir. Eşyalarını toplayan Walter bir otel odasına yerleşir. Burada sarhoş bir şekilde iki başarısız intihar girişiminde bulunur lakin kafasına televizyonun düşmesi ile uyuyakalır. Uyandığında elinde eşyaları arasından alıp eline aldığı bir kunduz el kuklası onun ikinci karakteri olur. Kukla, Walter Black tarafından seslendirilip oynatılır lakin ses tonu Walterınkinden farklıdır. Kukla, Walter'ı bulunduğu depresyondan sarsarak çıkarır. Walter, kuklayı çevresindeki kişilere doktorun tavsiye ettiği bir tedavi yöntemi olarak tanıtır. Artık insanlarla Walter yerine kukla konuşmaya başlar. Kukla karakteri, Walter için bir çeşit geçmişinden ve olduğu kişiden kaçış yoludur. Böylece kukla Walter'ın tüm sorumluluklarını devralır. Zorlukları onun yerine idare eder. Onun iş yaşamında büyük başarılar kazanmasına yardımcı olur. Yine aile hayatında da her şeyi yoluna koymasına yardımcı olur. Lakin bir süre sonra karısı Walter'ın kukla ile sürekli devam edemeyeceğini ve kukladan kurtulması gerektiğini düşünür. Karısı Walter'a geçmişteki adamı istediğini söyler. Lakin Walter buna ve kuklayı bırakmaya yanaşmaz. Daha sonra karısı, Walter'ın bahsettiği doktor ile uzun süredir hiç görüşmediğini ve kuklanın kendi uydurduğu bir tedavi yöntemi olduğunu fark eder. Film, Walter Black'ın yaşadığı dissosiyatif kimlik bozukluğu anlatır. Kukla, Black'ın olmak istediği kişidir. Lakin asıl karakteri daha korkak ve çekingendir. Yine Walter'ın çocuğu Porter Black (Anton Yelchin) küçükken babasını örnek alan ama şimdi babasından nefret eden, onun gibi olmak istemeyen, onun tüm kişisel özelliklerinden ve onun mimiklerini kullanmaktan kaçan birisidir. Film, her şey yolunda olmadığı zamanlarda yalnız olmak zorunda olmadığımızı anlatmaktadır. 28 cm SK L/50 topu 28 cm SK L/50 (SK - Schnelladekanone (hızlı doldurulan top) L - Länge (50 kalibrelik namlu); Alman donanmasının Birinci ve İkinci Dünya Savaşı'nda kullandığı bir donanma topudur. İlk etapta deniz kullanımı için geliştirilen top, I. Dünya Savaşı'nın ardından karada da kullanılmıştır. 28 cm SK L/50 topu toplam 41,5 ton ağırlıktaydı. Silahın toplam uzunluğu 14,15 metre, namlu uzunluğu 13,421 metreydi. 28 cm olarak isimlendirilmesine rağmen silahın gerçek namlu çapı (kalibresi) 28,3 cm'ydi. Silahta Krupp'un yatay kaymalı blok kaması kullanılmıştı. Glen Rice Glen Anthony Rice (d: 28 Mayıs 1967) Amerikalı eski profesyonel basketbol oyuncusu. Kariyeri boyunca forvet mevki'nde oynamıştır. Basketbol 1989 yılında başlayan Rice, 2004 yılında profesyonel kariyerini Los Angeles Lakers ile 2000 yılında elde ettiği şampiyonluk ile sonlandırmıştır. 2.01 m boyundadır. Glen Rice, 1985 - 1989 yılları arasında Michigan Üniversitesi'nde kolej kariyerini sürdürdü. Kolej kariyeri boyunca 2,442 sayı atarak okul tarihinde tüm zamanlarda en çok sayı atan oyuncusu oldu. 1989 yılında Michigan takımı tarihindeki tek şampiyonluğa ulaştığında Rice, kadroda bulunan oyuncuydu. Turnuvanın en iyi oyuncusu seçildi. 1988 Seul Olimpiyatları için seçildi ama daha sonra kadroda yer almadı. 2005 yılında 41 numaralı forması emekli edildi. Rice, 1988 NBA Seçmeleri'ne katıldı. 1.tur, 4. sırada Miami Heat tarafından seçildi. 5 yıl boyunca Heat forması giydikten sonra Charlotte Hornets'e geçti. 3 yıl bu takımda oynadı. 3 kez üst üste All-Star seçildi. 1997 yılında yapılan organizasyonda maçın en değerli oyuncusu seçildi. 1996-97 sezonunda yakaldığı 26.8 sayı ortalaması kariyerinin en yükseğidir. 1998 yılında Los Angeles Lakers ile anlaşan oyuncu, Lakers ile ilk yılında 27 maçta 17.5 sayı ortaması ile oynadı. Ertesi sene 80 maçtta yer alan Rice, normal sezonda 15.9 sayı ortalamasını yakaladı. Playoff'ta 23 maçta sahada yer aldı. 12,3 sayı ile oynadı. Ve kariyerinin ilk NBA şampiyonluğunu yaşadı. 2001 yılında Lakers ile şampiyon olduktan sonra New York Knicks ile anlaştı. 1 sezon bu takımda oynadı. 75 maçta 12.0 ortalamayla oynadı. Playofflardan takımı elendikten sonra Houston Rockets'a geçti. 2 sezon Rockets'ta oynadı VE son senesini Los Angeles Clippers'ta geçirdi. Clippers ile 18 maça çıktı, 9.1 sayı ortalaması tutturdu. Böylece kariyerini 2004 yılında sonladırmış oldu. Zırhlı kruvazör Zırhlı kruvazör, 19. yüzyılın sonları ve 20. yüzyılın başlarındaki, uzun menzilli ve bağımsız bir savaş gemisi tipidir. Savaş gemileri dışındaki bütün gemileri yok edebilecek ve çarpıştığı çoğu savaş gemisine ise büyük zarar verebilecek niteliktedir. İlk zırhlı kruvazör, 1875 yılında suya indirilen HMS "Shannon"'dur. Diğer ilk zırhlı kruvazörler de, onun gibi buhar motorludur. 1890'larda kruvazörlerde buhar motoru kullanımı sona ermiş ve kruvazörler daha modern bir görünüm almışlardır. Zırhlı kruvazörlerin büyüklüğü değişken olmakla beraber en büyüğü, bir savaş gemisi kadar büyük ve pahalıdır. Zırhlı kruvazörler, düşman toplarının şarapnellerinden korunması için yapılan kalın demir (ilerleyen yıllarda çelik kemerleri ile diğer kruvazörlerden ayrılmaktadır. Bu koruma yöntemi, savaş gemilerinde de sıkça uygulanmıştır. Görevini yerine getirebilmesi için; zırhlı bir kemer, uzun menzil ve yüksek bir hızı bir arada bulunduracak etkili bir zırhlı kruvazörün tasarlanması onlarca yıl sürmüştür. 1880'lerde ve 1890'ların başında pek çok donanma, zırhlı kruvazör yerine "korumalı kruvazör" yapımına eğilim gösterilmiştir. Geminin en önemli bölümlerini korumak üzere tasarlanmış hafif zırhlı güverteleri bulunan bu kruvazörlerin çoğu, diğer gemilerden daha yüksek hızlara ulaşabilmişlerdir. 1908 yılında zırhlı kruvazörün gelişimi, muharebe kruvazörünün ortaya çıkmasıyla son bulmuştur. Bu yeni gemi türüyle, bir savaş gemisinin sahip olduğu vuruş gücü ile hızlı buhar motoru bir araya getirilmiş, kısa sürede zırhlı kruvazörün yerini almıştır. Bu zamanlarda "hafif kruvazör" terimi, zırhlı kemerleri olan küçük kruvazörleri tanımlamak için ortaya çıkmıştır. Zırhlı kruvazörler, I. Dünya Savaşı'nda "ikinci sınıf gemi" olarak çokça kullanılmıştır. Savaştan geriye kalan zırhlı kruvazörler ise 1922 yılında imzalanan ve savaş gemileri ile kruvazör sayılarılarını sınırlandıran Washington Denizcilik Antlaşması'nın hükümleri nedeniyle kullanımdan kaldırılmıştır. Antlaşmaya göre "10.000 ton ve daha hafif olup, pek çok büyük zırhlı kruvazördekinden daha düşük olmasına rağmen, 8 inç veya daha düşük kalibreli top taşıyan" gemiler, "kruvazör" olarak tanımlanmıştır. I. Dünya Savaşı'ndan geriye kalan kruvazörler, hurda olarak satılmışlardır. Washington Denizcilik Antlaşması (1922), donanmalardaki güçlü büyük gemilerin sayılarına katı sınırandırmalar getirmiştir. "10.000 tondan ağır, 8 inçten daha yüksek kalibreli bütün gemiler" olarak tanımlanan "büyük gemiler" ile zırhlı kruvazörlerin hepsi, antlaşma dolayısıyla kullanımdan kaldırılmıştır. 1930 yılındaki Londra Denizcilik Antlaşması'nda ise kruvazörlerin tonaj limitleri arttırılmıştır. Sadece birkaç zırhlı kruvazör bu limitlerin dışarısında kalmış ve onlar da II. Dünya Savaşı'nda yer almışlardır. 12. Uluslararası İstanbul Film Festivali 12. Uluslararası İstanbul Film Festivali, 3 - 18 Nisan 1993 tarihleri arasında İstanbul Kültür Sanat Vakfı (İKSV) tarafından düzenlenen film festivali. Uluslararası yarışmaya katılan filmler; İtme (akışkanlar mekaniği) İtme, Newton'un ikinci ve üçüncü kanunları tarafından nicel olarak tanımlanan bir tepki kuvvetidir. Bir sistem kütleyi tek yönde harekete geçirdiğinde ya da ivmelendirdiğinde, ivmelenen kütle eşit büyüklükte ama sisteme zıt yönde bir kuvvet oluşturacaktır. Örneğin sabit kanatlı hava taşıtları, pervane veya jet motorlarının havayı uçuş yönünün aksi istikamette itmesi sayesinde ileri hareketlerini sağlarlar. The Walking Dead (1. sezon) AMC dizisi "The Walking Dead" 'in ilk sezonu. İlk gösterimini 31 Ekim 2010, finalini ise 5 Aralık 2010'da yaptı. Dizi Robert Kirkman, Tony Moore ve Charlie Adlard'ın aynı adlı çizgi roman dizisinden uyarlandı. Frank Darabont tarafından televizyon için geliştirildi; sezonun 6 bölümden 4'ünü yazdı ve ilk bölümün yönetmenliğini yaptı. İlk sezon hemen hemen evrensel bir beğeniyle karşılaştı. İlk gösterimi 5,35 milyon izleyici elde etti. Sezon finali 18 ile 49 yaş arasındaki yetişkinlerden oluşan altı milyon izleyici tarafından izlendi. Bu sayede tüm zamanların en çok izlenen temel kablolu drama dizisi oldu. Dizinin ilk sezonunda yedi baş rol bulunmaktadır. Andrew Lincoln, dizini kahramanı olan Rick Grimes adlı geçirdiği kazadan sonra komadan uyanan King County, Georgialı eski bir şerif yardımcısını canlandırmaktadır. Jon Bernthal, Rick'in ailesinin kıyametten kaçmasına yardım eden Rick'in eski meslektaşı ve arkadaşı Shane Walsh'ı canlandırmaktadır. Sarah Wayne Callies, Rick'in karısı ve Carl'ın annesi Lori Grimes'i oynamaktadır. Laurie Holden, başarılı bir insan hakları avukatı ve aynı zamanda Amy'nin kız kardeşi olan Andrea'yı canlandırmaktadır. Jeffrey DeMunn karavan sahibi bir yaşlı adam olan Dale Horvath'ı canlandırmaktadır. Steven Yeun, sıklıkla tehlikeli görevlere gönderilen pizzacı çocuk Glenn'i oynamaktadır. Chandler Riggs, Rick ve Lori'nin oğlulları Carl Grimes'i canlandırmaktadır. 1974'te TÃ¼rkiye 1974 yılında Türkiye'deki olaylar. Irk standardÄ± Irk standardı; hayvan yetiştiricilerine rehberlik etmesi ve hayvan ırklarının kalitesini muhafaza etmesi amacıyla oluşturulmuş, hayvanların ideal fiziksel ve davranışsal özelliklerini tanımlayan liste. Örneğin bir hayvan ırkının (her iki cinsiyetin) ideal ağırlığını, yerden omuzlara kadar olan yüksekliğini (boyunu), rengini vb. özelliklerini belirtir. Irk standartları bilimsel belgeler değillerdir ve hayvan kuruluşları ile kulüpleri tarafından oluşturulurlar. Bu nedenle kuruluşlar arası standartlarda farklılıklar görülebilir. Köpek yarışmaları gibi organizasyonlarda hakemler tarafından referans olarak kullanılırlar. Elektrik alan perdelemesi Perdeleme, hareketli yük taşıyıcılarının varlığından ortaya çıkan elektrik alanının sönümünü ifade eder. Metaller ve yarıiletkenlerdeki iletim elektronları ve iyonize olmuş gazlar(klasik plazma) gibi yük taşıyıcı akışkanlarda gözlemlenir. Elektriksel olarak yüklenmiş parçacıklardan oluşan bir akışkanda, her çift parçacık Coulomb kuvveti ile etkileşir, Bu etkileşim akışkanın teorik davranışını karmaşık hale getirir. Mesela, temel seviye enerji yoğunluğunun salt kuantum mekaniksel hesabı sebepsiz olarak sonsuza gider. Buradaki zorluk; Coulomb etkisi 1"/r²" ile azalmakla beraber, her "r" mesafesindeki parçacıkların ortalama sayısının "r²" ile orantılı olmasıdır(akışkanın izotropik olduğu varsayılmaktadır). Sonuç olarak, bir noktadaki yük dalgalanması uzak mesafelerde ihmal edilebilir değildir. Gerçekte, uzun menzilli etkiler elektrik alanlara duyarlı akışkan parçacıklarının akımı ile söner. Bu akım parçacıklar arası etkin etkileşimi kısa menzilli "perdelenmiş" Coulomb etkileşimine indirger. Elektronlardan oluşan bir akışkanı ele alalım. Her elektron diğer elektronları itecek bir elektrik alana sahiptir. Sonuçta, elektronun çevresi normal durumdan daha düşük elektron yoğunluğuna sahip olacaktır. Bu bölge pozitif yüklenmis "perdeli boşluk" olarak algılanabilir. Uzak mesafelerden bakıldığında bu perdeli boşluk, elektronlar tarafından üretilen elektrik alanı ortadan kaldıran bir positif yükünki ile eşdeğer etkiye sahiptir. Boşluk bölgesi içinde elektronun ürettiği alan sadece kısa mesafelerde tespit edilebilecektir. Perdeleme olgusuna ilk teorik bakış, Debye ve Hückel (1923) tarafından, akışkan içine gömülü durağan noktasal bir yükle başlar. Bu olguya electrostatik perdeleme adı verilir. Arka zemini ağır ve pozitif yüklü iyonlardan oluşan, içi elektron dolu bir akışkan hayal edelim. Basitçe, hareketini ve mesafeye bağlı dağılımını ihmal ettiğimiz iyonların arka zeminde düzenli bir yük dağılımına sahip olduklarını varsayalım. Bu varsayım, elektronlar iyonlara nazaran daha hafif, daha hareketli oldukları için geçerlidir. Bu varsayıma göre elektronlar arası mesafe iyonlar arası mesafeden dahabüyüktür. Yoğun madde fiziğinde, anlattığımız bu modele jel modeli denilmektedir. "ρ" (elektronların) parçacık yoğunluğu, "φ" electrik potansiyelidir. İlk etapta, elektronlar uzayda eşit olarak dağıldığı için her noktada net yük sıfırdır. Böylece "φ" başlangıçta sabittir. Sistemin merkezine hareketsiz duran nokta "Q" yükü yerleştirirsek, buna bağlı yük yoğunluğu "Qδ"("r") olur. "δ"("r") Dirac delta fonksiyonudur. Sistem denge durumuna döndüğünde elektron yoğunluğu ve elektrik potansiyelindeki değişiklikler sırasıyla "Δρ"("r") ve "Δφ"("r") olur. Elektron yoğunluğu ve elektrik potansiyeli Maxwell eşitliklerinin ilki ile ilişkilendirilir, Teoriyi geliştirmek için, "Δρ" ve "Δφ" ile ilgili ikinci bağımsız bir denkleme ihtiyaç vardır. İki parametrenin orantılı olduğu iki olası yaklaşım: Debye-Hückel yaklaşımı(yüksek sıcaklıklar için) ve Fermi-Thomas yaklaşımıdır (düşük sıcaklıklar için). Debye-Hückel yaklaşımında, sistemi termodinamik dengede; akışkan parçacıklarının Maxwell-Boltzmann staistatistiğini sağlayacak bir "T" sıcaklığında tutatrız. Uzayın her bir noktasında "j" enerjili elektronların yoğunluğunun ifadesi burada "k" Boltzmann sabitini ifade eder. "φ" yi rahatsız edersek ve exponensiyel ifadeyi birinci dereceden açarsak, elde edeceğimiz ifade olur ki, bu eÅŸitlikte Denklemde yer alan uzunluk λ ≡ 1/"k" Debye uzunluğu olarak adlandırılır. Debye uzunluğu klasik plazmada temel uzunluk ölçüsüdür. Fermi-Thomas yaklaşımında, sistem sabit bir kimyasal potansiyel ve düşük bir sıcaklıkta bırakılır (bahsedilen koşul gerçek bir deneyde, taban durumu elektrik ile sabit potansiyel farkına sahip bir elektrik kontağındaki akışkanın korunmasına karşılık gelir). Kimyasal potansiyel "μ" tanım olarak akışkana eklenen ilave bir elektronun enerjisini ifade eder. Bu enerji, kinetik enerji "T" ve potansiyel enerji -"eφ" olarak iki parçadan oluşabilir. Kimyasal potansiyel sabit tutulduğunda, Eğer sıcaklık yeterince düşükse, elektronların davranışı kuantum mekaniksel bir model olan ""serbest elektron gazı""na yaklaşır. Böylece serbest elektron gazında yer alan ilave bir elektronun kinetik enerjisini ifade eden "T" Fermi enerjisi "E" olur. Fermi enerjisinin elektron yoğunluğu ile ilişkisi (spin dejeneresini de içerir) Birinci dereceden pertürbasyonda bulacağımız ifade Bunu bir önceki eşitlikte yerine koyarsak "Δμ" için elde edeceğimiz denklem burada bu eşitlik Fermi-Thomas perdeleme dalga vektörü olarak adlandırılır. Eetkileşimsiz elektron modeli olan serbest elektron gazı için önceden türetilmiş denklemler eled edildi. Hâlbuki üzerinde çalışılan akışkan, Coulomb etkileşimini içermektedir. Yani Fermi-Thomas yaklaşımı, elektron yoğunluğunun çok yüksek olduğu ve böylece parçacık etkileşimlerinin nispeten zayıf olduğu durumlarda geçerlidir. Debye-Hückel ya da Fermi-Thomas yaklaşımları ile elde edilen sonuçlar birinci Maxwell eşitliği içine yerleştirilebilir. Sonuç bu denklem perdelenmiş Poisson denklemi olarak bilinir. Dnklemin çözümü bu ifade perdelenmiş Coulomb potansiyeli olarak adlandırılır. Bu, eksponensiyel sönüm terimi ile çarpılmış bir Coulomb potansiyelidir. Sönüm faktörü "k" ile ifade edilir ve Debye ya da Fermi-Thomas dalga vektörü olarak adlandırılır. Bahsedilen potansiyelin şekli Yukawa potansiyeline benzemektedir. Bu perdeleme, dielectrik fonksiyonunu formula_13 verir. Gerçek metallerde, elektriksel perdelemenin fiziksel tanımı Fermi-Thomas teorisindekinden daha karmaşıktır. Bu karmaşıklık, Fermi-Thomas teorisinde hareketli yüklerin (elektronlar) herhangi bir dalga vektörü değerinde tepki verdiğini farzetmemizden kaynaklanır. Aslında, Fermi yüzeyi içinde ya da üzerinde yer alan bir elektronun Fermi dalga vektöründen daha kısa dalga vektörlerinde tepki vermesi beklenemez. Bu Gibbs fenomeni ile ilgilidir. Bu fenomene göre, uzayda hızlı değişimler sergileyen fonksiyonların fourier serileri, seride yer alan birçok terimi gözönüne almadan yapılan hesaplarda iyi bir yaklaşım sayılamaz. Fizikte bunlara Friedel salınımları denir ve yüzey ile yığın perdelemesinde kullanılır. Her durumda, net elektrik alan uzayda eksponansiyel bir düşüş göstermez. Solomon King Solomon King (d. 13 Ağustos 1930 – ö. 21 Ocak 2005) 1960'ların ve 1970'lerin popüler şarkıcısı. En çok 1968 yılında piyasaya çıkardığı "She Wears My Ring" ile tanınır. Allen V. Levy Lexington, Kentucky'de doğdu. Genç yaşlarında Cincinnati konservatuvarına burslu olarak Jan Peerce tarafından kabul edildi. Profesyonel olarak kariyerine 1952 yılında başladı. İlk albümü "I'm Gonna Live Til I Die" başarılı olmadı ve fazla satmadı. King Billie Holiday tarafından turneye çıkartılan tek beyaz olma özelliğini taşır. Elvis Presley'nin alt grubu olarak Jordanaires'le() birlikte sahne almıştır. 'She Wears My Ring' şarkısını da Nashville, Tennessee'de bu grupla birlikte kaydetmiştir. Kanadalı bir gazeteci olan Henny Lowy ile evlendikten sonra 20 yıl Bolton'da yaşadı ve 4 çocukları oldu. King'in başarıları "She Wears My Ring" ile başladı ve İngiltere'de ilk 3 sıraya kadar çıktı. Yaklaşk 40 ülkede daha zirveyi zorlamasına rağmen ABD'de ilk 100'e bile giremedi. "She Wears My Ring", asıl olarak Meksikalı Narciso Serradel Sevilla tarafından yazılmıştır, King Solomon bunun bir uyarlamasını yapmıştır. Ayrıca 1968 yılında "When We