zorunda kalır. Emel Sayın bu olayın kinini güderken filmin sonunda dayanamaz ve 6'lının Boğaz'a bakan bir tepede açtıkları restorana gelmesi ile film son bulur. Başrollerde o dönemin ve Türk sineması'nın gelmiş geçmiş en büyük oyuncularının oynadığı nadir filmlerden bir tanesi olma özelliğini taşır. Oyuncu kadrosunda filmde de kendisini oynayan şarkıcı Emel Sayın, Dönemin en yakışıklı oyuncularından olan genelde çapkın erkek rollerinde oynayan Tarık Akan filmde "Emel Sayın"'a aşık olan erkek olarak "Yakışıklı Necmi" rolünde oynamıştır. Döneminde hep beraber anılan komedi ikilisi Zeki Alasya (Şeker Kamil) ve Metin Akpınar (Süleyman) ise filmde yer almışlardır. Ayrıca "Zeki Alasya" filmin senarisliğini de yapmıştır. Dönemin bir başka ses getiren oyuncularından Halit Akçatepe ise "Mıstık" rolüyle filmde yer almıştır. Genelde "Neşeli Günler" vb. filmlerde karı-koca rolünü oynayan Münir Özkul (Baba Yaşar), Adile Naşit (Adile) ile birlikte bu filmde de ev sahibi rolünde yer almışlardır. Perran Kutman (Hizmetçi) rolüyle filmde yer almışken, Kemal Sunal ise "Kaymakam Cafer" rolüyle saf bir insanı canlandırmıştır. Filmin müziklerini ayrıca filmde de başrol oynayan Emel Sayın ve besteci Alekper Tagıyev ile birlikte yapmıştır. Filmin müziği "Emel Sayın"'ında en bilindik şarkılarından olan ve filmle aynı adı taşıyan "Mavi Boncuk" olmuştur. Ertem Eğilmez ve Kartal Tibet'in sahibi olduğu Arzu Film tarafından yapımı üstlenilmiştir. 1974 yılında İstanbul'da çekimlerine başlanan filmin aynı yıl içinde çekimleri tamamlanmıştır ve 1 Ocak 1975 tarihinde vizyona girmiştir. "Mavi Boncuk", 1975 yılının Ocak ayının ilk gününde vizyona girmiştir. Film vizyona girdiği tarih itibarıyla gişe'de büyük başarı elde etmiştir ve Bu başarıda Türk sineması'nın en bilindik filmlerinden de biri olma özelliğinide beraberinde getirmiştir. "Mavi Boncuk", 1980'li yılların başında Türkiye çapında VHS formatında yayınlandı, ve evlerde kaset olarak yerini almaya başladı. 90'lı yıllarda ve 2000'li yılların başında hemen hemen her ay televizyon kanallarında gösterildi. 2000'li yılların ortasında DVD olarak sürdü. 2012 yılında ise film Blu-ray formatında 1080p olarak düzenlenmiştir. HD formatında düzenlenen film 2013 yılının yazında ilk olarak Star TV'de gösterildi. Filmin "Blu Ray" olarak ileriki zamanlarda piyasaya sürülmesi bekleniyor. Estetik Estetik, sanatla, güzellikle ve tatla ilgilenen felsefe dalıdır. Estetik eski Yunanca'da 'Aisthesis' sözcüğünden gelmektedir. Anlamı duymak algılamak demektir. Güzelliğin oluşturulması ve değerlendirilmesiyle ilgilenir. Duygu ve beğeninin yargılanması olarak da geçen duyusal-duygusal değerleri inceler. Sanat felsefesi ile yakından ilişkilidir. En geniş tanımı ile sanat, kültür ve doğa üzerine eleştirel düşünce çalışmasıdır. Estetik konusu ilk çağdan beri filozoflar tarafından irdelenmiştir. Platon, Aristoteles ve daha sonra Aydınlanma Çağı düşünürlerinden Leonardo Da Vinci estetik kavramı ve estetik sorularıyla ilgilenmiştir. Estetikte sadece güzel olan incelenir ve bu tanım estetiğin alanını oldukça daraltmış fakat bazı filozoflar buna karşı çıkmıştır. "Güzel olan" ve "güzellik" hakkında ya da "güzellik değeri" ve "güzellik yargısı" felsefe tarihinde her zaman değerlendirmeler söz konusudur. Bu bağlamda hemen her felsefe eğiliminin epistemoloji, mantık ve etik bölümleri olması gibi genelde açık ya da örtük olarak estetik bir bölümü de olduğu söylenebilir. Terimi 1750 yılında ilk ortaya atan Alman düşünür Alexander Gottlieb Baumgarten'in tanımladığı şekliyle estetik, duyusal bilginin bilimidir; konusu da duyusal yetkinliktir. Gerçekleştirmek istediği, güzel üstünde düşünme sanatıdır. Estetik kavramı güzel olanı aramak,duyumsamak şeklinde açıklanır. Baumgarten'dan önce, estetiği bir felsefe kolu olarak biçimlendiren önemli düşünürlerin başında Alman filozof Immanuel Kant gelmektedir. Estetik sözcüğü, Grekçe "aisthesis" ya da "aisthanesthai" sözünden gelir. "Aisthesis" sözcüğü; duyum, duygu, algılamak, duyular anlamına gelmektedir. Felsefenin bir alt kolu olarak estetiği bazı ölçütlerden hareketle sınıflandırmak mümkündür. Örneğin, bilim dallarına göre, edebiyat estetiği ve resim estetiği ... gibi. Edebiyat estetiğini ise, edebî türlere göre kendi içerisinde de sınıflandırmak mümkündür. Örneğin, şiir estetiği, öykü estetiği, kısa öykü estetiği, roman estetiği, eleştiri estetiği ve drama / tiyatro estetiği ... gibi. Hatta diğer türlerin estetiğinden dahi söz edilebilir. Örneğin masal estetiği gibi. Edebiyat estetiği hakkında özellikle yabancı dillerde oldukça fazla literatür mevcuttur. Şöyle ki, Janet Jackson Janet Damita Jo Jackson (d. 16 Mayıs 1966), veya bilinen adıyla Janet Jackson, Amerikalı şarkıcı, şarkı yazarı, aktris ve dansçı. Popüler kültürün önde gelen isimlerinden biri olan sanatçı, sonik olarak yenilikçi, toplumsal bilinci yüksek ve cinsel olarak kışkırtıcı kayıtlarının yanında özenli sahne gösterileriyle bilinir. Jackson ailesinin onuncu ve son çocuğu olarak, kariyerine 1976 yılında "The Jacksons" isimli varyete şovlarında başladı. Daha sonra "Good Times", "Diff'rent Strokes", "Fame" gibi televizyon programlarında yer almaya devam etti. 1982'de A&M Records adlı kayıt şirketiyle anlaşma imzalayan sanatçı, özellikle 1986'da yayımlanan "Control" adlı üçüncü stüdyo albümünü izleyen süreçte bir pop ikonu haline geldi. Yapımcı ikili Jimmy Jam ve Terry Lewis ile beraber çalıştığı albümlerde rhythm and blues, funk, disko, rap ve endüstriyel müzik bileşenlerini bir araya getirerek pop müzikte kayda değer başarılar elde etti. 1991 yılında Virgin Records ile milyon dolarları bulan bir anlaşma imzalayan Jackson, piyasada en çok kazanan isimlerden biri oldu. 1993'te yetmişlerin dans kayıtlarından esinlenen albümü "janet."'ta, cinselliği keşfettiği temalar sayesinde bir seks sembolü haline geldi. Aynı yıl "Sadece Justice" filminde başrol oynayarak oyunculuk kariyerine adım attı. Doksanların ortasında panik atak ile mücadele eden sanatçı, 1997'de müzikal açıdan yenilikçi, söz yazımı açısından karanlık yapısıyla göze çarpan "The Velvet Rope"'u piyasaya sürdü. 1990'ların sonuna gelindiğinde "Billboard" dergisi tarafından Mariah Carey'nin ardından 1990'ların en başarılı ikinci kadın şarkıcısı olarak gösterildi. 2001'de "All for You" adlı albümünü yayımladığı süreçte MTV Icon serisinin de ilk sanatçısı oldu. Virgin Records ile yollarını ayırdıktan sonra 2008'de Island Records aracılığıyla "Discipline" albümünü yayımladı. 2015 yılında BMG Rights Management ile ortaklaşarak Rhythm Nation adını verdiği kendi kayıt şirketini kurdu ve aynı yıl on birinci stüdyo albümü "Unbreakable"ı piyasaya sürdü. 100 milyonu aşan satış oranıyla, Jackson dünyanın en çok satan isimlerindendir. "Nasty", "Rhythm Nation", "That's the Way Love Goes", "Together Again" ve "All for You" gibi şarkılardan oluşan repertuarının yanında, 18 ardışık teklisini ABD "Billboard" Hot 100 müzik listesinde ilk ona sokmayı başararak bu kulvardaki en başarılı kadın sanatçı durumundadır. "Billboard", sanatçıyı "Tüm Zamanların En Başarılı Hot 100 Sanatçıları" (2008) listesinde yedi numarada, "Son 25 Yılın En Başarılı R&B/Hip-Hop Sanatçıları" (2010) listesinde beş numarada, "Tüm Zamanların En Başarılı Dance Club Sanatçıları" (2016) listesinde Madonna'nın ardından iki numarada gösterdi. Birçok sanatçı ve grubun ilham kaynağı olarak gösterdiği Jackson, 2019'da Rock and Roll Hall of Fame'e dahil edildi. 1966 yılında Jackson ailesinin on çocuğundan en küçüğü olarak dünyaya gelen Janet Damita Jo Jackson'ın annesi Katherine Esther (kızlık soyadı Scruse), babası Joseph Walter Jackson'dır. Aile orta sınıftan sıkı bir Yehova Şahidi olduğu halde Jackson daha sonraları bu topluluktan ayrıldı. Ağabeylerinin kurduğu Jackson 5'ın başarısını izleyen süreçte, Mart 1969'da Motown ile yapılan bir kayıt anlaşmasının ardından ailesiyle birlikte Encino'ya taşındı. Gelecekte at yarışı jokeyi, eğlence dünyası avukatı ya da oyuncu olma planlarına karşın, stüdyodaki bazı kayıtlarından sonra ailesinin ona sıkça önerdiği kayıt sanatçısı olma fikrinde karar kıldı. 1974 yılında Las Vegas'ta kardeşleriyle birlikte katıldığı bir konserde adını duyuran Jackson, 1976'da CBS televizyonunun hazırladığı "The Jacksons" adlı varyete dizisinde rol aldı. Dokuz yaşındayken ilk bestelerini yazmaya başlayan Janet Jackson'ın ilk şarkısı 1978 yılında kardeşi Randy ile beraber seslendirdiği "Love Songs for the Kids" oldu. 1977 yılında "Good Times" adlı dizide rol aldı. Bunun ardından "A New Kind of Family" ve "Diff'rent Strokes" gibi dizilerde çeşitli rollerde yer aldı. 1981 senesinde ablası La Toya Jackson'ın solo albümü "My Special Love"'da "Camp Kuchi Kaiai" parçasında vokalistlik yaptı. Jackson on altı yaşındayken, babası ve menajeri Joseph Jackson aracılığıyla A&M Records ile bir kayıt anlaşması imzaladı. En sonunda, 1982 senesinde, babasının yönetiminde hazırladığı ilk albümü "Janet Jackson"'ı satışa çıkardı. Çok düşük promosyonla Amerikan albüm listesinde altmış üç, Amerikan R&B listelerinde altı numaraya kadar yükseldi. 1983 yılının "Billboard" En İyi Siyahi Albümleri listesinde beliren albümle Jackson, aynı klasmanda yıl sonu listelerinde en iyi kadın vokalist konumundaydı. Sanatçı ilk albüme atmış olduğu deneyimsiz adımı, şu şekilde yorumlamıştır: Aynı şekilde, Jane Cornwell'ın 2002 yılında sanatçı hakkında yayımlamış olduğu biyografiye göre, babası Joseph Jackson, sanatçıya kendisi hakkında 'baba' hatbını kullanmamasını tembihlemişti. Bu tarihten itibaren Jackson, babasıyla sadece yapımcı-sanatçı olarak ilişkisini sürdürdü. Küçük çaptaki başarıların ve ilk stüdyo albümüne gelen olumlu eleştirilerin ardından, 1984 yılında kardeşleri tarafından yapımı üstlenilen ikinci stüdyo albümü "Dream Street"'i yayımlayan Janet Jackson, albümden çıkan "Don't Stand Another Chance" ile R&B/Hip-Hop listelerinde dokuz numaraya kadar yükseldi. Albüm Amerikan albüm listelerinde 147 numarada kaldı ve uluslararası açıdan ses getirmedi. Bütün bu süreçte "Fame" dizisinin dördüncü sezonunda Cleo Hewitt rolüyle ekranlarda görülen sanatçı, özellikle R&B şarkıcısı James DeBarge ile yaşadığı gizli birlikteliğin ve DeBarge'ın uyuşturucu bağımlılığının getirdiği duygusal yükten dolayı bu projeye karşı ilgisini kaybetti. Jackson bu konuda daha sonraları Anderson Cooper ile yaptığı bir röportajda, dizi ekibinin kendisine bazen kaba şakalar yaptığını ancak kendisinin onlara şefkatle yaklaştığını anlattı. Önceki albümlerin elde ettiği beklenenin altındaki başarıların ardından Jackson, babası ve ailesiyle olan ilişkilerini kesmeye karar verdi ve bu dönemi şu şekilde yorumladı: Jackson buna ek olarak, şeklinde beyanat verdi. Kısa süre sonra sanatçı, yapımcısı olan babası Joseph Jackson ile olan bağını kesti ve ünlü yapımcılar Jimmy Jam ve Terry Lewis ile anlaşma imzaladı. Böylece ilk albümü için çalışmaya başlayan Jackson, albümünün adını ""Control"" (İngilizce: "Kontrol") koyarak, babasının buyruklarından kurtulduğunu ve kendi başına daha başarılı olacağını kanıtlamak istemişti. Jackson, bu sürecin ardından, 1985 ve 1986 yılı boyunca çalışıp ünlü isimleri işe alarak, 1986'da "Control" albümünü yayımladı. Albüm, eleştirmenlere göre Jackson için bir milat olarak kabul gördüğü gibi, seksenler müziğinde önemli bir yer edinmeyi başardı. Beş hafta boyunca Amerika listelerinde bir numarada kalan albüm, Janet Jackson'a beş kez platin plak kazandırdı. Albümden çıkan ilk tekli "What Have You Done for Me Lately", bir disko hiti olarak kabul edilmektedir. Şarkı, ABD listelerinde ilk ona girdiği gibi, dans listeleri ve Hollanda başta olmak üzere kimi Avrupa ülkelerinde zirveye oturdu. Jackson, kendi yorumuna göre artık "istediğini" elde etmeye başlamıştı. Ardından çıkan teklilerden "Control", "kendi kararlarını verebilen Jackson" imajı çiziyordu, "Nasty" ise başlı başına bir hit oldu. Albümden eleştirmenlerce seksenlerin en başarılı baladlarından kabul edilen "Let's Wait Awhile" da yayımlandı. 1986'nın sonlarına doğru çıkan "When I Think of You" ise ABD'de bir numarayı görerek, sanatçının ilk bir numaralı teklisi oldu. Bu tarihten itibaren, Janet Jackson, çoğu çevrede giderek tanınmaya, listelerde ağabeyi Michael Jackson ile yarışmaya başladı. "Control" albümü, satışlara ve listelere bakıldığında Jackson'ın "aile torpilli" imajını sorgulatıyordu. "Control" albümünün getirdiği uluslararası başarıdan sonra, yine aynı yapımcılarla çalışmalara devam etti. Albümün kayıtları sürerken, kayıt şirketi A&M, Jackson'a albümün "Control" tarzında daha kadınsı bir albüm olmasında baskı uyguladı. Jackson ise, böyle bir ikinci albümün kendi kariyerine gölge düşüreceğini belirterek, dünya sorunları ve ilişkiler üzerine odaklı bir albüm yapma konusunda ısrar etti. Jackson bu durumla ilgili, şeklinde beyanat verdi. Aynı doğrultuda yapımcılardan Jimmy Jam, "The Boston Globe"a, şeklinde bilgi verdi. Jackson, o sıralarda oldukça popüler bir müzik türü olan new jack swing'den ilham aldı. Ayrıca albüme, kendi deyimiyle "ruhlu R&B ve isyankar rock" da katan Jackson, dördüncü stüdyo albümü "Rhythm Nation 1814" için geri sayıma başladı. 1989 yılının üçüncü çeyreğinde ilk tekli "Miss You Much" yayımlandı. Şarkı ABD'de dört hafta boyunca bir numarada kalarak, Madonna'nın "Like a Prayer" şarkısına rağmen, 1989'un en uzun bir numarada kalan şarkısı oldu. Sonra satışa sunulan "Rhythm Nation 1814" albümü, Amerikan albüm listelerinde bir numara oldu. Jackson, daha sonra "Rhythm Nation" adlı şarkıyı yayımladı. Bu şarkıda toplumsal mesajlar vermeyi amaçlayan sanatçı, new jack swing merkezli müzik çevresinde de saygı kazandı. "Rhythm Nation" iki numaraya ulaşarak ve "En İyi Koreografi" ödülü kazanarak Jackson'ın adını duyurmaya devam etti. Ardından "Escapade" şarkısını satışa sunan sanatçı, bu şarkıyla 1990 yılının başlarında tekrar bir numaraya oturup üç hafta zirvede kalarak, hem seksenlerde hem doksanlarda bir numara şarkısı olan ilk sanatçı oldu. "Escapade", Jackson kariyerinin kilometre taşları arasında yer aldığı gibi, klibiyle ve müzikal başarısıyla Jackson'a ödüller ve olumlu eleştiriler kazandırdı. "Escapade"in başarısının ardından Janet, "Alright"ı piyasaya sürdü. İlk üçte yer alan önceki üç şarkıdan farklı olarak, şarkı dört numarada kaldı. Şarkının klibi için "When I Think of You" için çalıştığı yönetmenle tekrar çalıştı. Şarkı, Jackson'a 1990'da ve 1991'de çeşitli video ödülleri kazandırdı. 1990 yazında, Rolling Stone dergisi tarafından "dokunaklı bir balad" olarak tanıtılan ve yavaş tempolu R&B bir şarkı olan "Come Back to Me" yayımlandı ve iki numaraya kadar yükseldi. Videosu ise Paris'te çekildi. Bu şarkının ardından sanatçı, "Black Cat" adlı rock şarkısını yayımladı. Şarkı, Amerikan listelerinde bir haftalığına bir numaraya yükseldi. Şarkı, Jackson'ın müzikal çok yönlülüğünün bir göstergesi olarak kabul edilmektedir. "Black Cat"in ardından, 1990 yılının sonlarında "Love Will Never Do (Without You)" adlı eserini satışa sunan Jackson, 1991'in ilk haftalarında, Madonna'nın "Justify My Love" teklisini geçerek bir numaraya yerleşti. Bu tekliden sonra yayımlanan sekizinci tekli "State of the World", ABD'de resmi olarak yayımlanmasa da Güney Afrika listelerinde kendisini gösterdi. Sanatçı, kısa bir sessizliğin ardından 31 Mart 1991'de uzun süredir nişanlı olduğu Rene Elizondo Jr. ile evlendi ancak bu evliliği bir süre gizli tuttu. 1992'de elli milyon dolarlık bir anlaşmayla Virgin Records ile anlaştı ve 1993 senesinde "janet." ("Janet, period" olarak okunmaktadır) adlı beşinci stüdyo albümünü piyasaya sürdü. Yirmi iki ülkede bir numara olmayı başaran Jackson, sonraları, şeklinde bir beyanatta bulundu. Jackson, albümünün ilk teklisi için 1993 yazında "That's the Way Love Goes"u seçti. Ancak, Virgin Records, ilk teklisinin "If" olmasını istedi. Uzun süren tartışmaların ardından, "That's the Way Love Goes", ilk tekli olarak piyasaya sürüldü. Şarkı beklenenin aksine, çıkar çıkmaz sekiz hafta listelerin zirvesine oturarak, Jackson'ın bugüne kadar çıkardığı teklilerden en uzun süre zirvede kalan şarkısı oldu. Albüm de aynı şekilde bir numarayı gördü. Şarkının klibinde o zamanlar ünlü olmayan Jennifer Lopez de oynadı. O sıralardaki Jackson'ın uyandırdığı etkiye bakarak "Rolling Stone" dergisi, şeklinde bir açıklamada bulunmuştur. Satışlardan tatmin olan Virgin Records, sonra ikinci tekli olan "If"'e klip çekti. Ancak şarkı, şirketin diretmelerine rağmen ABD listelerinde dört numarayı geçemedi. Bu sıralarda, Jackson, Eylül 1993'teki Rolling Stone dergisi kapağı için üstsüz biçimde, kocasının elleri tarafından göğüsleri kavranmış biçimde poz verdi. Bu resim için, albümün kapak resminin kesilmemiş sürümünü kullanan sanatçı, kısa bir süre sonra, Tupac Shakur ile beraber "Sadece Justice" filminde belirdi. Bunun ardından Jackson, bir balad ve piyano pop olan, ayrıca "Sadece Justice" filminin müziklerinde de kullanılan "Again"i piyasaya sürdü. "Again", 1993'ün son haftalarında zirveye erişerek iki hafta bir numarada kaldı. Aynı şekilde, Jackson'ın oyunculuğu da, başlangıç için kayda değer bulundu. Bu başarıların ardından, "Because of Love", "Any Time, Any Place", "You Want This" gibi ilk onda yer alan şarkılar yayımlandı. Bunlardan "Any Time, Any Place", Jackson'ın kendi deyimiyle kendi cinsel fantezileriyle örülüydü. Elde ettiği büyük başarıların ardından, 1995'te sadece Avustralya ve Yeni Zelanda'ya özel "Whoops Now" ve bir punk-pop parçası olan "What'll I Do"yu piyasaya sürdü. Her iki şarkı Yeni Zelanda'da zirveye oturdu. "janet." albümüyle 1994 Grammy Ödülleri'nde "That's the Way Love Goes" şarkısıyla "En İyi R&B Parçası" ödülünü kazandı. Kasım 1993'te on iki ay devam edecek olan "Janet. Tour" turnesine çıkarak 1995 senesine kadar konserlerini sürdürdü. Ekim 1995'te ilk derleme albümü "Design of a Decade 1986/1996"'de iki yeni parçaya yer veren sanatçı, bu albümle iki kez platin plak kazandı. Bu başarılarının ardından, 1995'te ağabeyi Michael Jackson ile ilk ve tek düeti olan "Scream"i kaydetti. Tüm bu ses getiren dönemin ardından müzikal açıdan kısa bir sessizliğe gömülen Jackson, 1997 yılında, tekrar albümü için çalışmalara başladı. Ancak eleştirmenlere ve Jimmy Jam'e göre bu sıralarda yaşadığı bunalımlar, müziğine yansımıştı. Müzik eleştirmenleri, albümdeki fısıldamalı konuşmaların, trip hop'ı andıran şarkıların, olağandışı enstrümanların Jackson'ın bunalımını tanımlamaya yettiğini beyan etti. Albümün kayıt aşamasındaki durumu için Jackson, şeklinde bir demeç verdi. Sonunda, 1997 senesinde "The Velvet Rope" isimli altıncı stüdyo albümünü yayımladı . Bu albümle, müziğiyle aynı doğrultuda, verdiği pozlar ve cinselliği ifade ediş tarzıyla da dikkat çekti. Albümde 'cinsellik' ile ilgili birçok konuyu sözlerine yansıtan sanatçı, bu albümle Amerika listelerinde yine bir numaraya yükseldi. İlk tekli, Joni Mitchell'ın "Big Yellow Taxi" şarkısından sözler içeren ve rapçi Q-Tip ile yapımı üstlenilen "Got 'Til It's Gone" oldu. Albümden çıkan sonraki teklilerden "Together Again", uluslararası bir başarı elde ederek bir numara oldu. "I Get Lonely", ABD listesinde üç numaraya kadar yükseldi. Jackson, bu başarıların ardından, dönemin dans hitleri arasında gösterilen "Go Deep" adlı tekliyi yayımladı, ancak şarkı listelerde yüksek bir başarı gösteremedi. Ardından "You" ile gündeme gelen Jackson, en son olarak da piyano pop şarkısı "Every Time"ı yayımladı. Ancak son teklilerin beklenenin altındaki başarısı yüzünden, albümle adını taşıyan Vanessa Mae düeti "Velvet Rope" adlı şarkı planlananın aksine piyasaya sürülmedi. Sanatçı, 1998 içinde Afrika, Asya, Avrupa ve Güney Amerika'yı da kapsayan "The Velvet Rope Tour" turnesine çıktı. Turne sonunda Elton John, Busta Rhymes, Shaggy ve Blackstreet ile birlikte düetler yaptı. 1999 yılının bitiminde Billboard dergisi tarafından yapılan araştırmaya göre, Madonna, Boyz II Men ve Whitney Houston gibi yıldızları geride bırakarak, Mariah Carey'in ardından "1990'ların en başarılı ikinci sanatçısı" unvanını aldı. 2001 senesinde Amerikan Müzik Ödülleri'nce "Onur Ödülü"ne layık görüldü. 1998'de "Together Again" adlı şarkıdan elde edilen tüm gelirleri "Birleşik Devletler AIDS ile Savaş Derneği"ne bağışladı. "The Daily Telegraph" gazetesinden Neil McCormick, Jackson'ın AIDS ile verdiği savaş ve cinsel yönelimlere duyduğu saygıyı kendi köşesinde övdü. Aynı doğrultuda "Rolling Stone", albümdeki "Free Xone" adlı şarkıyı, yakaladığı müzikal tarz ve homofobi karşıtı sözleriyle albümün en iyi şarkısı olarak nitelendirdi. "The Velvet Rope" yakaladığı bu AIDS bilinci taşıyan homofobi karşıtı tutumuyla, Amerikan LGBT Forumu tarafından ödüle layık görüldü. 2000 yılında "Çatlak Profesör" filminde "Profesör Denise Gaines" rolüyle yer alan Jackson, yine aynı filmin müzikleri için yaptığı "Doesn't Really Matter" adlı çalışmasıyla beraber Amerikan listelerinde zirveye oturdu. Sanatçı, içinde hip hop ve R&B müzik ögeleri içeren bu şarkısıyla zirvede üç hafta kaldı. Bu şekilde, Jackson, Madonna'dan önce, "1980'lerde, 1990'larda ve 2000'lerde bir numara şarkısı olan ilk sanatçı" unvanını kazandı. "Doesn't Really Matter"ın başarısının ardından sanatçı, şarkıyı 2001 çıkışlı sonraki albüme de ekledi. Bu şekilde hem filmde rol alırken, hem de film müzikleri albümünün en ses getiren şarkısına imza attı. Film, ilk haftasında 42.7 $ elde etti. Jackson, kısa süre sonra eşi Rene Elizondo'dan boşandı. Sinema kariyeri için ayırdığı bir yılın ardından, Nisan 2001'de yedinci stüdyo albümünü yayımladı. Albüm, ilk haftada 605 binlik bir satış elde ederek sonrasında sanatçıya üç kez platin plak kazandırdı. Albümden çıkan tekli "All for You" henüz satışa sürülmemiş olmasına rağmen on dört numaradan Billboard Hot 100 listesine giriş yaptı. Böylece, o zamana kadar satışa sürülmediği halde en üst sıradan listeye giriş yapan şarkı oldu. Şarkı daha sonra yedi hafta boyunca Amerika listelerinde bir numaraya yerleşerek, Jackson'ın en uzun zirvede kalan ikinci parçası oldu. Bunun yanında Grammy'lerden yılın sonunda ödülle döndü. Albümle ilgili Allmusic dergisinden Stephen Thomas Erlewine, ÅŸeklinde bir yorumda bulundu. "The New York Times" gazetesinden Jon Pareles de buna ek olarak, dedi. Bu başarılardan sonra, "Someone to Call My Lover" üç numaraya yükseldi. 2002'de Missy Elliott, P. Diddy ve Carly Simon düeti "Son of a Gun (I Betcha Think This Song Is About You)" ile Amerikan müzik listelerinde on üç numarada kendini gösteren Janet Jackson, bu şarkıyı eski eşi Rene Elizondo Jr. için yazdığı iddialarını inkar etti. 2002'de Beenie Man ile beraber "Feel It Boy" adlı reggae şarkısında düet olarak yer aldı. Aynı dönemde Jermaine Dupri ile tanıştı. Janet Jackson, Şubat 2004'te "Super Bowl XXXVIII" gösterisinde, "Rhythm Nation" ve "All for You" adlı şarkılarını tek başına söyledikten sonra, Justin Timberlake'in yanına gidip gösteriye başladı. Justin Timberlake ile "Rock Your Body" şarkısını söylerken Timberlake aniden, Jackson'ın büstiyerini indirerek onun göğsünün açılmasına sebebiyet verdi. Canlı yayında binlerce kişiye yansıyan olay sonrası ikili, olayı kaza olarak değerlendirdi. Bu olaydan sonra Jackson'ın adı bir süre boyunca, Google arama motorunun en çok aranan ismi oldu. Bir ay sonra, Mart 2004'te yeni stüdyo albümü "Damita Jo"yu çıkardı. Albümün yayımlandığı dönemde, Jackson, yorumunda bulundu. Aynı sıralarda "USA Today"'deki gazetecilerden Stevie Jones, köşesinde ismini Jackson'ın göbek adından alan albümün, sanatçının farklı yönlerinden bahsettiğini yazdı. Bu olumlu eleştirilere rağmen albüm, 1986'daki "Control" albümünden beri sanatçının bir numaraya ulaşamayan ilk albümü oldu. Her ne kadar "Damita Jo" ile Amerika listelerinde iki numara olsa da, satışların pek iyi gitmemesi ve teklilerin listelerin alt sıralarında yer alması nedeniyle Virgin Records ile sanatçının arası açılmaya başladı. Albümden çıkan tekli "I Want You" ile "En İyi R&B Kadın Performansı" adaylığına gösterildi. Aynı günlerde, ağabeyi Michael Jackson'ın çocuk tacizi suçlamaları yüzünden bunalıma giren Jackson, kendi yorumuna göre, iki kötü durumu beraber yaşamak zorunda kaldı. Ancak Michael Jackson, daha sonra aklandı. Yine aynı dönemlerde, İnsan Hakları Derneği ve Los Angeles AIDS Vakfı'na yaptığı katkılardan ötürü "İnsanlık Ödülü" ile şereflendirildi. 2006'da çıkması planlanan dokuzuncu stüdyo albümünün tanıtımı için "Us Weekly" dergisinin kapağında yer alan Jackson, bunun peşi sıra Eylül 2006'da dokuzuncu albümü "20 Y.O."'u (""Twenty Years Old"" olarak okunmaktadır) yayımladı. Bu albümle, önceki albüm "Damita Jo" gibi Amerika listelerinde iki numara oldu. Jackson, albümün hem kırkıncı yaşını, hem de milat albümü "Control"'ün yirminci yılını kutlamaya yönelik olduğunu söyledi. "Rolling Stone" dergisi, albümün çıkışıyla ilgili: şeklinde yorum yaptı. Buna rağmen "Newsday"'in Glenn Gamboa'sı albüm hakkında olmulu eleştirilerde bulundu ve şeklinde yorum yaptı. İlk haftada 300 binlik bir satış yakalayan Jackson, albümden çıkan ilk tekli "Call on Me"de Nelly ile düet yaparak R&B listelerinde bir numara olmayı başarırken, ikinci tekli "So Excited" ile beklenen başarıyı elde edemedi. Son iki albümde ABD listelerinde zirveye oturamayan Jackson'ın, sonuç olarak şirketi Virgin Records ile arası iyice açıldı ve çareyi Mariah Carey'in de bulunduğu Island Records'a geçmekte buldu. 2007'de Island Records ile anlaşma imzalayan sanatçı, aynı sene Tyler Perry'nin "Neden Evlendim?" adlı filminde başrol oynadı. Aynı yıl Forbes dergisi tarafından, eğlence dünyasının en zengin yedinci kadını ilan edildi. Daha sonra, 2008 yılının Şubat ayında onuncu stüdyo albümü "Discipline"'i yayımladı. Jackson bu albümle beraber, yirmi dört yıldır ilk defa yapımcıları Jimmy Jam ve Terry Lewis ile çalışmadı. Bu yapımcıların yerine albümde Rodney Jerkins, D'Mile, Jermaine Dupri, Stargate, Ne-Yo, Tricky Stewart ve The-Dream gibi ünlü yapımcılarla çalıştı. Albüm, böylelikle, sonunda Jackson'ın yedi yıldır elde edemediği zirveyi elde etti. Allbümün Amerikan albüm listelerinde zirveye çıkmasıyla beraber Jackson, altı tane bir numara albüm elde etmiş oldu ve ağabeyi Michael Jackson'ı geçti. 12 Aralık 2007 tarihinde internete sızan "Feedback" teklisi resmi olarak yayımlanmadan önce internet ortamında en fazla paylaşılan şarkı oldu. Dijital ortama sızdığı gün beş saat içerisinde 1,34 milyon bloga yayıldı. Şarkı daha sonra, ABD listelerinde on dokuz numaraya çıkarak Jackson'ın 2001'den beri ilk yirmiye giren ilk parçası oldu. Bunun ardından "Rock With U" adlı şarkıya klip çekti. Şarkı, beklenenin aksine ABD'de listelee giremedi. Bu hayal kırıklığının ardından "LUV" ve "Can't B Good" adlı diğer teklileri yayımladı. Ancak, bu şarkılara video-klip çekilmedi. Jackson, 10 Eylül 2008'de başlaması planlanan beşinci dünya turu "Rock Witchu Tour"un haberini verdi. Bu turun bir ayağı olan Montreal'de 29 Eylül 2008'de bir konserin başlamasından kısa bir süre önce birden hastalanıp hastaneye kaldırıldı. Bu nedenle konser iptal edildiyse de, sanatçı bu konseri yeniden düzenlemeyi istediğini beyan etti. Sanatçı hastaneye götürüldükten iki saat sonra çıktı. 13 Eylül 2009 tarihinde düzenlenen 2009 MTV Video Müzik Ödülleri töreninde Janet Jackson, 25 Haziran 2009'da ölen ağabeyi Michael Jackson'ın anısına "Scream" adlı şarkıyı seslendirdi. Ödül törenini izleyen süreçte de "Make Me" adlı şarkısını tekli olarak yayımladı. Bir süre sonra yayımlanan "Number Ones" adlı ikinci derleme albümünün tek yeni çalışması olan şarkı, başta sanatçının resmî sitesinde ücretsiz olarak dinlenebilirken, sonrasında dijital yükleme olarak da satışa sunuldu. "Make Me", Michael Jackson'ın 1979 yılı şarkısı olan "Don't Stop 'Til You Get Enough" şarkısına atfen kaydedilen bir şarkıydı. Sanatçının önceki stüdyo albümü olan "Discipline" için de dört şarkı bestelemiş olan Rodney 'Darkchild' Jerkins'in ve Jackson'ın yapımını üstlendiği şarkı, sanatçının yeni bir stüdyo albümü öncesinde yayımladığı bir ara eser olarak nitelendirilmektedir. Mezzo-soprano sese sahip olan Jackson, eleştirmenlerce ABD'deki en çok yönlü sanatçılardan biri olarak görülmektedir. "Rolling Stone" dergisine göre, Jackson'ın sesi, ağabeyi Michael Jackson'ın sesinin inceltilmiş ve yankılı bir başka sürümüdür. Ancak "Slant Magazine"a göre, ince sesli olması onu "cırtlak" kılmaktadır. "Rolling Stone"'dan David Ritz, onun müzikal tarzını sembolik olarak Marvin Gaye ile karşılaştırmış ve şeklinde yorum yapmıştır. Jackson bunların dışında, kendine kardeşlerinden Michael'ı ve Jermaine'i örnek aldığını söylemiştir. "Rolling Stone"'na göre, Jackson'ın diğer açıkça örnek aldığı sanatçılar; The Ronettes, Dionne Warwick, Tammi Terrell ve Diana Ross gibi 70'lerin simgeleridir. Eleştirmenlere göre Jackson'ın müzikal görünüşü, içinde R&B, pop, soul, rap, rock ve dans gibi birbirine zıt olabilecek türlerle çevrilmiştir. Jackson'ın resmi menajeri Quadree El-Amin, Jackson'ı Barbra Streisand ile karşılaştırmış ve Ayrıca yapımcılar Jimmy Jam ve Terry Lewis, Jackson'ın, zamana ayak uydurarak, funk, disko, new jack swing gibi farklı müzik türlerinin üstesinden gelmeyi bildiğini belirtmiştir. "She's a Rebel: The History of Women in Rock & Roll" (2002) adlı kitabın yazarı Gillian G. Gaar, "Control" albümünü ""otobiyografik kurtuluş, özgürlük, evlilik, ayılık gibi temellere kurulu bir albüm"" olarak değerlendirdi. Aynı bağlamda "Funk: The Music, The People, and The Rhythm of The One" (1996) adlı kitabın yazarı Rickey Vincent da "Rhythm Nation 1814"'i şeklinde tanıttı. Joshua Klein'a göre "janet." albümü "bir sanatçının olması gereken en doğru şekilde, saflıktan cinsel doygunluğa ulaşmışlığı; aşkı ve arzuyu aynı anda hissettirebilen nadir gelişimlerden biri" olarak gösterilmiştir. Sanatçının kliplerinde, konserlerinde veya gösterilerde uyguladığı koreografik stili, ağabeyi Michael Jackson ile benzerlik gösterse de, Jackson'ın dans stili genel olarak daha kadınsı olarak ifade edilmektedir. Kendi düzeni dışında, Paula Abdul, Michael Kidd ve Tina Landon gibi ünlü koreograflarla çalışmıştır. Landon, ayrıca 1995 yılı Michael Jackson ve Janet Jackson düeti "Scream"de de koreograf olarak görev almıştır. Jackson'ın koreografi adına daha ayrıntılı bilgiler edinilmesi için, birkaç farklı gösterisinin ayrı ayrı incelenmesi gerekmektedir. Çoğu eleştirmene göre, onun koreografileri en açık biçimde, "The Pleasure Principle", "Rhythm Nation", "Miss You Much", "If", "Together Again", "Doesn't Really Matter", "All for You" ve "Feedback" gibi kliplerinde görülmektedir. Jackson'ın eski eşi, yönetmeni ve koreografi öğretmeni René Elizondo Jr., sanatçının genel performansı hakkında, ""Janet eğer bir tabureye oturup gitarını tıngırdatmaya başlarsa, 8 saatlik bir gösterinin rahatlıkla üstesinden gelebilir."" demiştir. Janet Jackson, eleştirmenlerce, belirgin bir biçimde Michael Jackson ve geri kalan Jackson kardeşlerden farklı bir mesafede ilerlemiştir. Joshua Klein, sanatçı hakkında dedi. Klein ayrıca ""Bir sanatçının yıldızlığını kestirmek akıl işi değildir. Ancak Jackson'ın "It's Janet-Miss Jackson-If you're nasty" şeklindeki basit kalıptaki öbeklerinin ardında yer alan parıltıyı herkes rahatça gördü."" şeklinde ekleme yaptı." 2006 yılında yayımlanan "American Popular Music: The Rock Years" kitabının yazarları Larry Starr ve Christopher Alan Waterman'a göre, Amerikan müzik endüstrisinin yeniden toparlanmaya başladığı 80'li yılların ortalarında, Janet Jackson, tüm diğer milyon dolarlık satışa erişen sanatçılardan farklı olarak, müzik piyasasının nabzını tutmayı ve buna göre pazarlama politikalarını geliştirmeyi çok ustaca becerdi. Mart 2008'de, Business Wire, Janet Jackson'ı modern müzik tarihinin en çok satan on sanatçısı arasında göstererek onun rock'n'roll tarihinin en başarılı dokuzuncu oluşumu, en başarılı ikinci bayan sanatçısı olarak addetti. Jackson'ın müzikal görünüşü, çoğu yeni nesil modern sanatçıya da örnek oldu. R&B sanatçısı Cassie, kendisini ""fanatik Jackson hayranı"" olarak tanımladı ve bunu: şeklinde ayrıntıya indirgedi. "Chicago Tribune" Cassie'nin Jackson'ı seven tek şarkıcı olmadığını ve büyük bir ihtimalle de son olmayacağını vurguladı. 2001'de bir uçak kazasında hayatını kaybeden R&B şarkıcısı Aaliyah'nın, ölümünden sonra 2005 yılında çekilen "Aaliyah Remembered" adlı belgeselde, Janet Jackson'ın en büyük hayranlarından biri olduğu ortaya çıktı. Aaliyah, bunu kendi sözleriyle, ÅŸeklinde ifade ediyordu. Ciara da Jackson hakkÄ±nda şeklinde demeç verdi. "The Atlanta Journal and Constitution"'dan Sonia Murray, Beyoncé'nin de sanatçıya saygı duyduğunun altını çizdi. Beyoncé bu durumu şeklinde açıklıyordu. Yine "The Seattle Times"'tan Pam Sitt şeklinde yorum yaptı. Chojun Miyagi Chojun Miyagi (Japonca: 宮城 長順; d. 25 Nisan 1888 - ö. 8 Ekim 1953), Okinawalı dövüş sanatları ustası, Goju Ryu Karate stilinin kurucusudur. 14 yaşında Kanryo Higashionna Usta ile tanışarak, yanında ustanın stilini çalışmaya başladı. 1915 yılında Higashionna'nın ölümünden sonra, Çin'e giderek tekniğini geliştirmek için Çinli Kung Fu ustaları ile çalıştı. Günümüzde Miyagi Usta'nın Goju Ryu'nun özünü ifade eden Saifa, Seiyunchin, Shisochin, Sepai, ve Kururunfa katalarına son şeklini Çin'de verdiğine inanılmaktadır. Okinawa'ya döndükten sonra Miyagi Usta, Dojoya döndürdüğü bahçesinde Karate öğretmeye başladı. 1940'lı yıllarda üç temel kata olan Gekisai Dai Ichi, Gekisai Dai Ni, ve Tensho katalarını geliştirdi. Karate sporuna Judo ve Kendo gibi saygın bir statü kazandırmak için çok büyük bir gayretle çalıştı. 1933 yılıda Karate Japon Savaş Sanatları Merkezi Buto Kai tarafından kabul edildi. II. Dünya Savaşı'ndan sonra Okinava Polis Merkezi ve evinde eğitim vermeye devam etti. Bir dönemin çok popüler olmuş 1984 yılı yapımı Karate Kid filmindeki Pat Morita tarafından canlandırılan "Kesuke Miyagi" karakteri Chojun Miyagi'den esinlenilmiştir. Tito Jackson Toriano Adaryll "Tito" Jackson (d. 15 Ekim 1953; Gary, Indiana) Amerikalı müzisyen, şarkıcı, gitarist. Michael Jackson'un abisidir. 1962 yılında Jackson 5 ve Jacksons'tan önce Tito Jackson Brothers adlı yerel bir grupta yer aldı. Tito ve kardeşleri Epic Records ile anlaştı ve 1976 yılında resmen yeni bir isim altında geldi. 1978 Kardeşi Michael da onun hakkında "Tito çok sessiz ve yumuşak, ama gerçekten gerektiğinde güçlü olabilir." demiştir. Jacksons 5'te gitarist ve şarkıcıydı. Jacksons 5'ten ayrıldıktan sonra müzik yapmaya devam etmektedir. İki Şehrin Hikayesi İki Şehrin Hikayesi, Charles Dickens'ın 1859 yılında gazetelerde tefrika edilmek üzere yazdığı, konusu Fransız Devrimi esnasında ve öncesinde Paris ve Londra'da geçen romandır. 200 milyonun üzerindeki satışı ile tüm zamanların en meşhur edebiyat eserleri arasındadır. Roman devrime öncülük eden yıllar boyunca soylular tarafından ezilen Fransız köylüsünün durumunu, buna karşılık devrimin ilk yıllarında soylulara yönelik vahşeti ve Londra'daki hayat üzerinden aynı dönemdeki toplumlar arasındaki benzerlikleri betimler. Bu olaylarla birlikte birkaç karakterin hayatı da anlatılır. Charles Darnay ve Sydney Carton en önemli karakterlerdir. Darnay erdemli kişiliğine rağmen devrimin gazabına rastgele kurban seçilen eski bir Fransız aristokrattır. Carton ise Darnay'in eşine duyduğu karşılıksız aşk dışında boşa geçirdiği hayatını kurtarmak için çabalayan harcanmış bir avukattır. 45 bölümlük roman Dickens'ın "All the Year Round" isimli edebiyat dergisinde 31 haftada yayınlandı. Kitapta suçsuz yere Paris'teki bir hapishanede 18 yılını geçirdikten sonra, eski bir dostunun yardımı ile kurtulan Dr. Manette'in tesadüfen Londra'ya dönüşü sırasında tanıştıkları bir Fransız olan Charles Darnay ile kızının yapacakları evlilik ve bunun ardından meydana gelen Fransız İhtilali'nin hayatlarına etkileri anlatılır. Bu insanların ruhsal değişimlerini ele alan kitapta birçok tarihi izlere de rastlayabiliriz. Olayların akışı ve birbirleri ile bağlantıları romanda okuyucunun merakını son sayfaya kadar sürekleyen bir hızla sürer. Manette'in kızının sevgisine verdiği değer yüzünden içine atıp gömdüğü ancak unutamadığı intikam hisleri, kendisini bu duruma düşüren insanların soyundan gelen birisine kızını verebilmesi ilgi çekicidir. Buna karşın, hayatta kimseye karşı iyilik yapamamış ve bunun yüzünden hayatla bağları çok sıkı olmayan Sydney Carton'un Darnay'a duyduğu imrenme ve Lucie'ye duyduğu sevgi romanda olayların akışını değiştirir. Charles Dickens bu romanı yazdığı sırada tıpkı Charles Darnay'ın evliliğindeki gibi sorunlar içindedir ve karakterle isimlerinin aynı harflerle C.D. başlaması bununla ilişkilendirilir. Bu roman da insanların kendilerine duydukları güven güvensizlik anlatılıyor. Yazar, Fransız İhtilali'nde, ortalığı kan gölüne çeviren monarşi kurallarının dayattığı ve artık o dönemin bir rutini olan giyotinle kafa kesmelerde öldürülen binlerce insanın acısını İngiliz halkına anlatmayı amaçlamıştır. Romanda ihtilal öncesinde acı çeken, sömürülen Fransız halkının bu travmanın yaraları ile, kendilerine yıllarca kötülük eden aristokrat ve asillere sıfır hoşgörü ve uydurma yasalarla idam cezaları vermeleri ile aslında evrimleşmemiş ve ilkel kalmış bir toplum oldukları anlatılmak istenmiştir. Devrim ertesinde yaşanan üç yıl, devrim öncesinin bir devamı niteliğindedir. Öldürenler artık öldürülmektedir. Jango Fett Jango Fett (66 - 22 YSÖ), Star Wars evreninde yer alan bir karakterdir. İlk olarak ortaya çıkışı filminde olmuştur. Bu bölümde, Temuera Morrison tarafından canlandırılmıştır. İmparatorluk askerlerinin temelini oluşturan Klon Askerler onun kopyalarıdır. Klon Askerler onun genleriyle oynanmış, karakteri değiştirilmiş ve farklı uzmanlıklarda eğitim almış halleridir. Jango Fett, serinin 5. filmi olan 'da öne çıkacak olan Boba Fett'in babası ve genetik olarak ikizidir. İkisi de kelle avcısı olarak hizmet vermişlerdir. Jango Fett Bölüm II'de Jedi ustası Mace Windu tarafından öldürülmüştür. Bir koloni gezegeni olan Concord Dawn'da doğan Jango Fett, ailesi eski Mandalorian savaşçılarından oluşan Death Watch tarafından öldürülünce yetim kalmıştır. Mandalorianlar onu kurtarmış ve yanlarına almıştır. Fett daha sonra onların lideri olup Death Watch'u yok etmiştir. Naboo Savaşından 2 yıl önce Jedi'la yaşadığı bir sorundan sonra yaşamına yalnız bir savaşçı olarak devam etmiştir. Çavuş dişli Çavuş dişli bir dişli türüdür. İsmini üzerinde bulunan dişlerin helis yönlerinin çavuş armasını andırmasından almaktadır. Genellikle iki helis dişlinin sırt sırta getirilmesiyle oluşturulur. Dişlere gelen eksenel yükler birbirlerini karşılıklı olarak dengeler ve bu nedenle milde eksenel yük yaratmaz. Büyük radyal yüklerin aktarılmasında kullanılır. Meds Meds, Placebo adlı müzik grubunun 5.stüdyo albümüdür. Ayrıca Brian Molko, Stefan Olsdal ve Steve Hewitt tarafından üçlü olarak kaydedilen son Placebo albümü olma özelliğine sahiptir. Fransa'da kaydedilmiştir. Grup bu albüm için "köklerimize döndük" demiştir. Meds albümünün yayınlanmasından bir sene sonra Steve Hewitt gruptan ayrılmıştır. Banvit Bandırma Vitaminli Yem Sanayi ve Ticaret AŞ veya kısaca Banvit, 1968 yılında Bandırma'da yem üreticisi olarak faaliyete başlayan Türk şirketi. Mayıs 2017'de %79.48 lik hissesi BRF ile Katar Yatırım Otoritesi ortaklığına devredildi. Andrea Barzagli Andrea Barzagli (d. 8 Mayıs 1981), eski İtalyan futbolcudur. En son Serie A takımlarından Juventus'da oynamıştır. Barzagli ilk olarak 2004 yılında çağrıldığı millî takımda şu ana kadar 60 kez forma şansı buldu. Profesyonel sporculuk kariyerinde 2004 Yaz Olimpiyatları futbol müsabakalarında bronz madalya kazanmıştır. 2 FIFA Dünya Kupası'nda, 3 Avrupa Futbol Şampiyonası'nda ve 2013 FIFA Konfederasyonlar Kupası'nda görev almıştır. Barzagli bir dönem VfL Wolfsburg'da görev aldı. 2008-2009 sezonunda Vfl Wolfsburg takımda şampiyonluk yaşamıştır. 2011-2019 yılları arası Juventus'da forma giymiştir. Kyokushin kaikan Kyokushin Kaikan (Japonca: 極真会館 Kyokushin Kaikan), Masutatsu Oyama tarafından 1964 yılında geliştirilen tam temaslı karate stili. Japonca'daki anlamı ""nihai hakikat için toplum""dur. Kyokushin'in kurucusu Masutatsu Oyama Choi Yeong-Eui adıyla 1923 yılında güney Kore'de dünyaya geldi. Oyama Çin ve Kore'de Kempo stillerini çalışmıştı. 1938'de ailesiyle birlikte Japonya'ya göç etti ve burada Judo ve daha sonra Shotokan adını alacak olan Okinava Karatesi çalıştı. Japon toplumuna daha iyi uyum sağlamak amacıyla Masutatsu Oyama adını aldı. II.Dünya Savaşı'ndan sonra Goju Ryu karate stilini çalıştı. Bu dönemde karatesini geliştirmek için üç yıllığına dağlara çıktı. Daha sonra ABD'ye giderek profesyonel güreşçilerle gösteriler yaptı. 1953 yılında Oyama Dojo adıyla Tokyo'da kendi karate salonunu açtı ve savaş sanatları gösterileri için tüm dünyayı gezmeye başladı. En çok konuşulan gösterisi çıplak elleriyle boğaları öldürmesiydi. 1964 yılında stiline Kyokushin-Kai adını resmen verdi. Kyokushinkai'de eğitim üç ana başlık altında gerçekleştirilir. Kyokushin sistemi Shotokan ve Goju Ryu gibi geleneksel karate stilleri üzerine temellenmiştir ancak Boks ve Kick Boks gibi mücadele sporlarından pek çok unsuru müsabakalarına (kumite) katmıştır. Kyokushin sisteminin ana özelliği tam temaslı oluşudur. Bu sebeple eğitmen ve öğrenciler tam temaslı bir dövüşe kendilerini hazırlamak için sert müsabakalara katılmaları gerekmektedir. Diğer karate formlarından farklı olarak Kyokushin herhangi bir eldiven veya koruyucu malzeme olmaksızın tam temaslı dövüşe büyük önem verir. Bu oldukça sert görünmesine karşın rakibin yüzüne vuruş yapılmasına izin verilmemesi ciddi zarar görülmesini önemli ölçüde engellemektedir. Diğer taraftan kafa ve yüze diz veya tekmelere izin verilmektedir. Kyokusin stili Shotokan stilinin çizgisel yapısından çok Goju Ryu'nun dairesel stiline yakındır. Oyama, Shotokan'ı birkaç yıl çalışmış fakat ileri antrenmanlarını Goju Ryu'da yapmayı tercih etmiştir. Bu çalışmalar Kyokushin sistemine de yansımıştır. Önceleri Shotokan benzeri bir eğitim olmasına rağmen sonraları Goju Ryu ağırlığı sistemde kendini hissettirmiştir. İlk dönemlerde Masutatsu Oyama, sistemin gerçekçiliği adına yüze yumruk vurulmasına izin vermekte ve koruyucu eldivenler de kullanılmamaktaydı. Ancak bu durum müsabıklarda ciddi sorunlara yol açtığından yüz ve boyuna el ve dirsek vuruşları yapılmasına izin verilmemeye başlandı. Ayrıca Kyokushin kai Karate dünyanın en sert ve disiplinli sporu olarak da bilinmektedir. Boulder Dash Boulder Dash, ilk sürümü 1984 yılında piyasaya sürülmüş olan ünlü bir bilgisayar oyunu serisidir. Bu seri Spectrum ZX, Apple II ve Commodore 64 gibi 1980'lerin ev bilgisayarlarındaki klasikleşmiş oyunlardan sayılır. Oyun bir değerli taş madeninde başına düşebilecek kayalardan sakınmaya çalışan bir madencinin madenin bir kapısından bir diğerine ulaştırılması üzerine kurulmuştur. Serinin yeni sürümlerine günümüzde Java veya Flash destekli cep telefonları ve benzeri cihazlarda veya internetteki oyun sitelerinde rastlanabilir. Melih Cevdet Anday Melih Cevdet Anday (13 Mart 1915, Çanakkale – 28 Kasım 2002, İstanbul), Türk şair, tiyatro oyunu, roman, deneme, makale yazarı. Lise arkadaşları Orhan Veli ve Oktay Rifat'la birlikte ortaya çıkardıkları Garip Akımı ile Türk şiirindeki yenilenmeyi başlatmıştır. Kolları Bağlı Odysseus ile kendine özgü felsefi şiir akımını başlatmış, Garip Akımı'ndan ayrılmıştır. UNESCO'nun Courrier dergisi, 1971 yılında onu Cervantes, Dante, Tolstoy, Unamuno, Seferis ve Kawabata düzeyinde bir edebiyat adamı olarak gördüğünü açıklamıştır. Çanakkale'de doğan Melih Cevdet Anday doğumundan kısa bir süre sonra ailesiyle İstanbul'a geldi ve çocukluğu Kadıköy Bahariye'de geçti. Ortaokula kadar İstanbul'da eğitim gördü. Babasının işi nedeniyle Ankara'ya taşınmalarının ardından liseyi Gazi Lisesi'nde tamamladı. Lisede okuduğu sırada, Orhan Veli Kanık ve Oktay Rifat ile tanıştı. Liseyi bitirdikten sonra bir süre Hukuk Fakültesi'ne devam etti. Daha sonra Ankara Üniversitesi Dil ve Tarih Coğrafya Fakültesi'ne kaydoldu. Ancak Devlet Demiryolları'nda memur olarak çalıştığı için öğrenimine devam edemedi. Çalıştığı kuruluş tarafından sosyoloji öğrenimi görmek için Belçika'ya gönderildi. "Ukde" isimli şiiri 1936'da Varlık Dergisi'nde yayımlandı. Bunun ardından şiirleri Ses, Yaprak, Yeditepe, Papirüs, Yeni Ufuklar, Yeni Dergi, Soyut, Ataç, "Dönem", Yön gibi dergilerde yayınlandı. Orhan Veli ve Oktay Rifat ile birlikte 1941 yılında "Garip" isimli şiir kitabını çıkardı. Hasan Âli Yücel'in tavsiyesi ile Milli Eğitim Bakanlığı Neşriyat Müdürlüğü'ne memur olarak atandı. 1946 seçimleriyle birlikte bakanlığın el değiştirmesi sonrasında önce yeniden askere alındı ve daha sonra Konya'ya atandı. Ancak bu atama daha sonra geri alındı. Anday, bir süre sonra bu görevinden ayrılarak İstanbul'a döndü. 1953-1955 yılları arasında Akşam Gazetesi'nin edebiyat ve sanat sayfasını hazırladı. Fikirleri sebebiyle işten çıkarıldı. Doğan Kardeş Yayınları'na geçti ve çeviriler yaptı. Buradaki görevinden de aynı sebeple ayrılmak zorunda kaldı ve 1958'den itibaren; Tercüman, Büyük Gazete, Yeni Tanin ve İkdam'da kendi adıyla ve çeşitli takma adlarla denemeler ve makaleler yazdı, tefrika romanlar yayınladı. 1960'ta Nadir Nadi'nin desteğiyle Cumhuriyet gazetesinde köşe yazıları yazmaya başladı. Bu gazetedeki yazılarını 1997'ye kadar sürdürdü. 1956'da yayınladığı Yan yana isimli şiir kitabı, 142. maddeye aykırı olduğu gerekçesiyle 1964'te yasaklandı. Anday gerek şiir kitaplarıyla, gerekse daha sonraları yöneldiği roman ve tiyatro alanlarındaki yapıtlarıyla birçok ödül alan Anday, İstanbul Belediye Konservatuvarı Tiyatro Bölümü'nde diksiyon, özel bir tiyatro okulunda mitoloji dersleri verdi. 1964-1969 yılları arasında TRT'de yönetim kurulu üyeliği, 1979-1980 yıllarında da Paris'te eğitim müşavirliği görevlerinde bulundu. Solunum ve böbrek yetmezliği tanısıyla Marmara Üniversitesi Koşuyolu Hastanesi'ne kaldırılan Melih Cevdet Anday, 28 Kasım 2002'de 87 yaşındayken vefat etti. Büyükada mezarlığında toprağa verildi. Anday, eserlerinde kendi adı haricinde şu takma adları da kullanmıştır: Yaşar Tellidede, Niyaz Niyazoğlu, A. Mecdi Velet, M. C. A., H. Mecdi Velet, Yaşar Tellidere, Gani Girgin, Zater, Yaşar Tellioğlu Yağ yüzgeci Yağ yüzgeci, bazı kemikli balıklarda bulunan bir yüzgeç türü. İçinde yüzgeç-iskeleti ya da destek aldığı herhangi kemik parcaları bulunmaz. Bilimsel adı "adipose" yağ yüzgeci anlamına gelir ama bu yüzgeç aslında yağdan oluşmaz, aslında ettendir. Yağ yüzgeçleri kemikli balıkların sekiz takımında bulunur: Yağ yüzgecinin ölçüsünde büyük farklar vardır. Genelde diğer yüzgeçlerden ufaktır, ama bazı türlerde asıl sırt yüzgecinin büyüklüğünü bile aşabilir. Bu yüzgecin görevi hakkında bilim insanları henüz ortak bir görüşe sahib değillerdir. Salmonidae familyasının yağ yüzgeci üzerine, hidrodinamik ve akıntının yönünü tespit etme fonksiyonları üzere araştırmalar sürmektedir. Hans Bethe Hans Albrecht Bethe (; 2 Temmuz 1906 – 6 Mart 2005) astrofizik, kuantum elektrodinamiği ve katı hâl fiziğine önemli katkılarda bulunmuş, 1967'de yıldız nükleosentezi teorisi üzerine yaptığı çalışma ile Nobel Fizik Ödülü almış annesi Yahudi, babası Alman olan nükleer fizikçi. 1928'de doktorasını Münih Üniversitesinde bitirdi. 1930'larda Nazilerin güçlenmesiyle Avrupa kıtasını terk etti, Amerika'ya yerleşti. 1935'te Cornell Üniversitesinde fizik profesörü olarak görev yapmaya başladı. Bethe'nin burada güneş enerjisi ve füzyon Enerjisi ile ilgi araştırmaları onu Los Alamos'daki atom bombası çalışmalarının başına getirdi. II. Dünya Savaşından sonra Bethe, Edward Teller ile birlikte hidrojen bombasının geliştirilmesi için çalıştı. Sonra 1956'dan 1964'e kadar başkanın danışma komitesinde görev aldı. 1958 yılında nükleer silahsızlanma çalışmalarına Başkanlık etti. 1963'teki Sovyetler Birliği ile yapılan antlaşlamada görev aldı. Başkan Eisenhower, Kennedy, ve Johnson'a danışmanlık yaptı. 1967'de Nobel Fizik ödülünü aldı. Bundan sonraki yaşamında Nükleer savunma sistemlerine karşı mücadele verdi. 1975 yılında Cornell Üniversitesi'nden emekli oldu. Süpernova enerjilerinde kullanılan Bethe birimi Hans Bethe'nin adından türetilmiştir. Selimiye Kışlası Selimiye Kışlası İstanbul'un Üsküdar ilçesinde III. Selim tarafından Nizâm-ı Cedîd askerleri için inşa ettirilen kışla Selimiye Kışlası ilk olarak III. Selim devrinde yeni kurulan Nizâm-ı Cedîd askerleri için kesmetaş bir kaide üzerinde ahşap olarak inşa edildi. Yeniçeriler'in isyanı sonucunda yıkılan bu kışla II. Mahmud devrinde kâgir olarak yeniden inşa edildi. Sultan Abdülmecid devrinde iki defa yenilenen kışlanın dört köşesine yedişer katlı birer kule ilâve edildi. Kırım Savaşı sırasında İngiliz askerlerine tahsis edildi. Modern hemşireliğin kurucusu Florence Nightingale 1854'te kışlaya gelerek yaralı İngiliz askerlerinin tedavisinde görev aldı. Florence Nightingale ve beraberindeki hemşirelerin kaldığı oda günümüzde müzeye dönüştürüldü. Cumhuriyet döneminde farklı amaçlarla kullanıldı. 1959-63 yılları arasında Selimiye Askerî Ortaokulu adı ile askerî ortaokuldu. Selimiye Kışlası günümüzde 1. Ordu Komutanlığı merkez binası olarak kullanılmaktadır. Kışlanın Güney-Doğu kulesinde Selimiye Askerî Ortaokulu Müzesi, Kuzey-Batı kulesinde ise Florence Nightingale Müzesi yer almaktadır. Sazansılar Sazansılar (Cypriniformes), ışınsal yüzgeçliler (Actinopterygii) sınıfına ait büyük bir balık takımı. Farklı iklimlere başarılı bir şekilde ayak uydurmuş çok sayıda türleri mevcuttur. Mossad Mossad (İbranice: ; anlamı "Enstitü") veya resmî ismiyle Ha-Mossad leModiʿin uleTafkidim Meyuḥadim (İbranice:); anlamı "İstihbarat ve Özel Harekâtlar Enstitüsü"), İsrail Devleti'nin ulusal istihbarat teşkilatı. Askerî istihbarat teşkilatı Aman ve iç güvenlik teşkilatı olan Şin Bet ile birlikte birimlerden biridir. Kurumun temel mantalitesi; kuruluşundan bugüne sadece İsrail'i değil, yeryüzündeki tüm Yahudi topluluklarını olası bir saldırı veya katliam girişimine karşı korumaktır. Temelinde İsrail'in diplomatik kuruluşlarından ayrı olarak istihbarat toplama, ve terörle mücadeleden sorumludur. Mossad hiçbir yasa amacıyla, rolüyle, göreviyle, yetkisi ve bütçesiyle tanımlanamaz ve İsrail Devleti'nin anayasal kanunlardan tamamen muaf olduğu için, bazıları tarafından olarak tanımlanmaktadır. Teşkilatın yöneticisi doğrudan İsrail Başbakanı'na karşı sorumludur. Yıllık bütçesinin yaklaşık 10 milyar şekel olduğu tahmin edilmektedir. Mossad'ın en büyük departmanı, uluslararası ölçekte operasyon yapma misyonlarına sahip Tahsilat Toplama Departmanı'dır. Departmandaki çalışmalar; diplomatik ve gayriresmî çalışmalar üzerinde çeşitli teminatlar altında faaliyet göstermektedir. Politik ve İrtibat Departmanı ise, müttefik olmayan ve İsrail ile diplomatik ilişkisi iyi olmayan ülkeler ile ilgili çalışmalardan sorumludur. Mossad'ın teknoloji faliyetlerini takıp etmekten sorumlu olan Teknoloji Departmanı da vardır. Ancak Mossad, resmî olarak 13 Aralık 1949'da Başbakan David Ben-Gurion'un, ’tan özel isteği üzerine "Merkez Koordinasyon Enstitüsü" ismi ile kuruldu. Ben-Gurion ilk başta, mevcut güvenlik hizmetleri olan Ordunun İstihbarat Servisini (AMAN), İç Güvenlik Servisini (Şin Bet) ve Dış Güvenlik Servisini (Politik & Departmanı, yukarıda ki) arasındaki işbirliğini temele oturtup ve geliştirmek için merkezi bir organ istedi. Mart 1951'de yeniden yapılandırılarak; doğrudan başbakana rapor veren, başbakanlık ofisinin bir parçası haline getirilmiştir. Mossad'ın eski sloganı "be-tachbūlōt ta`aseh lekhā milchāmāh" (İbranice:) Tevrat'dan bir alıntıdır ("Özdeyiş" XXIV:6: "Savaşmak için yöntem, zafer kazanmak için birçok danışman gerekli."). Slogan, daha sonra başka bir "Özdeyiş" sözüne dönüştürüldü, "be-'éyn tachbūlōt yippol`m, tes-teshū`āh be-rov yō'éts" (İbranice:) "Özdeyiş" XI:14: "Yol göstereni olmayan ulus düşer, danışmanı bol olan zafere gider." Metsada, düşmana karşı-saldırı düzenlemekten sorumlu olan birimdir. Metsada, misyonlarını "suikastlar ve sabotaj" içerecek şekilde "küçük savaşçı birimler" ile gerçekleştirmektedir. , Caesarea Departmanı'na (Mossad'ın sekiz departmanından biri) ait bir alt-birimdir. İsrailli gazeteci tarafından "Casusluk faliyetlerini, Caesarea Dep. altında faaliyet gösteren elit bir grup uzman suikastçı" olarak tanımlanıyor. İsrail İstihbarat Topluğunda, ayrıntıların ve hakkındaki bilgilerin en çok korunduğu birim olan Kidon hakkındaki birçok bilgi, sır durumundadır. Bu birim, İsrail'in suikast politikasının en büyük parçası olmuştur. 'a göre İsrail, Soğuk Savaş'ın (1946–91) başlangıcından bitişine kadar, tüm Batı ülkelerinden daha fazla "suikast misyonunu" kullanmıştır. Kurulduğundan bu yana en az 2.700 suikast operasyonu gerçekleştirmiştir. Mossad, uzun zaman önce yeni siber teknolojiler geliştirmek için yüksek teknoloji girişimlerine yatırım yapmak üzere bir risk sermayesi fonu açtı. Mossad tarafından finanse edilen teknoloji girişimleri ve girişimcilerinin isimleri gizli tutulmaktadır. Eylül 1956'da Mossad, İsrail'e göç yasağı uygulandıktan sonra Fas'ta savaş altında eziyet gören Sefaradi Yahudileri'ni İsrail'e kaçırmak için Fas'ta gizli bir istihbarat ağı ve operasyon sahası yarattı. 1991'in başlarında, iki Mossad casusu Fas'ın Kazablanka limanına sızdı. İki casus, limanda demirlemiş olan Suriye'nin Kuzey Kore'den satın aldığı hava savunma füzelerini taşıyan yük gemisi "Al-Yarmouk"'a bir takip cihazı (GPS) yerleştirdiler. Tel Aviv'deki kontrol merkezinden takip edilen gemi yola çıktığında, İsrail Hava Kuvvetleri tarafından Akdeniz'de batırıldı. Filistin Kurtuluş Partisi'nin 4 kurucusundan biri olan , 1988'de Tunus'taki evinde öldürüldü. El-Vezir'in henüz fark edilmemiş ölümü, ertesi gün Mossad tarafından üstlendi ve resmî bir açıklama ile kamuoyuna duyuruldu. 1991'de ise Mossad casusları, Filistin Kutuluş Örgütü'nün başkan yardımcısı 'a, evinde süikast düzenledi ve nedeni bilinmeyen bir şekilde, ölümünden dakikalar sonra evi yandı. 2016 yılında ise, Hamas üyesi Muhammed El-Zawahri, Tunus'ta öldürüldü. Kidon birimi sekreterliği bunu üstlendi. Filistin için insansız hava araçları tasarlama girişimine giriştiğinden dolayı İsrail Başbakanlığı tarafından kırmızı listeye alınan El-Zawahri, Hamas'a bağlı bir mühendisdi. 1976 yılı Entebbe Operasyonu'nda Mossad, Entebbe Uluslararası Havalimanı hakkında İsrail Ulusal Savunma Kuvvetleri'ne istihbarat sağladı. Serbest bırakılan rehineleri sorguya çeken Mossad, olayla ilgili kamsamlı bilgiler topladı. 1990'ların sonlarında Mossad, firması tarafından üretilmiş silah sistemlerini tehmin etmek amacıyla Johannesburg'a gelmiş iki İranlı casusun izine rastlandı. Daha sonra İranlı casuslar, Mossad casusları tarafından yakalanıp; şiddet içeren bir sorguya tabî tutulduktan sonra, Güney Afrika'dan zorla sınırdışı edildi. Arjantin'in kuruluşundan beri yaşadığı en büyük bombalı saldırılardan biri olan AMIA saldırısından sonra bunu İran'ın düzenlediğini düşünen Mossad, İsrail Özel Kuvvetleri'nin, Sudan'nın başkenti Hartum'daki İran büyükelçiliğine misilleme olarak baskın düzenlemesi için istihbarat toplamaya başladı. Ancak operasyon, küresel olarak Yahudi topluluklarına karşı bir başka saldırının, bu operasyonun intikamı olarak alınabileceği korkusundan dolayı operasyon misyonunu gerçekleştirmedi. 1984'e gelindiğinde ise Mossad, Etiyopya'daki Bene Israel Yahudileri'nin, Etiyopya ve Sudan arasında, açlık çektikleri fakir bir bölgeden, İsrail'e tahliyesi için Musa Operasyonuna istihbarat sağladı. 1960'da Mossad, II. Dünya Savaşı'nda Hitler'e sunduğu "Nihai Çözüm" isimli önerisi ile yaklaşık 6 milyon Yahudi'nin katledilmesine sebebiyet veren, Holokost'un baş-mimarı, Nazi yetkilisi Adolf Eichmann'ın Arjantin'de "Ricardo Klement" sahte ismini kullanarak yaşadığını tespit etti. Şimon Ben-Aharon liderliğindeki beş Mossad ajanından oluşan bir tim, Mayıs başlarında Arjantin'e uçtu. 11 Mayıs 1960'ta 'Arjantinli yetkili memur' görünümündeki iki Mossad ajanı, Eichmann'ın evine girdi. Daha sonra Eichmann'ı etkisiz hale getirip İsrail'e götürmek üzere tutukladılar. İlerki zamanlarda İsrail'de yargılandıktan sonra, 31 Mayıs 1961'i 1 Haziran'a bağlıyan gece asılarak idam edildi. Birkaç gün sonra cesedi, özel üretilmiş ceset yakım fırında yakıdı ve külleri, İsrail Donanma Kuvvetleri gemileri tarafından Akdeniz'in uluslararası sularına döküldü. Arjantin, 'egemenliğinin ihlali' olarak gördüğü bu olayı protesto etti. "Eichmann'ın suçlandığı suçlar için tarafsız adalete getirilmesi" ve "bu kararın hiçbir şekilde Eichmann'ın işlediği korkunç suçları kınamak olarak yorumlanmaması gerektiğini kabul eder." gibi ifadeleri ile Birleşmiş Milletler Güvenlik Konseyi'nde tepki gösterdi. Bu ve bunun gibi tepkilerden dolayı Mossad, Josef Mengele'yi ele geçirmeyi amaçladığı ikinci bir operasyon misyonunu iptal etti. 1990'lı yıllarda Mossad, IED'ler ve diğer silahları üretmek için gereken malzemeleri temin etmek üzere ABD içinde işler yürüten bir Hizbullah casusunun izine rastladı. ABD istihbaratı CIA ve Mossad, casusun kaldığı otele ortak bir operasyon düzenlediler. Sonrasında sorguya çekip casustan istihbarî bilgiler aldılar. 2001 yılına gelindiğinde ise Mossad, ABD'de 200 kadar teröristin ikâmet ettiğini ve ABD içinde büyük bir bombalı saldırı düzenleyeceklerini FBI ve CIA birimlerine bildirdi ve uyardı. İsrail İstihbarat Ajansı; Amerikalılar'ın bu tip bir saldırıya karşı "çok savunmasız" olduğunu belirtti. Bununla birlikte Ajans, "ABD yetkililerinin, uyarının güvenilir olduğunu düşünüp düşünmediği veya terörle mücadele ekiplerinin bir yanıt bulmasına izin vermek için yeterli ayrıntı içerip içermediği bilinmemektedir." dedi. Yaklaşık bir buçuk ay sonra 11 Eylül Saldırıları gerçekleşti. II. Dünya Savaşı sonrası Mossad, Nazi yetkilileri arasında Holokost'ta adı geçen subayların ve diğer rütbelilerin listesini çıkarttı. Hepsi için temel amaç, yakalayıp sorguya çektikten sonra yaşamlarına son vermekti. Mossad 1965'de, savaş sonrası Güney Amerika'ya kaçan Nazi yetkililerinden biri olan ve binlerce Yahudi'nin katledilmesinde ismi geçen Letonya uyruklu Herberts Cukurs'u kırmızı listeden, kara listeye aldı. Dolayısıyla kaçırılmayacak, süikaste uğrayacaktı. Uruguay'da, Cukurs'un evinin çevresine konuşlandırılan süikast timi Kidon'un casusları, 23 Şubat 1965'de bahçesinde dinlenen Curuks'u öldürdü. Cukurs'dan haber alamayan yakınları yetkili mercîlere bildirdiler ancak Cukurs'a erken bir bilgiye rastlanılmadı. Cukurs'un öldürülüp, kaybolmasından yaklaşık bir hafta sonra Mossad, uluslararası kamuoyuna Cukurs'un öldürüldüğünü ve cesedinin yakılıp, küllerinin Pasifik Okyanusu'na döküleceğini bildirdi ve raporladı. İran Devrimi (1978–79) öncesinde İran'ın gizli polisi ve istihbarat teşkilatı olan SAVAK, 1957'de ABD ve İsrail'in istihbarat subaylarının rehberliği ile oluşturuldu. 1960'ların başında CIA eğitim ekibi İran'dan çekildi. CIA yerine Mossad, İran'da giderek daha aktif hale geldi. SAVAK personellerini eğitti ve SAVAK ile çok çeşitli ortak operasyonlar gerçekleştirdi. Bir ABD istihbarat yetkilisi "Washington Post"taki köşe yazısında, İranlı general 'nin, 7 Şubat 2007'de İsrail tarafınca öldürüldüğünü idda etti. Bu idda, İsrail sözcüsü tarafından reddedildi. ise, Askari'nin 2003'ten beri Mossad adına casusluk yaptığını ve belli bir süre sonra ayrılmak istediği için öldürüldüğünü idda etti. İran İstihbarat Bakanı Haydar Moslehi, 2010'da öldürülen İranlı fizikçiler için Mossad'ı suçladı. Ancak olayla ilgili incelenen raporlar, bu tür bilgilerin ispatlanamadığını ve Mossad'a dair bir iz olmadığını gösterdi. İran devlet TV'si ise, İsrail'i, Mossad tarafından eğitilmek üzere ziyaret ettiğini söylediği İranlı Majid Jamali-Fashi'i suçladı. , Mossad'ın 12 Ekim 2011'de İran Devrim Muhafızları'na bağlı İmam Ali askeri üssüne yapılan bomba saldırısının arkasında olduğunu iddia etti. Ölenler arasında Devrim Muhafızları'nın roket programını yöneten ve İran'ın uzun menzilli roket programının ilerlemesinde önemli bir isim olan general 'da vardı. Büyük bir bölümü yok olan üste, Şahab-3 roketleri de dahil olmak üzere, birçok uzun menzilli roketin de, üsle beraber yok edildiği düşünülüyor. İran'ın en güvendiği askeri üslerinden biriydi. İran'ın yetkili mercîleri, nükleer programına en çok katkı sağlayan İranlı bilim insanları olan 'a, 'a, 'a, 'a ve 'a yapılan süikastleri, Mossad'ın yaptığını idda ediyor. Şubat 2012'nin başlarında Mossad direktörü Tamir Pardo, İsrail'in, ABD'nin itirazlarına karşı İran'a saldırması durumunda oluşacak olası Amerikan tepkisini önlemek için Washington D.C.'deki ABD Ulusal Güvenlik Konseyi yetkilileriyle bir araya geldi. 1966'da, MiG-21 savaş uçağı ile Irak'dan İsrail'e kaçan Süryani savaş pilotu , Irak'ta kalmış aile bireylerini İsrail'e kaçırmaları için Mossad'ın Kudüs'teki iletişim şubesine özel izinli mektup gönderdi. İsteğime olumlu yanıt veren Mossad, "" kod adını verdiği özel operasyon ile Redfa'nın tüm aile bireylerini, sağlıklı bir şekilde İsrail'e getirdi. ABD istihbarat servisi CIA ile birlikte Sovyet üretimi MiG-21 uçağının ayrıntılı denetlemesi yapıldı, dinamikleri ve sistemi incelendi. Sfenks Operasyonu – 1978 ve 1981 yılları arasında Mossad, Fransa'da bir Iraklı nükleer bilim insanını işe alarak, Irak'ın, Osirak nükleer reaktörü hakkında son derece hassas, gizli bilgiler elde etti. Mossad'ın topladığı bu istihbaratlar sonrası Opera Operasyonu ile İsrail Ulusal Hava Kuvvetleri, bu reaktörü havaya uçurdu. 30 Temmuz 1997 yılında Kudüs'te, Hamas'a bağlı olan intahar bombacısı, 16 sivil İsrailli'yi öldürdü. Bu saldırının misilleme amaçlı yapıldığını düşünülen Benjamin Netanyahu, Ürdün'deki Hamas temsilcisi Halid Meşal'a karşı operasyon başlattı. Operasyon'da Mossad casusları, Meşal'ı uyur vaziyette ilen bulup, kulağına Fentanil zehrini enjekte etti. Bir süre geçtikten sonra Ürdün özel operasyon polisleri, Kanadalı turist görünümündeki iki Mossad ajanını tutukladı. Amman'daki İsrail büyükelçiliğinde görevde bulunan altı kişi de ekstadan tutukladı. İsrail'den, ve Meşal için panzehir göndermeleri karşılığında sekiz kişiyi serbest bırakacaklardı. Mossad 1972'de, FLKP'nin önemli isimlerinden biri olan Bassam Ebû Şerîf'in evine kargo görünümünde, patlayıcı dolu bir paket gönderildi. "" olarak kayıtlara geçen bu operasyonda Ebû Şerîf'in açmak için evine aldığı paket birkaç dakika sonra evini havaya uçurdu. Şanslı olan Ebû Şerîf, paketi koyduğu yerden yeterince uzakta olduğu için ölmedi; ağır yaralı bir şekilde kurtuldu. 1972'de, FLKP üyesi Gassan Kanafani, otomobiline yerleştirilmiş bir patlayıcı ile öldürüldü. Öldürülmesinden kısa bir süre sonra Mossad operasyonu kamuoyuna bildirdi ve raporladı. 1973'te Mossad, İsrail Silahlı Kuvvetleri'nin Beyrut'ta düzenleyeceği için istihbarat ve operasyonel yardımı sağladı. 22 Ocak 1979'da Mossad özel timi Kidon, Kara Eylül'ün önemli üyesi olan Ali Hasan Salameh'i, otomobiline yerleştirdiği patlayıcı ile Beyrut'da öldürdü. Öldürülmesinden kısa bir süre sonra Mossad operasyonu kamuoyuna bildirdi ve raporladı. 1992'da ise, Hizbullah'ın genel sekreterliği görevini yürüten Abbas el-Musavi, Beyrut'ta öldürüldü. Öldürülmesinden kısa bir süre sonra Mossad operasyonu kamuoyuna bildirdi ve raporladı. 2002 yıllarına gelindiğinde ise Mossad, FHKC–GK kurucusu ve askerî kanadının idarecisi olan cihad Ahmed Jibrail'i öldürdü. Operasyon hakkında Mossad, kamuoyuna sayılı bilgi verdi. 2003'te Mossad özel timi Kidon, Hizbullah üyesi Ali Hüseyin Salih'i, Beyrut'ta bir süikast ile öldürdü. 2004'te ise Mossad özel timi Kidon, Beyrut'ta, kıdemli Hizbullah yetkilisi 'i öldürdü. Öldürülmesinden kısa bir süre sonra Mossad operasyonu kamuoyuna bildirdi ve raporladı. 2006'da Mossad özel timi Kidon, Filistin İslami Cihat Örgütü lideri 'u uzak mesafeden vurarak öldürdü. Dönemin Mossad direktörü olan Meir Dagan canlı yayında, basın toplantısında kamuoyuna bildirdi ve raporladı. DevekuÅŸu Kabare Devekuşu Kabare, Haldun Taner'in öncülüğünde Ahmet Gülhan, Zeki Alasya ve Metin Akpınar tarafından 1967'de İstanbul'da kurulan tiyatro topluluğu. Toplumsal ve politik taşlamaya oyunlarında başarıyla yer verdi. Kendisine özgü üslubuyla kabare türünün Türkiye'deki önemli temsilcilerinden oldu ve geniş bir izleyici kitlesini oyunlarına çekti. 1978'de Haldun Taner ve Ahmet Gülhan'ın "sergilenen oyunlarda belli bir düzeyin altına düşüldüğünü" öne sürerek ekipten ayrılmalarıyla yönetimi ele alan Zeki Alasya - Metin Akpınar ikilisi, bu tarihten itibaren topluluğu aynı isimle sürdürdü. İlk dönemde daha çok Haldun Taner'in yazdığı oyunları oynayan topluluk, zamanla çeşitli yerli yazarların oyunlarını sahneledi. Devekuşu Kabare'nin, Aşk Olsun, Beyoğlu Beyoğlu, Deliler, Dün Bugün, Reklamlar ve Yasaklar adlı oyunları önce ses kaydı, daha sonra video kaydı olarak yayınlanmıştır. Ancak o dönemde görüntü ve ses kaydı yapılan Geceler oyunu, Sansür Kurulu tarafından fazla müstehcen bulunduğu için, tüm kayıtları imha edilmiştir. Tiyatro 1992 yılında kapandı. DELÄ°LER KADROSU Wing Chun Wing Chun (Pinyin: 詠春 yǒng chūn; "sonsuz bahar" veya "bahar şarkısı") Wing Tsun, Wing Tzun, Ving Tsun ya da Wing Tsung, Güney Çin kökenli bir dövüş sanatı. Wing Tsun kavramı, sanatın günümüz şartlarına uydurulmuş versiyonlarını ifade etmek için kullanılır. Geleneksel olan Wing Chun ise günümüzde sayıca azdır. Wing Chun, Bruce Lee'nin de hocalığını yapan Yip Man'a gelinceye kadar aile içinde ve şifahi yolla öğretilen bir sanat olduğundan tarihine ilişkin dokümanlar bulunmamaktadır. Bu da Wing Chun'un kökeni hakkında efsanevi ve romantik anlatılara yol açmıştır. Wing Chun'un doğuşuyla ilgili en yaygın hikâyeye göre sanat yaklaşık 300 yıl önce Budist ismi "Beş Erik" anlamına gelen Ng Moi olan rahibe Lui Sei-Leung'la başladı. Mançuryalıların Shaolin Tapınağına saldırısı üzerine tapınaktan ayrılmak zorunda kalan Ng Moi, Emei dağlarındaki Beyaz Turna Tapınağına sığınır ve sanatını burada geliştirmeye devam eder ve ona Beyaz Turna Boksu adını verir. Tapınaktan ayrıldıktan sonra karşılaştığı Miu Shun'a sanatını öğretmeye karar verir. Miu Shun sanatı Shaolin baskınından kaçan ve kızıyla dükkân işleten Yim Yee'ye öğretir. Babası Yim Yee'den öğrendikleri teknikleri alıştırma yaptığı bir zamanda Yim Wing Chun'u evlerine ziyarete gelen Ng Moi izleme fırsatı bulur ve sanatına izlediği genç kızın adını verir. Wing Chun'un en önemli prensibi bir tehlike anında olabilecek en kısa sürede, gösterişli olmayan etkili ve sade tekniklerle ve doğrudan rakibi etkisiz hale getirmektir. Wing Chun pratisyenleri yaptıklarının diğer savaş sanatları gibi görsel ağırlıklı bir sanat olmadığını, hayatta kalma mücadelesi olduğunu savunurlar. Sistemde doğal olmadığı ve rakibe saldırması için açık bir pozisyon verdiği için baş bölgesine yüksek tekmeler yoktur ama alt ve orta seviyeye tekme teknikleri bulunmaktadır. El tekniklerinde savunma ve saldırı aynı andadır. Zincirleme yumruk tekniği rakibe birbiri ardı sıra yumruk atmayı mümkün hale getirmektedir. El ve ayakların bir bütün içinde sürekli kullanılmasıyla rakip hem şaşırtılır hem de karşılık veremeyecek derecede darbe almasına yol açar. Chi Sau denilen karşılıklı birbirine değen ellerle yapılan çalışma kişinin rakibinin hareketini sezerek hızlı tepki vermesini kolaylaştırır. Wing Chun'un dövüşe yaklaşımında da gerçekçilik bulunmaktadır. Hayatta kalmak için gereken tüm saldırılara izin verilir. Hayalar, gözler, boyun gibi hassas noktalara vuruş serbesttir ve bu sebeple de müsabakası yoktur. Felsefesinde sürekli rakibin üzerine ve direkt olarak gitmek esastır. Dairesel hareketler bulunmamaktadır. Wing Chun, kökleri yüzlerce yıl önceye uzanmasına rağmen, sürekli gelişen ve değişen bir sanattır. Bu Wing Chun'u diğer dövüş sanatlarından ayıran başlıca özelliğidir. Wing Chun sistemi kalıplaşmış hareketlerden değil prensiplerden oluşur. Wing Chun öğrencisi gereksiz güç kullanmamayı, rakibinin gücünün önünde durmamayı, kendisine uygulanan gücü kendi çıkarına kullanmayı, akıcı ve rahat olmayı öğrenir. Kısaca açıklamak gerekirse Wing Chun dört prensibin beş mesafede uygulanmasıdır. Bu dört prensip şu şekilde sıralanabilir: 1- Yol boş ise ilerle. Wing Chun dövüşçüsü rakibi ile arasında bir engel yoksa aradaki mesafeyi uygun bir silah kullanarak kapatarak rakibine ulaşır. 2- Yapışık kal. Wing Chun, rakip ile teması mümkün olduğunca çabuk sağlamayı ve bunu korumayı öğretir. 3- Gücün karşısında durma. Wing Chun öğrencisi kendine uygulanan gücün önünde durmak yerine, yoldan çekilip bu gücü kendi lehine kullanmayı öğrenir. 4- Takip et. Wing Chun dövüşçüsü rakibi geri çekilirse onu takip etmeyi, rakibine fırsat vermemeyi öğrenir. Bu dört prensip aşağıda sıralanan beş dövüş mesafesinde uygulanır: 1- Tekme mesafesi 2- Yumruk mesafesi 3- Diz, dirsek ve kafa mesafesi 4- Tutma, burkma ve atma mesafesi 5- Yer dövüşü Wing Chun sinema dünyasında Yip Man'ın biyografisi ile ilgili "İp Man" filmleri ile tanınmıştır. Roberto Baggio Roberto Baggio (d. 18 Şubat 1967, Caldogno) 1990'larda oynadığı dönemin en başarılı orta saha ve forvet oyuncularından bir kabul edilen İtalyan futbolcudur. FC Internazionale Milano, Juventus ve Milan gibi İtalya'nın önde gelen kulüplerinde ve İtalya millî futbol takımında forma giymiştir. İtalya millî formasını 1991 - 2004 yılları arasında 56 kez giymiş ve bu maçlarda 27 gol atmıştır. Başarılarla dolu futbolculuk kariyerinin en dramatik anını 1994 yılında ABD'de düzenlenen FIFA Dünya Kupası'nda yaşamıştır. Birçok maçta takımı tek başına sürükleyen ve finale kadar çıkaran Baggio, finalde Brezilya karşısında penaltılara kalan maçta kullandığı penaltıyı dışarı atarak kupanın unutulmaz anlarından birinde yer almıştır. Ayrıca çeşitli reklam filmlerinde rol almıştır. "Not: Takımları yanındaki sayı toplam oynadığı maçı, parantez içindeki sayı ise attığı golü göstermektedir." Giovanni Trapattoni Giovanni Trapattoni (d. 17 Mart 1939), İtalyan eski millî futbolcu ve teknik direktör. Milano bölgesinde doğan Trapattoni'nin 1960 ve 70'lerde AC Milan forması ile başarılı bir futbolculuk kariyeri vardır. Aktif futbolu bırakınca 1974 yılında aynı takımda teknik direktörlük görevine başlamıştır. Sırasıyla Juventus ve Internazionale gibi İtalyan futbol liginin önemli takımlarını çalıştırmıştır. 2000 yılında istifa eden Dino Zoff'un yerine İtalya millî futbol takımının başına getirilmiştir. Millî takım teknik direktörü olarak 2002 FIFA Dünya Kupası ve 2004 Avrupa Futbol Şampiyonası'na katıldı. Ancak iki turnuvada da İtalya beklenenden uzak bir performans gösterince 2004 yılında yerine Marcello Lippi getirildi. 25 yılı aşan teknik direktörlük döneminde 9 kez lig Şampiyonluğu, 1 UEFA Şampiyonlar Ligi Şampiyonluğu, 1 UEFA Kupa Galipleri Kupası Şampiyonluğu, 3 UEFA Kupası, UEFA Süper Kupası Şampiyonluğu ve iki kez de Coppa Italia şampiyonluğu kazanmıştır. Bayern Münih'le Bundesliga Şampiyonluğu yaşayarak bu ülkede takımını şampiyon yapan ilk İtalyan teknik adam oldu. Ayrıca Trapattoni "hocaların hocası" olarak tanımlanmaktadır. Opel (anlam ayrımı) Opel Automobile GmbH, Groupe PSA'ya ve daha önce General Motors'a ait bir Alman otomotiv şirketidir. Opel ayrıca şunları da ifade edebilir: Çilingir sofrası Çilingir sofrası, Rakı içilen özenle hazırlanmış içki sofrası. "Çeşnigir Sofrası"ndan gelmektedir, zamanla çilingir sofrası şekline dönüşmüştür. Çilingir sofrası Moğollarda büyük törensel yemeklere verilen ad farsçaya "şēlāngār" moğolcadan çorba demek olan "şilü(n)/şölü(n)" (bkz şölen: ziyafet) zamanla dönüşerek şimdiki hâlini aldı. Osmanlı saraylarında Padişahların yemeklerini tadan çeşnigir ya da çeşnicibaşının sofrasına benzemesinden kaynaklanmıştır. Yemeğin tadına bakan “tadımcı”ya çeşniyar deniliyor. Çilingir sofrasında sadece rakı içilir. Rakı ise aheste ve özenle hazırlanmış, az miktarda mezeyle içilir. Rakı sözcüğü, "Araki" veya "Arıki" kelimesinden gelmektedir.. ˁariḳa عرق "terledi, teri damladı" Araki "Arak"tan türeyen bir kelime. Arak ise ter anlamına gelmektedir. Rakı sofrası sohbetlerinin özel bir tarzı, üslubu ve kuralı vardır ve adabına göre, rakı özenle hazırlanmış az miktardaki mezeyle içilir. Acklay Acklay, "" filmindeki hayali yaratığın ismi. Acklay Obi-Wan Kenobi, Padme Amidala ve Anakin Skywalker'ın Geonosis'teki idam arenasında ortaya çıkan üç yaratıktan biri idi. Acklay hedef olarak Obi-Wan Kenobi'yi seçti. Obi-wan canavarın pençeleriyle zincirini kırdı ve onun saldırılarına karşı kendini korudu. Jedilar arenayı bastığında ve klonlar yardıma yetiştiğinde Acklay arenada hedefi Obi-Wan'ı gizlice takip etti. Obi-Wan yeniden saldıran canavarın ön ayaklarını kesti ve yaratık yere düştü. Obi-wan yaratığı yaraladı ve ışın kılıcını batırarak yaratığı öldürdü. Acklayların doğal olarak yaşadıkları gezegen Vendaxa olup, Felucia ve Geonosis gibi gezegenlere de adapte olmuşlardır. Nexu Nexu, "" filmindeki hayali yaratık. Massiff ırkındandır. Obi-Wan Kenobi, Padme Amidala ve Anakin Skywalker'ın Geonosis'teki idamındaki üç yaratıkdan en çevik olanı ve yırtıcı bir kedi gibi gözükendi. O hedef olarak padme Amidala'yı seçti. Padme sütunun üstüne çıkarak kendini korudu ve zincirlerini çıkarıp yaratığa karşı kendini savundu ama Nexu onu yaraladı. Reek'in kontrolünü eline alan Anakin, Nexu'yu Reek ile öldürdü ve Padme'yi kurtardı. Reek Reek, "" filmindeki hayali yaratık. Obi-Wan Kenobi, Padme Amidala ve Anakin Skywalker'ın Geonosis'teki idam törenindeki üç yaratıktan biriydi ve hedef olarak Anakin'i seçti. Anakin hızlı bir hamleyle Reek'in üstüne atlayıp onun gücüyle zincirini kopardı. Reek'in kontrolünü eline alamadı ama yaratık sakinleşince yine aynı hareketi deneyip yaratığın kontrolünü aldı. Reek ile Nexu'yu öldürüp Padme'yi kurtardı. Savaş sırasında Reek taşıdığı kişileri düşürdü. Arenada çılgınca koşan Reek, Jango Fett'in üstüne gelip onun dengesini bozarak düşmesine ve jet-takımını bozulmasına neden oldu. Bir daha Jango'nun üstüne gelen Reek'i Jango bir silahla vurarak öldürdü. Rune Haako Rune Haako, Star Wars'taki hayali karakterlerden biridir. Nute Gunray'in teğmeniydi. Barışçıl gezegen Naboo'nun ele geçirilmesinde Nute Gunray'e yardım eden Haako iki Jedi Şövaleyesi Qui-Gon Jinn ve Obi-Wan Kenobi'nin Kraliçe Amidala'yı kurtarıp Anakin Skywalker ile Naboo Savaşı'nı kazanmasıyla Haako ve Gunray yargılanmaya gönderildi. Lord Sidious onlara gizlice yardım ederek Ticaret Federasyonu'nun başına tekrar getirdi ve Bağımsız Sistemler Konfederasyonu'na katıldılar. Geonosis Savaşı'nda tekrar kaçtılar ve Klon Savaşları'nın son günlerinde Grevious'un liderliğini Kont Dooku olmadığı için sorguladılar. Mustafar gezegenine kaydırılan, ayrılıkçı liderleri Sidious'un yeni çırağı Darth Vader katletti. "Haako", toplantı odasında ayağı kayıp düştüğünde Vader'a kendini öldürmemesi için yalvardı ama Vader onu ışın kılıcıyla öldürdü. Jean-Paul Sartre Jean-Paul Sartre (tam adı: Jean-Paul Charles Aymard Sartre) (21 Haziran 1905, Paris - 15 Nisan 1980, Paris), ünlü Fransız yazar ve düşünür. Felsefi içerikli romanlarının yanı sıra her yönüyle kendine özgü olarak geliştirdiği Varoluşçu felsefesiyle de yer etmiş; bunların yanında varoluşçu Marksizm şekillendirmesi ve siyasetteki etkinlikleriyle 20. yüzyıl'a damgasını vuran düşünürlerden biri olmuştur. Sartre, bir anlatıcı, denemeci, romancı, filozof ve eylemci olarak yalnızca Fransız aydınlarının temsilcisi olmakla kalmamış, özgün bir entelektüel tanımlamasının da temsilcisi olmuştur. Babasını ufak yaşta yitiren Sartre, annesinin ailesinin yanında büyüdü. Olgunluk sınavını Louis-le-Grand Lisesi'nde verdi. Daha sonraki eğitimini Ecole Normale Supérieure' de, İsviçre'deki Fribourg Üniversitesi'nde ve Berlin'deki Fransız Enstitüsü'nde sürdürdü. Çeşitli liselerde öğretmenlik yaptı ve 1928'de Simone de Beauvoir' la tanıştı. 1939 yılında II. Dünya Savaşı başlayınca Fransız ordusuna meteorolog olarak hizmet vermeye başladı. 1940 yılında Almanlar tarafından yakalanıp 9 aylığına hapse atılmasının sonrasında Direniş hareketine katıldı. Sinekler adlı ünlü oyunu bu koşullarda yazıldı ve sahnelendi. Aynı şekilde, Varlık ve Hiçlik adlı kendi felsefesini açıkladığı ünlü yapıtı da bu sırada yazıldı (1943). 1945 yılında öğretmenliği bıraktı ve "Les Temps Modernes" adlı edebi-politik dergiyi çıkarmaya başladı. Kitaplarının neredeyse tümü edebi ve politik sorunları işleyen kuramsal metinler olarak şekillendi. Sartre, savaş sonrası dönemde ise özellikle politik etkinlikleriyle öne çıkmaya başladı. Soğuk savaş dönemi boyunca birçok eleştirisine rağmen Sovyetler Birliği'ni desteklemiş, Fransa'nın Cezayir'e karşı yürüttüğü savaşa karşı çıkmıştır. Çıkardığı dergi, bu bağlamda yoğun bir etkinlik göstermiştir. Sartre, hep sol politik görüşe yakın olmuştur. 1956 yılında Macaristan'ın Sovyetler