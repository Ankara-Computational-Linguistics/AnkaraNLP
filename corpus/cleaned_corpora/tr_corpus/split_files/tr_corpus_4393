layık gördüler. 4 Aralık 2011'de, Varşova'daki 223 Niepodległości Bulvarı'nda, Lehçe ve İngilizce olarak düzenlenen bir anı plaketi bulunmaktadır. Saatli Bomba (oyun) Saatli Bomba (Orijinal Fransızca ismiyle: La Machine infernale), Fransız yazar Jean Cocteau'nun yazdığı tiyatro oyunu. Eser, ilk kez 10 Nisan 1934 yılında Paris'teki Louis-Jouvet tiyatrosunda oynandı. Yazar bu oyunda Sofokles'in Kral Oidipus eserinden esinlendi. Dört perdelik oyun, modern bir trajedidir. Seynan Levent Seynan Levent (d. 8 Ağustos 1953, Denizli) Türk program yapımcısı, televizyon yönetmeni ve muhabiri. Eski Türkiye Büyük Millet Meclisi Başkanı İsmet Sezgin ile matematik öğretmeni Saadet hanımın kızı olan Seynan Levent, orta öğretimini TED Ankara Koleji'nde, yüksek eğitimini de Paris'teki Ecole Superieur de Journalism et Mass Media & Hautes Etudes'te tamamladı. (Mezuniyet tezi: Paris'te Bir Türk: Nedim Gürsel) TRT'de açılış ve kapanış müziği de çok ünlü olan Akşama Doğru programı yapımcı ve sunucusu olarak tanınan Seynan Levent, haber dairesi yönetmenliği ve muhabirliği yaptı. Sayısız belgeseller çekti. İstanbul Üniversitesi İletişim Fakültesi Master Programı Öğretmenliği, Gazi Üniversitesi Televizyon Yapımcılığı Öğretmenliği de yapan Seynan Levent, halen Başkent Üniversitesi'nde konuk öğretmen olarak Radyo Televizyona Giriş ve Radyo TV Gazeteciliği dersleri vermektedir. Kitaplar çevirmiş ve simultane çevirmen olarak çalışmıştır (İngilizce-Türkçe, Fransızca-Türkçe). 1982 yılından beri Devlet Tiyatroları yönetmeni, sanatçı Tamer Levent ile evli olan Levent'in, Efe ve Hazel adlı iki çocuğu vardır. Sürekli Basın Kartı sahibidir. Gary Payton Gary Dwayne Payton bir zamanların en iyi savunmacıları arasında yer alan eski NBA basketbolcusu. 17 yıllık kariyeri boyunca 13 yılı Seattle Super Sonics olmak üzere; Milwaukee Bucks, Los Angeles Lakers, Boston Celtics, Miami Heat takımlarında forma giydi. Ve Miami Heat formasıyla 2006 yılında NBA şampiyonluğuna ulaştı. 1995-1996 sezonunda Yılın Savunmacısı Ödülünü kazandı; o zamandan bu zamana kadar hiçbir oyun kurucu Yılın Savunmacısı Ödülünü kazanamadı. 9 kez En İyi Savunma Birinci Takımına seçilerek bu alanda Michael Jordan ile rekoru paylaşmaktadır. En skorer oyun kurucular arasında yer almaktadır. Oakland , Kaliforniya'da dünyaya gelen Gary Payton Oakland, Kaliforniya daki Skyline lisesinde basketbol oynamaya başladı.Eski NBA basketbolcularından Greg Foster ile lise yıllarında birlikte oynadılar. Daha sonra Oregon Üniversitesine devam etti. İkinci yılında ders notları düşmeye başlayınca takımda oynamasına izin verilmedi. Babasının cesareti ile derslerine odaklanıp notlarını arttırınca tekrar basketbol oynamaya başladı. Oregon Üniversitesinde 4 yıl geçiren Payton; üniversite tarihine adını altın harflerle yazmayı başardı. Son sınıf öğrencisiyken 5 Mart 1990 tarihinde ülkenin en saygın dergilerinden Sports Illustrated'in kapağında yılın kolej oyuncusu olarak yer aldı. 1990 yılında oy birliği ile All-Amerikan ve üç kez All-Pac-10 seçildi. 1987 yılı Pac-10 konferansı yılın birinci sınıf öğrencisi seçildi. Üç kere Far West Klasik turnuvası , dokuz kere Pac-10 haftanın oyuncusu oldu. "Pac-10's 10 yılın takımı" oyuncusu oldu. Mezun olduğunda okulun iki sayılık isabet yüzdesi,üç sayılık isabet yüzdesi, asist ve top çalma istatistiklerinin rekoru kendisine aitti. 1996 yılında Üniversitenin Spor Hall of Fame üyesi oldu. Payton, 1990 NBA Draftı'nda ikinci sıradan Seattle Super Sonics tarafından seçildi. 13 yılan yakın bu takımda oynadı. Lige geldiği zaman herkes tarafından yıldız olacağı beklentisi yer alıyordu. Bu beklentiler ilk iki sezon boyunca gerçekleşmedi. İki sezon boyunca 8.2 sayı 6.3 asist ortalamalarıyla mücadele etti. Ama her ne olursa olsun çok yakın bir süre zarfında NBA'in en iyi oyun kurucuları arasında yer alacaktı. 90'lı yıllarda takım arkadaşı eski NBA yıldızı Shawn Kemp ile NBA'in en heyecan verici ikilisini oluşturdular "Sonic Boom". 9 kez arka arkaya All-NBA Takımına seçilen Payton, ilk kez 1994 yılında All-NBA Üçüncü takımına seçilerek başladı. 1998 ve 2000 sezonunda All-NBA Birinci takımına seçildi. 1995, 1996, 1997, 1999 ve 2002 sezonlarında All-NBA ikinci Takımı ve 1994, 2001 sezonunda All-NBA üçüncü takımına seçildi. 1994 ve 2002 yılları arasında art arda dokuz kez "En İyi Savunma Birinci Takımı"na seçilerek NBA rekoruna imza attı. 1987-88 sezonun da Michael Jordan'ın almasından 8 sene sonra 1996 senesinde "Yılın En İyi Savunma Oyucusu Ödülü"ne layık görüldü. Dokuz kere All-Star olan Gary Payton, 1997 ve 1998 yılında düzenlenen maçlarda ilk beş başladı. 1996 Atlanta ve 2000 Sidney yaz olimpiyatlarında Amerika Birleşik Devletleri millî basketbol takımı ile altın madalya sahibi oldu. 1995-96 sezonu sonunda kariyerindeki ilk NBA Finallerine çıktı. Karşısında normal sezonu 72 galibiyet 10 mağlubiyet ile bitirmiş ve hala bu rekoru elinde bulunduran; Michael Jordan'lı Chicago Bulls vardı.Altı maç sonunda Bulls dördüncü şampiyonluğunu elde etmişti. Playofflarda 21 maça çıkan Payton; 20,7 sayı 5,1 ribaund ve 6,8 asist ortamalarıyla oynadı. 2002-2003 sezonunda takasların son gününde Milwaukee Bucks'a içinde Ray Allen'in bulunduğu beş oyuncu karşılığında takas oldu. Bucks takımında sadece 28 maçta oynadı ve ardından sezon sonu serbest kalarak 2003-2004 yılında sonu hüzünle biten efsane kadro kuran Los Angeles Lakers takımınla anlaştı. Karl Malone lada anlaşarak şampiyonluğun en büyük favorisi olan Lakers; Batı Konferansını 56 galbiyet 26 mağlubiyet ile Minnesota Timberwolves'un ardından ikinci sırada tamamladı. Birinci turda Houston Rockets'ı 4-1, çeyrek finalde San Antonio Spurs'ü 4-2 batı finalinde Minnesota Timberwolves'u 4-2 ile geçerek NBA finallerine kaldı. Ama Lakers finalde Detroit Pistons'a beş maç sonunda 4-1 ile şampiyonluğu kaybetti. Payton ikinci sefer NBA finallerinde şampiyonluk kupasına uzanamadı. 2004-2005 sezonu öncesi Gary Payton ve Rick Fox ; Boston Celtics'e pivot Chris Mihm, kısa forvet Jumaine Jones ve oyun kurucu Chucky Atkins karşılığında takas oldu. Her ne kadar kendisinin bu takastan memnun olmadığı söylense de yeni sezona başladı ve 77 maçta oynadı. 24 Şubat 2005 yılında eski Celtics oyuncusu Antoine Walker karşılığında Atlanta Hawks'a takas oldu. Hawks serbest bırakarak daha sonra tekrar Boston'a geri döndü. 11,3 sayı 6,1 asist ortalamalarıyla sezonu tamamladıktan sonra playoff ilk turunda takımı Indiana Pacers'a 4-3 ile elenmesinden kurtaramadı. 22 Eylül 2005'te 1 yıllık 1.1 milyon dolar karşılığında Miami Heat ile anlaştı. Boston'da takım arkadaşı Antoine Walker ve Lakers daki takım arkadaşı Shaquille O'neal ile tekrar birleşti. Heat formasıyla 81 maça çıkan Payton; üçüncü kez NBA finallerine çıkmayı başarıyordu. Miami Heat ilk turda Chicago Bulls çeyrek finalde New Jersey Nets doğu finalinde Detroit Pistons'ı yenerek finallerde Dallas Mavericks'in rakibi oldu. Rakibini 4-2 ile eleyerek tarihinde ilk kez şampiyonluğa ulaşan Miami gibi Gary Payton'da 16 yıllık kariyerini şampiyonlukla süsledi. Özellikle bu seride iki çok önemli basket atmasıyla kaderi değiştiren isim oldu. 38 yaşındaki oyuncu 2006-2007 sezonu için Miami ile yıllık 1,2 milyon dolar anlaşmaya imza attı. Bu son sezonunu da tamamladıktan sonra 1335 maçta forma giyerek NBA tarihinde en çok maçta oynayan oyuncular içinde sekizinci sırada yer aldı. 21,813 sayı ile en çok sayı atanlar listesinde yirmi dördüncü sıradadır. En çok top çalan oyuncular listesinde 2445 top çalma ile üçüncüdür. 8966 asistle yedince sırada yer almaktadır. Gary Payton trash talk yapmayı seven; ve bu özelliği ile NBA tarihinin en iyi trash-talk yapan oyuncuları arasında gösterilir. Kariyeri boyunca bu özelliğini sahalarda devamlı göstermiştir. Payton zaman zaman huysuz, anında parlayabilen ve az da olsa kendini öven bir yapıya sahip olduğu söylenir. Ama bu kadar özelliğine rağmen Shaquille O'neal gibi Antoine Walker gibi egosu yüksek sahip oyuncularla birlikte oynadı. Ve şampiyonluk kazanmasını bildi. Sahada takım arkadaşlarını ve genç oyuncuları motive etme konusunda etkili bir liderdi. Trash talk yaparken hiçbir zaman ahlak dışı hareket etmezdi. Maçı sahada kaybeden yapıya sahipti. Çok renkli bir kişiliğe sahip olan Gary Payton,çeşitli televizyon gösterilerinde ve filmlerde boy gösterdi. Basketbolu bıraktığında NBA'in gelmiş geçmiş en iyi oyun kurucuları arasında gösteriliyordu. Aynı mevki de oynayan diğer büyük oyun kurucular kendisi için; tam bir oyun kurucu korkutucu özelliklere sahip ve diğer Hall of Fame oyuncularının arasında olan bir basketbolcu olarak göstermişlerdir. Payton hiçbir zaman uzun mesafe şut özelliği iyi olan gardlar arasında yer almadı. O daha çok oyunun savunma kısmında yer aldı. Hem bireysel olarak hem de savunma konusunda takımının lideriydi. O devirde fiziksel olarak diğer oyun kuruculardan daha üstündü. Birebir savunmada vücudunu kalkan gibi kullanır, hücumda topu alır "post up" yapar fiziğini kullanarak sayı bulurdu. Esasen savunma konusunda usta olmasına rağmen kariyerini 16,3 sayı ortalaması ile tamamladı.Birçok skorer gardlar arasında yerini aldı. 1999-00 sezonunu 24.2 sayı 8.9 asist 6,5 ribaund ortalamalarıyla tamamlamıştı. Gary Payton Michael Jordan'ın 1988 yılında kazandığı Yılın Savunmacısı seçilmesinden sonra bu ödülü alan tek gard'dır.Ve hala kendisinden sonra bu ödülü alan bir gard yoktur. Dokuz kez En iyi savunma beşine seçilerek Jordan'la birlikte kendisi bu alandaki rekorun sahibidir. Aynı zamanda Payton, tüm zamanlların en çok savunma ribaundu alan oyun kurucular arasında beşinci sıradadır. Hücum Ribaund'unda on ikinci sırada, toplam ribaund'da ise onuncu sırada yer almaktadır. Önemli oyun kurucular arasında ise (bunlar;Jason Kidd, Oscar Robertson ve Magic Johnson). savunma ribaund'unda üçüncü, hücum ribaund'unda beşinci ve toplam ribaund'da dördüncü sıradadır. Efsane gard basketbol hayatını 13 yıla yakın Seattle Super Sonics'te geçirmiş, 999 maçta yer almış, birçok istatistik değerinde hala lider olarak devam eden, bu takımla özdeşleşmiş bir oyuncuydu. Sonrasında Milwaukee Bucks'ın yolunu tuttu. Ardından Lakers'la kupayı kaldırmanın eşiğinden döndü. Sonunda Miami ile şampiyonluğa ulaştı. Ama insanların zihninde her zaman Super Sonic olarak kalacaktır. Onun kariyerinde ölümsüz zamanlardan birisi 96 NBA Finalleridir. Kadrosunda Jordan,Pippen gibi iki büyük süper yıldızı barındıran Chicago Bulls; 72-10 ile tüm zamanların en iyi galibiyet-yenilgi oranına imza atmıştı."MJ" Yılın En Değerli Oyuncusu seçilmiş sezonu 30.4 sayı ortalamalarıyla sayı kralı olarak tamamlamış,Dennis Rodman ise 14.9 ribaund ortalamasıyla bu kategoriyi lider olarak bitirmişti. Böyle kusursuza yakın bir takım karşısında özellikle "Majesteleri"ne karşı oynamak Payton ve Seattle açısından hiç kolay olmayacaktı. SuperSonics sezonu 64-18'le Batı Konferansını lider tamamlamış Payton Yılın Savunmacısı seçilmiş, 2,9 top çalma ortalaması ile birinci sırada yer almıştı. Rekabetin en üst seviyede yaşanacağı yer bu sahne ve bu oyunculardı. Fiziksel olarak Jordan'a göre üstünlüğü olmamasına rağmen onu savunma görevi Payton'a aitti. Bulls seride ilk üç maçı kazanınca herkes tarafından Super Sonics'in 4-0 ile süpürüleceğine hem fikirdi. Üçüncü maçı 22 sayı kazanması da bunu doğrular nitelikteydi.Ancak Payton ve Sonics ayağa kalkmasını bildi ve 21 sayı farkla dördüncü maçı kazanmasını bildi. "The Glove" "MJ" ye yaptığı etkili müdafaa ile onu 23 sayıda tutmuş 19 atışında sadece 6 isabet bulmasına izin vermişti. Dördüncü maçı yirmi üç sayı ile tamamlayan Jordan "Kimse beni durduramaz ancak ben kendimi durdurabilirim" demişti. Beşinci maçıda kazanınca Sonics için umutlar yeşermeye başlamıştı. Son maç kader maçıydı ama Seattle'ın buraya kadar geleceğini Bulls söylemiş ve seriyi 4-2 kazanarak dördüncü şampiyonluğunu elde etmişti. MJ bu final serisine kadar diğer üç final serisinin toplamında 36,3 sayı ortalaması ile oynamıştı. Bu seride ise Jordan sadece üçüncü maçta 36 sayı atmış geri kalan maçlarda otuz sayıyı bile bulamayarak 27.3 sayı ortalaması ile tamamlamıştı. Payton'ın üstünlüğü burada ortaya çıkıyordu. İşin savunma kısımını en iyi yapan birkaç oyuncudan biri olduğunu MJ'i müdafaasıyla ispatlamıştı. Jordan, altıncı maçta yirmi iki sayı atarak NBA Finalleri kariyerinde ilk en düşük skoru elde etmişti. İkinci en düşük sayısı 97 finallerinde Utah Jazz serisinin dördüncü maçında yirmi iki sayısıydı. Seriyi Bulls 4-2 ile kazanıp beşinci şampiyonluğunu elde etmişti. Gary Payton'sa bu seride 18.0 sayı, 6,3 ribaund, 7.0 asist ve 1,5 top çalma ortalamaları ile oynadı. Bir dahaki NBA Finalini ancak 8 yıl sonra 2004 senesinde görecek ve ikinci hüzününü yaşayacaktı. 2006 yılında Miami Heat ile bir kez daha finallere çıkarak en sonunda bu mutluluğu yaşayacaktı. Seattle Super Sonics'ten 2003 yılında takasların son gününde Milwaukee Bucks'a geçti. Bucks ile 28 maç oynadı.Playofflara yedinci sıradan giren Bucks Doğu Konferansı birinci turunda Kidd önderliğindeki New Jersey Nets'e 4-2 elenerek playofflara veda etti. Bu aynı zamanda Payton için de Bucks'a veda şeklindeydi. Ertesi sezon için Lakers'a transfer oldu. Ve kısa süreliğine de olsa efsane takım kuruldu. Malone,Payton,O'neal ve Kobe Bryant'lı Lakers çoğu otorite tarafından şampiyonluk için en büyük aday olarak gösteriliyordu. Lakers'ın genel menajeride Mitch Kupchak şu anda en iyi oyun kurucuyu kadromuza kattık diyerek bir bakıma rakiplerine göz dağı veriyordu. "The Glove" Lakers la normal sezonun tamamında oynadı ve hepsinde ilk beş başladı. 14,6 sayı , 4,2 ribaund 5,5 asist ve 1,2 top çalma ortalamasıyla oynadı. Batı Konferansını ikinci sırada bitren Lakers ilk turda Houston Rockets'ı 4-1 ile rahat şekilde geçmeyi bildi. Çeyrek finalde zorda olsa San Antonio Spurs'ü 4-2 ile geçerek Batı finalinde Kevin Garnett'li Minnesota Timberwolves'un rakibi oldu. Bir önceki seri gibi bu seriye 4-2 ile geçerek adını finale yazdırıyordu. Payton tekrar şampiyonluk için ikinci defa mücadele edecek ama Detroit Pistons efsane kadronun bir araya gelmesinin bir önemi olmadığını kendilerine 4-1'lik sonuçla belirtmiş olacaktı. 5 maç sonunda Payton 4,2 sayı 4,4 asist ve 3.0 ribaund ile oynadı. 2004-2005 sezonunda Boston Celtics ile anlaştı. Normal sezonda 77 maça çıkarken playoff ilk turunda takımı Indiana Pacers'a 4-3 elenmekten kurtulamadı. Boston macerası da bir sene sürmüştü ve son durak olan Miami Heat gelmişti. Artık 37 yaşında olan "Gary Payton" kariyerinde bundan önce forma giydiği dört takımda her zaman ana oyuncu ve oyunculardan olmuş hep ilk beş başlamış kısacası olmazsa olmaz parçalardan birisi durumundaydı. Ama Miami Heat deki konumu ana mevki değil yardımcı ,öğretici ve gerektiği yerde takımı ipten alan bir oyuncu olmuştu. Nitekim bunu finallerde herkese gösterdi.2005-2006 normal sezonda 81 maçta görev aldı yalnızca bunların 25'inde sahada ilk beş başladı. Sahada 28,5 dakika görev aldı. 7.7 sayı, 2,9 ribaund, 3,2 asist ve 0.9 top çalma ortalamasıyla sezonu tamamladı.Playofflarda 23 maç oynayarak bu alanda kariyer rekorunu kırdı. 5.8 sayı 1.7 ribaund 1.6 asist le playoffları kendi ortalamalarının çok altında tamamladı. Heat 52 galibiyet 30 yenilgi ile sezonu tamamlayarak doğu konferansında ikinci sırada yer aldı. İlk turda Chicago Bulls'u 4-2, çeyrek finalde New Jersey Nets'i 4-1 doğu finalinde Detroit Pistons'ı 4-2 ile geçerek tarihinde ilk defa NBA Finallerine adını yazdırıyordu. Payton için bu üçüncü final demekti. Ve artık son duraktı. Rakipleri batı konferansını 60 galibiyet 22 yenilgi ile dördünücü sırada tamamlayarak finale yükselen Dallas Mavericks'ti. Dallas seride 2-0 öne geçmesine rağmen Miami Heat üçüncü maçta ve bu maçta katkıları büyük olan Gary Payton ile müthiş bir ivme kazanarak üst üste dört maç kazanarak ilk şampiyonluğuna ulaşıyordu. The Glove en sonunda çok istediği mutluluğa sahip oluyordu. 1 sene daha Heat forması giydi ancak ilk turda takımı Chicago Bulls'a 4-0 ile süpürülmesinden sonra 38 yaşında parkelere veda etti. Gary Payton 17 yıllık kariyeri boyunca sadece 25 maçta forma giymedi. 300 maç arka arkaya oynadı. Seattle Super Sonics Oklahoma şehrine taşınıp Oklahoma City Thunder olarak lige devam etti. Gary Payton'ın 20 numaralı formasını emekil etmek istemesine rağen Payton bunu kabul etmedi. Thunder organizasyonunun kendisi için bir şey ifade etmediğini söylemiştir. Seattle'ı NBA'e geri getirme çalışmaları içerisinde olduğunu belirtmiştir. İnsanlara yardım etmek amacıyla 1996 yılında kendi adını taşıyan The Gary Payton Vakfını kurmuştur. 1997 yılında karısı Monique James ile evlenmiştir. Al ve Annie adında iki erkek çocuğu vardır. Ailesiyle birlikte Las Vegas'ta yaşamaktadır. Kendisi gibi kardeşi de basetbolcu olan Brandon; belirli aralıklarla Yeni Zelanda'da "Manawatu Jets" takımında oynamaktadır. 2008-2009 sezonunda NBA Tv deki programda yorumculuk yapan Payton ertesi sezon için Kevin McHale ile değiştirildi. The Glove sadece sportif dünyada değil sinema dünyasında da zaman zaman boy gösterdi. İlk olarak Türkiye'de çeşitli tv kanallarında da gösterilen 1992 yapımı "Beyazlar Beceremez" ( White Men Can't Jump ) filminde sokak basketbolcusu olarak kısa bir rol aldı. Daha sonra başrolünü Oscar ödüllü Whoopi Goldberg'in üstlendiği 1996 yapımı Eddie filminde oynadı. 2002 de çekilen komedi filmi Like Mike. Ve esas olarak kendini daha çok gösterdiği 1999 da çekilen komedi filmi The Breaks'te oynadı. Halen 2010 de çakilecek korku filmi "Fear Not" için çalışmaları devam ediyor. Dahte Dövizle Askerlik Hizmetine Tabi Erler (DAHTE), 18 yaş ve üzeri erkek Türk vatandaşlarından yurt dışında en az 3 yıl çalışmış olanların 21 günlük süre ile vatani hizmetlerini görmelerine olanak veren askerlik hizmet şeklidir. Deutsche Wirtschaftsbetriebe Deutsche Wirtschaftsbetriebe(Alman Ekonomik girişimleri), Nazi Almanyası'nda genellikle DWB olarak kısaltılan ve Allgemeine SS tarafından Nazi toplama kamplarına köle işi olarak kazandırmak için başlatılan bir projeydi. WVHA'nın kurucu subayı olan Georg Lörner DWB'in kontrol ettiği stok sahipliği boyunca, bitkileri imal etmeyi tuğla kaplar, çimento, eczacılığa ait fabrikalar, emlak, iskan, malzemeler inşa etmek, porselen ve seramik, madensuyu ve meyve suları, mobilya, gıda maddeleri, ve tekstiller ve deri işleriyle ilgilenirdi. Albert GÃ¶ring Albert Günther Göring (d. 9 Mart 1895, Friedenau - ö. 20 Aralık 1966), Alman iş adamı ve Reichsmarschall Hermann Göring'in kardeşidir. Savaş sırasında muhaliflere ve Yahudilere yardım etmiştir. Albert Göring, 9 Mart 1895'te Friedenau banliyösünde doğdu. Alman Güneybatı Afrikası eski Reichskommissar'ı ve Haiti'deki Almanya Başkonsolosu Heinrich Ernst Göring'in ve Bavyera köylü ailesinden gelen eşi Franziska "Fanny" Tiefenbrunn'un beşinci çocuğuydu. Göring ailesi, çocuklarının, Yahudi asıllı olan Ritter Hermann von Epenstein'ın Veldenstein ve Mauterndorf'daki kalelerinde yaşıyorlardı. Von Epenstein önde gelen bir doktordu ve baba Heinrich Göring'in genellikle aile evinde bulunmaması nedeniyle çocuklara vekil bir baba olarak görev yaptı. Albert beş çocuktan biriydi. Kardeşleri Hermann ve Karl Ernst Göring idi ve kızkardeşleri Olga Therese Sophia ve Paula Elisabeth Rosa Göring idi, ikisi de babasının ilk evliliğindendi. Von Epenstein, Albert'in doğumundan yaklaşık bir yıl önce Franziska Göring ile ilişkiye başladı Von Epenstein ve Albert Göring arasında güçlü bir fiziksel benzerlik bile birçok kişinin onların baba ve oğul olduğuna inanmalarına neden oldu. Eğer bu doğruysa, Albert Göring'in yarı Yahudi olduğu anlamına geliyordu. Bununla birlikte Franziska Göring, kocasıyla birlikte Haiti'nin Port-au-Prince kentinde Mart 1893'ten 1894'lü yılların ortalarına kadar orada yaşadı ve bu da son derece mümkün görünmemektedir. Göring, vaftiz babasının karakterini canlandırdı ve 1933'te Naziler iktidara gelene kadar film yapımcısı olarak "özellikli bir hayatı" yönetmek üzere görünüyordu. Önde gelen bir parti üyesi olan ağabeyi Hermann'ın aksine, Albert Göring Nazizmi ve onun vahşiliğini hor görüyordu. Göring'in Nazi ideolojisine ve rejimine direnişi hakkında birçok anekdot hikâyesi bulunmaktadır. Örneğin, Albert'in sokağı temizlemek zorunda kalan bir grup Yahudi kadına katıldığı söylenmiştir. Albert Göring, Nazilerin tutukladığı Yahudi olan eski patronu Oskar Pilzer'i kurtarmak için kendi nüfuzunu kullandı. Göring daha sonra Pilzer ve ailesinin Almanya'dan kaçmasına yardım etti. Diğer Alman muhalifler için de aynı şeyi yapmış olduğu söylenmiştir. Göring, Çekoslovakya'daki Škoda Works'te ihracat müdürlüğüne getirildiğinde Nazi karşıtı faaliyetini yoğunlaştırdı. Küçük sabotaj eylemlerini teşvik etti ve Çek direnişi ile temas kurdu. Birçok kez, muhaliflerin kaçmalarını sağlamak için kardeşinin transit belgeler üzerindeki imzasını taklit etti. Yakalandığında, serbest bırakılması için kardeşinin nüfuzunu kullandı. Göring, Nazi toplama kamplarına işçi talebiyle kamyon gönderdi. Kamyonlar, izole bir bölgede durduruldu ve yolcuların kaçmasına izin verildi. Savaştan sonra Albert Göring, Nürnberg Mahkemesi'nde sorguya çekildi. Bununla birlikte, onun için tanıklık etmesine yardımcı olanların çoğu serbest bırakıldılar. Kısa süre sonra, Göring Çekler tarafından tutuklanmış ancak savaş sırasında yaptığı etkinliklerin tamamı bilinene dek tekrar serbest bırakıldı. 2010'da Hermann'ın kızı olan Edda Göring, "The Guardian" gazetesindeki röportajında amcası Albert için şu yorumda bulunmuştur: Albert Göring savaştan sonra Almanya'ya döndü ama kendi soyadını kullanmaktan kaçındı. O, bir yazar ve tercüman olarak ara sıra iş buldu. Çocukluk döneminin baronluk ihtişamından uzak, mütevazı bir dairede yaşadı. Ölümünden önce Göring, hükümetten bir emekli aylığıyla yaşıyordu ama Albert Göring biliyordu ki, evlenseydi emekli aylığı ölümünden sonra onun karısına geçecekti. Minnettarlığının bir işareti olarak, emekli maaşını alabilmesi için, 1966'ta Göring kendi ev sahibiyle evlendi. Bir hafta sonra onun savaş zamanı faaliyetlerinin alenen onayladığına sahip olmadan öldü. Her ne kadar Göring son yıllarını Münih'te Bavyera'da geçirmiş olsa da, komşu Baden-Württemberg eyaletindeki Neuenbürg'deki bir hastanede ölmüştür. Oswald Pohl Oswald Pohl (d. 30 Haziran 1892 - ö. 7 Haziran 1951), II. Dünya Savaşı sırasında Nazi Almanyası'nda SS Wirtschafts-Verwaltungshauptamt (WVHA) başkanı (SS-Obergruppenführer). 1945'te II. Dünya Savaşı'nın sonundan sonra, Pohl ilk olarak, Bremen yakınlarında Yukarı Bavaria'da saklandı. Buna rağmen, o, 1946 Mayıs'ta İngiliz askerler tarafından yakalandı. Pohl, ölümüne kadar masumiyetinde ısrar etti ve sadece bir "Basit subay" olduğunu belirtti. Landsberg Hapishanesi'nde asılarak infaz edildi. Kano köstebeği Kano köstebeği ("Mogera kanoana"), köstebekgiller (Talpidae) familyasından bir böcekçil memeli hayvan türü. Tayvan'nın doğusu ve güneyi ile merkezi dağlarında bulunur. Türün ilk kaydını "Mogera montana" adıyla sunan Japon antropolog ve doğa bilimcisi Dr. Tadao Kano (1906-1945)'nun adına ithafen Kawada ve arkadaşlarınca 2007 yılında "Mogera kanoana" olarak verilmiştir. Türkçesi de bu adın çevrintisidir. Tayvan Çincesinde 鹿野氏鼴鼠 olarak adlandırılır. Tucker (film) Tucker, 1988 ABD yapımı biyografik filmdir. Özgün adı Tucker: The Man and His Dream olan film eleştirmenlerden övgüler almasına rağmen gişede beklenen başarıyı gösteremedi. Francis Ford Coppola'nın yönettiği filmin başlıca rollerinde Jeff Bridges, Joan Allen, Martin Landau, Frederic Forrest, Elias Koteas ve Christian Slater oynamıştır. Jeff Bridges'ın babası aktör Lloyd Bridges'ın da filmde görece küçük bir rolü vardır: Senatör Homer Ferguson'u canlandırmaktadır. Coppola, dostu George Lucas'ın da yapımcı olarak projeye dahil olmasından sonra filmini tamamlayabilmiştir. Filmin özgün müzikleri Joe Jackson'a aittir. Bu müziklerin yer aldığı bir soundtrack albümü aynı yıl piyasaya verilmiş ve Grammy ödülüne aday gösterilmişti. II. Dünya Savaşı'nın hemen sonrasında geçen bu dönem filmi gerçek olaylara dayanmaktadır. Preston Tucker adlı bağımsız bir otomobil tasarımcısının, endüstride tekel oluşturmuş 'üç büyükler'e ("Ford", "General Motors" ve "Chrysler") rağmen çağının oldukça ilerisinde bir otomobil üretmek için giriştiği çabalar anlatılmaktadır. Tüm engellemelere rağmen bir yıl içerisinde sadece 51 adet üretebildiği ve endüstride ancak onlarca sene sonra kullanılmaya başlanan bazı devrimci yenilikler (emniyet kemeri, yakıt enjeksiyonu, disk frenler, tubeless lastikler vb)'e sahip bu otomobillerden bugün 47 tanesi çalışır haldedir. Bu otomobilin adı 1948 Tucker Sedan'dır. Özgün senaryosunu Arnold Schulman ve David Seidler'ın birlikte yazdıkları filmden uyarlanan bir de roman yazıldı. Robert Tine'ın yazdığı ve filmle aynı adı taşıyan bu roman Pocket Books'tan çıktı ve filmle aynı yıl piyasaya verildi. Filmdeki unutulmaz performansıyla Martin Landau "en iyi yardımcı oyuncu" dalında Altın Küre ödülünü kazandı, aynı dalda Oscar'a aday gösterildi. Film iki dalda daha Oscar adayı oldu, bunlar sanat tasarımı, dekor ve kostüm dallarındaydı. Filme ayrıca "En iyi yapım tasarımı" dalında BAFTA ödülü verildi. Girişimci mucit Preston Tucker (Jeff Bridges)'ın otomobillere olan ilgisi daha çocukluğunda başlamış, 1930'lu yıllara gelince yarış arabaları geliştiren bir şirkete ortak olmuştur. II. Dünya Savaşı patladığında Amerikan Ordusu için zırhlı bir araç icad etmiş ama bu araç gereğinden fazla süratli olduğu için kabul görmemiştir. Ancak aracın silah taşıyan şeffaf döner tareti çok beğenilmiş ve bombardıman uçaklarında yaygın olarak kullanılmıştır. Tucker, savaş sona erdikten sonra radikal bir otomobil modeli üretmeyi kafasına koyar. O güne kadar sadece kâr amaçlı kitle üretimi yapmış olan büyük otomobil üreticilerinin önemsemediği bazı devrimci yenilikleri hayata geçirmek istemektedir. Bunların başında da kazalardaki gereksiz ölümleri engelleyecek emniyet kemerleri, yumuşak iç aksam ve kaza anında fırlayan ön camlar gelmektedir. Diğer fütüristik tasarımları arasında motorun arkada yer alması, direksiyonla birlikte dönen çamurluk ve farlar, ortada üçüncü bir far, yakıt enjeksiyonu, disk frenler, alüminyum motor, tubeless lastikler ve benzeri birçok yenilik vardır. "Geleceğin otomobiline bugün binin" sloganıyla reklamı yapılmaya başlanan otomobilin daha üretimine geçilmeden zorluklar başlar. Öncelikle büyük yatırımcılar projeye sıcak bakmadıkları için para kaynağı bulamazlar. Endüstride tekel oluşturmuş üç büyük firma, "Ford", "General Motors" ve "Chrysler", dolaylı da olsa Tucker'ın projesini engellemeye çalışırlar. Tucker üretim için çelik bile bulamaz. yardım için başvurdukları eyalet senatörü Homer Ferguson (Lloyd Bridges)'un 'üç büyükler'e çalıştığı hemen belli olur. Bu durumda Tucker'ın tek dayanağı New Yorklu küçük finansör Abe Karatz (Martin Landau) olacaktır. Aralarında araba tasarımcısı Alex Tremulis (Elias Koteas), oğlu Junior (Christian Slater), Japon kökenli teknisyen Jimmy (Mako), test sürücüsü ve teknisyen Eddie (Frederic Forrest) ve manevi desteğiyle karısı Vera (Joan Allen)'nın bulunduğu küçük ekip, Chicago'da kiraladıkları büyük hangarda ilk el yapımı prototipi üretmeye başlarlar. Yapılan tanıtımlar halkta heyecan ve ilgi uyandırmıştır. Büyük yatırımcı bulamadıkları için şahıslardan ve küçük araba galerileri ile benzin istasyonlarından hisse senedi karşılığında para toplarlar (bu yatırımcılardan biri de yönetmen Francis Ford Coppola'nın babasıydı ve bu otomobillerden birini de o satın almıştı). Yıl 1947'dir ve anlaşmaya göre seri üretime geçmeden önce bir yıl içerisinde tam 50 araba üretmeleri gerekmektedir. Sürekli olarak senatörün ve dolayısıyla 'üç büyüklerin' casuslarının gölgesinde çalışmalarını sürdürürler. Prototipin tanıtım töreninde bile aksilikler peşlerini bırakmaz. Üretim için kurdukları firmanın mütevelli heyetindekiler Tucker'ı ülke çapında bir tanıtım kampanyasına gönderdikten sonra gıyabında özgün tasarımı tamamiyle sıradan bir tasarımla değiştirmeye, hatta şirketin kontrolünü tamamen ele geçirmeye kalkarlar. Satın alınmış basın Tucker'ın imajını zedelemek için çok uğraşır, hatta finansörleri Abe Karatz'ın sahtecilikten sabıkalı olduğunu bile ortaya çıkartırlar. Son olarak da senatörün kışkırttığı "Birleşik Devletler Borsa ve Hisse Senedi Komisyonu" yetkilileri şirkete el koyarak Tucker'ı hisse senedi yolsuzluğundan mahkemeye verirler. Al Capone'un da yargılanıp mahkûm olduğu bu mahkemede Tucker için istenen ceza çok ağırdır. Preston Tucker mahkemede, Amerika'nın büyük tröstlerinin kendisi gibi yenilikçi küçük yatırımcıları nasıl engelleyip ezdikleri ve bunun da ülkenin gelişimini nasıl olumsuz etkilediğiyle ilgili retorik bir savunma yapar, bu konuşma jüriyi etkilemiştir. Yine de dava Tucker'ın aleyhinde seyretmektedir. O güne kadar sadece 47 araba üretilebilmiştir. İnsanüstü bir gayretle geriye kalan üç arabayı da elde üreten ekip sözleşme gereği üretilmesi gereken 50 arabayı birden mahkeme binasının önüne sıralayınca dava Tucker'ın lehine döner ve beraatle sonuçlanır. Bu ünlü araba 1948 Tucker Sedan'dır ve prototiple birlikte sadece 51 adet üretilmiştir. Bugün bunlardan 47 tanesi çalışır haldedir. Preston Tucker 1956'da akciğer kanserinden ölmüştür. Ada köstebeği Ada köstebeği ("Mogera insularis"), köstebekgiller (Talpidae) familyasından bir böcekçil memeli hayvan türü. İlk örneği Swinhoe tarafından 1862'de Tayvan'da toplanmıştır. Tayvan (kuzey ve batıdaki ovalarda) ve Çin'de (ana kara ve Hainan adalarında) Tucker Tucker ÅŸu anlamlara gelebilir: Givi Givi veya Kivi (Farsça: گیوی ), İran'ın Erdebil Eyaleti'nde şehir. İdari olarak Kovser şehristanı'na bağlıdır. Erdebil'in 70 km. güneyindeki şehrin 10.000 civarında nüfusu vardır. Kent, kuzeyden aynı eyaletin Halhal Şehristanı, doğudan Taleş Dağları, batıdan Doğu Azerbaycan'ın Miyane Şehristanı ile çevrelenmiştir. Niigata köstebeği Niigata köstebeği ("Mogera etigo"), köstebekgiller (Talpidae) familyasından bir böcekçil memeli hayvan türü. İlk örneği E. Tanaka tarafından 1990'da Japonya'da (Niigata, Inukaerishinden, Shirone-shi) toplanmıştır. Önce "Mogera tokudae" türüne alt tür olarak sokulan örnek daha sonra ayrı tür olarak kabul edilmiştir. Japonya'da Honşu adasında önceleri Echigo olarak adlandırılan Niigata yöresinde endemiktir. Jean-François Domergue Jean-François Domergue (d. 23 Haziran 1957, Bordeaux), Fransız futbolcu ve teknik direktördür. Defans mevkisinde forma giyen futbolcu, 9 kez Fransa millî futbol takımına çağrıldı. Her ikisi de 1984 Avrupa Futbol Şampiyonası yarı finalinde Portekiz'e karşı olmak üzere, millî takımı adına iki gol kaydetti. Domergue, 2000-2004 yılları arasında Le Havre'ı, 2004-2007 yılları arasında da Montpellier'yi çalıştırdı. Zemland Taarruzu Zemland Taarruzu, II. Dünya Savaşı'nın Doğu Cephesi'nde Sovyet kuvvetleriyle Alman-Fin kuvvetleri arasında gerçekleşen bir muharebedir. Harekât, Sambia Yarımadasında icra edilmiştir. Kızıl Ordu'nun 13 Ocak 1945 tarihinde başlattığı Doğu Prusya Taarruzu, Doğu Prusya'daki Alman kuvvetlerinin büyük bir kısmını bu bölgeden atmıştı. Bu kuvvetlerden bir kısmı Kızıl Ordu birlikleri tarafından Baltık kıyılarına sürülerek birkaç bölgede kuşatma altına alınmıştı. Kuşatılan bu Alman birliklerinden en büyük kısmı, Königsberg kentinde kuşatılmıştı. Mareşal Aleksandr Vasilevski 1945 yılının Şubat ayında 3. Beyaz Rusya Cephesi'nin komutasını devraldı. General Hovhannes Bagramyan'ın 1. Baltık Cephesi kuvvetleri de 22 Şubat 1945 tarihinde Vasilevski'nin üst komutası altında Zamland Cephesi olarak yeniden teşkilatlandı. General Bagramya kuvvetleri Königsberg Kuşatması'nı başlattı ve kent, 9 Nisan 1945 tarihinde Kızıl Ordu birliklerinin kontrolüne geçti. Bu kuvvetler daha sonra Sambia Yarımadası'nda bulunan Alman birliklerini temizleme görevi almıştır. Samland Yarımadası'ndaki Alman savunması büyük ölçüde yarımadanın uç kısmında yer alan Pillau'da yoğunlaşmıştır. Bu liman, Doğu Prusya'daki Almanca konuşan sivillerin ve yaralı ve hasta askeri personelin tahliye edildiği ana liman olarak iş görmekteydi. Königsberg Kuşatması boyunca Sambia, Samland Ordu Müfrezesi olarak adlandırılan Alman 28. Kolordu'su tarafından savunuldu. General Hans Gollnick komutasındaki bu birlik, Königsberg ile Pillau arasındaki kara bağlantısını açık tutmaya çalışmıştır. Danzig Kuşatması'nda ve Heiligenbeil Kuşatması'nda yenilgiye uğrayarak bu bölgelerden tahliye edilen Alman 2. ve 4. Ordularının kılıç artıkları 7 Nisan'da, Doğu Prusya Ordusu adı altında, Sambia ve Hel Yarımadaları ile Vistül Deltasını savunmak üzere birleştirildi. General Golnick'in kuvvetleri de bu orduya katıldılar. Birliklerin ikmali yetersizdi. Sambia'daki muharebeler sırasında subaylar, yarımadanın ormanlık bölgelerinde, büyük yeraltı depolarında Luftwaffe ve Alman Deniz Kuvvetleri tarafından tutulan erzak ve akaryakıt depolarını fark edince çileden çıktılar, bu depolar tahliyeden hemen önce imha edilmek zorundaydı. Sovyet taarruz planına göre merkezde, Pimorsk yönünde yapılacak olan taarruzda birinci kademe birlikleri 5. ve 39. Ordulardır, 11. Muhafız Ordusu ise ihtiyat birliğidir. Kuzey kanattan 2. Muhafız Ordusu, güney kanattan ise 43. Ordu taarruz edecektir. Ayrıca Sambia yarımadasının güneyinde bir çıkarma harekâtı yapılacaktır. 3. Beyaz Rusya Cephesi istihbarat şefi, karşılarında 100 binden fazla Alman askeri bulunduğunu bildirdi. "Cephe" Komutanlığı, her birliğin taarruz cephesini kısaltarak, asker sayısı olarak 1:2 ve topçu olarak da 1:3 ölçüsünde bir sayısal üstünlük elde etti. General Bagramyan, savunmadaki birliklere teslim ol çağrısında bulundu. Adil muamele ve yaralılar için tıbbi bakım sözü veriliyordu. Fakat bu çağrıya bir yanıt alınamayınca taarruz, hazırlık topçu ateşiyle 13 Nisan 1945 tarihinde başlatıldı. Taarruz başlarda Alman birliklerinin büyük bir kısmını geri attı, bazı unsurlar Pillau üzerine çekildiler. Sovyet 115. Piyade Tümeni, cepheyi yararak 551. Volksgrenadier Tümeni'ni Rauschen'den yarımadanın kuzeybatı kesimine geri attı. Yarımadanın kuzeyindeki Alman savunması, 95. Piyade Tümeni ve 502. Ağır Panzer Müfrezesi, Palmnicken üzerine sürüldü ve dağıtıldı. Kızıl Ordu birlikleri 16 Nisan'da Fischhousen yakınlarında savunmayı yardı ve 26. Kolordu'ya bağlı 5. Panzer Tümeni ve 28. Avcı Tümeni'ni Peyse yönünde mevzilerinden attılar. Pillau'ya uzanan dar kara şeridinde aceleyle bir savunma oluşturulmuştu. 11. Muhafız Ordusu bu kara köprüsüne yönelik saldırısına 20 Nisan'da başladı. Çatışmalar Tenkitten'de yoğunlaştı. Öyle ki 16. Muhafız Piyade Kolordusu Komutanı General Gurev, bir şarapnel parçasıyla 22 Nisan'da bu çatışmalarda yaşamını yitirmiştir. Üç Alman piyade tümeninin ve bazı diğer birliklerin savunduğu hatlar kısa sürede Kızıl Ordu birliklerince aşıldı. Alman birlikleri Vistül Lagün'üne çekildiler. General Bagramyan'ın ifadesiyle "minyatür Königsberg" Pillau, güçlü biçimde tahkim edilmişti ve gerek sahil topçu bataryaları gerekse de deniz topçusu tarafından desteklenmekteydi. İnatçı bir direnmeye karşın 31. Muhafız Piyade Tümeni dahil olmak üzere 11. Muhafız Ordusu, kenti 12 saatlik çatışmaların ardından 25 Nisan 1945 tarihinde ele geçirdi. General Karl Hanke'nin komuta ettiği bir batarya, 27 Nisan'a kadar direnmeyi sürdürdü ve 16. Muhafız Piyade Kolordusu'na bağlı birliklerce susturuldu. Kızıl Ordu, harekât süresince Alman kayıplarının ölü ve tutsak olarak 80 bin olduğunu ileri sürülmektedir. Alman 9. Kolordusu'ndan bazı birlikler, Vistül Lagünü'nde savaşın sonuna kadar varlıklarını sürdürmüşlerdir. İngilizce Vikipedi maddesinden yararlanılmıştır. Zemland Offensive Institut Catholique de Paris L'Institut Catholique de Paris, 1875 yılında kurulmuş ve çeşitli fakülteleri bulunan (din bilimleri, felsefe, sosyal bilimler, ekonomi ve yabancı dil eğitimi) özel bir yükseköğretim kurumudur. Fransızca Yabancı Dil Kalitesi ("Le Label FLE Qualité") etiketi Dışişleri ve Avrupa İşleri Bakanlığı, Yükseköğretim ve Araştırma Bakanlığı ve Kültür ve İletişim Bakanlığı tarafından Fransız topraklarında bulunan Fransızca eğitim merkezlerine verilen bir kalite belgesidir. Institut Catholique ILCF, beş ayrı kategoride yapılan değerlendirmelerin hepsinden tam not alarak 15 yıldızla birlikte bu belgeyi alan sayılı okullardan biridir. Gündönümü Harekâtı Gündönümü Harekâtı (Almanca: "Unternehmen Sonnenwende"), II. Dünya Savaşı'nın Doğu Cephesinde gerçekleşen son Alman tank taarruz harekâtıdır. Harekât, bazı kaynaklarda "Stargard Tank Muharebesi" olarak geçmektedir. Alman planlamasında geniş kapsamlı bir taarruz olarak ele alınmıştı, fakat uygulamada daha dar kapsamlı olarak hayata geçirildi. Alman saldırısı Kızıl Ordu tarafından püskürtüldü. Fakat yine de Sovyet Yüksek Komutanlığı'nı (STAVKA), Berlin Harekâtı'nı ertelemeye yöneltmiştir. Harekât, doğal olarak Kızıl Ordu kuvvetlerinin Berlin yönündeki ilerleyişini durdurmayı amaçlamıştır. General Heinz Guderian başlangıçta Mareşal Georgi Jukov'un Oder Nehri'ni aşmış olan ileri unsurlarını yenilgiye uğratarak 1. Beyaz Rusya Cephesi'ne karşı geniş çaplı bir taarruz yapmayı planlamıştı. Sovyet kuvvetlerinin Pomeranya'nın kuzeyinden güneybatısına, oradan da Silezya ve Brandenburg'a taarruz edeceği düşünülüyordu. Hitler'in kurmaylarıyla yaptığı bir toplantıda General Guderian, bu taarruz planlarını gerçekleştirebilmek için Kurlandiya Kuşatması altındaki Alman birliklerini deniz yoluyla tahliye etmeyi, ayrıca Norveç ve İtalya'daki birlikleri de Doğu Cephesine getirmeyi Hitler'e önermiştir. Macaristan'da, General Sepp Dietrich'in 6. SS Panzer Ordusu'nun da katılacağı bir karşı taarruz tasarlanmaktaydı. Hitleri Kurlandiya'nın elde tutulmasında ve Orduların Macaristan'da planlanan taarruzlara devamı konularında ısrarcı bir tutum içindeydi. Toplantı bu hava içinde devam etti. Daha sınırlı bir karşı taarruz konusunda fikir birliğine varıldıktan sonra General Guderian, o sıralar Vistül Ordular Grubu Komutanı olan General Heinrich Himmler yerine harekâtı General Walther Wenck'in yönetmesini önerdi. Bu öneri de Hitler'le General Guderian arasında hararetli tartışmalara yol açmıştır. General Guderian'ın anlatımıyla Hitler, "neredeyse çığlık"la tepki vermiştir. Planın son şeklinde Gündönümü Harekâtı, çok daha sınırlı bir operasyon olarak şekillendi. Buna göre 11. SS Panzer Ordusu'nun üç kolordusu, Sovyet 1. Beyaz Rusya Cephesi ileri unsurlarına karşı yapılacak bir karşı taarruz için Pomeranya'da toplanacaktı. Alman kuvvetleri Pomeranya'nın kuzeyindeki Stargard kasabasından, 50 km'lik bir cephe hattından Batı Pomeranya'daki Arnswalde yönünde güneydoğuya taarruz edecekti. Taarruzun nihai amacı Küstrin'deki küçük bir garnizonun kuşatmadan kurtarılmasıdır. Küstrin, Berlin'in 60 km doğusunda, 1. Beyaz Rusya Cephesi kuvvetlerinin ulaştığı en batı uçta kuşatılmış durumdaydı. Sovyet - Alman cephe hattını gösteren krokiye bakan herhangi bir kimse dahi, Berlin'e yönelik, neredeyse kaçınılmaz görünen bir Sovyet genel taarruzunun buradaki köprübaşı üzerinden yapılacağını görebilirdi. Wehrmacht kayıtlarında harekâtın kapalı adı Husarenritt Harekâtı olarak geçmektedir fakat SS Sonnenwende adında ısrar etti. Mareşal Jukov, kendi 61. Ordu'su ve 2. Muhafız Tank Ordusu karşısındaki Alman hatları gerisinde bazı kuvvetlerin toplanmakta olduğu konusunda bilgi sahibi olmuştur fakat saldırının niteliği ve zamanlamasına gelince, kesin bir bilgisi yoktu. Taarruda kullanılmak üzere elde 1.200 kadar tank vardı. Fakat yeterli tren katarı olmadığı için cepheye sevk edilemedi. Ayrıca ekonomik darboğaz nedeniyle sadece üç günlük mühimmat ve akaryakıt stoku tedarik edilebildi. Harekâta katılan kuvvetler, Harekâta Mareşal Georgi Jukov komutasındaki 1. Beyaz Rusya Cephesi kuvvetleri katılmıştır. Bu birlikler, Planlamaya göre taarruzun başlama tarihi olan 15 Şubat'ta, Stettin köprübaşında toplanması ve takviye görmesi gereken tüm Alman birimleri henüz yerlerini almış değildi. Bununla birlikte kolordunun merkezdeki tümeni olan SS Nordland Tümeni, belirlenen günde Arnswalde yönünde taarruza geçti. Taarruz, karşısındaki Sovyet 61. Ordu'su için beklenmedik bir durum yaratarak başlangıçta başarılı oldu. Alman ileri unsurları kuşatma altındaki Arnswalde dış kesimine ulaşarak kuşatmayı yardılar. Esas genel bir taarruz, bir sonraki gün başladı. Alman kolordusunun kanatlarından yapılan daha ileri girmeler ve ilk başarılarla Arnswalde'ye açılan merkez koridor daha da genişletildi. Birçok Sovyet tankı, Alman Tiger II tankları tarafından uzak mesafeden imha edildi. Ancak Alman ilerlemesi, sert Sovyet direnişi ve eriyen karların neden olduğu çamur nedeniyle yavaşladı. Son derece ağır Alman tankları, bu çamur koşullarında yeterince uygun manevra yapamadı. Öte yandan Sovyet T-34 tankları, bu koşullarda bile kusursuz hareket yeteneğine sahip olabilmekteydiler. Harekâta komuta eden General Wenck, 17 Şubat'ta bir trafik kazasında ciddi biçimde yaralandı. Berlin'deki bir brifing dönüşünde, 24 saattir görev başında olan şoföründen direksiyonu aldı ve kendisi de direksiyon başında uyudu. Yerine derhal General Hans Krebs atandı. Ancak inisiyatif zaten kaybedilmişti. Bir sonraki gün Mareşal Jukov, 3. Vurucu Ordu ile bir karşı taarruz gerçekleştirdi ve Alman taarruzunu durdurdu. Vistül Ordular Grubu taarruzu 18 Şubat'ta durdu. Mareşal Jukov, 19 Şubat'ta 61. Ordu, 2. Muhafız Tank Ordusu ve 7. Muhafız Süvari Kolordusu'nu kullanarak, Stettin'i almayı amaçlayan bir karşı taarruz başlattı. Ancak Arnswalde'nin alınışı sırasındaki şiddetli sokak çatışmalarıyla ileri hareket durdu. Alman birliklerinin geri çekilmesinde acil bir durum yoktu. Fakat Mareşal Jukov'un 70. Ordu'yu 23 Şubat'ta muharebeye sokması durumu birden değiştirdi, genel bir ricata neden oldu. Alman kuvvetleri birçok tankı ya kaybetti ya da terk etmek zorunda kaldı. Başlangıçta başarılı bir gelişme göstermesine karşın Alman taarruzu taktik anlamda tümüyle başarısız oldu. Alman kuvvetleri Küstrin yönündeki yarma harekâtında başarılı olamadı ve geri çekilirken de ağır teçhizat yönünden büyük kayıplara uğradılar. Ancak Stalin ve Mareşal Jukov, Berlin yönünde yapılacak genel taarruzda kuzey kanadın korumasız olduğu endişesine kapıldılar. Böylece Doğu Pomeranya Taarruzu ile Pomeranya'daki Alman kuvvetleri atılana kadar, iki ay Berlin Harekâtı'nı ertelediler. DoÄŸu Pomeranya Taarruzu İngilizce Wikipedia maddesinden yararlanılmıştır. Operation Solstice Küçük Japon köstebeği Küçük Japon köstebeği ("Mogera imaizumii"), köstebekgiller (Talpidae) familyasından bir böcekçil memeli hayvan türü. Baş ve vücut uzunluğu 121–159 mm, ağırlığı 48-127 g gelir. Japonya'da Honşu'nun kuzey yarısında, nemli ovaların aşağı taraflarında endemiktir. Besin kaynakları arasında solucan, sülük, örümcek, kırkayak ve çıyan ile bitki tohumları bulunur. En fazla 3,5 yıl yaşar. Halbe Muharebesi Halbe Muharebesi (bazı kaynaklarda Halbe Kuşatması), II. Dünya Savaşı'nın sonlarında Doğu Cephesi'nde gerçekleşen bir çatışmadır. General Theodor Busse komutasındaki Alman 9. Ordu'sunun, Berlin Harekâtı sırasında Sovyet kuvvetlerince bir savaş gücü olarak imha edilmesiyle sonuçlanan muharebedir, 24 Nisan - 1 Mayıs 1945 tarihleri arasında yer almıştır. Alman Vistül Ordular Grubu'na bağlı 9. Ordu, Berlin'in güneydoğusunda, Spree Nehri kıyısında ormanlık geniş bir bölgede tuzağa düşmüştü. Kuşatmayı yarmak için Halbe'ye doğru batı yönünde bir yarma girişiminde bulunuldu. Bunda amaç, Berlin'in güneyinde ormanlık bölgedeki General Walther Wenck'in 12. Ordu'su ile temas kurularak Batılı Müttefiklere teslim olmaktı. 9. Ordu'nun bunu başarabilmesi, Mareşal İvan Konev'in 1. Ukrayna Cephesi kuvvetlerinin oluşturduğu üç hattı muharebe ederek aşmaları gerekiyordu. Aynı zamanda Ordu'nun artçı birliklerine kuzeydoğudan saldıran Mareşal Georgi Jukov'un 1. Beyaz Rusya Cephesi kuvvetleriyle de muharebe edilmekteydi. Çok şiddetli çatışmaların ardından üçte biri Sovyet kuvvetlerince kuşatılmış olan yaklaşık 25 bin Alman askeri, görece güvenli olan 12. Ordu cephe hattına ulaşmayı başarmıştır. Bu birliklerin üçte biri ya çatışmalarda öldü, ya da Sovyet birliklerine teslim oldu. Kızıl Ordu birliklerinin Berlin'e yönelik genel taarruzu (Berlin Harekâtı), üç Sovyet "Cephe"sine bağlı kuvvetlerin Oder-Neisse hattından 16 Nisan 1945 tarihinde taarruza geçmeleriyle başladı. Bu taarruzlar karşısındaki Alman hatları, 21 Nisan 1945 tarihinde yarıldı ve Kızıl Ordu birlikleri Berlin'i kuşatma manevralarına başladılar. Kızıl Ordu taarruzları başladığında 9. Ordu, Mareşal Jukov'un 1. Beyaz Rusya Cephesi kuvvetleri karşısında Seelow Tepesi hattını tutmaktaydı. Fakat Mareşal Konev'in 1. Ukrayna Cephesi, Merkez Ordular Grubu karşısında Neisse nehri geçişlerinden taarruz ederek Alman savunmasını aşmıştı. Bu durumda 9. Ordu mevzileri de savunulabilir olmaktan çıkmıştı. Bu durumda 9. Ordu, Berlin yaklaşımlarını 1. Beyaz Rusya Cephesi kuvvetlerine terk ederek Berlin'in güneydoğusu yönünde çekilmek zorunda kaldı. Mareşal Konev kuvvetlerinin hızlı ilerleyişi nedeniyle 9. Ordu kuşatılma tehdidi altındaydı. Alman kuvvetleri açısından bulunduğu mevzilerde kalmak, doğudan ve güneyden Berlin üzerine ilerleyen iki Sovyet "Cephe"sine bağlı kuvvetlerinin oluşturmak üzere oldukları dev kıskaçların arasında kalmak olacaktı. Bu kıskaçlardan güneydekini oluşturan 3. Muhafız Tank Ordusu ve 4. Muhafız Tank Ordusu, zaten önlerindeki Alman savunmasını yarmış ve şimdiden 9. Ordu cephe hattının gerisindeki bölgeye ulaşmışlardı. Merkez Ordular Grubu'na bağlı 4. Panzer Ordusu'ndan Vistül Ordular Grubu bünyesindeki 9. Ordu'ya bağlanan 5. SS Dağ Kolordusu da 9. Ordu ile birlikte Forst'un kuzeyinde tuzağa düşmüştü. Kolordu halen Cottbus'da tutunuyordu. Merkez Ordular Grubu'nun büyük kısmı, 1. Ukrayna Cephesi'nin ilerleyişiyle kendi gerisindeki ulaşım hatları üzerinden Çekoslovakya'nın güneybatısına çekilmek zorunda kalmıştı. Bu arada Ordular Grubu'na bağlı 4. Panzer Ordusu'nun güney kanadı, 1. Ukrayna Cephesi kuvvetlerinin kuzey kanadına karşı bazı başarılı yerel karşı taarruzlara girişmişti. Bu aşamada Hitler, askeri durumun gerçekliğini kavrayışının, iyiden iyiye zayıfladığının gösteren bazı emirler verdi. Hitler, 9. Ordu'ya Cottbus'u elde tutmasın ve batıya bakan bir cephe oluşturmalarını emretti. Buradan kuzeye ilerleyen Sovyet kollarına karşı bir taarruza girişilecekti. Aslında bu hareket tarzı, güneyden geri çekilmekte olan 4. Panzer Ordusu'nun 1. Ukrayna Cephesi kuvvetleri tarafından kuşatılıp imha edilmeden önce onlara ulaşabilmesini sağladı. Aslında, 3. Panzer Ordusu'nun güneyden bir taarruz başlatacağını, kendilerinin de bu kuşatma harekâtının güney kıskacı olacaklarının ve 1. Beyaz Rusya Cephesi kuvvetlerinin SS Generali Felix Steiner'in 3. SS Kolordusu tarafından Berlin'in kuzeyinde imha edileceğini umuyorlardı. Günün ilerleyen saatlerinde General Steiner o planı yaptı, fakat böyle bir planı uygulamaya koymak için gereken tümenler elinde yoktu. Daha sonra General Heinrici, Hitler'e 9. Ordu derhal geri hatlara çekilmeyecek olursa Sovyet kuvvetleri tarafından kuşatılmaktan kurtulamayacaktı. Bunların yanı sıra, birliğin Berlin'in kuzeyine kaydırılması için zaten artık çok geç olduğunu ve batıya çekilmek zorunda kalınacağını özellikle belirtti. General Heinrici son olarak Hitler'in batı yönünde harekete geçmesine izin vermemesi durumunda komutanlık görevinden affını isteyeceğini bildirmiştir. Hitler de 22 Nisan öğleden sonraki durum değerlendirme toplantısında, önceki günkü planının uygulanabilir olmadığını kabul etti. Bu durumda savaşın kaybedildiğini kabul etti. Bütün bunlardan generallerini suçladı ve kendisinin sonuna kadar Berlin'de kalacağını ve sonunda intihar edeceğini açıkça belirtti. Genelkurmay Başkanı General Alfred Jodl Hitler'in öfkesini yatıştırmaya çalışarak, Amerikan kuvvetleri karşısındaki 12. Ordu'nun Berlin'e getirilebileceğini ileri sürdü. Çünkü Amerikan kuvvetleri zaten Elbe Nehri'ne ulaşmışlardı ve daha doğuya ilerlemeleri pek olası görünmüyordu. Hitler bu görüşü derhal benimsedi ve birkaç saat içinde Ordu Komutanı General Walther Wenck'e, Amerikan birlikleriyle muharebeyi kesip, Berlin savunmasını takviye etmek üzere kuzeydoğu yönünde harekete geçmesi emredildi. Sonra fark edildi ki 9. Ordu batıya hareket edecek olursa 12. Ordu ile temas sağlayacaktır. Aynı akşam General Heinrici'ye bağlantı kurmak için izin verildi. Ancak Hitler'İn, 9. Ordu'nun 12. Ordu ile temas kurmasına izin vermesi, aslında oldukça büyük ölçüde Alman birliğinin batıya ricat edip Amerikalılara teslim olması için de bir geçit sağlıyordu. Bu ise General Wenck ve General Busse'nin yapmakta anlaştıkları şeydir. 25 Nisan gece yarısından az önce, General Buss'ye, en iyi taarruz yönünü belirleme konusunda yetki verildi. Seelow Tepeleri Muharebesi'nde kuşatılmadan önce 9. Ordu, zaten ağır kayıplara uğramıştı. Kuşatmanın başında ordu emrinde binden az top ve havan, 79 tank ve muhtemelen toplam 150 - 200 muharebeye hazır zırhlı muharebe aracı kaldığı tahmin edilmektedir. Kuşatma altında toplam 80 bin adam vardı. Bunların büyük bölümü, 9. Ordu bünyesindeki 11. SS Panzer Kolordusu, 5. SS Dağ Kolordusu ve yeni katılan 5. Kolordu unsurlarıdır. Ayrıca Frankfurt Garnizonu'ndan da bir kısım birlik bulunmaktaydı. Tank sayısı, 502. SS Ağır Panzer Taburu'nun 14 Tiger II'si de dahil olmak üzere 11. SS Panzer Kolordusu da dahil 36 olarak rapor edilmiştir. Hava yoluyla ikmal sağlamak için 25 ve 26 Nisan'da girişimlerde bulunuldu. Fakat bu girişimler, kalkan uçakların ikmal malzemesini bırakacakları bir alan bulamamaları nedeniyle sonuç getirmedi ve kuşatılan orduyla bir temas sağlanamadı. 1. Beyaz Rusya Cephesi ve 1. Ukrayna Cephesi kuvvetleri tarafından kuşatılarak baskı altına alınan Alman 9. Ordu'su ormanlık ve sulak bir bölgededir. Sovyet kuvvetleri, birincil hedefleri olan Berlin'i kuşattıktan sonra 9. Ordu'nun kuşatma altındaki birliklerini imha etmen için bu yöne döndüler. Mareşal Jukov'un emirleri gereği Sovyet3., 33. ve 69. Orduları ve ormanlık araziler gibi zor arazilerden geçiş konusunda esnek olan 2. Muhafız Süvari Kolordusu ile birlikte bu bölgeye 25 Nisan öğleden sonra kuzey doğudan taarruza geçtiler. Mareşal Jukov'un taarruzu kuzeydoğudayken Mareşal Konev, 3. Muhafız Ordusu'nu, 28. Ordu'yu takviye etmek üzere gönderdi. 28. Ordu, zaten olası kaçış yolu olan Berlin - Dresden otoyoluna yakın konumdaydı. Alman 9. Ordu'suna saldıracak olan Sovyet kuvvetleri yaklaşık olarak 280 bin kişilik, 7.400 parça top ve havanlık, 280 tank ve kundağı motorluk topluk ve 1.500 uçaklık bir kuvvettir. Nisan ayının 25'inde toplanan bu kuvvetlere 6. Hava Kolordusu ve 1. Muhafız Taarruz Topçu Tümeni de dahildir. Kuşatma çemberinin batı kesiminde Sovyet kuvvetleri halihazırda başlayarak zaten derinlikte mevzilenmişti. Alman birliklerinin geri çekilme hattı üzerinde olan 3. Muhafız Ordusu ve 13. Ordu, harekât boyunca yoğun biçimde takviye edilmişlerdir. Önemli bir takviye de Teurow - Briesen bölgesinde mevzide olan 3. Muhafız Ordusu emrine verilen 1. Muhafız Taarruz Topçu Tümeni'dir. Alman kurtarma girişimi 12. Ordu'nun General Wenck komutasındaki 20. Kolordusu tarafından 24 Nisan'da başlatıldı. Thedor Körner RAD Tümeni, General P. Yermakov komutasındaki Sovyet 5. Muhafız Mekanize Kolordusu'nun Teurow - Briesen mevzilerine gece boyu taarruzlarını sürdürdü. Ertesi gün Scharnhorst Tümeni, Sovyet 4. Muhafız Tank Ordusu'na bağlı 6. Muhafız Mekanize Kolordu'sunun zayıf kanadına yüklenerek geriye doğru sardı. Scharnhorst Tümeni ve onun doğu kanadındaki Ulrich von Hutten Tümeni, Berlin'e uzanan bir koridor oluşturmak için Postdam yönünde ilerlemeye çalışırken, 12. Ordu'nun diğer birlikleri de General Wenck ve General Busse arasındaki mutabakata uyarak, 9. Ordu ile birleşmek üzere doğu yönünde harekete geçti. General Busse, 9. Ordu'nun batı yönündeki taarruzunu planlayan General Wenck'e, "bir tırtıl gibi" benzetmesini yapmıştır. General Busse planına göre taarruzun başını 502. Ağır Panzer Taburu'nun Tiger II tankları çekecektir. Tırtıl benzetmesi bir bakıma oldukça yerinde bir benzetmedir çünkü, ileri unsurlar yolu açmak için, artçı ise izleyen Sovyet kuvvetleriyle muharebeyi kesip çekilmek için sert mücadeleleri yürütmek zorundaydı. Hitler, 25/26 Nisan gecesi her iki orduya da bir emir yayınladı. Bu emre göre, 12. Ordu'nun doğu yönünde taarruzla Beelitz hattına ulaşıp Sovyet 4. Muhafız Tank Ordusu'nu geri atarak 9. Ordu ile temas kurmaya çalışması, 9. Ordu'nun doğudaki cephesini tutarak 12. Ordu ile temas kurmak üzere batı yönünde taarruz etmesi, Her iki ordunun birleşerek kuzey yönünde taarruz etmesi ve Kızıl Ordu'nun Berlin kuşatmasını yarması. 9. Ordu'nun taarruzdan önceki son kurmay toplantısı 28 Nisan, saat 15:00'da yapıldı. Bu sıralarda 5. Kolordu ve 5. SS Dağ Kolordusu ile temas kaybedilmişti. Toplantıda, tek çıkış yönünün Halbe yönünde olacağı anlaşılmıştır. Bunu anlamak Sovyet komutanlığı için bile güç değildi. Öte yandan 9. Ordu, kendi hatlarıyla 12. Ordu arasındaki Kızıl Ordu kuvvetlerinin durumu hakkında neredeyse hiçbir bilgi elde edemiyordu. Bu toplantıdan itibaren 9. Ordu'da sevk ve idare çökmüştür. Gerçekte 9. Ordu Karargâhı ile Vistül Ordular Grubu Karargâhı arasında hemen hemen hiç iletişim yoktu, Karargâhla ordu birlikleri arasında ise çok sınırlıydı. Planlamayı ve harekâtları yürütmek için birliklerde çok az harita vardı ya da hiç yoktu. Tony le Tisser, "Halbe'de Kıyım" adlı kitabında, kuşatma altındaki ordunun sevk ve idaresindeki yetersizlik nedeniyle General Busse suçlanır. Sonuçta, kuşatmayı yarma girişimlerinin başarısızlığında bu sevk ve idare zaafının da etkisi olmuştur. Yazara göre, Karargâhın başlangıçtaki tutumu, General Busse'nin tüm birlikler üzerindeki kumanda yeterliliğini kaybetmesine neden oldu. Onun yarma planında 9. Ordu Karargâhı, yarma harekâtının ileri unsurlarının hemen gerisinde olacaktı. 502. SS Ağır Tank Taburu, onun birlikler düzeyinde komutan etkinliğini ciddi biçimde azalttı. Ayrıca Generali, ilk yarma girişimine yeterli biçimde komuta edememekle de suçlamaktadır. Alman yarma planının öncü kuvveti 28 Nisan'da 502. SS Ağır Panzer Taburu ve Kurmark Panzer Tümeni'nden kalanlar olmuştu. Bu birlikler iki kol halinde ayrıldı. Kuzey kol, 502. Ağır Panzer Taburu'ndan, 9. Ordu Karargâhı'ndan, 11. SS Panzer Kolordusu Karargâhı'ndan ve Kurmark Panzer Tümeni Karargâhı'ndan oluşuyordu. 21. Panzer Tümeni'nin kılıç artıkları kuzeybatı yönünü örtmekteydi. 32. SS Panzer Tümeni kalan kısmı ise doğu yaklaşımını örtmek ve artçılık görevlerini üstlenmişti. General Busse 25 Nisan sabahı iki muharebe grubuna emirlerini verdi. Albay von Luck'un müfrezesi, 21. Panzer Tümeni ve Pipkorn Müfrezesi (35. SS Tümeni ve Polis Mekanize Tümeni) Baruth yolu yönünde taarruz emri aldılar. Albay von Luck, esas olarak 125. Panzer Mekanize Alayı'nı ve 22. Panzer Alayı tanklarını kullanarak Hable'den harekete geçti. Pipkorn Müfrezesi ise 35. SS Tümeni ve 10. SS Panzer Tümeni tanklarıyla Schleepitz'den harekete geçti. Albay von Luck'a verilen emirler, bir koridor açarak 9. Ordu birlikleri için bu koridoru, sadece 9. Ordu birlikleri için açık tutmaktı. Bu koridoru sivillerin kullanmasına izin verilmedi. Albay von Luck'un kuvvetleri, Sovyet 50. Muhafız Piyade Tümeni'nin Baruth'taki savunma hatlarına kadar başarılı bir ilerleme sağladılar. Bu bölgedeki Sovyet savunması, yarı gömülmüş ve iyi mevzilenmiş Joseph Stalin Tanklarıyla takviye edilmişti. Muharebe grubu, önce 329. Piyade Tümeni ve aralarında Panther tankların da olduğu zırhlı araçlarıyla Sovyet savunmasına yüklendi, fakat savunma karşısında dağıldı. Baruth önlerinde yaşanan bu meydan muharebesi, Alman muharebe grubu için aslında baştan kaybedilmiş bir muharebedir. General Busse bu durumu haber alınca, Albay von Luck'a bölgede kalmasını ama taarruzu devam ettirmemesini emretti. Ancak Albay emre uymadı ve muharebe grubu dağıldı, sonuçta askerler bireysel ya da küçük gruplar halinde taarruzları sürdürmeye çalıştılar. Baruth civarındaki muharebeler ertesi gün de devam etti ve bazı Alman tank imha grupları bir kısım Sovyet tankını mevzilerinde imha ettiler. Teneke kutulardaki bazı ikmal malzemesi hava yoluyla bölgeye iletildi fakat yine de Alman muharebe grubunun gücü, bir Sovyet karşı taarruzunu durdurmakta yetersiz kaldı. Öğlen sıralarında Sovyet 4. Hava Bombardıman Kolordusu'na bağlı 55 uçaklık bir hava akınını 8 - 10 uçaklık bir dizi taarruz daha izledi. Bu uçakların yaklaşık 500 dalışı, Alman kuvvetlerine ağır kayıplar verdirdi ve birlikleri iyice dağıttı. İki Alman muharebe grubunun savaş gücü tümüyle çöktü. Sovyet kaynakları, 5 bin tutsak alındığını, 40 tank ve kundağı motorlu topun imha edildiğini, 200 top ve havan ele geçirildiğini ileri sürmektedir. Kuvvet ve silah yönünden kayıplar, daha sonraki yarma girişimlerinde daha fazlasıyla gerçekleşti. Diğer muharebe grubu Komutanı Pipkorn, muharebe sırasında öldü. Von Luck ise 27 Nisan'da Sovyet kuvvetlerince esir alındı. Sağ kalan az sayıda Alman askeri Elbe'ye ulaşmayı başardı. Ertesi sabah Alman öncü unsurları iki Sovyet ordusu arasında bir gedik keşfettiler. Sovyet kuvvetlerinin gediği kapatmasından önce bir kısım Alman kuvveti muharebe ederek bu gedikten otobana ulaşabildi. Çatışmalar oldukça şiddetliydi ve Sovyet 2. Hava Ordusu'nun savaş boyunca geliştirdiği hava akınları kesintisizdi ve oldukça etkiliydi. Hatta, patlayan bombaların etkisiyle ağaçlardan kopup büyük bir hızla sağa sola savrulan parçalar, muharebe alanı üzerine yağmur gibi yağmıştır. Tüm savaş boyunca Sovyet hava kuvvetleri 2.459 hava taarruzu ve 1.683 bombardıman çıkışı yapmışlardır. Alman zırhlı araçları, beklendiği kadar etkili olamadı. Zırhlı araçlar asfalt yollarda daha fazla hasar gösteriyordu ve çam ormanlarının kumlu zemininde iyi bir kavrama sağlayamıyordu. Alman öncü unsurlarının 96 no'lu otobana ulaşmayı başardığı bir Luftwaffe uçağı tarafından rapor edilmiştir. Hitler, General Busse'nin batı yönünde yarma girişiminde bulunduğunu, Berlin'e gelmek niyetinde olmadığını öğrenince adeta çılgına döndü. Komutanına, orduyu Berlin yönünde döndürmesini emreden birkaç mesaj gönderdi, ancak herhangi bir yanıt alamadı. O gece ve ertesi gün 27 Nisan'da, Alman kuvvetleri Halbe'nin güneyinden ve Teupitz'in kuzeyinden iki eksen üzerinde taarruzlarını yenilediler. Bu taarruzlar da bir önceki günkü gibi, (bazı gruplar Sovyet hatlarına sızmayı başardılarsa da) genel olarak başarısız oldu. Cephe hattı, yoğun ormanlık arazide olması nedeniyle açık değildi. Görüş mesafesi birkaç metre ile sınırlı kalıyordu. Bu yüzden ani bir baskına uğramak, pusuya düşmek her iki taraf için ciddi bir tehlikeydi. Patlayan top mermilerinin ya da uçak bombalarının neden olduğu orman yangınları sonucu çıkan yoğun duman Alman birlikleri için bir kalkan oluşturdu ve Sovyet kuvvetlerinin hareketini sınırladı. Çünkü, bu durumda hava keşfi ve hava saldırılıları yapılamadı. Öte yandan ormanlık alanlarda çıkan yangınlar yaralı Alman askerleri için ölümcül olabilmekteydi, hızla yayılan alevlerden yeterince hızlı uzaklaşamıyorlardı. Ayrıca havanın güneşsiz olması ve birliklerde pusula bulunmaması da güçlük yaratmıştı, birçok Alman birliği hangi yöne hareket edecekleri konusunda karar vermekte zorlandılar. Kumluk arazi de siper kazmayı engellemiştir. Bu tarz arazide siper kazarken gereken ek düzenlemeler için de yeterli zaman hiç olmadı. Bu durum top mermileriyle savrulan ağaç parçalarına karşı birlikleri savunmasız bıraktı. Bu durumu fark eden Sovyet topçusu da kasten ağaç tepelerine ateş açmıştır. Halbe civarındaki Alman kuvvetleri 28 Nisan akşamı geniş kapsamlı bir yarma harekâtı girişiminde daha bulundular. Bu girişim Sovyet 50. Muhafız Piyade Tümeni hatlarını yarmayı başardı ve Halbe'den batı yönünde bir koridor açtı. Fakat bu başarı, büyük kayıplar pahasına elde edilebilmiştir. Sovyet kanat kuvvetleri Nisan'ın 28 ve 29'unda takviye edildi ve güney kesimden, Halbe dolaylarına toplanan Katyuşa (silah) ve topçu ateşi ile bir taarruz boşaltıldı. Bu zamana kadar Alman kuvvetleri geniş bir bant üzerinde yayılmıştı. Artçı kuvvetler Storkow'daydı ve öncü unsurlar 12. Ordu ile Beelitz'te temas kurmuştu. Halbe civarında halen büyük gruplar bulunmaktaydı. Sovyet savaş planı Alman yürüyüş kolunu General Busse'nin benzetmesiyle "tırtıl"ı, parçalara ayırmak ve sonra parçaları tek tek imha etmek esasına dayanıyordu. Alman harekât planı ise batı yönünde olabildiğince hızlı hareket etmek ve bu koridoru açık tutmaktır. Halbe'de durum, Alman kuvvetleri açısından umutsuzdu. Emirler, birlikler için düzenlenmişti ama hali hazırda bu birlikler birbirine karışmış durumdaydı. Waffen-SS birlikleriyle Wehrmacht birlikleri arasında büyük bir gerginlik yaşanmaktadır. Her grup diğer grubu, kendi grubu için mücadele etmekle, zor durumdaki diğer grup için çaba harcamamakla suçlanıyordu. Halbe'de bazı siviller çok genç askerlere acıdı ve onlarla kendi giysilerini değiştiler ve onların sivil kıyafetler içinde sivillerin arasına karışmasına yardımcı oldular. Bir belge de bir SS'in, 40 sivil ve genç Wehmacht askerlerinin olduğu bir mahzenin kapısına Panzerfaust ile ateş etmek üzereyken başka bir asker tarafından vurulduğunu belgelemektedir. İzleyen günlerde Alman birlikleri açısından savaş daha da içinden çıkılmaz bir hal aldı. Alman birlikleri, bir Kızıl Ordu birliğiyle muharebeye girdiğinde sadece karacılarla muharebe etmiyordu, Sovyet topçusu ve hava unsurları derhal üzerlerine geliyordu. Her iki tarafın da kayıpları çok yüksektir. Nisan sonu, Mayıs başı gibi çatışmalar sona erdi. Yaklaşık 25 bin Alman askeri kuşatmadan kurtulup 12. Ordu'ya ulaşmayı başardı. Her iki tarafın kayıpları da çok yüksektir. Bugün Halbe'deki askeri mezarlıkta yaklaşık 30 bin Alman askerinin mezarı vardır. Almanya'da, II. Dünya Savaşı ile ilintili en büyük mezarlık burasıdır. Bu mezarlıkta yatan askerlerin yaklaşık 20 bin kadarı, 1945 yılının ilk yarısında ölen, kimliği saptanamamış askerlerdir. Sovyet kaynakları, 60 bin Alman askerinin öldüğünü, 120 esir alındığını ileri sürmektedir. Yaklaşık 20 bin Kızıl Ordu askeri de bu muharebede ölmüş ve çoğu yakındaki bir mezarlığa gömülmüştür. Bunlar bilinen kayıplardır. Her sene savaşta ölenlere ait kalıntılar buluna gelmektedir. Ama, ölenlerin gerçek sayısı görünüşe göre hiçbir zaman tam olarak bilinemeyecek. Öte yandan kaç sivilin öldüğünü halen kimse bilmemektedir. Fakat, bu konudaki rakamın on binin üzerinde olması mümkündür. Antony Beevor'un deÄŸerlendirmesi; İngilizce Vikipedi maddesinden yararlanılmıştır. Battle of Halbe Breslau Kuşatması Breslau Muharebesi olarak da bilinen Breslau Kuşatması, II. Dünya Savaşı'nın son aylarında Doğu Cephesi'nde gerçekleşen bir kuşatma harekâtıdır. Almanya'nın Aşağı Silezya bölgesindeki (bugünkü Wrovlaw, Polonya) Breslau kentinin Kızıl Ordu birliklerince üç ay süren kuşatmasıdır. Breslau, Sovyet kuvvetlerinin Aşağı Silezya Taarruz Harekatı sırasında 13 Şubat 1945 tarihinde kuşatılmıştı. Avrupa'da savaşın resmen sona erdiği 6 Mayıs 1945 tarihine kadar da kuşatma altında kalmıştır. Kenti savunan Alman garnizonu 6 Mayıs 1945 günü teslim oldu. Birkaç gün sonra da tüm Alman kuvvetlerinin teslim olmasıyla II. Dünya Savaşı resmen sona ermiştir. Savunmadaki garnizona, 2 - 27 Şubat 1945 tarihleri arasında General Hans von Ahlfen, 2 Mart'tan itibaren de General Herman Niehoff komuta etmiştir. Hitler, 1944 Ağustos'unda Breslau kentini bir "festung" (müstahkem mevki) olarak ilan etmişti. Bu, savaş boyunca, her ne pahasına olursa olsun, kentin korunacağı anlamına geliyordu. Hitler, Karl Hanke'yi kentin "savaş komutanı" olarak taltif etti. Hanke, 1941 yılından beri Nazi Partisi'nin Silezya'daki bölge lideriydi (Gauleiter). Hanke, 19 Ocak 1945 tarihinde kentteki sivil halkın tahliye edilmesi emrinin vermiştir. Pek çok insan, Dresden'e yerleştirildi. İnsanların tahliye edilmesinin ardından köle işçiler, Alman Ordusu ve Yurt Muhafızları (Volksstrum) gözetiminde çalıştırılarak kentin savunma mevzilerinin inşaasına başlandı. Breslau'ın, uzun bir süre boyunca sürecek olan Sovyet saldırıları karşısında, uzun süre dayanacak savunma olanaklarına sahip olmasına çalışıldı. Kaçınılmaz olarak görünen bir kuşatma durumunda, kentteki garnizonun ikmali için ancak hava ulaşımına dayanılabilecekti. Bu nedenle kent merkezinde yeterli bir alandaki binalar yıkılarak bir havaalanı inşa edilmiştir. Ocak ayı sonlarında Hitler Gençliği'nde de bir alay, kent savunması için gönderilmiştir. General Hanke, 2 Şubat'ta yeni kurulan Yurt Muhafızları birlikleri için yeni renkler önerdi. Aynı gün General Hans von Ahlfen, Breslau garnizonu komutanı olarak tayin edildi. General Ahlfen, Merkez Ordular Grubu Komutanı tarafından bizzat seçilmiştir. Bu görevde 28 Şubat tarihine kadar kaldı. Kente yönelen Sovyet taarruzu, Mareşal İvan Konev'in 1. Ukrayna Cephesi'nin Aşağı Silezya Taarruz Harekâtı (8 - 24 Şubat 1945) sırasında, bu "Cephe" kuvvetlerinden 6. Ordu tarafından 13 Şubat 1945 tarihinde başlamıştır. Ertesi gün Breslau'ın kuşatılması tamamlandı. Kentin kuşatılmasını Kızıl Ordu'nun 22. ve 74. Piyade Kolorduları ile diğer bazı birlikler üstlenmiştir. Breslau'da kuşatılan Alman birliklerinin mevcudu hakkındaki yaklaşık tahminler bile büyük rakamları işaret etmektedir. Bazı kaynaklar 150 bin, bazıları 80 bin, bir kısmı da 50 bin asker mevcudunun kuşatma altında olduğunu kaydetmektedir. Breslau Kuşatması sırasında ev ev yürütülen yıkıcı sokak çatışmaları olmuştur. Kentin bombardımanı, Sovyet 6. Ordu'su topçusu, 2. ve 18. Hava Orduları tarafından sürdürüldü ve tüm kuşatmalarda olduğu gibi kenti bir harabe yığınına çevirdi. Kuşatma sırasında her iki taraf da geniş yangınlar çıkarma yoluna gitmiştir. Alman Hava Kuvvetleri (Luftwaffe), 15 Şubat'ta kente bir hava köprüsü oluşturarak kent garnizonunu ikmal yönünden desteklemeye başladı. Luftwaffe, 1 Mayıs'a kadar geçen 76 gün boyunca kente gıda ve diğer ikmal malzemelerini getiren 2 bin nakliye uçağı göndermiştir. Bu süre içinde kente getirilen ikmal malzemesi 1.638 tonun üzerindedir. Bu hava köprüsü sayesinde General Niehoff, 20 Nisan'da Hitler'in 56. yaş günü onuruna birliklerine çikolata dağıtabilmiştir. Sovyet 6. Ordu'suna bağlı birlikler 22 Şubat'ta kentin üç banliyösünü işgal etti. Ve ertesi gün kentin güney semtlerine girdiler. Sovyet topçusu, 31 Mart'ta kentin kuzey, güney ve batı varoşlarını ateş altına aldı. Sovyet 6. Ordu'sunun kayıtları, kentin büyük bir bölümünde yangınların çıktığına tanıklık etmektedir. Breslau kenti ruhban sınıftan önde gelen din adamları 4 Mayıs'ta General Niehoff'tan kenti teslim etmesini istediler. General, din adamlarının bu talebini kesin bir dille geri çevirdi. Ertesi gün din adamlarında bir üst komutan olan General Hanke'ye aynı isteği iletti. General Hanke bunun üzerine General Niehoff'a, bir daha din adamlarınla görüşme yapmamasını emretti. Almanya'nın koşulsuz tesliminin üç gün önce 6 Mayıs 1945'te, 82 günlük kuşatma altındaki kent, General Niehoff tarafından Sovyet birliklerine teslim edildi. Kuşatma boyunca sivil ve Alman askeri kayıpları 29 bin civarındadır. Alman askeri kayıpları 6 bin kadardır ve 40 binden fazla Alman askeri personeli Sovyet kuvvetlerine teslim olmuştur. Kent savunmasının, bir bakıma siyasi lideri olan Hanke, kent teslim olmadan önce Prag'a kaçmıştı. İngilizce Wikipedia maddesinden yararlanılmıştır. Siege of Breslau Bath Bath (İngilizcede olarak telaffuz edilir), Birleşik Krallık'ın İngiltere ülkesinin Güney Batı bolgesinde bulunan bir kentsel yerleşimdir. Törensel Somerset kontluğunda bulunur. Yerel idare olarak 1996'dan beridir "Bath ve North East Somerset Tek Seviyeli Yerel İdare" merkezidir. Şehir statüsü Kraliçe I. Elizabeth tarafından 1590 yılında verilmiştir. Şehir ilk olarak Romalılar tarafından Aquae Sulis adında bir kaplıca olarak kurulmuştur. Daha sonra halk arasında İngilizcede "banyo, kaplıca" anlamına gelen "Bath" sözcüğününün şehrin adı olarak kullanılması yaygınlaşmıştır. Şehirde bulunan önemli mimari özellikler taşıyan yapılar arasında Bath Kraliyet Tiyatrosu, Lansdown Crescent, Royal Crescent, The Circus ve Pulteney Köprüsü vardır. Bath Şehri 1987'den beri UNESCO Dünya Mirasları listesinde bulunmaktadır. Bath Birleşik Krallik başkenti olan Londra'nın 159 km batısındadır. Kent Güney Batı İngiltere bölgesinin merkezi olan Bristol'ün 21 km güneydoğusunda olup bu şehre A4 numaralı anayol ile bağlıdır. En yakın otoyol M4 olup yaklaşık 21 km güneydedir. 2011 nüfusu sayımına göre Bath'ın nüfusu 88,859 kişidir. Birleşik Krallık hükûmeti tarafından düzenlenen 2001 nüfus sayımına göre Bath, Chew Vadisi'ne kadar Bath'ın etrafındaki alanları içeren Kuzey Doğu Somerset bölgesi ile 169.040 kişilik nüfusu sahiptir; ortalama yaş 39,9 (millî ortalama 38,6). Bath Şehri nüfusunun etnik kökeni, (2001 Nüfus Sayımına'na göre) İngiltere ortalamalarıyla karşılaştırılarak, şöyle verilir: Bath'ın nüfusunun %71'i kendini Hristiyan olarak tanımlamaktadır; bunun dışında herhangi bir din %0,5'i aşmamaktadır. Bu veriler genelde millî ortalamalar ile karşılaştırılabilir, fakat bu bölgenin nüfusunun %19,5'i oluşturan dinsizlerin sayısı %14,8 olan millî ortalamadan çok daha büyük. Bölge nüfusun %7,4'ü en son 12 ayda kendini "sağlıksız" hissederken bunun millî ortalaması %9,2. Ülke çapında nüfusun %18,2'si bir uzun vadeli hastalıktan muzdariptir; bunun Bath'taki orani %15,8dir. Bath Şehrinde iki üniversite bulunmaktadır: Şehirde üniversite alt diplomasi, okul sonrası ve meslek eğitimi sağlayan yani "ileri eğitim" veren "City of Bath College" adlı bir eğitim kurumu bulunur. Şehirde mürebiyyelik ve çocuk bakıcılık öğrenimi için çocuk bakımı eğitimi veren "Norland College" adlı bir eğitim kurumu vardır. Bath şehrinde 7 tane devlet ikincil eğitimin son sınıfında A-level imtihanlarına ve böylece üniversitelere giriş sağlayan "6inci Sınıf Koleji" ismi verilen kurum bulunmaktadır. Ayrıca seçimle öğrenci alan ve paralı özel eğitim veren ve içinlerinde son sınıfda A-level imtihanlarına hazırlayan eğitim veren paralı özel okul mevcuttur. Bath'ta 27 tane devlet ilköğretim okulu bulunur. Bath'ın iki tane yerli gazetesi vardır: Bath Chronicle ve Bath Times. 1760'tan beri yayımlanan "Bath Chronicle", Eylül 2007'de haftalık gazeteye değişmesine kadar bir günlük gazete idi. Bath Times reklamlara dayanarak bedavaya verilen haftalık gazete. Her iki gazetenin sahibi Northcliffe Media. Televizyonda Bath, Bristol'dan yayım yapan BBC West ve ITV Wales ve West stüdyoları tarafından hizmet edilir. Şehre yayım yapan radyo istasyonlarının içinden TotalStar Bath, Heart Bath, Brunel Classic Gold ve Bath Üniversitesi'ne ait olan ve hem kampüste hem de internette mevcut olan 1449AM URB istasyonu. Bath'ın dört tane resmî kardeş şehir anlaşması vardır: Bunun dışında Avustralya'daki Manly kasabası ile tarihî bağlantısı ve Japonya'nın Beppu kenti ile iktisadî antlaşması vardır. Osmaniyespor Osmaniyespor, 1946 yılında Osmaniye ilinde kurulan futbol kulübü. 1984-1985 ve 2002-2003 sezonlarında olmak üzere 2 kez 3. Lig şampiyonluğu yaşayan ve 20 sezon profesyonel liglerde yer alan Osmaniyespor, 2005-2006 sezonunda 2. Lig'den 3. Lig'e, 2006-2007 sezonunda ise 3. Lig'den amatör kümeye düştü. 1984-1985 sezonunda 3. Lig yeniden kurulunca Osmaniyespor da bu lige alındı. 1984-1985 sezonunun sonunda 3. Lig 8. Grup'ta şampiyon olarak 2. Lig'e yükseldi. İki sezon bu ligde kalan kulüp, 1986-1987 sezonu sonunda 3. Lig'e düştü. Aralıksız 10 yıl 3. Lig'de mücadele veren Osmaniyespor, 1996-1997 sezonu sonunda 3. Lig 3. Grup'ta sonuncu olarak amatöre düştü. 3 sezon amatör kümelerde kalan Osmaniyespor, 1999-2000 sezonu sonunda amatör kümelerden şampiyon olarak 3. Lig'e tekrar döndü. 2002-2003 sezonu sonunda 3. Lig 1. Grup'ta şampiyon oldu ve 2. Lig B Kategorisi'ne yükseldi. 2005-2006 sezonu sonunda 2. Lig'den 3. Lig'e düştü. 2006-2007 sezonu sonunda da 3. Lig'den Osmaniye 1. Amatör Ligi'ne düştü. Takımın yerine 2011 yılında Osmaniyespor 2011 adıyla ili temsil edecek başka bir takım kuruldu. 1985-1987 1984-1985, 1987-1997, 2000-2001, 2003-2006 2001-2003, 2006-2007 1946-1984, 1997-2000, 2007-2008 Şampiyonluk (2) : 1984-1985, 2002-2003 Oribi Oribi ("Ourebia ourebi"), boynuzlugiller (Bovidae) familyasının Antilopinae alt familyasından memeli türü. Küçük ama çok çevik olan bu antilop Sahra altı Afrika savanlarında yaşar. Boyu yaklaşık 50–65 cm.dir. Çiftler halinde yaşarlar. Boynuzunun uzunluğu yaklaşık 15 cmdir. 2005 Yıldız Kızlar Dünya Voleybol Şampiyonası 2005 Yıldız Kızlar Dünya Voleybol Şampiyonası , 23-31 Temmuz tarihlerinde Macau’da yapıldı. 9. şampiyonaya on altı ulusal takım katıldı. Şampiyonluğu Brezilya kazandı. Şampiyonaya katılan on altı ülke, dörder takımlı A, B, C ve D gruplarına ayrıldı ve tek devreli lig usulü karşılaştı. Maçlar sonucunda gruplarında ilk üç sırayı alanlar play-off maçları yapmaya hak kazandılar. Play-off maçlarında grup ikincileri ve üçüncüleri eşleşti ve galip gelenler çeyrek final maçlarında grup birincileriyle karşılaştı. Çeyrek finalde galip gelenler yarı finalde eşleşti ve yarı finalde rakiplerine üstünlük sağlayan takımlar finale yükseldi. CitÃ© Internationale Universitaire de Paris Cité Internationale Universitaire de Paris, Fransa'nın başkenti Paris'te uluslararası değişim programları ile gelen akademisyen ve öğrencilerin konaklaması amacıyla kurulan ve 40 farklı yurttan oluşan komplekstir. Merkezinde geniş bir parkın yer aldığı Cité Universitaire de Paris’de kafeteryalar, yüzme havuzu, fitness salonu, tenis kortları, tiyatro salonu , restoran, banka, postane , yemekhane gibi imkânlar yer almaktadır. 2010 Dünya Ralli Şampiyonası 2006-07 La Liga La Liga 2006-07 sezonu,76. ncı La Liga sezonu olup, 27 Ağustos 2006 'da başlamış ve 17 Haziran 2007 'de sona ermiştir. Real Madrid, La Liga kupasını Barcelona'ın önünde kazanmış; şampiyonu ise, iki takımın kendi aralarındaki puan belirlemiş ve La Liga tarihinin en heyecan verici sezonu olmuştur. Celta Vigo, Real Sociedad ve CG Tarragona alt lig olan La Liga 2'ye düşmüşlerdir. Alp Korkmaz Alp Korkmaz (d. 2 Mart 1981, Ankara). TÃ¼rk sinema ve dizi oyuncusudur. İlk ve Orta öğrenimini İstanbul'da tamamlamıştır, Lise öğrenimini ise Çanakkale'de Tamamlamıştır. Amerika'da üniversite hayatına başladı. University of South Florida Radyo Televizyon bölümünden mezun olduktan sonra New York'a oyunculuk eğitimi almaya gitti. New York'un en önemli Broadway müzikal okullarından Neighborhood Playhouse School of Theatre da eğitimini tamamladıktan sonra 2006 yazında Türkiye'ye döndü. Döneli henüz 1 ay olmasına karşın Türker İnanoğlu tarafından keşfedilen Korkmaz, Erler Filmin yapımcılığını üstlendiği Arka Sokaklar adlı dizide Ali karakterini canlandırmaktadır. 2010 yılı Nisan ayının 2. haftasında askerlik nedeniyle diziden geçici bir süreliğine ayrılmıştır. Vatanî görevini (askerlik), 333. Kısa Dönem olarak Nisan 2010'da başlayıp Eylül 2010'da Bingöl'de tamamlamıştır. Şu an hâlen Erler Film’ın yapımı olan Arka Sokaklar dizisinde Ali rolüne devam etmektedir. Dizide Keskin Nişancı-Komiser rolündedir. İlk sinema filmi 2009 yılında Ertekin Akpınar'ın yönettiği Melekler ve Kumarbazlardır. 2. sinema filmi ise 2012 yapımı Laz Vampir Tirakula, 3. sinema filmi de Peri Masalıdır. 2011 yılında Özgür Ozan ile birlikte "Turkcell" reklamında rol almıştır. Carpetbaggers (anlam ayrımı) BOOTP Bilgisayar ağları konusunda geçen Önyükleme Protokolü veya BOOTP, bir yapılandırma sunucusundan bir IP adresi almak için bir ağ istemcisi tarafından kullanılan bir ağ protokolüdür. BOOTP protokolü ilk olarak RFC 951 içerisinde tanımlanmıştı. BOOTP genellikle