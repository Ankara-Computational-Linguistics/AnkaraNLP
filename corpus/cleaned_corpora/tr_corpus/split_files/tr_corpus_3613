oldu. Wimbledon'nda Makarova 3. tura kadar çıkabildi, Petra Kvitova'ya üç set sonucunda elendi.. Amerika Açık'a iyi hazırlanan Makarova birçok turnuvada yarı final gördü. 2013 Amerika Açık'ta ise 3 numaralı seribaşı olan Agnieszka Radwańska'yı 4. turda eledi ve kariyerinin 3. Grand Slam çeyrek finalini gördü. 5 numaralı seribaşı Li Na'ya üç set sonucunda elendi. 4. tura kadar çıkma başarısı gösterdiği 2014 Avustralya Açık'ta turnuva sonunda şampiyon olacak Li Na'ya elendi. Çiflterde ise partneri Elena Vesnina ile finale kadar ulaştı fakat İtalyanlara yani Sara Errani ve Roberta Vinci'ye kaybettiler. Makarova ikinci WTA şampiyonluğunu Tayland düzenlenen turnuvada Çek Karolina Pliskova'yı eleyerek elde etti. Fransa Açık'a kadar önemli bir başarı elde edemeyen Makarova Fransa Açık'ta da üçüncü turda Sloane Stephens'e elendi. Çim bölümünde Makarova Francesca Schiavone ve Anastasia Pavlyuchenkova'yu yendi. İyi formunu devam ettiren Makarova Wimbledon'da 4. turda Agnieszka Radwanska'yı eleyerek kariyerinin 4. Grand Slam çeyrek finalini elde etti. Çeyrek finalde ise Lucie Safarova'ya elendi. Makarova kariyerinin ilk Grand Slam yarifinaline 2014 Amerika Açık'ta ulaştı. Yarı finale gelene kadar genç Eugenie Bouchard'ı 4. turda, Victoria Azarenka'yı ise çeyrek finalde eledi. Yarı finalde dünya 1 numarası Serena Williams karşısında varlık gösteremeyip elendi. Partneri Elena Vesnina ile 2014 Amerika Açık çiftler şampiyonluğuna ulaştı. Wes Studi Wesley Studie (d. 17 Aralık 1947) Çeroki halkından olan Amerikan Yerlisi dizi ve sinema oyuncusu. Rol aldığı filmlerde büyük oranda canlandırdığı Kızılderili rolleriyle ön plana çıkan oyuncu, Akademi Ödülü kazanan Kevin Costner'ın "Dances with Wolves", Michael Mann'ın "The Last of the Mohicans" filmleriyle Akademi adaylığı olan "" ve "" filmlerinde de yer almıştır. Wes Studi 1947 yılında Oklahoma'nın doğusundaki Tahlequah'ta doğdu. Annesi Maggie temizlikçi, babası Andy ise çiftlik işçisiydi. Studi ilkokula kadar evde sadece Çerokice konuşabiliyordu. 1967'de gönüllü olarak orduya yazıldı ve 12 ay boyunca Vietnam'da görev yaptı. Terhis olduktan sonra üniversiteye başlayarak siyaset bilimi ve sosyoloji eğitimi gördü. Tahlequah'taki Northeastern State University'de Çeroki dili dersleri verip, Çerokice bir gazetenin kurulmasına yardım etti. 1970'lerin başındaki hükümete yönelik Kızılderili hareketlerine katıldı. At çiftçilik de yapan Studi ilk evliliğinin boşanma ile sonuçlanmasının ardından çiftçiliği bırakarak oyunculuğa başladı. Profesyonel bir at eğiticisi de olan Studi, eşinden boşanıp çiftçiliği bırakmasından sonra Tulsa'ya taşındı. Oyunculuğa arkadaşlarının vasıtasıyla 1980'lerin ortalarına doğru buradaki "The American Indian Theatre Company’"de başladı. İlk olarak 1988 yılında "Powwow Highway" adındaki filmde rol aldı. Takip eden yıllarda Akademi Ödülü kazanan "Dances with Wolves" ve "The Last of the Mohicans" filmlerinde acımasız Amerikan Yerlisi savaşçılarını oynadı. Özellikle "The Last of the Mohicans" filmindeki oyunculuğundan sonra kariyeri çıkışa geçti. 1993'te başrolde olduğu "’"da Geronimo'yu, 1994'teki "Street Fighter’"da Sagat'ı canlandırdı. 1999 yapımı "Mystery Men" filminde ise komedi yeteneğini gösterdi. Wes Studi, Terrence Malick'in yönettiği 2005 yapımı "’"de Kızılderili şefi Opechancanough'u, 2009'da James Cameron'ın hasılat rekorları kıran "Avatar" filminde Na'vi kabilesinin reisi Eytukan'ı oynadı. Studi, ilk eşi Rebecca Grave ile olan evliliğinden iki çocuk sahibi oldu. Çift daha sonra boşandı ve Studi ikinci evliliğini 1990 'da Maura Dhu ile yaptı. Bu evlilikten bir çocuğu daha oldu. Çift günümüzde Santa Fe, New Mexico yakınlarındaki bir çiftlik evinde yaşamaktadır. İkili ayrıca ""Firecat of Discord"" adındaki grupta müzik yapmaktadır. Wes Studi, 26 Temmuz 2013'te alkollü araç kullandığı gerekçesiyle Santa Fe, New Mexico'da tutuklandı. Oyuncu birkaç gün sonra serbest bırakıldı. 1996 UEFA ülkeler sıralaması 1996 UEFA ülkeler sıralaması, ülkelerden 1997-98 UEFA Şampiyonlar Ligi, 1997-98 UEFA Kupa Galipleri Kupası ve 1997-98 UEFA Kupası'na katılacak takımların sayısını ve bu takımların maçlara başlayacağı turları belirlemekte kullanılmıştır. Ülkelerden Avrupa Kupalarına katılan takımların maçlara başlayacağı turlar için UEFA Şampiyonlar Ligi ve UEFA Kupası sayfalarına bakınız. Ülke Katsayısı hesaplama metodu Bir ülkeden o sezon UEFA Şampiyonlar Ligi ve UEFA Kupası'na katılan tüm takımların aldığı puanlar toplanır ve katılan toplam takım sayısına bölünür. Bu puanlama ülke takımları için şu şekildedir: 1999 öncesi tüm maçlarda; "Not: Penaltı atışlarıyla tur geçmek puanı etkilemez. (120 dakika sonucu dikkate alınır)" Bonus Puanlar; Örnek katsayı hesaplaması Bir sezonda aynı ülkeden 5 takım; X takımı Şampiyonlar Ligi ön elemeleri 3. turunda 1 galibiyet 1 mağlubiyet alarak Avrupa Ligi 4. ön eleme turuna düşsün. Bu turda da 1 beraberlik 1 mağlubiyet alarak elensin. Y takımı Avrupa Ligi 2. ön elemesini 2 galibiyetle geçsin. 3. ön eleme turunda 2 mağlubiyet alarak elensin. Z takımı 4. ön eleme turunu 2 galibiyetle geçerek gruplara kalsın. Gruplarda 2 galibiyet 4 mağlubiyet alarak elensin. R takımı 3. ve 4. ön eleme turlarını 3 galibiyet 1 beraberlikle geçerek gruplara kalsın. Gruplardan 4 galibiyet 1 beraberlik 1 mağlubiyet alarak bir sonraki tura kalsın ve bu turda 2 maçı da kaybederek elensin. P takımı ise Şampiyonlar Ligi gruplarında 1 galibiyet 2 beraberlik 3 mağlubiyet alarak elensin. Bu durumda ülke puanı: Vladimir Lenin Öncü Örgütü Vladimir Lenin Öncü Örgütü () veya Piyonerler Birliği SSCB'de kitlesel bir çocuk örgütüdür. 19 Mayıs 1922'de Rusya Komsomol Konferansı'nda kurulmasına karar verilmiştir. 1922'den beri 19 Mayıs günü Rusya'da Öncüler Günü olarak kutlanmaktadır. 1917 yılında, Rusya'da izci çocuk örgütlerinin nispeten geniş bir ağı vardı; tüm izciler yaklaşık 50 bin kişiydi. İç Savaş döneminde izciler kapsamında sokak çocukları da dahil binlerce çocuk milis ve sosyal yardım görevi için organize edildi. Sovyet hükûmeti tarafından İzci hareketi çeşitli alanlara ayrıldı. Bazı kadroları Orman Korucuları olarak adlandırılmıştır. Piyonerler çalışma disipliniyle, çeşitli eğlendirici ve öğretici oyunlarla, birbirlerine ve dünyaya sevgi, sosyalleşme ilkeleri temelinde yetiştiriliyorlardı. Piyonerler Örgütü sonraları Dünya İzci Kardeşler Örgütü kurulması için tüm dünya ülkelerine çağrıda bulunmuştur. Piyoner örgütünün kurulması bazı gereksinimlerden kaynaklanmıştı. Çocukların sağlıklı gelişimi, Komünist felsefeyle eğitilmesi, hem pratik becerilerinin gelişimi hem de ülkenin inşaasına imkanları dahilinde katkıda bulunmaları amaçlanmıştı. Bu hedeflerle Lenin'in karısı Nadejda Krupskaya tarafından Komsomol ve Çocuk başlıklı bir rapor hazırlanarak izcilik yöntemleri belirlendi ve Komünist İzci Çocuk Örgütü kurulması yönünde karar alındı. Adı Öncüler olarak belirlenen izcilerin giysileri beyaz bir gömlek üstüne kırmızı kravat olarak belirlendi. Birliğin kurulması ile Komünist Parti'nin temelini oluşturacak Öncüler, Komsomollar ve komünistler olarak üç nesil ortaya çıkıyordu. İzcilerin sloganı "dünya işçi ve köylülerinin kurtuluşu için mücadeleye hazır olun" olarak belirlendi. Pioner örgütü Komsomol Merkez Komitesi tarafından bu örgütün bir alt teşkilatlanması olarak kuruldu. 2 Şubat 1922'de Komsomol Merkez Komitesi örgüte bağlı olarak çocuk gruplarının teşkilatlanması için yerel örgütlere bir genelge gönderdi. Bu amaçla Komite üyelerinden Valerian Zorin, 12 Şubat 1922'de bir çocuk grubunu organize etti. 3 Nisan 1922'de öncü gazetesi Davul yayımlanmaya başlandı. Gazetenin ilk editörü Mihail Stremyakov oldu. Gazete daha sonra "Pionerskaya Pravda" (Piyoner Gerçeği) adını aldı. 1922 yılında ülkenin pek çok yerinde, kasaba ve köylerde bir dizi öncü grupları oluşturuldu. 3 Aralık 1922'de Petrograd'da da ilk öncü müfrezesi kuruldu. Komsomol Sergey Margo buradaki ilk dört müfrezeyi organize ederek Petrograd İzci Birliği'ni oluşturdu. Batıdaki izci birliklerine benzer bir yapılanmaydı. 1923 ortasında 75.000 üye, 1924 başında 161.000, 1926'da 2 milyon, 1940'ta 13.9 milyon ve 1974'te tam 25 milyon vardı. 21 Ocak 1924'te Lenin'in öldüğü gün Komsomol Örgütü Merkez Komitesi kararı ile örgütte Lenin'in adının anılması kararlaştırdı ve Mart 1926'da resmi olarak örgüt Lenin adına Tüm-Birlik Piyoner Örgütü adını aldı. II. Dünya Savaşı'nın başlaması ile, öncüler düşmana karşı mücadelede partizanlara ve yeraltındaki yetişkinlere yardımcı olmaya çalıştı. Mühimmat sevkiyatı, haberleşme gibi konularda büyük faydaları oldu. Öncüler savaştaki kahramanlıklarından dolayı binlerce madalya ile ödüllendirildi. Savaşta hayatını kaybeden Lena Golikov, Zina Portnov, Marat Kazey ve Valya Kotik daha sonra Sovyetler Birliği Kahramanlık Ödülü ile ödüllendirildi. Kayıp öncüler için de öncü kahramanlar listesi hazırlandı. Savaş sonrasında piyonerler kırsal alanlardaki atık kâğıt ve hurda metallerin toplanması, doğayı yeşillendirme çalışmalarında görev aldı. 1955 yılından sonra en iyi öncülerin isimleri Piyoner Teşkilatı Onur Birliği defterine kaydedilmeye başlandı. 1958 yılında piyonerlerin yetiştirilmesi üç aşama olarak belirlendi. İlk yedi yılda yetişkinlere yardım odaklı bir eğitim verilecekti. Daha sonraki dönemde piyonerler hem pratik çalışma becerisi kazanma hem de ortak çalışmanın önemini kavrama yönünden geliştirilmeye çalışılacaktı. 1962 yılından sonra Piyoner ambleminde Lenin'in profilinin olması kararlaştırıldı. Aynı yıl Tüm-Birlik Piyoner Teşkilatı sosyalist eğitim alanındaki başarılarından ötürü Lenin Nişanı'na layık görüldü. 1970 yılında Tüm-Birlik Piyoner Teşkilatı'nda 118 bin Piyoner Birliği'ne bağlı 23 milyon öncü bulunuyordu. Örgütün temel amacı Sovyetler Birliği Komünist Partisi için genç savaşçıları, öncüleri eğitmekti. Sloganı " Öncüler; Sovyetler Birliği Komünist Partisi için mücadeleye hazır olun", öncülerin cevabı ise; " Her zaman hazırız". sosyalist yaşamı geliştirip idame ettiren, Sovyet anavatanını koruyan, proleter, sosyalist enternasyonalizme ve komünist ideolojiye bağlı çalışkan, üretken genç Leninistler yetiştirmek birliğin temel hedefiydi. Öncüler 9-14 yaş arası öğrencilerden oluşuyordu. Birliğe katılımda gönüllülük esastı, hiçbir şekilde zorlama ya da reddedilme söz konusu değildi. Öncüler yaz tatillerinde izci kampları kurarak doğal hayatta yaşamayı ve mücadele etmeyi öğrenirlerdi. Her yıl Lenin'in doğum yıldönümü olan 22 Nisan ve Piyoner Birliği'nin kuruluş yıldönümü olan 19 Mayıs'ta Lenin anıtları önünde tören düzenlenirdi.. Querétaro FC Querétaro Fútbol Club, Santiago de Querétaro merkezli Meksika futbol kulübüdür. Liga MX'te mücadele etmektedir. 1950 yılında kurulan kulüp, iç saha maçlarını Corregidora Stadyumu'nda oynamaktadır. Jeff Kennett Jeffrey Gibb Kennett AC (d. 2 Mart 1948), Melbourne doğumlu Avustralyalı eski siyasetçi ve medya yorumcusu. 1992-99 arasında Victoria eyaletinin başbakanlığını üstlendi. 2005-11 arasında Hawthorn Football Club'un başkanıydı. Ayrıca beyondblue adlı kuruluşun kurucu başkanıdır. Crown Casino and Entertainment Complex Crown Casino and Entertainment Complex, Melbourne, Avustralya'da bulunan bir kumarhane ve eğlence kompleksi. 1994'te geçici bir yerde açıldıktan sonra 1997'de yeni binasında hizmet vermeye başladı. 510.000 m² alanıyla Güney yarıkürenin en büyük, dünyanın da sayılı büyük kumarhanelerindendir. Samuel Sam-Sumana Alhaji Sahr Samuel Abubacar Sidique Tamba Sam-Sumana (d. 7 Nisan 1962, Koidu Town), Sam-sumana başkan adayı Ernest Bai Koroma'nın yanında, 2007 Sierra Leone Cumhurbaşkanlığı seçimlerinde Tüm Halkın Kongresi (APC)'nin başkan yardımcısı adayı olarak yerladı. 2007'den bu yana Sierra Leone Başkan Yardımcısı olan Sierra Leone'li bir politikacıdır. Sierra Leone Halk Partisi (SLPP) başkan adayı Süleyman Berewa ve başkan yardımcısı adayı Momodou Koroma'yı yendi. Sam-sumana 17 Eylül 2007 tarihinde başkan yardımcısı olarak göreve başladı. Sam-sumana, Dindar bir Müslüman ve Kono etnik grubun bir üyesidir. Sam-sumana Hatice Sam-sumana ile evlidir. Çift, ABD'de Minnesota'da ikamet etti ama Tüm Halkın Kongresi (APC) üzerinde muhalefet lideri olarak 2007 yılında Freetown'a döndü. Sydney Mardi Gras Sydney Mardi Gras, 1979'dan beri her yıl Sidney, Avustralya'da düzenlenen bir LGBTQI onur yürüyüşü ve festivali. Kendi türünde dünyadaki en büyük festivaller arasındadır. Ayrıca Avustralya'da en çok turist çeken etkinliklerden biridir. Turgut Aydın Holding Turgut Aydın Holding, İstanbul merkezli holding kuruluşu. Holdingin temelleri 1958 yılında girişimci "Turgut Aydın"'ın İstanbul'da ticarete atılması ve 1976 yılında "Dömeks" şirketinin kurulmasıyla atılmıştır. Sahibi olduğu şirketlerin başarılı faaliyetleri sonucu "Turgut Aydın Holding A.Ş." kurulmuş ve grup şirketleri holding bünyesinde toplanmıştır. 2014 yılı itibarıyla holding, perakende, denizcilik, sağlık, tekstil ve yapı gibi alanlarda faaliyet göstermektedir. Holding bünyesinde A101 marketleri, Memorial Sağlık Grubu, Aydın Örme, Pizza Lazza gibi şirketler yer almaktadır. 1996 yılında kurulan Bank Asya'nın kurucu 16 ortağından biridir. Nijerya'nın vize politikası Vizeden muaf ülkelerden birinden gelinmediği sürece Nijerya ziyaretçilerinin vize almaları gerekmektedir. Tüm ziyaretçilerin en az 6 ay geçerli bir pasaporta sahibi olmaları gerekmektedir. Aşağıdaki 18 ülkenin vatandaşları vizesiz Nijerya'yı ziyaret edebilirler: Kenya vatandaşları en fazla 90 gün kalmak için ülkeye varışta vize alabilirler. Brezilya vatandaşlarına Çin vatandaşlarına ve Güney Afrika Cumhuriyeti vatandaşlarına verilen diplomatik ya da hizmet pasaportu sahipleri ve Türkiye vatandaşlarına verilen diplomatik pasaport sahipleri Nijerya için vize almaları gerekmez. Abuja Göçmenlik Kurumu Genel Merkezi tarafından verilen yazılı e-vize onayı sahipleri, bir vize başvuru formu ve e-vize uygulaması ödeme makbuzu sahibleri, göçmenlik sorumlulukları bir Nijerya şirketinin verdiği davet mektubu ile ülkeye varışta vize elde edebilirler. Kertenkele: Yeniden Doğuş Kertenkele: Yeniden Doğuş veya ilk 2 sezonu ile Kertenkele, 25 Ekim 2014 tarihinde Atv'de yayınlanmış olan yapımcılığını Yalçın Şen'in üstlendiği Türk dizisidir. Dizi, 3. sezonda senaryo gereği başrolleri olan Timur Acar ve Sera Tokdemir’in ayrılması gerekince dizinin konusu ve hikâyesi değişmiş adına da Yeniden Doğuş eklenmiştir. Başrollerini ise Ahmet Kayakesen, Asena Tuğal ve Fatih Doğan devralmıştır. Yönetmenliğini Gülbin Aydın ile Canan Çelik yapmıştır. Uygulayıcı yapımcısı ise Erdoğan Sevinç'tir. Dizi, 24 Aralık 2016'da gösterilen son bölümü ile (85. bölüm) ekranlara veda etmiştir. Dizi, Kemal Tebrizi adlı İranlı yönetmenin 2004 yılında yaptığı Marmoulak (Kertenkele) adlı sinema filminin bir uyarlamasıdır. 25 Ekim 2014 tarihinde yayınlanan ilk bölümün ardından, yangın sahnesinde canı pahasına çocuğu kurtarmış olan iyi niyetli bir hırsız olan başrolün, cezaevinden kaçmak için imam kıyafetleri giyerek sahte bir "hırsız imam" rolüne bürünmesi üzerine RTÜK'e çok sayıda şikayet gelmiştir. İngiltere'de yayın yapan haftalık The Economist dergisi dizi ile ilgili tartışmalara 14 Kasım 2014'te yayınlanan sayısında yer vermiştir. Kertenkele, bir yandan bilinen bir çapkın, bir yandan da, komiser Ünsal ve diğer polislerin bir türlü ele geçirememiş olduğu profesyonel bir hırsızdır. Mafya babası Deli Kenan'ın boş sandığı evine girdiğinde Deli Kenan Kertenkele'yi yakalar ve ona ateş eder. Kertenkele kaçarken yanan bir ev görür polise ve mafyaya yakalanma pahasına içerideki küçük bir çocuğu yangından kurtarır. Sonunda tutuklanıp cezaevine girer. Esaret altında yaşamak istemeyen Kertenkele içtiği hap yüzünden hastaneye kaldırılır. Kaçma çabasına girdiğinde eline geçen imam kıyafeti ile polisin ve peşindeki mafyanın elinden kaçarken kendisini bir mahalle camisinde Ziya hoca adında imam olarak bulur. Yetersiz din bilgisi ile imamlık yapmaya çalışırken karşısına gayrimenkul kralı Ekrem Bey'in güzel torunu Zehra çıkar. Zehra'ya ilk bakışta aşık olan Kertenkele, hiç kimseyi beğenmeyen Zehra'nın güzel kızın kalbini çalmaya karar verir. Fakat Ünsal komiser, Zehra'nın eniştesidir. Sezon Finalinde Semih, Ziya Hoca'nın aslında Kertenkele olduğunu Levent'e ve Ünsal Komiser'e söyleyince Ünsal, bunu Ekrem Bey ve ailesine aktarır. Sokrat, Kertenkele'den yeğeninin intikamını almak için sevgilisini ve kız kardeşini esir alır ve üzerilerine bomba bağlar. Kertenkele ikisini de kurtarmak için depoya girdiğinde Sokrat, depodaki bombayı patlatır. Hastaneye düşen Kertenkele hafızasını kaybetmiştir. Kendisine tıpa tıp benzeyen din öğretmeni Ahmet Şimşek de bir kaza geçirmiş ve vefat etmiştir. Hastanedeki karışıklık üzerine Ahmet Şimşek yerine Kertenkele öldü sanılmıştır. Hastaneden 1 yıl sonra taburcu olan ve hafızası hala yerine gelmemiş Kertenkele hayatına Ahmet Şimşek olarak devam etmektedir. Hicabi ve Ünsal Kertenkele'yi görürler ama kimse onlara inanmaz. Semih, Betül ile evlenmekte ısrarlıdır. Melis intihar edeceği sırada Kertenkele Melis'i kurtarır fakat Kertenkele'nin hafızası stabil değildir. Melis, Zehra'nın Kertenkele'yi hak etmediğini düşünmektedir. Bu yüzden bir süre Kertenkele'nin yaşadığını Zehra'dan saklamıştır ve 42. bölümde hafızası yerine gelmiştir. Daha sonra Zehra Kertenkele'nin yaşadığını öğrenir. Kertenkele Ünsal'ı hapse attırıp Sokrat'ı patlatıp intikamını almıştır. Baron ve Akıncı ortaya çıkınca Baron Kertenkele'ye Ünsal'ı hapisten kaçırıp onunla beraber bir ekip kurma görevini verir. Kertenkele Ünsal'ı hapisten kaçırır ve Baron'a götürür. Baron Ünsal'a onun en son görevi Kertenkele'yi öldüreceğini söyleyip reddedemeyeceği bir teklif yapmıştır. İlk görevleri Mona Lisa tablosunu çalıp Baron'a getirmeleridir. Mona Lisa'yı başarıyla çalan Kertenkele ve Ünsal'ın 2. görevi ise Amerikalı bilim adamı John Steward'ı kaçırmalarıdır. Ancak Steward'ı Amerikan Gizli Servisi ve geçici olarak Türk Polisi onun korumalığını yapmaktadır. Kertenkele ve Ünsal Steward'ı, Steward'ın adamları da Zehra'yı kaçırmıştır. Bunun sonucunda Kertenkele Baron'a Steward'ı öldüreceğini söylemiş ancak Kertenkele ve Ünsal Zehra'yı kurtarmak için Steward'ı Amerikalılara geri vermişlerdir. Baron daha sonra Kertenkele ve Ünsal'a 10 parçadan oluşan bir haritanın birinci ve ikinci parçasını bulabilmek için Bizans Prensesinin 1000 yıllık kolyesini çalma görevini vermiş, Kertenkele ve ortağı bunu başarır fakat kolye Zehra'da kalmıştır. Ünsal ve Kertenkele Zehra'nın evine gidip kolyeyi çalıp kaçacakken Semih, Tülin, Melis ve Zehra tarafından yakalanır. 52. bölümde Ünsal Kertenkele'ye Baron'un öldüğünü ve Sokrat'ın yaşadığını söylemiştir. 55. bölümde kızı olduğunu ve kızının Sokrat'ın torunu olduğunu öğrenmiştir. Akıncı iki kez Kertenkele'yi Sokrat'ın elinden kurtarmıştır. Sokrat, Şeyma'nın kendi torunu olduğunu öğrendiğinde Kertenkele'yi öldürmek istemiştir. Ama Akıncı Kertenkele'yi kurtarınca oradan kaçmak zorunda kalmıştır. 56. bölümde Akıncı'nın Hicabi olduğu ortaya çıkar. 57. bölümde Sokrat, Kertenkele'yi öldürmek için önce Akıncı'yı öldürmesi gerektiğini anlar ve 3 kişilik Gölge Fedai timini çağırır. Ama fedai timi işi başaramayınca tek çare olarak Hayalet lakaplı usta bir suçluyu tutar. 58. bölümde Hayalet, Akıncı'yı öldürmeyi başardığını sanmıştır. Ama Akıncı dirilip Sokrat'ın planını yine etkisiz hale getirmiştir. Kaza yapmakta olan otobüsü kurtarıp, Kertenkele ve sevdiklerinin hayatının kurtulmasına vesile olur. 59. bölümde Kertenkele'ye kurulan tuzak sonucu suçlu olduğuna hükmedilir ve yakalarlar. Hapisten kaçan Kertenkele, aklanmak için Semih'i aramaya koyulur. Ama Semih, kaydı Baba Kadir'e satmıştır. Sokrat, Akıncı'nın Hicabi olduğunu öğrenmiştir, ama hayalete söyleyecekken Baba Kadirin nişancısı tarafından vurulur. Sokrat konuşmaya başlayınca Hicabi'nin Akıncı olduğunu söyler. Hayalet Hicabi'yi vurmak için yola koyulur fakat başarısız olur, Deli Kenan tarafından öldürülür. 68. bölümde Kertenkele, kaydı Akıncının yardımıyla alır ama Kayıt elden ele geçerek Sokrata ulaşmıştır. Sokrat, Kertenkele tarafından vurulunca öleceğini anlar ve intikam için Kertenkele'yi patlatmaya karar verir. Bomba patlamak üzeredir, Kertenkele'nin sonunun ne olacağı 69. bölümde olacaktır. Hayalet'in abisi Kızıl Ejder, intikam için Türkiye'ye gelecektir. Öte yandan Deli Kenandan saklanan Şevket kılıktan kılığa girmiştir. Şu anda Papaz kılığında gezinmektedir. Kızıl Ejder Türkiye'ye gelir ve ilk olarak Deli Kenan ve Şevket'i yaralayıp Namık ve Şenbakın işini bitirir. 71. bölümde Kızıl Ejder'in planladığı operasyonda, Ünsal ve Zehra ölmüştür. Zehra 2. Sezon'un son bölümünde yanan kulübenin içinde kalmıştır hastaneye getirildiğinde kızı ölen bir adam kızının yüzünü ona vermiş,ama bunu kimseye söylememiştir, herkes Zehra'yı öldü olarak biliyordur oysa Zehra yüz nakli geçirmiş ve Zeynep Şanlı olarak malikaneye sızmıştır. Kertenkele ise uçurumdan yuvarlanmış ve onu bulanlar yüz nakli geçirdikten sonra onu Ay Yıldızlı Adam haline getirmiştir. Kertenkele Zehra'nın intikamını almak istemektedir ama Ona bu görevi (Ay yıldızlı adam görevini) verenler Ejderi canlı getirmesini istediği için Ejderi öldürmemektedir. Zehra ise 2 yıl içinde kendini geliştirmiş ve Maskeli Kız olmuştur. İkisi de birbirinden habersiz birbirinin intikamını almaya çalışmaktadır. Kertenkele Murat Komiser olarak olarak çalışmaya başlamıştır. Kendisine ev ararken artık emlakçılık yapmaya başlayan Azmi Hoca'yı bulur ve hicabinin alt katını kiralar. Murat Komiserde Zehranın nişan yüzüğü vardır. Murat Komiser Zehranın mezarının başındayken Zeynep de oraya gelmiştir. Murat Komiser kimliğini belli etmemek için oradan kaçmış,ama kaçarken yüzüğü düşürmüştür. Yüzük Zeynep'in eline geçmiştir. Murat Komiser bir yolunu bulup yüzüğü geri almıştır. Bu sırada Zeynep yüzüğünü almak için Murat'ın evine girmiştir. Bu sırada Murat uyanmış ve aralarında bir boğuşma geçmiştir. Bu sırada Hicabi ve ailesi eve geldiklerinde Murat ve Zeynep'i yatakta boğuşurken yakalamıştır. Durumu yanlış anlamışlar ve Azmi'ye söylemişlerdir. Azmi onları evlendirmek istemiştir. İkisi de evlenmek istememektedir. Ama aralarında bir yakınlaşma olmuştur. Murat Komiser ve Zeynep Şanlı birbirlerine aşık olmuşlar fakat birbirlerinin Zehra ve Kertenkele olduğunu bilmiyorlardır. Hicabi'nin ailesi ve Gizem'in annesi de diziye katılmıştır. Hicabi'nin ailesi Hicabi'yi beşik kertmesi Deli Meryem ile evlendirmek istemektedir. Hicabi Gizem'in evine sığınmıştır. Olaylar böyle gelişirken Zeynep deniz kenarındaki yanan kulübenin yanına gitmiştir, arkasından Murat onun da orada olduğundan habersiz kulübeye gitmiştir, orada Ejder ve Ateş Murat ve Zeynep'i öldürmeye çalışmıştır. Ama Murat Zeynep'i kurtarmış, Zeynep ise Ejder'i öldürmüştür. Ateş Ejder'in intikamını almak için malikaneye gelmiştir. Tam Zeynep'i vuracağı sırada Murat, Zeynep'in önüne geçmiş ve vurulmuştur. Murat, Zeynep için ikinci kez hayatını tehlikeye atmıştır. HTD finalde Murat ve Zeynep evlenmiştir. Hicabi ve Gizem evlenmiştir. BaÅŸaran Grup Başaran Grup veya Başaran Holding, İstanbul merkezli şirketler topluluğu. Holdingin temelleri 1930 yılında girişimci "Yakup Başaran"'ın Trabzon'da fındık ticareti ile ve 1995 yılında "Başaran Gıda" şirketinin fındık sektöründe ilerleme kaydetmesiyle atılmıştır. 2014 yılı itibarıyla Başaran Grup, yatçılık, finans, inşaat, otelcilik, havacılık ve enerji gibi alanlarda faaliyet göstermektedir. Yeşil Deniz Yeşil Deniz, yapımcılığını Ayfer Özgürel-TFT Yapım'ın üstlendiği, senaryosunu Ali Kara, İdris Meydi ve Serkan Birlik'in yazdığı, yönetmenliğini Yahya Samancı'nın gerçekleştirdiği TRT 1'de yayınlanan yerli dizidir. Dizinin Başrollerinde; Burak Serdar Şanal, Mert Turak, Ali Barkın, Burak Alkaş, Merve Akkaya, İlker Aksum, Güneş Sayın, Sanem Çelik, Nalan Yavuz, Zafer Kırşan, Semiha Bezek, Emin Gürsoy, Ahmet Somers, Elvan Dişli, Aladdin Sakar, Sedef Çalışır, Zeynep Deniz Denker, Cemre Baysel, Nuri Gökaşan, Jale Aylanç, Zeynep Gülmez, Renan Bilek, Yener Gürsoy, Berke Acar, Eren Can Vurucu, Ceyhun Tutal, gibi isimler yer almaktadır. Diziye Sümer Tilmaç ve Salih Kalyon'da Konuk Oyuncu olarak katılmıştır. Diziye ikinci sezonda İlker Aksum (Almancı Üsen Rolüyle) ve Güneş Sayın (Almancı Üsen'in kardeşi Sibel Rolüyle) katılmıştır. İlk sezonda oynayan Öykü Çelik ve Melis Babadağ diziden ayrılmıştır. TRT ekranlarında 75 bölüm yayınlanan dizi, kanal ile yaptığı görüşmeler sonrasında final kararı aldı. Dizi İzmir'in Ödemiş İlçesine bağlı Birgi'de çekilmiştir. Yeşil Deniz dizisi Final yapmadığı için hala birçok konu soru işaretiyle kaldı. Yeşil Deniz dizisinin hayran kitlesi dizinin tekrar başlaması için imza kampanyası başlattı. Yeşil Deniz dizisinin konusu Doksanlı yıllarda yeşil ve sıcak bir Ege kasabası olan Yeşilova kasabasında geçmektedir. Dizinin 4 kafadarı "Radyocu İsmail (Burak Serdar Şanal), Maggayvır Süleyman (Mert Turak), Hurdacı Emin (Ali Barkın) ve Müezzin Cemil (Burak Alkaş)" Kasabada yaşayan gençlerdir. Çocukluktan beri arkadaş (Sadıç) olan bu dört arkadaş gariban insanlardır. İsmail Yerel bir radyo kanalı olan Ova FM'de DJ olarak çalışmaktadır. Radyoda ""İsmail'le İstek Hattı"" isimli bir program sunmaktadır. Aynı zamanda Kasabanın tanınmış kişilerinden Hicabi Makasçının kızı Sedef'i "(Öykü Çelik)" istemektedir. Ancak Hicabi kızının başlık parası olarak kendisinden yüklü bir altın getirmesini ister bunun üzerine İsmail arkadaşlarıyla birlikte define aramaya başlar. Ancak Belediye Başkanının kızı Zümrüt "(Melis Babadağ)" Öğretmen olmuş ve babasının belediye başkanı olduğu kasabaya dönmüştür. Zamanla Radyocu İsmail ile arasında yakınlık başlar bunu duyan Sedef bu ilişkiyi kıskanır ve kendisini isteyen kasabanın zenginlerinden birinin biraz saf olan oğluyla nişanlanır bunu öğrenen İsmail bu duruma karşı çıkar ancak bu arada Öğretmen Zümrüt'le arasında adı konulmamış bir aşk başlar. Radyocu İsmail artık iki kızın arasında kalmıştır ve ikisini de idare etmektedir. Bu 4 kafadarın bambaşka hayalleri vardır tek amaçları defineyi bulmak ve zengin olmaktır. Sadıçlar define ararken kendilerini türlü maceraların içinde bulacaklardır. İlerleyen bölümlerde İsmail'e rüyasında altınların yeri gösterilir. İsmail gidip defineyi bulur ve sadıçlarıyla paylaşır. Sadıçlar artık zengindir ama altınları nasıl bozduracaklarını bilemezler. Ağacın altındaki dayının yardımıyla saatin altındaki adama altınları bozdururlar. Sonra da zengin olma hikâyesi yazmak için kendilerine seyyar bir kokoreççi arabası ayarlayıp kokoreç satmaya başlarlar. Bir anda kasabanın en zenginleri olan sadıçlar ilçenin tek radyosu olan Ova FM'i, beyaz eşya dükkanını ve ilçedeki lokantayı alırlar. Kasaba meydanına heykellerini diktirirler. Ancak Almancı Gostak Üsen "(İlker Aksum)" kardeşi ve oğluyla kasabaya dönünce her şey bir anda değişir. 31 Aralık 2015 gecesi dizinin yılbaşı için hazırlanan özel bölümünde Mahmut Tuncer, Ferda Anıl Yarkın ve Nalan konuk oyuncu olarak yer almıştır. Yeşil Deniz dizisinin tekrar bölümleri TRT dışında 360 ve TV4 kanallarında da yayınlanmıştır. Günümüzde sadece TRT1, TRT Avaz ve TRT Türk'de dönüşümlü olarak yayınlanmaktadır. Doug McDermott Douglas Richard "Doug" McDermott (d. 3 Ocak 1992), National Basketball Association (NBA) ekiplerinden Chicago Bulls'ta forma giyen Amerikalı profesyonel basketbolcu. 2.03 metre boyunda, 102 kilogram ağırlığında bir kısa forvettir. Kolej basketbolunu, koçluğunu babası Greg McDermott'ın yaptığı Creighton Üniversitesi'nde oynamıştır. 26 Haziran 2014'te gerçekleştirilen 2014 NBA Seçmeleri'nde ilk tur 11. sırada Denver Nuggets tarafından seçilmiştir. Bu seçimden sonra Nuggets onu Anthony Randolph ile birlikte Chicago Bulls'un 16. ve 19. sıra seçim haklarıyla takas etmiştir. Temmuz 2014'teki NBA Yaz Ligi'nde 18.0 sayı, 4.0 ribaund ve 2.8 asist ortalamaları tutturmuştur. 22 Temmuz 2014 tarihinde ise Chicago Bulls ile sözleşme imzalamıştır. Başarı Holding Başarı Holding, Ankara merkezli holding kuruluşu. Holdingin temelleri 1989 yılında Ferda Yıldız tarafından "Başarı Elektronik" şirketinin kurulmasıyla atılmış, ağırlıklı olarak telekomünikasyon sektöründe faaliyet göstermektedir. 2014 yılı itibarıyla bünyesinde 11 şirket bulunan holdingin, yayıncılık ve havacılık sektörlerinde şirketleri bulunmaktadır. Mali'nin vize politikasÄ± Mali Hükümeti, belirli ülkelerin / bölgelerin vatandaşlarına vize almak zorunda kalmadan turizm veya iş amaçlı Mali'ye seyahat etmelerini sağlamaktadır. Neredeyse tüm diğer ülkelerin vatandaşları varışta vize alabilirler. Aşağıdaki 20 ülke vatandaşları vizesiz Mali'yi ziyaret edebilirler: Küba ve Rusya vatandaşlarına verilen diplomatik ya da hizmet pasaportu sahipleri ve Türkiye vatandaşlarına verilen diplomatik pasaport sahipleri vize almaları gerekmez. 9 Mart 2015 tarihine kadar birçok ülkenin vatandaşları ülkeye varışta vize alabilmekteydi ancak şimdi önceden vize almaları gerekmektedir. Abel HernÃ¡ndez Abel Hernández (d. 8 Ağustos 1990; Pando, Uruguay), Anderlecht'de forma giyen ve Forvet mevkisinde görev yapan futbolcudur. Moritanya'nın vize politikası Vizeden muaf ülkelerden birinden gelinmediği sürece, Moritanya ziyaretçileri Moritanya'nın dış temsilciliklerinden birinden ya da Nouakchott Uluslararası Havaalanı'na gelindiğinde vize almaları gerekmektedir. Aşağıdaki 9 ülkenin vatandaşları 90 güne kadar vizesiz Moritanya ziyaret edebilirler: Bulgaristan, Mısır, Gine-Bissau, İran, Fas, Katar ve Türkiye vatandaşlarına verilen diplomatik ve hizmet pasaportu sahipleri Moritanya'ya seyahatlerinde vize almaları gerekmez. Herhangi bir ülke tarafından verilmiş pasaport hamilleri Nouakchott Uluslararası Havalimanı'na varışta vize alabilirler. Pajtim Kasami Pajtim Kasami (d. 2 Haziran 1992, Andelfingen), Olimpiakos'da forma giyen ve Forvet mevkisinde görev yapan futbolcudur. Matematikte, bilimde ve mühendislikte kullanılan Yunan harfleri Yunan harfleri; matematikte, bilimde ve mühendislikte ayrıca sabitler ve özel fonksiyonlar için sembollerle matematiksel notasyonun yapıldığı her yerde, özellikle belirli nicelikleri temsil eden değişkenler için kullanılır. Bu bağlamda, büyük ve küçük harfler farklı ve alakasız şeyleri simgelerler. Latin harfi biçimindeki Yunan harfleri genellikle kullanılmazlar: büyük A, B, E, H, I, K, M, N, O, P, T, X, Y, Z gibi. "i, o ve u" Latin harflerine yakından benzediklerinden, küçük ι (iota), ο (omikron) ve υ (ipsilon) nadiren kullanılır. Bazen Yunan harflerinin değişik fontları matematikte bambaşka semboller için kullanılır, özellikle de φ (fi) ve π (pi). Matematiksel finansta, belirli yatırımların riski Yunan harfleri ile gösterilen değişkenlerle ifade edilir. Türkçe konuşan matematikçilerin çoğunluğu tarafınca harflerin isimleri okunurken ne modern ne de eski telaffuz kullanılır, Türkçeye uygun telaffuz yapılır. Örneğin, β harfi βῆτα[vita] yerine "beta" olarak söylenir. Diğer diller için de geçerlidir, en bilinen örnekler arasında Amerikan İngilizcesinde [beyta] ve İngiliz İngilizcesinde [bita] olarak telaffuz edilmesi yer alır. Matematikte kullanılan Yunan harfleri sıradan bir Yunanca metinde kullanılanlardan farklıdır çünkü diğer harflerle birleşmek için değil, tek tek yazılmak için tasarlanmışlardır. Ayrıca bu harfleri normalde günümüz Yunan tipografisinde kullanılmayan çeşitli biçimlerde kullanan kimseler de vardır. OpenType yazı tipi biçimi, matematiksel (Yunanca olmayan) içeriklerde Yunan harfini temsil eden karakterleri tanımlayan 'mgrk' ya da "Matematiksel Yunanca" denen bir özelliğe sahiptir. Aşağıdaki tablo Yunan harflerinin TeX ve HTML gösterimini sunuyor. TeX gösteriminde kullanılan yazı tipi italiktir. Bu da değişkenlerin italik yazılması gerektiği ortak görüşüne pareleldir. Yunan harfleri genellikle matematiksel formüllerde değişken olarak kullanıldığından matematik içeren çalışmalarda TeX gösterimine benzeyen bir Yunan harfi ile karşılaşılma ihtimali daha yüksektir. Jordy Clasie Jordy Clasie (d. 27 Haziran 1991; Haarlem, Hollanda), Southampton'da forma giyen ve Orta saha mevkisinde görev yapan millî futbolcudur. Koyu bir Feyenoord taraftarı olan ve bu uğurda vakti zamanında kendisine talip olan AFC Ajax’ı geri çeviren biri Jordy Clasie. Doğduğu şehir Amsterdam’a çok daha yakın olsa da Babasının da bir arkadaşı olan Feyenoord efsanesi Willem van Hanegem’in de bir etkisiyle Feyenoord altyapısında futbola başladı. Feyenoord’un eski altyapı sorumlusu Henk van Stee ona boyu nedeniyle başka bir takım araması gerektiğini dahi söylemişti. Clasie’nin imdadına van Stee’in Ukrayna’ya, Shakhtar’a gitmesi yetişti. Feyenoord’un hem U17 hem de U19’da şampiyonluk yaşayan 90-92 jenerasyonunun liderlerindendi. Bir sezon Excelsior’a giden, orada bireysel gelişimine ağırlık veren(Excelsior’da geçirdiği sezonda 1. Lig için henüz hazır olmadığını düşünüyordu ve bunun için özel kondisyon yüklemesi aldı) ve Feyenoord’a geri dönen Clasie, çok uzun sürmeden takım kaptanlığına yükseldi.Başarılı performansını 2014-2015 sezonu sonuna kadar sürdürüp Premier Lig ekibi Southampton'a 2015-2016 sezonu başında transfer olmuştur. Clasie 2012 yılında Hollanda millî takımına kadar yükseldi. 2014 Dünya Kupası’nda yarı final ve 3.lük maçı olmak üzere iki maçta süre aldı. Jeremain Lens Jeremain Marciano Lens (d. 24 Kasım 1987; Amsterdam, Hollanda), Kanat mevkinde görev alan Surinam asıllı Hollandalı Millî futbolcudur. Süper Lig ekiplerinden Beşiktaş'ta ve Hollanda millî takımı forma giymektedir. Lens, futbola Ajax altyapısında başladı. Sonrasında AZ Alkmaar'ın alt yaş takımlarında forma giyen Lens, bu ekiple profesyonel sözleşme imzaladı. 2007-08 sezonunda NEC'de kiralık oynayan Lens, bir sezon sonra AZ Alkmaar'la Eredivisie'de şampiyonluk yaşadı. 2010-2011 sezonu başında PSV Eindhoven'a transfer olan tecrübeli futbolcu, 2013 yılında Dinamo Kiev'le anlaştı. Ukrayna'da iki kupa, bir de lig şampiyonluğu elde eden Lens, geçtiğimiz sezonun başında 12 milyon Euro karşılığında Sunderland'a transfer oldu. Lens, 2015-2016 sezonunda Sunderland formasıyla çıktığı 22 resmi maçta 4 gol, 3 asistlik bir performans sergiledi. 2016 yılında 1 yıllığına Fenerbahçe'ye kiralık olarak transfer olmuştur. Lens ilk profesyonel maçına 2005-06 sezonunda çıktı. Bu sezonda AZ formasıyla 2 maça çıktı. Daha öncesinde AZ, FC Omniworld, Ajax Amsterdam takımlarının altyapısında oynadı. Haziran 2007'de, AZ 2007-08 sezonu için NEC'e kiralanmasında anlaştı. Burada 1 sezon oynadıktan sonra AZ'ye geri döndü. Lens anlaşmayı kabul etti ve 2007 yazında NEC'e kiralandı. Temmuz 2008'de yeniden takıma katılan Lens sol ayağından ameliyat oldu. 2008-09 sezonu, takımın şampiyonluğuna katkıda bulunamayan Lens için hayal kırıklığı oldu. Teknik direktör Louis van Gaal'in Bayern Münih'e gitmesiyle Lens 2009-10 sezonunda daha fazla forma şansı bularak takıma daha fazla katkıda bulundu. Yeni kulübü NEC'de 16 maçta 8 gole katkıda bulundu. NEC UEFA Kupası elemelerine katılmaya hak kazandı. Uzun bir süre NEC'de kalabilecek gibi görünüyordu, ama Lens AZ'ye geri dönmeye karar verdi. 21 Mayıs 2010 tarihinde PSV Lens ile 4 yıllık sözleşme imzaladı ve Dirk Marcellis ile takas edildi. Lens 9 numaralı formayı aldı. İlk yılında başarılı bir yıl geçirdi. Kanatlardan ziyade daha çok ortada oynamaya başlayan Lens, kanatlarda çok kullanışlı olmasının yanı sıra forvet arkası oynayarak da katkıda bulunabiliyordu. İlk birkaç maçında skor için mücadele etti, ancak sonradan pozisyon yaratmalara yardım etti. UEFA Avrupa Ligi'nde 11 maçta 3 gol atarak takımıyla birlikte çeyrek finale kaldı. Ligde ise 33 maçta 10 gol kaydetti. Sezonun çoğunu ilk sırada geçirmelerine rağmen sezonu üçüncü sırada bitirdiler. 2011-12 sezonu başında Nordin Amrabat'ın Kayserispor'a gitmesiyle boşalan 11 numaralı formayı aldı. 6 Kasım 2011'de Heracles karşısında oyuna sonradan dahil olarak PSV'de ilk kez hat trick yaptı. 18 Haziran 2013 tarihinde Lens, Ukrayna kulübü Dinamo Kiev ile 4 yıllık sözleşme imzaladı. 29 Ağustos'ta Lens, UEFA Avrupa Ligi'nde 5-1 kazanılan Aktöbe maçının 9. dakikasında yeni takımındaki ilk resmi golünü kaydetti. 6 Ekim'de Metalurg Donetsk'e karşı 9-1 kazanılan maçta 2 gol kaydetti. Ayrıca takımı için ligde attığı ilk gollerdi. Takımın Kubok Ukraniy'i kazanmasında büyük katkısı oldu. 23 Nisan 2015'te Fiorentina'ya 2-0 kaybedilen UEFA Avrupa Ligi maçında ilk yarıda gördüğü 2 sarı kartla oyundan ihraç edildi. Bu maçla çeyrek finalde elenerek Avrupa Ligi'ne veda ettiler. İkinci sarı kartı ceza sahası içinde yaptığı sert müdahele sonucu gördü. O sezon takımının hem Ukrayna Premier Ligi'ni hem de Kubok Ukraniy'i namağlup kazanmasında büyük katkı sağladı. 25 Temmuz 2015 tarihinde sağlık kontrollerinden geçerek Sunderland ile 4 yıllık sözleşme imzaladı. Daha önce AZ ve PSV takımlarında birlikte çalıştığı hocası Dick Advocaat ile tekrar çalışma fırsatı yakaladı. Premier League'deki ilk golünü 29 Ağustos 2015'te 2-2 beraberlikle biten Aston Villa'ya karşı kaydetti. Ligdeki ikinci golünü 3 Ekim'de oynanan West Ham United maçında kaleci Adrián'ın üstünden aşırtarak takımına 2-0 öne geçirdi, ancak 2 sarı kart görüp oyundan atılınca West Ham United eşitliği sağladı ve maç 2-2 bitti. Bu maçtan sonra Advocaat takımdan ayrıldı. Lens yeni teknik direktör Sam Allardyce ile fazla anlaşamadı. Teknik direktörün kadroda düşünmediği Lens, 12 Aralık 2015'teki Watford mağlubiyeti sonrası maçtan sonra soğuma hareketlerine katılmayarak 2 hafta maaş cezası aldı. Sunderland'de mutsuz olan Lens, Ocak ayı transfer döneminde "Premier League'e yedek kulübesinde oturmaya gelmedim" sözleriyle kulüpten ayrılmak istediğini dile getirdi. 2016-17 sezonuna da Sunderland'de başladı ve ligde iki maç forma giydi. 30 Ağustos 2016 tarihinde Fenerbahçe Lens'i kiralık olarak kadrosuna kattığını açıkladı. Fenerbahçe'deki ilk resmi maçını 11 Eylül 2016'da Bursaspor karşısında oynadı. 19 Eylül 2016'da 5-1 kazanılan Kasımpaşa maçında 2 asist yaptı. 25 Eylül 2016'da 2-1 kazanılan Gaziantepspor maçında takımının 2 golünün asistini yaparak 2 golde de katkıda bulundu. 30 Ekim'de Kardemir Karabükspor'u 5-0 yendikleri maçta Fenerbahçe için ilk golünü attı. Ligde 26 maçta 4 gol 11 asist ile Fenerbahçe'de sezonun en iyilerinden biri oldu. 3 Kasım 2016 tarihinde oynanan UEFA Avrupa Ligi maçında Manchester United'a karşı 59. dakikada serbest vuruştan attığı golle takımının 2-1 kazanmasında önemli rol oynadı. Yarı finalde penaltılarla elendikleri Türkiye Kupası'nda da 4 asist yapmıştı. Sezon sonunda Fenerbahçe ile transfer görüşmeleri yapsa da bu görüşmeler olumlu sonuçlanmadı ve o sene EFL Championship'e düşen Sunderland'e geri döndü. 2017-18 sezonu öncesinden Beşiktaş ile görüşmeye başladı ve 5 yıllığına Beşiktaş ile anlaştı. 7 Ağustos 2017 tarihinde Beşiktaş ile kiralık olarak sözleşme imzaladı. Beşiktaş tarafından Kamuyu Aydınlatma Platformu’na gönderilen açıklamada; “Jeremain Marciano Lens'in transferi konusunda kulübü ve kendisi ile anlaşmaya varılmıştır. Sunderland kulübüne 2017-2018 sezonu için net 1.500.000 Avro kiralama bedeli ödenecektir. Oyuncuya, 2017-2018 Sezonu için 2.200.000 Avro garanti ücret ödenecektir. Ayrıca puan başı 4.000 Avro ödenecektir. Oyuncu 25 veya daha fazla resmi maçta (Türkiye Kupası hariç) oynadığında 100.000 Avro bonus 35 veya daha fazla resmi maçta (Türkiye Kupası hariç) oynadığında 50.000 Avro ilave bonus ödenecektir. Ayrıca UEFA şampiyonluğunda 200.000 Avro bonus ödenecektir. Oyuncunun transfer haklarının nihai satın alma opsiyonu 4.089.000 Avro olup şirketimize aittir. Şirketimiz satın alma opsiyonunu kullandığı takdirde oyuncuya, 2018-2019 Sezonu için 2.250.000 Avro, 2019-2020 Sezonu için 2.300.000 Avro , 2020-2021 Sezonu için 1.950.000 Avro, 2021-2022 Sezonu için 1.800.000 Avro garanti ücret ödenecektir.” denildi. Kadro sıralamasında Ricardo Quaresma ve Ryan Babel'in gerisinde kalan Lens, ilk maçına 18 Ağustos 2018'de Kasımpaşa SK ile oynanan maçın 75. dakikasında Quaresma'nın yerine dahil olarak çıktı. 1 Ekim'de Trabzonspor ile 2-2 berabere kaldıkları lig maçında Beşiktaş kariyerinin ilk golünü attı. 28 Kasım'da Manisaspor'u Türkiye Kupası'nda 9-0 yendikleri maçta 3 gol 3 asist ile sezonun en iyi performansını gösterdi. Ancak ligde 23 maçta forma giymesine rağmen sadece 1 gol atıp, asist katkısında bulunamadı. Beşiktaş'ın başarılı UEFA Şampiyonlar Ligi performansında da sadece iki maçta forma şansı bulabildi. Beşiktaş'ın kupasız bitirdiği sezon sonunda takıma katkı yapamaması nedeniyle taraftarlar tarafından eleştirilen isimlerden oldu. Buna rağmen Beşiktaş, Şubat 2018'de Lens'i satın alma opsiyonunu kullandı. Lens, Hollanda U-21 takımında oynamasına rağmen Surinam millî futbol takımına çağrıdı. 2009 yılında millî takımın teknik direktörü Wensley Bundel tarafından Parbo Bier Cup için çağrıldı. 3 maçta 2 gol atan Lens, Surinam'ın turnuvayı ikinci bitirmesine yardımcı oldu. Turnuva FIFA himayesinde olmadığı için Lens sonradan Hollanda millî takımına çağrılabildi. 3 Mayıs 2010 tarihinde Lens 2010 FIFA Dünya Kupası hazırlıkları için Hollanda millî futbol takımına çağrıldı. Dönemin teknik direktörü Bert van Marwijk Lens'in turnuvadaki 23 kişilik kadroda yer almayacağını duyurdu. 11 Ağustos 2010'da Lens Ukrayna'yla oynanan dostluk maçında ilk millî golünü kaydetti. Louis van Gaal, AZ'den tanıdığı Lens'i düzenli olarak millî takım kadrosuna çağırdı. 2014 FIFA Dünya Kupası elemelerinde ülkesi adına 5 gol, 5 asistlik katlıda bulundu. Lens Brezilya'da düzenlenen 2014 FIFA Dünya Kupası için 23 kişilik kadroya seçildi. B Grubundaki ilk iki maçta sonradan oyuna dahil oldu. Yarı finalde Arjantin karşısında uzatmaya giden maçta 120 dakika sahada kaldı. Arjantin maçı penaltılarla kazanarak finale çıktı. Jabari Parker Jabari Ali Parker (d. 15 Mart 1995), National Basketball Association (NBA) takımlarından Milwaukee Bucks forması giyen Amerikalı profesyonel basketbolcu. 2.03 metre boyunda, 109 kilogram ağırlığındadır. 2014 NBA Seçmeleri öncesi Andrew Wiggins ve Joel Embiid ile beraber ilk sıra seçimine aday 3 oyuncudan biriydi. 26 Haziran'daki seçmelerde Milwaukee Bucks tarafından ikinci sırada seçilmiştir. Temmuz 2014'te Milwaukee Bucks ile sözleşme imzalamıştır. 15 Aralık 2014 tarihindeki Phoenix Suns maçında geçirdiği ön çapraz bağ sakatlığı sonucunda 2014-15 sezonunu kapatmıştır. Andrew Wiggins Andrew Christian Wiggins (d. 23 Şubat 1995), NBA takımlarından Golden State Warriors forması giyen Kanadalı profesyonel basketbolcu. Üniversite basketbolunu Kansas Üniversitesi'nde oynamıştır. 2014 NBA Seçmeleri'nde birinci sırada seçilerek NBA seçmeleri tarihinde ilk sıradan seçilen ikinci Kanadalı oyuncu olmuştur. Wiggins, Kanada'nın Ontario şehrinde doğdu. Babası eski bir NBA oyuncusu Mitchell Wiggins, annesi ise eski olimpik atlet Marita Payne-Wiggins'dir. Wiggins, liseyi Batı Virginia'daki Huntington Lisesi'nde okudu. Oynadığı süre boyunca ülkenin en çok konuşulan genç yeteneklerinden biri oldu. Wiggins, 14 Mayıs 2013 tarihinde Kansas Üniversitesi'ne gideceğini açıkladı. 19 Haziran 2013'te takıma katıldı. NCAA'deki ilk sezonunda maç başına 17.1 sayı, 5.9 ribaund ve %34 üç sayılık atış yüzdesi gibi etkileyici ortalamalar tutturdu. 2014 NBA Seçmeleri öncesi Jabari Parker ve Joel Embiid ile beraber ilk sıra seçimine aday 3 oyuncudan biriydi. 26 Haziran'daki seçmelerde Cleveland Cavaliers tarafından birinci sırada seçilmiştir. Wiggins, 2013'te ilk sıradan seçilen Anthony Bennett'tan sonra ilk sırada seçilen ikinci Kanadalı basketbolcu olmuştur. 24 Temmuz'da Cavaliers ile çaylak sözleşmesini imzaladı. 23 Ağustos 2014'te Cleveland Cavaliers, Wiggins'i Bennett ile birlikte Kevin Love takası karşılığında Minnesota Timberwolves'a göndermiştir. Wiggins böylelikle Chris Webber'dan sonra seçildiği takımla hiç maça çıkmadan takas olan ikinci ilk sıra seçimi oldu. 29 Ekim 2014'te NBA'deki ilk maçını Memphis Grizzlies'e karşı oynamıştır. 101-105 kaybedilen maçta 18 dakika süre almış; 6 sayı, 3 ribaund, 2 top çalma ve 1 asist istatistikleri tutturmuştur. Ekim ve Kasım 2014'te "Batı Konferansı'nda Ayın Çaylağı" ödülüne layık görülmüştür. Wiggins, 14.6 sayı ve 4.1 ribaund ortalamaları tutturduğu Aralık ayında da "Batı Konferansı'nda Ayın Çaylağı" seçilmiştir. 23 Aralık 2014'te kendisini ilk sıradan seçen Cleveland Cavaliers'a karşı 27 sayıyla kariyer rekorunu kırmıştır. 31 Ocak 2015'te yine Cleveland Cavaliers karşısında 33 sayı ve 4 top çalmayla sezonun en iyi maçını çıkarmıştır fakat karşılaşmayı 90-106 kaybetmişlerdir. 13 Şubat 2015'te Dünya Karması'nın, Amerika Karması'nı 121-112 mağlup ettiği NBA All-Star Çaylaklar Maçı'nda 22 sayı kaydederek En Değerli Oyuncu Ödülünü kazanmıştır. 30 Nisan 2015'te 2014–15 sezonunun NBA Yılın Çaylağı Ödülünü kazandığı açıklanmıştır. 6 Şubat 2020'de Timberwolves Wiggins'i, yanında 2021 birinci tur korumalı draft hakkı, 2021 ikinci tur draft hakkı karşılığında D'Angelo Russell, Jacob Evans ve Omari Spellman için Warriors'a takaslamıştır. Kendisinden büyük erkek kardeşi Nick, NBA Development League ekiplerinden Idaho Stampede'de forma giymektedir. Diğer büyük kardeşi Mitchell Jr. ise 2012'den beri Southeastern Üniversitesi'nde oynamaktadır. TRE-FOR Park TRE-FOR Park Stadyumu, Danimarka'da bulunan çok amaçlı stadyum. Filip Đuričić Filip Đuričić (d. 30 Ocak 1992), Sampdoria takımında orta saha pozisyonunda görev yapan Sırp millî futbolcudur. Profesyonel kariyerine 2008 yılında Radnički Obrenovac kulübünde başladı. Daha sonra sırasıyla Heerenveen, Benfica, 1. FSV Mainz 05, Southampton, Anderlecht ve Sampdoria kulüplerinde oynadı. Koo Ja-cheol Koo Ja-cheol (d. 27 Şubat 1989), Bundesliga'nın FC Augsburg takımında orta saha pozisyonunda görev yapan Güney Koreli millî futbolcudur. Profesyonel kariyerine 2007 yılında Jeju United kulübünde başladı. Daha sonra sırasıyla VfL Wolfsburg, FC Augsburg, Mainz 05 ve FC Augsburg kulüplerinde oynadı. Julian Baumgartlinger Julian Baumgartlinger (d. 2 Ocak 1988), Bayer Leverkusen takımında orta saha pozisyonunda görev yapan Avusturyalı millî futbolcudur. Profesyonel kariyerine 2006 yılında 1860 Munich II kulübünde başladı. Daha sonra sırasıyla 1860 Munich, Austria Wien, 1. FSV Mainz 05 ve Bayer Leverkusen kulüplerinde oynadı. Pablo De Blasis Pablo de Blasis (d. 4 Şubat 1988), Mainz 05 takımında orta saha pozisyonunda görev yapan Arjantinli futbolcudur. Profesyonel kariyerine 2008 yılında Gimnasia kulübünde başladı. Daha sonra sırasıyla Ferro Carril Oeste, Asteras Tripolis ve Mainz 05 kulüplerinde oynadı. Martin Laursen Martin Laursen (d. 26 Temmuz 1977), defans pozisyonunda görev yapan Danimarkalı millî futbolcu ve teknik direktördür. Profesyonel kariyerine 1995 yılında Silkeborg kulübünde başladı. Daha sonra sırasıyla Hellas Verona, Parma, Milan, Milan ve Aston Villa kulüplerinde oynadı. Jan Heintze Jan Heintze (d. 17 Ağustos 1963), defans pozisyonunda görev yapan Danimarkalı millî futbolcudur. Profesyonel kariyerine 1981 yılında Kastrup Boldklub kulübünde başladı. Daha sonra sırasıyla PSV, Bayer Uerdingen, Bayer Leverkusen, PSV kulüplerinde oynadı. Sophie Rois Sophie Rois (d. 1 Haziran 1961) , Avusturyalı aktris. Rol aldığı önemli yapımlardan bazıları : "Three", "180°", "Enemy at the Gates" ve Tv yapımları "Polizeiruf 110" , "Die kleine Monsterin" sayılabilir. Freemium Freemium olarak geçen akımın Türkçe karşılığı bedava seçkindir. İngilizce bedava anlamına gelen "free" ile seçkin anlamına gelen "premium" kelimelerinden oluşan ihtira bir birleşik sözcüktür. "Freemium" bir fiyatlama stratejisi olarak kabul edilebilir. Bir ürün veya hizmetin ücretsiz olması (freeware, free of charge, free to play) ama buna karşılık seçkin kalitede olması ve seçkin özellikler içermesi üzerine kurulu bir stratejidir. Bu ürün bir yazılım, bir oyun, web hizmeti veya bir sanat eseri olabilir. Terim daha çok yazılım dünyasında kullanılan ve "paylaşılan yazılım" anlamına gelen ve genelde kısıtlı olarak bir yazılımın tanıtımı veya denenmesi için paylaşılması anlamına gelen shareware kavramına dayanmaktadır. 1980'lerden beri kullanılan bu kavram daha sonraları tamamen ücretsiz ve özellik kısıtlaması olmayan sahipli yazılım anlamındaki "freeware" ile devam etmiş ve daha sonraları yazılımın tamamen ücretsiz olmasının yanında kaliteli de olması anlamında "freemium" olarak literatüre girmiştir. Kelimeyi ilk olarak Jarid Lukin'in aşağıdaki şekilde tanımlanan yazılımlar için önerdiği bilinmektedir: 2009 yılında Chris Anderson tarafından "Free" isimli bir kitapta yukarıdaki yaklaşımın bir iş modeli olarak ne kadar rağbet gören bir yaklaşım olduğu anlatılmıştır. Hatta bu yaklaşım Web 2.0 ve açık kaynak yazılım üreticileri tarafından da sıklıkla kullanılmaktadır. Bulut Bilişim hizmet sağlayıcıları, sundukları hizmet seviyelerini Iaas, PaaS veya SaaS gibi sveiyelerde isimlendirmektedirler ve aslında bu seviyeler birer freemium iş modeli yaklaşımıdır. Örneğin Rackspace, Heroku veya Amazon firmaları öncelikle sundukları ücretsiz ve kısıtlı hizmetleri daha sonra ücretli ve tam olarak sürdürmektedirler. Örneğin Amazon, herhangi bir kullanıcısının kendi sunucuları üzerinde 12 ay boyunca bir bulut alt yapısı oluşturmasına izin vermektedir. İş modelinin diğer sık uygulandığı alanlardan birisi de ücretsiz oyunlardır (free-to-play). Bu oyunlarda oyunda hesap oluşturulması, oyunun indirilmesi veya oyun içerisindeki hemen her türlü aktivite ücretsiz olarak sunulmaktadır. Ardından bazı kaliteli hizmetler için ücret talep edilmekte ve şirketin geliri bu ücretler üzerinden sağlanmaktadır. Freemium iş modelinde, kullanıcılara ücretsiz olarak sunulan ön hizmet bölümü, daha sonra ücretli hizmetin alınmasını sağlamak için bazı kısıtlar içerir. Bu kısıtlar genel olarak aşağıdaki başlıklar altında toplanabilir: Kerem Åžahin Kerem Şahin (d. 1922, Tutak, Ağrı) - (ö. 22 Şubat 1983), Türk siyaset adamı. Ortaokul mezunudur. Patnos Belediye Başkanlığı, Nakliyecilik, Müteahhitlik, Türkiye Büyük Millet Meclisi 4.(XV) ve 5. (XVI) Dönem Ağrı Milletvekilliği yapmıştır. Evli ve on çocuk babasıdır. Mehmet Ali Pestilci Mehmet Ali Pestilci (d. 1926, Zonguldak) - (ö. 27 Ekim 1999), Türk siyaset adamı. İstanbul Üniversitesi Hukuk Fakültesi mezunudur. Ereğli Kömür İşletmesi Ulaştırma Şubesi Puantörlüğü, Serbest Avukatlık, Yüksek Tahsil, Baro ve Verem Savaş Dernekleri Üyeliği, TBMM 1.(XII) Dönem Zonguldak Milletvekilliği, Cumhuriyet Senatosu Zonguldak Üyeliği (2 Haziran 1968 – 12 Eylül 1980), Cumhuriyet Senatosu Kamu İktisadi Teşebbüsleri Komisyonu Başkanlığı yapmıştır. Evli ve iki çocuk babasıdır. Money Can't Buy Money Can't Buy, Avustralyalı şarkıcı Kylie Minogue tarafından dokuzuncu stüdyo albümü "Body Language"i tanıtmak için 15 Kasım 2003'te Londra'daki Hammersmith Apollo'da gerçekleştirilen tek seferlik bir konser. Konserin adı, biletlerin satışa sunulmaması ve yalnızca davetli ve kazananların katılabilmesine bir atıftır. William Baker yaratıcı yönetmenliği, Alan MacDonald ise sanat yönetmenliğini üstlendi. Michael Rooney ve Steve Anderson da koreografi ve müzikal düzenlemeler ile ilgilendi. Gösteri, 15 Kasım 2003'te AOL.com tarafından canlı yayımlandı. 22 Kasımda ITV1, 24 Kasım'da ise Network Ten'de gösterildi. Konserin DVD'si, "Body Language Live" adıyla 12 Temmuz 2004'te Birleşik Krallık'ta satışa çıktı. Bölüm 1: Paris By Night Bölüm 2: Bardello Bölüm 3: Electro Bölüm 4: On Yer Bike Final Mithat Altıok Dr. Ahmet Mithat Altıok (d. 1884, Kayseri) - (ö. 13 Şubat 1962), Türk siyaset adamı. Askerî Tıbbiye Mektebi mezunudur. Gülhane Hastanesi Cildiye ve Efrenciye Uzmanlığı, Van Hastanesi Tabîpliği, Bolu ve Bursa İttihad ve Terakki Kâtipliği, Bursa Müdafaa-yı Hukuk Cemiyeti Üyeliği, Gerede Hükûmet Tabîpliği, Bolu Sıhhiye Müdürlüğü, Trakya İskân Mıntıka Müdürlüğü, Düzce Belediye Tabîpliği, Serbest Doktorluk, Bolu Umûmî Meclis ve Encümen Azalığı, Osmanlı Meclis-i Mebusan 2. Dönem Van Mebusluğu, TBMM V. Dönem Zonguldak Milletvekilliği (Diyarbakır Valiliğine atanması nedeniyle istifa etmiştir), Diyarbakır Valiliği yapmıştır. Evli ve beş çocuk babasıdır. Hobbit: Beş Ordunun Savaşı Hobbit: Beş Ordunun Savaşı, Peter Jackson'ın yönetmenliğini yaptığı 17 Aralık 2014 tarihinde gösterime giren destansı fantezi türündeki macera filmi. J. R. R. Tolkien'in 1937 yılında yazılmış Hobbit romanından uyarlanan üçlemenin üçüncü ve son filmidir. Filmin dünya galası 1 Aralık 2014 tarihinde Londra'da gerçekleştirilmiştir. Bilbo Baggins, Thorin Meşekalkan ve cüce grubu Yalnız Dağı Smaug'dan almıştır. Göl kasabasının çoğu sakini ise cüceler yüzünden vahşice yanarak ölmüş ve geri kalanlar ise çaresizdir. Smaug ise Bard'ın Efsane olan Kara oku sayesinde zırhının tek delik olan yerinden öldürülmüştür. Thorin, dedesinin de hastalığı olan ejderha hastalığından deliliğe yürümektedir, diğer cüceler de çok endişelidirler. Yalnız Dağ sadece Cüceler için önemli değildir. Büyük stratejik öneme sahip olan Erebor, Sauron için önemlidir ve burayı almakta kararlıdır. Kirletici Azog'un emrinde Ork ordusu dağa ilerlemektedir. Yolda Bolg'la karşılaşarak Gundabad'a göndererek goblin ve Warg ordusunu dağa göndermek için hazırlatmasını istemiştir. Dol Guldur'da tutsak olan Gandalf büyü ile Leydi Galadriel'e ve dostu Radagast'a haber vermiştir. Galadriel yetişmiştir Radagast ise yoldadır, bu büyüleri duyan ork "Burası efendimin toprakları" diyerek Gandalf'ı yere vurmuştur. Galadriel'in kendi ırkına verilmiş 3 güç yüzüğünden birine sahip olduğu yüzükten aldığı güçle orku yok ederek Gandalf'la oradan ayrılırken Sauron'un insanlar için verdiği 9 yüzüğün sahibi Nazgûller Galadriel'e saldırmıştır. Lord Elrond ve Saruman, Leydi için yardıma gelmiş büyük bir düello başlamıştır. Sonunda yenilen Nazgûller Sauronun atağıyla tekrar hareketlenmiştirler ki Galadriel'in Güç yüzüğünden aldığı güçle Sauron'u uzaklaştırmıştır. Elflerin ise dağın içinde olan Saf Ayışığı Mücevherleri bulunmakta, halkı için önemli olan bu mücevherler için ordusuyla dağa ilerlemektedir. Çaresiz olan Göl kasabası insanları ise Dale'de çaresizce yaşamaktadırlar ki Elf Kralı Thranduil onlara yardım ve teklif getirene kadar. Teklifi, "Dağa bizimle ilerleyin ve Cüce kraldan verilen sözünüzü isteyin"dir. Thorin ise kötü durumdadır hastalık iyice kötüye gitmektedir. Dağa gelen ordulardan haberi vardır ve Dağı nasıl aldıysak öylede savunacağız diyerek dağın girişini güçlendirmiştir. Bilbo ise savaş istemeyen taraftadır. Gece gizlice dağdan ayrılarak Dale'ye Elf Kralı Thranduil, Göl Kasabası yöneticisi olarak Bard ve Gandalf ile konuşarak savaştansa bununla Thorin'i caydırabilirsiniz diyerek Arken Taşını onlara sunar. Sabahında Asker dağın önüne sıralanır Teklif için herkes hazırdır. Arken Taşı Thorin'e gösterilir bu sahte diye inanmaz ama yine gizlice dağa giren Bilbo taşın gerçek olduğunu 14/1 payını bu taş olduğunu söyleyerek Thorin'i kızdırır. Tartışma ve Thorin'in kaba kuvvetiyle Gandalf'ın isteğiyle Bilbo Gandalf'ın yanına iner. Thorin savaşı seçmiştir, sürprizdir ki büyük bir cüce ordusu yoldadır. Dağdaki cüceler sevinçle karşılamıştır. İnsan ve Elfler ise şaşkındır. Korumasındaki isim Thorin'in kuzeni Dain Demirayak bulunmaktadır ve onları uyarır, Gandalf yatıştırmaya çalışsa da hiçbir elfe karşı "Savaştan geri çıkmam!" diyerek savaşa hazırlık yapar. Büyük bir uğultu ile topraklar yarılır ve içinden ork ordusu çıkmaya başlar, Cüceler elflere yönelecekken Ork ordusuna yönelirler. Thranduil de savaşa katılır. Öncesinde Thorin savaşa katılmayın demişse de sonradan kararını değiştirmiştir. ve Savaşı İnsanların, Elflerin ve cücelerin lehine çevirmeyi başarmıştır. Yanına Dwalin, Fili,Kili'yi ve Bilbo'yu alarak orkların başında olan Azog'u öldürmeye gitmektedirler. Azog Fili'yi öldürür. Azog sonrasında Thorin'le savaşmaya başlarlar. Kili ise Tauriel'in Bolg'la mücadelesinde Bolgla girdiği savaşta Kili de ölür. Bolgu ise Legolas öldürür. Azog Thorin'le mücadelesinde buzun üstünde devam eder Thorin'in Azog'u buzun altına girmesini sağlayarak öldüğünü sanmıştır ki kolundaki kılıcı buzun altından Thorin'e sokar. Bu arada Warg ve Goblin ordularıda gelmektedirler. Ama bir sürpriz daha vardır Beorn ve Radagast Kartallarla beraber Warg ve Goblin ordularını yok etmiştir. Thorin ise Azogla mücadelesinde kaybetmektedir Azog üstünde Kılıcını batırmaya çalışmaktadır ve Thorin kendini feda ederek kılıç Thorin'e girer. Thorinde karşılık vererek Azog'a kılıcını geçirerek Azog'u öldürür. Bilbo Thorin'i kanlar içinde olduğunda yanına koşar, teselliler verir ama Thorin de ölmüş olur. Tüm cüceler saygıyla Krallarını uğurlarlar. Savaş bitmiştir. Dale şehrinde insanlar ölümleri için tören düzenlerler. İleride Yalnız Dağ'ın Kralı Dain Demirayak olmuştur. Thranduil, Legolas'a Aragorn'u bulması görevini verir. Bilbo uğurlanırken kapım her zaman size açık der ve duygusal an yaşarlar. Gandalf ile yola koyulan Bilbo, Shire'a ulaştığında Gandalf yüzüğü imâ ederek onu iyi sakla demiştir. Fenerbahçe Boks Şubesi 1947-48 sezonu Fenerbahçe Boks Şubesi 1947-48 sezonunda 19 yıl sonra tekrar faaliyete geçti. 1924 yılında Eşref Şefik başkanlığında kurulan Türkiye Boks Federasyonu bu sporda düzenli bir organizasyon kurmayı başaramadı. Bu nedenle Güreş Federasyonu'na bağlandı. Ağırlıklı olarak Fenerbahçeli boksörlerin oluşturduğu ulusal takımla 1928 yılında yapılan dış temasların ardından boks sporu önce geriledi sonra giderek atalete sürüklendi. İstanbul'da Harbiye, Haliç İdman Yurdu, Kumkapı İdman Yurdu, Vefa, Üsküdar İdman Yurdu, Beşiktaş ve Galatasaray bireysel sporculara sahip çıkarak, boks faaliyetlerini sürdürürken 1929-1933 arasında 5 yıl yapılabilen İstanbul Ferdi Boks Şampiyonası'nın 1940'lı yılların ortasına kadar düzenlenmesi bile mümkün olmadı. 1933 yılındaki İstanbul Şampiyonası'na Vefa ve Kumkapı'dan 5 sıklette sadece 12 boksörün katılması bu spordaki faaliyetlerin sönüklüğüne işaret eder niteliktedir. İstanbul Boks Ajanlığı 9 Mart 1940 tarihinde bir tebliğ yayınlayarak ""terkedilmiş vaziyette bulunan boks şubelerinin yeniden ve canlı bir surette faaliyete geçirilmesi için"" kulüplerin her sıkletteki sporcularını bildirmelerini istemiş; bu çağrıya Galatasaray, Alemdar, Galata ve Demirspor gibi kulüpler yanıt vermişti. 1942 yılında Türkiye Boks Federasyonu'nun da kurulmasıyla bu sporda nihayet bir hareketlenme başladı. Bu bağlamda; İstanbul, Ankara ve İzmir'den boksörlerin katılımıyla bir Türkiye Şampiyonası düzenlenmesine karar verildi. Bu şampiyonaya katılacak İstanbul karmasını belirlemek üzere 22-23 Mayıs 1942 tarihlerinde 9 yıl sonra düzenlenen İstanbul Şampiyonası'nda ise 8 sıklette Alemdar İdman Yurdu, Galata Gençlik Kulübü ve Galatasaray ikişer, Beşiktaş ve İstanbul Güreş İhtisas Kulübü birer birincilik aldılar. 6 Haziran 1942 tarihinde Ankara'da düzenlenen müsabakalara İzmirli sporcular katılmayınca karşılaşmalar İstanbul ve Ankara boksörleri arasında yapıldı ve İstanbul'u 5-3 yenen Ankara şampiyon oldu. 13 Aralık 1942'de bu karşılaşmanın rövanşını İstanbul 6-2 ile aldı. Bu hareketlilik ise kısa sürdü ve 1949 yılına kadar Türkiye Şampiyonası düzenlenemedi. Buna karşılık, İstanbul'daki boks faaliyetleri giderek canlandı ve kısmen de olsa düzenli bir hal almaya başladı. Bu bağlamda, İstanbul Şampiyonaları da sadece ferdi şampiyona statüsünde değil aynı zamanda puanlı kulüp müsabakaları şeklinde yapılmaya başlandı. Nitekim, 1941 yılında kurulan İETT 1944 yılından itibaren puanlı olarak da düzenlenmeye başlayan İstanbul Şampiyonalarında birincilikleri uzun süre hiçbir kulübe kaptırmadı. 1945 yılında II. Dünya Savaşı'nın bitiminin ardından Türk boksu uluslararası sahaya da açılmaya başladı. 1947 yılında üç boksörden oluşan Türk millî takımı (Halit Ergönül, Vural İnan ve Kenan Vargan) 12-17 Mayıs 1947 tarihlerinde Dublin'de düzenlenen 7. Avrupa Amatör Boks Şampiyonası'na katıldılar. Türk sporcuları madalya kazanamamalarına rağmen, 1955-1958 yılları arasında Fenerbahçe forması da giyecek olan Vural İnan "En Teknik Boksör" seçilmiş, keza altı ay sonra sarı-lacivertli formayı giyecek olan Halit Ergönül de Avrupa karmasına çağrılmıştır. Bazı ünlü boksörlerin Fenerbahçe Yönetim Kurulu'na ""kalplerindeki Fenerbahçe sevgisini ringlerde de göstermek"" arzularını iletmeleri üzerine, Yönetim Kurulu da 16 Ekim 1947 tarihinde şubenin yeniden faaliyete geçirilmesi kararını almış ve Rüştü Dağlaroğlu ile Asaf Çınar’dan oluşan bir komiteyi bu şube için görevlendirmiştir Yorgo Tagar antrenörlüğünde başlayan çalışmaların ardından Fenerbahçeli boksörler 30 Ekim 1947 tarihinde ilk kez ringlere çıkmış, Kadıköy Halkevi salonunda yaklaşık bin kadar seyircinin önünde sarı-lacivert formalı Fahir, Erol Toktamış, Erol Börtücene, Celal Akıncı, Recep Özkutlu, Ali Rıza, Abdullah Tomba, Şerafettin, Halit Ergönül ve Ahmet Ergönül, Halil Çakmur ve Cevdet Özçentek gibi dönemin ünlü boksörleri gösteri maçları yapmıştır. Şubenin açılışı ve ilk müsabakalar nedeniyle, Fener dergisinin 3 Kasım 1947 tarihli nüshasında şubenin kurucularından Rüştü Dağlaroğlu'nun imzasıyla yayımlanan ""Yıllarca ayrılıktan sonra sarı-lacivertli renkler tekrar ringde"" başlıklı yazı şu şekildedir: "Fenerbahçe ve boks!.. Bu iki kelimenin birbirine yakınlığını, Türk yurdunda birbirinden ayrılamaz oluşunu bugünkü neslin bu sporla yakından alakası olmayanlar pek bilemezler. Bunu normal karşılamak gerek. Zira meşhur Nuriler, Ziyalar, Yavuz İsmetler ve Sıtkılardan sonra, yıllardır ringde bir sarı-lacivertli boksör görülmemiştir. Bu, yokluktan doğmuyordu. Sadece ilgisizlikten ileri geliyordu. Gerçekte, ringlerde başka başka formalar altında dövüşen boksörlerin yüzde 90'ının içi sarı-lacivertti. Kalplerinde Fenerbahçe sevgisi yaşıyordu. Sadece kendi gayretiyle yetişen ve yetişmeye çalışan bu temiz çocuklarla bir beraber, geniş Fenerbahçe muhitini de üzen bu garip durum elbette ki devam edemezdi. Nitekim artık sona ermiş bulunuyor. Fenerbahçe Kulübü boks şubesini yeniden ve esaslı surette faaliyete geçirmiş, kıymetli bir anrenör temin etmiş ve kenidisinden olanlara sinesini tekrar açmmıştır. İşte, 30 Ekim 1947 günün Kadıköy Halkevi Salonunu dolduran bini aşkın meraklı bu temiz ve gönülden sarı-lacivertli çocukları uzun uzun alkışlamak fırsatını buldu." Mütareke ve işgal (1918-1923) yıllarından sonra Fenerbahçeli boksörlerin ilk yabancı teması 7 Aralık 1947 tarihinde Türkiye'ye misafir olarak gelen Yunan boksölerle gerçekleştirilmiştir. Aynı yıl açılan Açıkhava Tiyatrosunda yaklaşık 3.000 seyirci önünde yapılan maçlarda İngiliz hakem yönetiminde, 66 kiloda Halil Çakmur Bartalameos'a, 72 kiloda da Cevdet Özçentek Andericinapulos'a sayıyla galip gelmişlerdir. Fenerbahçeli boksörler 24 Mart 1948 tarihinde ise İstanbul'da Union Française Salonu'nda yapılan ve 1948 Yaz Olimpiyatları'na katılacak boksörlerin belirlenmesini hedefleyen olimpiyat elemesi maçlarına çıktılar. 54 kiloda Erol Toktamış takımdaşı Selahaddin Ulus'u yenerken, aynı sıklette Abdi Özkutlu Beyoğluspor'lu Yorgo Stavridis'i mağlup etti. 75 kiloda ise Zeki Kılot İETT'den Mehmet Ali'yi yendi. Ancak, Türkiye boksta 1948 Yaz Olimpiyatlarına katılmadı ve sadece 6 branşta (atletizm, binicilik, bisiklet, eskrim, futbol ve güreş) Oyunlarda boy gösterdi . Necati Diken Necati Diken (d. 1884, Devrek) - (ö. 20 Eylül 1989), Türk siyaset adamı. İstanbul Sanat Okulu mezunudur. Zonguldak Kömür İşletmeleri Müessesesi Teknik Eleman Posta Başlığı, Zonguldak Maden İşçileri Sendikası ve Yapı Kooperatifi İdare Heyeti Üyeliği, TBMM X. ve XI. Dönem Zonguldak Milletvekilliği yapmıştır. Evli ve dört çocuk babasıdır. Hulusi Timur Hulusi Timur (d. 1909, Şarkışla, Sivas) - (ö. 29 Mayıs 2001), Türk siyaset adamı. İstanbul Üniversitesi Hukuk Fakültesi mezunudur. Şarkışla Kaymakamlığı, İktisat ve Münâkalât Vekâletleri Müfettişliği, Münâkalât Vekâleti Başmüfettişliği, Başvekâlet Müsteşar Muavinliği, Çalışma Vekâleti Müsteşarlığı, TBMM XI. Dönem Zonguldak Milletvekilliği yapmıştır. Evlidir. 1952-1954 tarihleri arasında Toprak Mahsulleri Ofisi genel müdürlüğü yapmıştır. Ivan Cavaleiro Ivan Cavaleiro (d. 18 Ekim 1993; Vila Franca de Xira, Portekiz), RC Deportivo de La Coruña'da forma giyen ve Orta saha mevkisinde görev yapan millî futbolcudur. Adrien Silva Adrien Silva (15 Mart 1989; Angoulême, Fransa), Sporting Lizbon'de forma giyen ve Orta saha mevkisinde görev yapan millî futbolcudur. Adrien aslen Fransız olsa da Portekiz altyapısında forma giydiği için Portekiz millî takımını seçmiştir. Fenerbahçe Boks Şubesi 1948-49 sezonu Fenerbahçe Boks Şubesi 1948-49 sezonunda Yunan boksörlerle karşılaşmalar yaptı. Daha sonra 1949 yılında birçok önemli sporcusu diğer kulüplere geçince bir yıl önce kurulan branş tekrar durgunluğa sürüklendi. 16 Eylül 1948 tarihinde Fenerbahçe Spor Kulübü'nün organizasyonunda sarı-lacivertli boksörler bir yıl önce olduğu gibi yine Yunan boksörlerle karşı karşıya geldiler. Açıkhava Tiyatrosu'nda yoğun bir kalabalığın önünde yapılan altışar raundluk karşılaşmalarda Abdi Özkutlu Papayorgi'yi ittifakla, Cevdet Özçentek ise Paulidis'i sayıyla yendi. Boks sporunun henüz yeni teşkilatlanmakta olması nedeniyle organizasyonların düzensizliği 1948-49 sezonunda da devam etti. Bir önceki sezon İstanbul Şampiyonası düzenlenmezken, bu sezonun şampiyonası ise 20-21 Kasım 1948 tarihlerinde apar topar düzenlendi. Fenerbahçeli sporcular bu şampiyonaya katılamadılar. Bu dönemde Fenerbahçe'nin kapalı bir salona sahip olmaması, dolayısıyla boksörlerine düzenli çalışabilecekleri bir ring sunamaması nedeniyle sporcullar yuvadan ayrılmaya başladılar ve 1947 yılında kurulan şube 1949 yılında yeniden durgunluğa gömüldü. İETT ve Galatasaray sarı-lacivertli sporculara ele atarak kadrolarına katarken Fenerbahçe 1955 yılına kadar tekrar ringlerden uzaklaştı. Monique Pelletier Monique Pelletier (d. 25 Temmuz 1926, Trouville-sur-Mer (Calvados)) Fransız siyasetçi, eski bakan. Hukuk eğitimi görmüş ve avukatlık yapmıştır. Ayrıca 1948-1960 yıllarında Nanterre Çocuk Mahkemesi'nde değerlendirici (hakimlere yardımcı olan bir adli görevli) olarak görev yapmıştır. 1969-1974 yıllarında Merkez Demokrasi ve İlerleme Partisi'nde Kadın Komisyonu sorumlusu olmuştur. Neuilly-sur-Seine belediye başkan yardımcılığı yapmıştır. 1974'ten itibaren Valéry Giscard d'Estaing'e yakınlaşmış ve Bağımsız Cumhuriyetçiler'de kadın ve aileden sorumlu ulusal sekreter olmuştur. 3. Raymond Barre Hükûmeti'nde önce Adalet Bakanı nezdinde Devlet Sekreteri olarak atanmış ve daha sonra Başbakan nezdinde, Kadının Statüsünden sorumlu Bakan olarak görevlendirilmiştir. 1979'da Kürtajın Sosyal Güvenlik kurumları tarafından karşılanmasına dair kanun geçirmiş ve kadınların haklarını ve statülerini iyileştiren kararları bakanlar kuruluna onaylatmıştır. 1981 Fransa cumhurbaşkanlığı seçimlerinde yeniden aday olan Valéry Giscard d'Estaing'in kampanya ekibine dahil olmak için 4 Mart 1981 tarihinde görevinden istifa etmiş ve Giscard'ın kampanya sözcüleri arasında yer almıştır. Giscard'ın partisi UDF'in sosyal liberal algısını temsil etmekte olup, Cumhuriyetçi Parti'nin muhafazakâr liberalliğine muhalefet etmiştir. 1981 seçimlerinde milletvekili adayı olup seçimleri kaybedince Paris barosuna kayıtlı olarak mesleği olan avukatlığa geri dönmüştür. 2000 yılında Anayasa Konseyi Başkanı Roland Dumas'nın istifa etmesi üzerine Dumas'nın 9 yıllık görev süresini tamamlamak üzere Jacques Chirac tarafından Anayasa Konseyi üyeliğine atanmıştır ve 2004 yılında görev süresi dolmuştur. Fransız bir sanayici ile evli olan Monique Pelletier, eşinin felç geçirmesi üzerine engelli insanların yaşadığı zorlukları keşfetmiş ve bundan böyle engellileri sürekli savunmaya başlamış, Ulusal Engelliler Konseyi başkanı daha sonra da fahri başkanı olmuştur. Her zaman büyük bir yargı reformunun gerekli olduğunu dile getirmiştir. Eşcinsel evlilikleri desteklemiştir. Yerel YÃ¶netimler Hükûmet Anayasa Konseyi Really Don't Care "Really Don't Care", İngiliz şarkıcı Cher Lloyd ile beraber Amerikalı şarkıcı Demi Lovato tarafından düet olarak seslendirilen şarkı. 20 Mayıs 2014 tarihinde çıkan şarkı Lovato'nun dördüncü stüdyo albümü olan "Demi"nin dördüncü teklisidir. Lovato ve Lloyd'un yardımıyla Carl Falk, Savan Kotecha ve Rami Yacoub tarafından yazılan şarkının yapımcılığını Falk ve Yaboub üstlenmiştir. Şarkı "Demi" albümüne yüklenmeden önce Lovato'nun en çok satan şarkısı olmuştur. Albüme eklendikten sonra "Really Don't Care" eleştirmenlerden övgüler almış ve "Billboard" dergisi tarafından potansiyel bir şarkı olarak gösterilmiştir. 1994 FIFA Dünya Kupası elemeleri (UEFA - Grup 4) 1994 FIFA Dünya Kupası elemeleri, Avrupa kıtası 4. Grup maçları ve puan durumu Eyüp Koçoğlu Eyüp Koçoğlu (d. 14 Ocak 1995; Brühl, Almanya), Eskişehirspor'da forma giyen ve Stoper ve Ön libero mevkisinde görev yapan futbolcudur. Süper Lig ekiplerinden Eskişehirspor'da forma giymektedir. Eyüp Koçoğlu 14 Ocak 1995'te dünyaya geldi. Futbola 7 yaşında Bonner SC'de başlayan Eyüp, 2012 yılında o dönem Nuri Şahin, İlkay Gündoğan ve Koray Günter gibi gurbetçi oyuncuları A Takım kadrosunda bulunduran Borussia Dortmund yetenek avcılarının dikkatini çekti. 2011-12 sezonunda Bonner SC U-17 takımıyla 21 maçta süre alan Eyüp, 8 Ekim 2011 günü oynanan ve kadrosunda Burak Camoğlu, Ogün Gümüştaş ve Serdar Bingöl gibi gurbetçi isimleri bulunduran Borussia Dortmund ile oynanan maçta da etkili oldu ancak takımı 1-0 mağlup oldu. Sezon boyunca Bonner SC'de kendisi gibi gurbetçi Enes Altınok ile dikkat çeken Kocoğlu, Türk teknik direktör İdris Doğan'ın takımının en çok dikkat çeken ismi oldu. 2012 yılında ise Borussia Dortmund Bonner kulübüne teklif yaptı ve Eyüp ise bu takım ile sözleşme imzaladı. 2012-13 sezonu öncesinde Borussia Dortmund'a transfer olan Eyüp, sezonun ilk yarısında forma giyemese de 2.yarıda Borussia Dortmund U-19 kadrosuna dahil edildi. U-19 takımında ilk maçına Sascha Eickel yönetiminde 7 Nisan günü oynanan DSC Arminia Bielefeld maçında çıktı. O sezon 4 maçta forma giyen Eyüp, 163 dk süre aldı ve bu 4 maçta da oyuna sonradan dahil oldu. 2013 yılında ise Serdar Bingöl, Burak Camoğlu ve Cihan Yıldız gibi isimlerle Marc-Patrick Meister'in yönettiği U-19 takımında devam eden Eyüp, ilk maçına 1 Eylül 2013'te Rot-Weiss Essen U-19 takımı karşısında çıktı. O sezon iki tanesi 90 dakika olmak üzere 10 maçta görev yapan Eyüp, 262 dk süre aldı. Aynı zamanda o sezon ilki düzenlenen ve UEFA Şampiyonlar Ligi'ne katılan takımlarının 19 yaş altı takımlarının forma giydiği UEFA Gençlik Ligi'nde de Arsenal FC ile oynanan maçta sol kanat olarak başladı ve 90dk sahada kaldı. 2014-15 sezonu öncesinde ise Andaç Güleryüz gibi Eskişehirspor teknik direktörü Ertuğrul Sağlam tarafından deneme idmanlarına alındı. Teknik Direktör Ertuğrul Sağlam’ın son dakika kararıyla Sergen Atılgan ile birlikte Avusturya kampı kadrosuna da alınma başarısı gösterdi. Daha sonra birkaç hazırlık maçında görev yapan oyuncu, son olarak Laçi maçında görev yaptı. Eyüp bu maçta da teknik direktör Ertuğrul Sağlam'ın beğenisini kazandı ve transfer döneminin bitimine 1 hafta kala tıpkı deneme idmanlarını başarıyla geçen Semih Güler & Andaç Güleryüz gibi A Takımla sözleşme imzaladı. Steven Sotloff Steven Joel Sotloff (d. 11 Mayıs 1983, Miami, Florida ; ö. 2 Eylül 2014), İsrail asıllı Amerikalı gazeteci. 2002-2004 ararsında eğitim gördüğü Florida Kent Üniversitesi'ni bitirdi.. Miami doğumlu olan Sotloff'un annesi Amerikalı Shirley Pulwer babası ise İsrail asıllı Arthur Sotloff'tur. Sotloff "The National Interest" , "Media Line", "World Affairs" dergileri ile CNN ve Fox News kanallarında görev almıştır.. Suriye'nin kuzeyinde iç savaşı haberleştirirken 2013 yılında IŞİD militanları tarafından rehin alınan Amerikalı serbest gazeteci Sotloff 2 Eylül 2014'te bu örgüt militanlarınca başı kesilerek katledilmiştir.. Joel Embiid Joel Hans Embiid (d. 16 Mart 1994), National Basketball Association (NBA) takımlarından Philadelphia 76ers forması giyen Kamerunlu profesyonel basketbolcu. 2.13 metre boyunda, 113 kilogram ağırlığında bir pivottur. 2014 NBA Seçmeleri öncesi Andrew Wiggins ve Jabari Parker ile beraber ilk sıra seçimine aday 3 oyuncudan biriydi. 26 Haziran'daki seçmelerde Philadelphia 76ers tarafından üçüncü sırada seçilmiştir. 20 Haziran 2014'te yaşadığı sakatlıktan sonra dört ile altı hafta arası parkelerden uzak kalacağı açıklanmıştır. Sakatlığı sebebiyle 2015-16 sezonunu da kaçırmıştır. 26 Ağustos 2014'te Philadelphia 76ers ile sözleşme imzalamıştır. Aaron Gordon Aaron Addison Gordon (d. 16 Eylül 1995), National Basketball Association (NBA) takımlarından Orlando Magic forması giyen Amerikalı profesyonel basketbolcu. Kolej basketbolunu bir yıl Arizona Üniversitesi'nde oynamıştır. 14 Şubat gecesi Toronto'da düzenlenen All Star smaç yarışmasına katılmış ve 2. olmuştur. 26 Haziran 2014'teki NBA Seçmeleri'nde Orlando Magic tarafından 4. sırada seçilmiştir. 2 Temmuz 2014'te Magic ile sözleşme imzalamıştır. Dante Exum Dante Exum (d. 13 Temmuz 1995), NBA takımlarından Cleveland Cavaliers forması giyen Avustralyalı profesyonel basketbolcu. 1.98 metre boyunda, 86 kilogram ağırlığında bir oyun kurucudur. İhtiyaç duyulduğu zamanlarda şutör gard pozisyonunda da görev yapabilmektedir. 26 Haziran 2014'teki NBA Seçmeleri'nde Utah Jazz tarafından 5. sırada seçilmiştir. 11 Temmuz 2014'te Jazz ile sözleşme imzalamıştır. Marcus Smart Marcus Osmond Smart (d. 6 Mart 1994), National Basketball Association (NBA) takımlarından Boston Celtics forması giyen Amerikalı profesyonel basketbolcu. 1.93 metre boyunda, 100 kilogram ağırlığında bir oyun kurucudur. 26 Haziran 2014'teki NBA Seçmeleri'nde Boston Celtics tarafından 6. sırada seçilmiştir. 10 Temmuz 2014'te Celtics ile sözleşme imzalamıştır. Julius Randle Julius Deion Randle (d. 29 Kasım 1994), National Basketball Association (NBA) takımlarından New Orleans Pelicans forması giyen Amerikalı profesyonel basketbolcu. 2.06 metre boyunda, 113 kilogram ağırlığında bir uzun forvettir. 26 Haziran 2014'teki NBA Seçmeleri'nde Los Angeles Lakers tarafından 7. sırada seçilmiştir. 13 Temmuz 2014'te Lakers ile sözleşme imzalamıştır. Aynı gün, NBA Yaz Ligi'ndeki ilk maçında New Orleans Pelicans'a karşı 21 dakikada 10 sayı ve iki ribaundluk performans sergilemiştir. Ancak, Lakers karşılaşmayı 73-90 kaybetmiştir. Yaz Ligi'nde dört maçta 12.5 sayı, 4.3 ribaund ve 1.5 asist ortalamaları tutturmuştur. 29 Ekim 2014 tarihinde takımının Houston Rockets ile oynadığı sezonun ilk karşılaşmasında sağ bacak kaval kemiği kırılmıştır. Nik Stauskas Nikolas Tomas "Nik" Stauskas (d. 7 Ekim 1993), National Basketball Association (NBA) takımlarından Philadelphia 76ers forması giyen Kanadalı profesyonel basketbolcu. 1.98 metre boyunda, 93 kilogram ağırlığında bir Şutör garddır. 26 Haziran 2014'teki NBA Seçmeleri'nde Sacramento Kings tarafından 8. sırada seçilmiştir. 8 Temmuz 2014'te Kings ile sözleşme imzalamıştır. Noah Vonleh Noah Vonleh (d. 24 Ağustos 1995), National Basketball Association (NBA) ekiplerinden Portland Trail Blazers'ta forma giyen Amerikalı profesyonel basketbolcu. 2.08 metre boyunda, 109 kilogram ağırlığında bir uzun forvettir. 26 Haziran 2014'teki NBA Seçmeleri'nde Charlotte Hornets tarafından 9. sırada seçilmiştir. 25 Temmuz 2014'te Hornets ile sözleşme imzalamıştır. 24 Haziran 2015'te Gerald Henderson ile birlikte Nicolas Batum karşılığında Portland Trail Blazers'a takas edilmiştir. Elfrid Payton Elfrid Payton, Jr. (d. 22 Şubat 1994), National Basketball Association (NBA) takımlarından Orlando Magic forması giyen Amerikalı profesyonel basketbolcu. 1.93 metre boyunda, 84 kilogram ağırlığında bir oyun kurucudur. Özellikle savunması ve çizdiği akıl dolu oyunlarla tanınmaktadır. 26 Haziran 2014'teki NBA Seçmeleri'nde Philadelphia 76ers tarafından 10. sırada seçilmiştir. Aynı gece, Orlando Magic tarafından takas edilmiştir. 2 Temmuz 2014'te Magic ile sözleşme imzalamıştır. 16 Ocak 2015'te Payton, sezonun en iyi maçını 96-106 kaybettikleri Memphis Grizzlies karşısında 22 sayı ve 12 asistlik performansla çıkarmıştır. Ocak ayında "Doğu Konferansı'nda Ayın Çaylağı" ödülüne layık görülmüş, bu gelişmeler sonucunda NBA All-Star Çaylaklar Maçı'nda görev yapmıştır. 2013 yazında Payton, şaşırtıcı biçimde 2013 FIBA 19 Yaş Altı Dünya Şampiyonası için ABD takımına seçilmiştir. Turnuvadaki 9 maçta 6.1 sayı ve 3.3 ribaund ortalamaları tutturmuştur. Zach LaVine Zachary LaVine (d. 10 Mart 1995), National Basketball Association (NBA) ekiplerinden Chicago Bulls'da forma giyen Amerikalı profesyonel basketbolcu. 1.96 metre boyunda, 82 kilogram ağırlığındadır Şutör gard pozisyonunda oynamaktadır. Minnesota Timberwolves tarafından 2014 NBA draftında 1. Tur 14. Sıradan seçilmiştir. Kolej eğitimini UCLA’da aldıktan sonra girdiği NBA de 2015 NBA All-Star Çaylaklar Maçına seçilmiştir. aynı organizasyonda Minnesota formasıyla bir çaylak olarak smaç yarışmasını kazandı ve