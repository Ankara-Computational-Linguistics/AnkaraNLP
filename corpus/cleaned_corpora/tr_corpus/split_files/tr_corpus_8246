aldığı çok sayıda ödülün yanında 2005 yılında Time Dergisi tarafından "Yılın Adamı" seçildi, İngiltere hükûmeti tarafından şövalye ilan edildi, ve "Nobel Barış Ödülü"ne aday gösterildi. Rolling Stone dergisinin hazırladığı Tüm Zamanların En İyi 100 Şarkıcısı listesinde 32. sırada yer aldı. Zenginlerin dergisi olarak bilinen Amerikan merkezli Forbes'a 2006 yılının Ağustos ayında ortak oldu. Bono'nun Forbes'a, kurulan Elevation adlı yatırım şirketi aracılığıyla ortak olduğu belirtildi. Müziğin yanı sıra, başta Afrika olmak üzere, dünyadaki yoksul insanların sayısını azaltmak gibi sosyal projelere de imza atan Bono'nun, daha önce iki kez ABD Başkanlığı için adaylığını açıklayan Steve Forbes'a ait, 89 yıllık köklü bir geçmişe sahip olan dergiye ortak olması piyasalarda büyük yankı uyandırdı. Açıklamada Elevation Partners adlı fon şirketi, Türkiye'de de yayınlanan derginin yayıncısı Forbes Media'nın azınlık hisselerini satın aldığı belirtildi. Resmi rakam açıklanmazken, piyasa analistleri Elevation'un Forbes hisselerinin yüzde 40'lık bölümüne 400 milyon dolarlık ödeme yapıldığını kaydediyor. Hisse satışını değerlendiren Forbes CEO'su Steve Forbes, "Yeni ortağımız büyüme konusunda bizlere yeni fırsatlar verecek" dedi. Elevation isimli fon şirketinin ortakları arasında Apple Computer'ın eski Finans Müdürü Fred Anderson, Blackstone Başkan Yardımcısı Bret Pearlman da bulunuyor. Forbes dergisi özellikle yaptığı zengin iş adamları sıralamasıyla tanınıyor. Geoff Petrie Geoffrey Michael Petrie (d. 17 Nisan 1948; Darby, Pennsylvania) NBA takımlarından Portland Trail Blazers'da forma giymiş Amerikalı eski basketbol oyuncusu ve Sacramento Kings takımının genel menajeridir. Springfield, Pennsylvania'da bulunan Springfield High School'den sonra Princeton University'nin okul takımında oynamıştır. 1970 yılında yapılan NBA Draftı'nda ligin yeni takımı Portland Trail Blazers tarafından seçildi. 1.93 m boyundaki oyuncu, oyun kurucu ve forvet pozisyonlarında görev yapabilmekteydi. 3 puan sisteminin olmadığı bir dönemde uzun mesafeli şutları ile tanınan oyunculardan biri oldu. İki kez All-Star seçilen oyuncu, 1971 yılında, Blazers'in ligdeki ilk sezonunda, Boston Celtics takımının oyuncusu Dave Cowens ile birlikte Yılın Çaylağı ödülünü paylaştı. Bu sezonda maç başına 24,8 sayı ortalaması tutturdu.. Damon Stoudamire'in 2005 yılında attığı 54 sayıya kadar iki kez attığı 51 sayı ile Blazers'de bu alanda birinci sırada olmuştur. Forma numarası 45, Blazers tarafından 1 Ekim 1985 tarihinde emekliye ayrılmıştır. Sacramento Kings ile iki kez NBA Yılın Yöneticisi ödülünü kazandı. Kış Masalı Kış Masalı (İngilizce özgün başlığı: "The Winter's Tale") ünlü İngiliz oyun yazarı William Shakespeare tarafından yazılmış bir tiyatro eseridir. 1611'de ilk defa Shakespeare'in "Saray (Court) Tiyatrosu"'nda sahnelenmiştir. İlk yazılı baskısı, 1623'te William Shakespeare'in toplu eserlerini ıhtivâ eden "Birinci Folyo" baskısında kaydedilmiştir. Oyun ilk sahnelendiğinde "komedi" olarak tanımlanmakla beraber, bazı modern eleştirmenler eseri "romans" türüne dahil etmektedir. Birtakım eleştirmenler ve araştırmacılar da eseri bir "problem oyun" olarak görmektedirler; çünkü oyunun başındaki üç perde çok güçlü psikolojik dram türünde, fakat son iki perde de komedi unsuru ağırlık kazanmakta ve oyun nihâyetine mutlu sonla sona ermektedir. Eser, İngilizce konuşulan ülke sahnelerinde tam metni ile pek sahnelenmemiş ve fakat çeşitli uyarlamaları ve kısımları müstakil olarak sahnelenmiştir. 18. yüzyılda çok tanınmış bir Shakespeare aktörü olan David Garrick, bu eserden uyarlama olan ve "Florizel ve Perdita" adını taşıyan bir oyunla (ilk temsili 1784'te ve ilk basılışı 1756'da) çok ün kazanmıştır. 19. yüzyılda ise üçüncü perde "pastoral" karakterli olduğu için çok sık sahnelenmiş. Ancak 20. yüzyılın ikinci yarısında ""Kış Masalı"" eseri tümüyle ve "birinci folyo"daki metininin hemen hepsini kapsayan şekilde, 1611'den beri olarak, ilk defa birkaç defa temsil edilmiştir. Kış Masalı'nın ana olay örgüsü 1590da "Robert Greene" tarafından yazılan bir "pastoral romans" öyküsü olan "Pandosto"'dan alınmıştır. Bu romans öyküsünün dram kurallarına uygun olmayan tabiatına rağmen Shakespaere'in diğer eserlerin kaynaklarındaki olay örgüyü genellikle değiştirmelere tabi tutmasına rağmen, bu eserde Shakespeare kaynağın olay örgüsüne pek önemli değişme yapmamıştır. Kaynağa uyma sonucu olarak, özellikle klasik tiyatro prensiplerinden biri olan zaman birliğinden bu oyunda (kaynağa uyularak) büyük ayrılıklar yapılmıştır; çünkü Kış Masalı oyununda üçüncü ve dördüncü perdeler arasında 16 yıl bir fark bulunmaktadır. Bazı isimler, mekanlar ve ufak ayrıntılar değiştirilmiştir. Ama tek büyük degisiklik, "Pandosto"'da bulunan Hermione karakteri zina ile suçlandırılmasından sonra hemen ölmesine rağmen, Shakespeare'in oyununun sonunda Leontes ile Hermione yeniden bir araya gelmektedirler. Bu son perdede heykeli de oyuna katarak Shakespeare'in temsilde ani bir değişiklik sağlama istemesinden doğmuştur. Kış Masalı'nın ilk defa ne zaman temsil edildiği Shakespeare araştırmacıları tarafından 50 yıldır tartışma konusu olmuştur. 1594'de yayınlanan "Kış gecelerinde vakit geçirme" adlı bir eserin yayınevleri loncası tarafından bastırılan "Basımcıların Kayıt Listesi" adlı listede bulunduğunu ve bunun bu oyunun bir korsan edisyonu olasılığı bazı araştırmacılarca işaret edilmiştir. Bu doğru ise Kış Masalı Shakespeare'in ilk oyunları arasında bulunmaktadır.. Fakat diğer araştırmacılar bu tarihi kabul etmemekte ve bu eserin Shakespeare'in son eserlerinden biri olarak 1610 ya da 1611'de yazılmış olduğunu iddia etmektedirler. Çok otoriter kaynaklar ilk temsilinin 1611'de olduğu üzerinde anlaşma bulunduğunu yazmaktadırlar. Bu oyun büyük olasılıkla 1594 ile 1611 arasında ilk defa temsil edilmekle beraber ilk basımı 1623'te birinci folyo edisyonu içindedir. Bu oyunun ilk resmen kayıt edilmiş temsili "Saray (Court)" Tiyatrosunda 5 Kasım,1611dedir. Bu oyun Bohemyalı Prenses Elizabeth'in Palatin Elektorü V. Frederick'le evlenmesi için yapılan şenliklerin başında "Whitehall Sarayı" Tiyatrosu'nda da oynanmıştır. Sonraki "Court (Saray)" Tiyatrosundaki temsilleri 1618'de, 1623'de ve 1634'de olmuştur. "Kış Masalı" oyunu diğer Shakespeare'in oyunlarının aksine olarak, İngiltere'de Cromwell Devrimi ile tiyatrolar kapatıldıktan sonra, Restorasyon devrine geçişle yeniden açılan tiyatrolarda oynanmamıştır. Restorasyon'dan sonra ancak 1741'de "Goodman's Field's" tiyatrosunda ve 1742'de "Covent Garden" tiyatrosunda oynanmış; 1754'de "Koyun Kırkma" adı verilen bir adaptasyonu "Convent Garden" tiyatrosunda temsil edilmiştir. 1756'da ise ünlü aktör David Garrick tarafından yapılan "Florizel ve Perdita" adlı adaptasyon "Drury Lane" tiyatrosunda popüler olarak oynanmıştır. Kısa bir yerleştirme sahnesinden sonra oyun, çocukluktan beri iki arkadaş olan, Sicilya Kralı Leontes ile Bohemya Kralı Poliksenes'in sahneye girmesi ile başlar. Poliksines Sicilya Krallığını ziyaret etmekte ve eski arkadaşıyla tekrar buluşmanın zevkini çıkarmaktadır. Fakat orada 9 ay kaldıktan sonra, Poliksenes kendi krallığını çok özlemiştir ve ülkesini ve geride bıraktığı oğlunu görmek için Sicilya'dan ayrılmak istemektedir. Leontes arkadaşının biraz daha fazla kalması için çok ısrar etmiştir; ama arkadaşını kararından vazgeçirememiştir. Leontes o zaman karısı olan, Kraliçe Hermione'yi, arkadaşını ikna etmeye yollar. Hermione üç kısa konuşma yaparak bu görevde başarı kazanır. Leontes nasıl olup da Hermione'nin Poliksenes'i öyle çok çabuk kararından değiştirmeyi başardığını pek anlayamaz, ama birdenbire kıskançlık damarı tutar ve paranoik bir cinnete kapılarak gebe olan karısı Hermione'nin Poliksenes'le bir gizli cinsel ilişki kurduğunu ve gebe olduğu çocuğun da bu ilişkiden olan gayrimeşru bir bebek olduğunu düşünmeye başlar. Leontes Sicilyalı bir lord olan Camillo'ya Poliksenes'i zehirleyip öldürmesi için emir verir. Fakat Camillo Poliksenes'i öldürecegine ona kendine verilen emri ifşa eder ve ikisi birlikte Bohemya'ya kaçarlar. Leontes karısı Hermione'yi zina ve kendi hayatına karşı bir komplo hazırlama suçları ithamıyla tutuklattırır. Zindanda iken Hermione'nin bir kız çocuğu olur. Leontes Sicilyalı bir saray mensubu olan Antigonus'a bu bebeği annesinden alıp öldürmesini emreder. Hermione'nin yargılanması sırasında Delfi'de bulunan tanrıların kehanetini açıklayan kahin rahibe Herminone'nin suçsuz olduğunu bildirir; fakat Leontes bir ilahî kehaneti hiç dinlemez. Tam o sırada Leontes'in genç oğlu Mamillius'un, annesinin akıbetinden çok üzülüp olduğu haberi mahkemeye gelir. Hermione bu haberi duyunca bayılıp yere yığılır ve ölmüş olduğu bildirilir. Leontes'in aklı başına gelmiş; verdiği kararın yalan yanlış olduğunu anlamıştır. Ölmüş olan oğlu ve karısının hatıralarını hayatının sonuna kadar her gün anıp büyük bir acı ile yas çekeceğine andiçer. Leontes Antigonus'a Hermione'den kaçırıp aldığı yeni doğmuş olan kızı götürüp Bohemya'da "deniz" kıyısında bırakması için emir verir. Hermione Antigonus'un rüyasına girer ve küçük bebeğe (Latince'de "kayıp" anlamına gelen) "Perdita" ismini vermesini istediğini söyler. Antogones bebeğe merhamet edip bakmak istemektedir. Ancak bunda başarı sağlayamaz, çünkü Shakespeare'in burada yazdığı ve herkesçe çok iyi bilinen çok acayip bir sahne talimatı olan "Bir ayı tarafından kovalanarak sahneden çık" direktifine uyarak bebeği bırakıp ayıdan kaçar. Bir çoban ve "Soytarı" adıyla bilinen oğlu, "Perdita" yı kurtarırlar ve bu bebeğin yanında bırakılmış olan büyük meblağa gelen altın para dolayısıyla da ikisi de çok zengin olurlar. Yeni perdede zaman bir koro olarak sahneye çıkar ve son olaydan 16 yıl geçmiş olduğunu açıklar. Leontes bu son 16 yılı oğlunun ve karısının yası ile geçirmiştir. Bohemya'da Poliksenes ve Camillo, Poliksenes'in oğlu olan Florizel'in bir kız çobana sırımsıklak aşık olduğunu öğrenirler. Kılık değiştirerek çoban kızın bulunduğu köyde yapılan bir koyun yünü kırkma festivaline giderler. Orada, bir kraliyet ailesinin mensubu olduğundan hiç habersiz olan ve Prens Florizel'in aşık olduğu genç ve çok güzel çoban kızı olan Perdita'yi görürler. Poliksenes oğlunun böyle bir evliğe girmesine çok aleyhtardır ve genç çifti evlikten caydırmak için tehdit eder. Fakat gençler Camillo'nun biraz desteğiyle Sicilya'ya kaçmayı başarırlar. Poliksenes onları takip eder. Autolycus adında bir komik hilekarın yardımıyla sonunda Perdita'nin kimin kızı olduğunun sırrı çözülür ve Perdita asıl babası Leontes ile bir araya gelir. İki kral da birbiriyle barışırlar ve her ikisi de Florizel ve Perita'nin evlenmelerine izin verirler. Hepsi birlikte Hermione ile sarayda birlikte olan, sarayda onun tarafını daima tutmuş olan ve Hermione'nin hatırasını iyi tutmak için onun büyük boy bir heykelini evinde saklayan ve ayni zamanda Antigonus'un eski karısı olan Paulina'yi ziyarete giderler. Bu sırada heykel birden hayata gelir ve asıl Hermione olarak ortaya çıkar. Meğerse Delfi tanrılar kahinin sözlerini doğrulamak için ve kızı ile tekrar buluşana kadar yıllarca Hermione herkesten saklanmıştır. "Kış Masalı" oyununun şu sinema filmi uyarmaları bulunmaktadır: "Kış Masalı" oyunu birkaç defa İngiliz BBC televizyon şirketi tarafından üretilip televizyonda gösterilmiştir. En son BBC prodüksiyonu 1981 versiyonu olup prodüktörlüğünü Jonathan Miller, yönetmenliğini Jane Howell ve Leontes olarak başrolü Jeremy Kemp yapmıştır. (İnci Enginün, "Tanzimat Devrinde Shakespeare" adlı doktora tezinin bibliyografya bölümünde, bu kitabın, Shakespeare’in "Kış Masalı" değil, Greene’in "Pandosto"’su olduğunu belirtir.) Muhammet Uzuner Muhammet Uzuner, (d. 30 Haziran 1965, Samsun) Türk sinema, tiyatro oyuncusu ve yönetmenidir. 1992’de Ankara Üniversitesi Dil ve Tarih-Coğrafya Fakültesi Tiyatro Bölümü "Oyunculuk Ana Sanat Dalı"’ndan mezun oldu. 1993 yılında Antalya Büyükşehir Belediyesi Tiyatro Atölyesi’ni kurdu. Burada 2004 yılı sonuna kadar oyuncu, yönetmen ve eğitmen olarak görev yaptıktan sonra İstanbul’a yerleşti. Antalya’da bulunduğu süre içinde Tiyatro Atölyesi, Antalya Belediye Tiyatrosu ve Antalya Devlet Tiyatrosu’nda oyunculuk ve yönetmenlik yaptı. 2006 yılından itibaren, İstanbul’da Tiyatro Pera’da oyunculuk yapmaktadır. Tiyatro oyunlarının yanı sıra sinema filmleri ve TV Dizileri'nde de rol almaktadır. Şu sıralar yönetmen Tunç Davut'un "Dolanma" adlı filminde rol almakta olup çekimleri Bolu Aladağ ve Kıbrıscık ilçesi çevresinde devam etmektedir. Arzu Gamze Kılınç ile Cihangir Atölye Sahnesi’ni kurmuştur. Burada hem eğitmenlik hem de yönetmenlik yapmaktadır. == Filmografisi = 1961 NBA Seçmeleri 1961 NBA Seçmeleri, Chicago Zephyrs (şimdiki adıyla Washington Wizards) takımının ilk draftıdır ve ilk tercihi yapan Zephyrs, Walt Bellamy'iyi tercih etmiştir. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Şerefe Hatıralar Nesrin Kazankaya'nın yazdığı tiyatro oyunu. İlk defa, 2006/2007 sezonunda, 24 Kasım 2006 tarihinde Tiyatro Pera tarafından sahnelenmiştir. 1955 Türkiye’sinde, Nişantaşlı soylu ve zengin bir ailenin son iki temsilcisi Suat ve Sanay, birbirlerine olağanüstü bir sevgiyle bağlı iki kardeştir. Yükselen liberal kapitalist değerler ve yeni atılımlarla gelişmekte olan yeni Türkiye’nin inançlı temsilcisi, Sanay’ın kocası Celâl’le oluşan aile, geçiş dönemi Türkiye’si aydınlarının bir bileşkesidir. Sanay ve Celâl’in kızı Berin; ailenin yanında çalışan ve bir meyhane işleten Recep Usta’nın oğlu Kemâl, ikinci öykünün figürlerini oluşturur. 70' li yılların siyasal çalkantıları sonucu Kemâl hapis yatarken; Berin babasının ilişkileri sayesinde Fransa’ya gönderilmiştir. Yıllar sonra Berin’in, Fransa’dan döndüğü gün uğradığı meyhanede Kemâl ile karşılaşmasıyla başlayan oyun, çağrışımlar yoluyla 50’ li yıllara dönüp, oyunun asal öyküsünü başlatacaktır. 1955-56 arasında geçen oyunda, yön değiştirmekte olan Türkiye demokrasi anlayışını büyük gerilimlere taşıyan 6-7 Eylül gibi toplumsal hezeyanlara yol açmış düzmece olaylar, ailenin geleceği için de trajik dönüm noktalarını oluşturacaktır. Oyuncular 1968 NBA All-Star Maçı 1968 NBA All-Star Maçı, 23 Ocak 1968 tarihinde New York'ta bulunan Madison Square Garden'da oynanan onsekizinci All-Star maçıdır. Philadelphia 76ers takımının oyuncusu Hal Greer maçın MVP ödülünün sahibi oldu. Doğu takımının koçluğunu Philadelphia 76ers'tan Alex Hannum yaparken, Batı'nın koçluğunu ise San Francisco Warriors takımından Bill Sharman yaptı. Maçı 18.422 biletli seyirci izledi. Hal Greer Harold Everett Greer (26 Haziran 1936; Huntington, Batı Virginia - 14 Nisan 2018) Amerikalı eski profesyonel basketbol oyuncusudur. Kolej Ligi'nde Marshall University'de oynadıktan sonra 1958 NBA Draftı'nda Syracuse Nationals tarafından seçilmiştir. Greer, Syracuse için beş sezon oynadı ve 1961 yılında maç başına 22,8 sayılık performansa kadar kendini geliştirdi. Aynı sezon NBA All-Star'a seçildi. 1963 yılında, Syracuse Nationals takımı Philadelphia'ya taşındı ve adı Philadelphia 76ers oldu. Burada, Greer takım arkadaşı Wilt Chamberlain ile iyi bir ikili oldu ve 1966-67 sezonunda Bill Russell önderdliğindeki Boston Celtics'in sekiz sezonluk şampiyonluk serisini bozdu. 76ers' takımının 15 maçlık playoff serilerinde Greer maç başına 27,7 sayı ile takımının en skorer oyuncusu oldu. Greer zıplayarak attığı farklı bir stille attığı serbest atışlarda oldukça yüksek oran tutturmuştur. Pek çok otorite tarafından 1960'larda Oscar Robertson ve Jerry West'in ardından en iyi 3. oyun kurucu olarak kabul edilir. Kariyeri boyunca 10 kez NBA All-Star Maçı oynadı ve 1968 NBA All-Star Maçı'nda MVP Ödülü'nün sahibi oldu. Bu maçta Greer, saha içinden 8'de 8 oran ile 21 sayı attı ve bir çeyrekte rekor kırarak 19 sayı attı. Yedi kez All-NBA Second Team'e seçildi ve NBA kariyeri boyunca 20.000 sayı sınırını aştı. Anısına 16 numaralı forma Marshall University tarafından, 15 numaralı forma ise Philadelphia 76ers tarafından emekliye ayrılmıştır. Çıngıraklı Top Çıngıraklı Top, 18 Eylül 2009 tarihinde vizyona giren, M. Egemen Ertürk'ün senaryosunu yazıp, aynı zamanda yönetmenliğini yaptığı bir Türk komedi filmidir. Harold Garfinkel Harold Garfinkel (29 Ekim 1917 - 21 Nisan 2011), Kaliforniya Üniversitesi'nde (Los Angeles) sosyoloji bölümü onursal profesörü. Aron Gurwitsch ve Alfred Schütz'ün çalışmalarına odaklandı ve Amerikan sosyolojisindeki fenomenoloji geleneğinin gelişiminde anahtar rol oynadı. Onun kendi etnometodoloji geleneğindeki gelişim büyük oranda yanlış anlaşılmıştır. Fenomenolojik toplumbilimin sosyal inşacı şeklinin aksine Garfinkel, izahı yapılan pek çok yöntemden daha çok radikal fenomen üzerine odaklanır. Toplumbilimcilerin toplumsal düzen varsayımlarına ara vermeleri tavsiyesi sıklıkla yanlış anlaşılmaktadır. O, toplumsal yaşamın kaotik olmak zorunda olduğuna ya da toplumun üyelerinin özgür bireyler olduklarına inanır. Ancak bu fenomenolojik ara veriş (fenomenolojik söyleyişteki kırılma) sadece odak noktasına çok açıklıkla toplumsal düzeni getirmek için tasarlanmış bir çözümlemedir. O, toplumsal fenomenin nesnel sebeplerin üretilmesi için var olan zorlukları ve dilin göstergeselliğini vurgular. Bu anlamlar, sebepler gibi bu üretilenlerin şekillendirilmesi için esnektir. Ethnometodolojik çalışmalar çok geniş ve çeşitli biçimlere sahiptir. Bunların içeriğinde; söylem analizi; üyelik kategorileştirmesi çalışması; saha çalışması ve etkinlikleri çalışmaları. Psikiyatrist R. D. Laing, Garfinkel'in kitaplarının birkaçında "seremonileri düşürme başarısının koşulları"ndan bahsederken, azaltılmış bir seremoniye örnek olarak psikatrik bir röportaj olduğunu ifade eder. Garfinkel'in kavramlarında bunun anlamı, zihinsel bir hastanın resmi olarak psikiyatrik bir vakıa olduğunu duyurmak, gerçekte hastayı toplumsal tipler şemasında toplumsal düzenin yaratımındaki bir yere zıt ya da o noktadan ayrı çok düşük bir düzeye indirir. Aksungur Camii Aksungur Camii, 1346-47 yıllarında Mısır'ın Kahire şehrinde inşa edilmiş bir Türk Memluk dönemi camisidir. Sultan el-Nasır Muhammed'in emiri Aksungur tarafından yaptırılmıştır. Osmanlı döneminde, 1652 yılında İbrahim Ağa tarafından çok kapsamlı bir restorasyondan geçirilmiştir, bu nedenle camiye İbrahim Ağa Camii de denir. Camiye özelliğini veren mavi çinilerini de 1652 yılındaki bu restorasyon sırasında kazanmıştır, bu özelliğinden dolayı Batı dünyasında Mavi Cami olarak da bilinir. Caminin bünyesinde 1345 yılında vefat eden Memluk sultanı Alaüddin Küçük'in türbesi de bulunmaktadır. Cevhere SarayÄ± Cevhere Sarayı (Arapça: "Qasr al-Gawhara"), 1814 yılında Kavalalı Mehmet Ali Paşa tarafından Mısır'ın Kahire şehrinde inşa ettirilmiş bir saraydır. Kahire Kalesi'nde Mehmet Ali Paşa Camii'nin güneyinde bulunmaktadır. Mehmet Ali Paşa'nın kalede yaptırdığı iki saraydan ilkidir. Adını Mehmet Ali Paşa'nın eşlerinden biri olan Cevhere Hanım'dan almaktadır. Sarayın içinde Mehmet Ali Paşa'nın tahtı ve hanedan üyelerine ait tablolar göze çarpmaktadır. Sarayın bir bölümü 1972 yılında çıkan bir yangından ötürü hasar görmüştür. Angarya Angarya aşağıdaki anlamlarda kullanılır: Angarya (Roma hukuku) Angarya (Yunanca "aggareia", zorunlu posta hizmeti; ἄγγαρος, 'zorla taşıma'dan türetilmiş; o da Farsça "angara", 'haberci'den kaynaklanır), Pers İmparatorluğu'ndan uyarlanarak Roma İmparatorluğu'nda kullanılan bir cins posta sistemiydi. Tarihçi Ksenofon'un yazdığına göre Pers imparatoru Büyük Kiros bu sistemi kurmuştu. Pers kralının habercileri (angaryacıları) taşıdıkları iletiyi hızla yerine ulaştırabilmek amacıyla yol kenarında evi veya toprağı olan herkesten yararlanabilirdi. Roma İmparatorluğu zamanında büyük yolları boyunca düzenli aralıklarla atlı haberciler, gece gündüz ve her hava şartında hazır beklerdi. Roma sisteminde bu atların temin edilmesi ve bakımı zorunlu bir görevdi. 4. yüzyılda bu sözcük posta sisteminin ağır taşıt araçları ve bunları çeken hayvanlar için de kullanılır olmuş ve terim "zorunlu hizmet" anlamında kullanılır olmuş. Dolayısıyla "angaria" ve ortaçağ Latincesinde "angariare" zorla ve haksız olarak yaptırılan hizmet ve genel olarak zulüm anlamına gelmiştir. Angarya (el koyma) Angarya hakkı (Latince "jus angariae"; Ing. "Angary"; Fr. "droit d'angarie"; Alm. "Angarie"; Yunanca ἄγγαρος, haberci veya ulak hakkı) Roma hukukundaki Angarya teriminden türemiş bir uluslararası hukuk terimi olup, savaş döneminde bir devletin savaş amaçları için her türlü mülke el koyma hakkıdır. Bu hak tarafsız ülkelerin vatandaşları veya tabası için de söz konusudur. 1899 Lahey Konvansiyonu'na ek olan Kara Savaşlarının Kanun ve Adetlerine Yönelik Kurallar'ın 53. maddesi, özel şahıs veya şirketlere ait olsalar da, maddesi, trenler, telgraf ve telefon hatları, ve gemilerin askeri operasyonlarda kullanılabileceğini, ama savaş bitiminde iade edilmeleri gerektiği ve kullanımlarının karşılığının ödenmesi gerektiğini belirtir. 54. Madde de, tarafsız devletlerden elde edilmiş trenler, devlete veya özel şahıslara veya şirketlere ait olsun, en kısa zamanda geri yollanmalıdır yazar. Bu maddeler, tarafsız mülke karşı angarya hakkına izin verir, ayrıca hem saldırgan hem de tarafsız mülk sahibi aleyhine kullanılmasına da sınırlar koyar. Ancak, kullanım hakkının savaş şartlarına bağlı olarak çok geniş olasılıkları kapsayabileceği de düşünülebilir. Angarya (iş) Angarya (batı dillerinin çoğunda Fransızca "Corvée" olarak kullanılır) otorite sahibi birisinin zorla yaptırdığı, genelde karşılığında para verilmeyen iştir. Bazı durumlarda işi yapmaktan kurtulmak için para vermek söz konusu olabilir, bu bazen çalıştıranın, bazen çalışanın bir seçeneğidir, ama bazen böyle bir seçenek olmayabilir de. Kölelikten farklı olarak çalışan kişi bir mülk değildir, emeğini vermek dışında özgürdür ve çalışma zorunluluğu genelde sürekli değildir. Genelde her yıl belli sayıda gün veya ayın emeği mecbur edilir. Çalışana para verilmediği durumlarda bu özgür olmayan emek sayılır. Angarya, teknik anlamda bir vergi değildir, çünkü para veya bir mal şeklinde bir ödeme zorunluluğu yoktur, ama çalışmamak için para ödeyebilme seçeneğinin bulunduğu durumlarda bu pratik anlamda bir vergi (genelde bir kelle vergisi) gibi işler. Angarya Yunanca "aggareia" (zorunlu posta hizmeti)'dan girmiş olup, Roma hukuku'ndaki angarya kavramından türemiştir. Angarya feodal toplumlarda uygulanır. Hükümdar, derebeyi, köy ağası veya benzeri, kuldan bir iş talep eder. Yöntem eski Mısır'dan günümüze dek, çeşitli toplum, ve zamanlarda uygulanmıştır. İlk Çin imparatoru Qin Shi Huang, Çin Seddi'ni ve kendi kabri'ni halka yaptırmıştı. Fransa'da 1789'a kadar hem derebeyleri hem kral "Corvée" (angarya) yaptırırdı. Fransız Devrimi'nden sonra 1824, 1836 ve 1871'de "corvée" geri gelmiş, "prestation" adı altında, gücü kuvveti yerinde olan her erkek yılda üç gün çalışarak yol bakımı yapmak veya buna karşılık gelen bir ücret ödemek zorunda tutulmuştu. ABD'de de, Amerikan İç Savaşı'nı takiben, bazı Güney eyaletleri kamu yatırımlarını tüm vatandaşlarına zorunlu çalışma yoluyla yaptırıyorlardı. Angarya, Osmanlı devletinde de kullanıldı. Ağanın toprağında kiracı olan köylü hem kira verir, hem de yılda genelde iki ay toprak sahibi için çalışırdı. Tanzimat Fermanıyla yasaklandı. Ama ağalar karşı çıkınca uygulamaya konamadı. Islahat Fermanı'nda (1856) angaryanın kaldırıldığı bir kere daha ilan edildi. 1876 Kanun-i Esasi'si "savaş dönemleri hariç elkoyma ve angarya yasaktır" der. 1982 Türkiye Cumhuriyeti anayasası de "Hiç kimse zorla çalıştırılamaz. Angarya yasaktır" der ve şöyle bir açıklama getirir: "Şekil ve şartları kanunla düzenlenmek üzere hükümlülük veya tutukluluk süreleri içindeki çalıştırmalar; olağanüstü hallerde vatandaşlardan istenecek hizmetler; ülke ihtiyaçlarının zorunlu kıldığı alanlarda öngörülen vatandaşlık ödevi niteliğindeki beden ve fikir çalışmaları, zorla çalıştırma sayılmaz". Eger Eger (Osmanlı döneminde Eğri, Almanca: Erlau, Latince: Agria), Macaristan'ın Heves ilinin başşehri ve Kuzey Macaristan'ın ikinci en büyük şehridir. Eger şehri; kalesi, termal tesisleri, tarihi binaları, Türk minaresi ve kırmızı şarapları ile tanınır. Eger'in tarihi Taş Devri'ne kadar dayanmaktadır. Günümüz Eger'i 10. yüzyılda ilk Hristiyan Macar kralı St. Stephen (997-1038) tarafından şekillendirilmiştir. Eger; başkent Budapeşte' nin 135 km kuzeydoğusunda, Eger çayı kıyısında, Bükk dağı eteklerinde bulunmaktadır. Şehrin tarihi Taş Devri'ne kadar dayanmaktadır. Erken orta çağda Alman, Avar ve Slav kabileleri yerleşmiştir. I. István döneminde kurulan şehir piskoposluk merkezi haline getirildi. 1241 yılında Avrupa'nın Moğollar tarafından istilası sırasında harap oldu. IV. Béla döneminde yeniden imar edildi ve piskoposluk merkezi haline getirildi. 1552 yılında Osmanlı kuvvetlerinde ilk kez kuşatıldı ancak ele geçirilemedi. Sultan III. Mehmed komutasındaki Osmanlı ordusu tarafından 24 Eylül tarihinde kuşatılmaya başlanan kale 12 Ekim 1596 tarihinde fethedildi. Şehir fethedildikten sonra yeni kurulan Eğri Eyaleti'nin merkezi ve merkez sancağı oldu. 14 Aralık 1687 yılında Habsburglar tarafından işgaline kadar Osmanlı egemenliğinde kaldı. İs karası İs karası veya karbon siyahı, geleneksel olarak tahta veya kemik gibi organik malzemeleri yakarak üretilen ve yaygın olarak kullanılan siyah pigmenttir. Tamamen karbondan oluşur ve görünür ışık bandında hiç ışık yaymadığından siyah gözükür. Pentimento Pentimento bir resimde, ressamın kendisi tarafından yapılan değişikliklere verilen isimdir. İtalyanca "pentirsi" sözcüğünden türetilmiştir. Apollo asteroitleri listesi Apollo asteroitleri, Güneş sistemi içerisinde, Dünya'ya yakın bir asteroit grubudur. Grubun adı, ilk kez Karl Wilhelm Reinmuth tarafından keşfedilen, gruba dahil 1862 Apollo asteroitinden gelmektedir. Yörüngeleri Dünya ile karşılaşan asteroitlerdir. Yörüngeleri bakımından ana eksen uzunluğunun yarısı Dünya'nınkinden büyük (> 1 AB) ve enberi uzaklığı (q) < 1.017 AB olan cisimlerdir. Bazıları Dünyaya çok yaklaşabilir ve potansiyel tehdit oluştururlar. (Yarı büyük eksenleri Dünya'nınkine ne kadar yakın olursa yörüngelerin kesişmesi için o kadar az dışmerkezlik gerekmektedir). 15 Şubat 2013'te Rusya'nın güney Urallar bölgesindeki Çelyabinsk kentinin üzerinde patlayan, camların kırılması ve 1500 kişinin yaralanmasıyla atlatılan tehlikeyi yaratan Çelyabinsk meteoru Apollo sınıfı bir asteroitti. Bilinen en büyük Apollo asteroidi, 8,5 km çapı olan 1866 Sisyphus'dır. Şubat 2014 itibarıyla, 832'si numaralandırılmış olan 5766 adet Apollo sınıfı asteroit vardır. Ä°yi bilinen Apollo asteroitlerinin listesi: Dünya'yla karşılaşan asteroit Dünya yörüngesiyle kesişen asteroit, Dünya'ya yakın bir asteroit olup yörüngesi Dünya'nınkini kesmektedir. Bilinen sayılı "Dünya yolunu kesenler" burada sıralanmıştır. Büyük yarı ekseni Dünya'nınkinden küçük olanlara Aten asteroidleri olup geriye kalanlar Apollo asteroidleridir. Ayrıca Amor asteroidlerine bakınız. Dünya'nın yörüngesini kesen asteroit grubu, Dünya'yla kesişen asteroitlerden farklı bir gruptur. Bu asteroitlerden 3753 Cruithne, Dünya'yla aynı periodu olmakla dikkat çeker. Amtsgerichte Amtsgericht Almanya'da çeşitli bölgelerin başkentlerine yerleştirilmiş yerel bölge mahkemeleridir. Bu mahkemeler genel olarak Ceza hukuku ve Ã¶zel hukuk ile ilgilenir. VÃ¶lkerstrafgesetzbuch Völkerstrafgesetzbuch (VStGB) Uluslararası Hukuka göre düzenlenmiş Alman yasalarıdır. Hazırlanış amacı, Alman yasalarını Roma Statüsü ile uyumlu hale getirmektir. 26 Haziran 2002'de ilan edilmiş ve 30 Haziran 2002'den itibaren uygulanmaya başlanmıştır. Völkerstrafgesetzbuch şunları içermektedir: Sakson İsviçre Millî Parkı Sakson İsviçre Ulusal Parkı Almanya'nın Saksonya eyaletinde, eyaletin başkenti Dresden'e oldukça yakın bir millî parktır. 93.5 km²lik (36.1 mi²) bir alan kaplayan park, Elbe Kumtaşı Dağları'nın kalbi konumundadır. Bu ulusal park, Çek Cumhuriyeti'nde bulunan Bohemya İsviçre Ulusal Parkı'na uzak değildir. ("České Švýcarsko") Ulusal park 710 km²'lik (274 mi²) bir alanın merkezinde bulunur. Bu bölge Sakson İsviçre Ulusal Park Bölgesi diye anılır. Bad Schandau veya Königstein gibi bazı kasabalar da bu bölge içerisinde bulnunur. Parkın %40'ı sakin bir bölgedir ve hemen hemen ormanla kaplıdır. Ulusal park 1990 yılında açılmıştır. Sakson İsviçre bölgesi yoğun bir kaya ve çatlak içerir. Parkın en yüksek noktası deniz seviyesinden 556 metre (1,814 feet) yüksektedir fakat bazı noktalarda, örneğin Elbe Nehri'nin geçtiği noktalarda yükseklik 110-120 metreye (360 to 390 feet) kadar düşer. Bu düşey değişimler sayesinde bölgede birçok değişik yaşam alanı ve mikroiklim alanları oluşmuştur. Ulusal park, Orta Avrupa'da insan eli deymemiş nadir orman formlarına ev sahipliği yapar. Avrupa'da dağ veya boğaz ormanları genel olarak tehlikeye sokulmuştur. Berlin Zoolojik BahÃ§esi Berlin Zoolojik Bahçesi (Almanca: "Zoologischer Garten Berlin"), Almanya'daki en eski ulusal hayvanat bahçesidir. 35 hektar alan kaplayan park 1844 yılında Berlin'de açılmıştır. 1.400 farklı tür ve 14.000 civarı memeli bulundurmasıyla Berlin Zoolojik Bahçesi, Dünya'da en ayrıntılı tür barındıran hayvanat bahçesidir. 1913 yılında, tasarımı zoolog Oskar Heinroth tarafından yapılan akvaryum hizmete girmiştir. İkinci Dünya Savaşı sırasında Müttefik Kuvvetler'in hava saldırılarından, 3.715 hayvanın çok azı kurtulabilmiştir. Hayvanat bahçesi ve onun akvaryumu, 2017 yılında 3.484.412 ziyaretçi çekmeyi başarmıştır. Avrupa'da en çok ziyaret edilen hayvanat bahçesi olduğu düşünülmektedir. Dünyaca bilinen Knut, kutup ayısı veya Bao Bao, büyük panda gibi hayvanlar, parkın simgesi haline gelmiştir. 1959'dan beri hayvanat bahçesinde yaşayan 63 yaşındaki Fatou isimli goril, dünyanın yaşayan en yaşlı gorili olarak kabul edilmektedir. Mandubracius Mandubracius ya da Mandubratius, MÖ 1. yüzyıl'da Antik Britanya'da yaşamış olan Trinovante kralı. Mandubracius, Jül Sezar'ın "De Bello Gallico" adlı eserinde Cassivellaunus tarafından tahtından indirilerek öldürüldüğünden bahsettiği Trinovante kralı Imanuentius'un oğludur. Mandubracius, Sezar'ın himayesi için Galya'ya kaçmıştır. Sezar'a karşı Britanya kabileleri ile karşı koymaya çalışan Cassivellaunus, karargahının bulunduğu kalenin Sezar'a ihbar edilmesi sonucu Trinovantelerin ihanetine uğramıştır. Cassivellaunus'un affedilme koşulu olarak Mandubracius yeniden kral ilan edilmiş ve Cassivellaunus Sezar'a karşı yeniden savaşmayacağını taahhüt etmiştir. Mandubracius adı, Monmouth'lu Geoffrey'nin "Historia Regum Britanniae" adlı eserinde (1136) efsanevi Kral Lud'un oğlu Androgeus olarak geçer. Cassivellaunus Cassivellaunus, Jül Sezar'ın MÖ 54 yılında Britanya'ya düzenlediği ikinci sefer sırasında Britanya kabilelerini işgale karşı organize eden efsanevi kabile reisi. Cassivellaunus adı ayını zamanda Monmouth'lu Geoffrey'nin "Historia Regum Britanniae" adlı eserinde (1136) Cassibelanus, Mabinogion ve Gal söylencelerinde ise Beli Mawr oğlu Caswallawn olarak da geçer.(Gal destanı Mabinogion'da Beli Mawr da güneş tanrısı Belenos'un oğlu olarak geçmiştir.) Asteriks çizgi romanlarından Asteriks Britanya'da albümünde de görünmüştür.Ancak türkçe çeviride Cassivellaunus'un adını "Fişençipos" olarak çevirilmiştir. Eurovision Çocuk Şarkı Yarışması'nda Malta Malta JESC'e ilk kez 'de katıldı ve 2003'te 2008e kadar alamayacağı en iyi sonucu aldı ve 7. oldu. Daha sonra Malta 2008'e kadar yarışmanın sonlarında yer aldı. Ayrıca 2005'te Thea & Friends'in seslendirmiş oldukları şarkıyla yarışmada sonuncu oldular. Ancak 2008 yılında Daniel Testa'nın seslendirdiği Junior Swing adlı şarkıyla 100 puan alarak 4. sıraya yerleşti ve Malta o zamana kadar almış olduğu en iyi sonucu aldı. 2013 Eurovision Çocuk Şarkı Yarışması'nda Malta ilk birinciliğini elde etti. Renklerin anlamları Büyükçatak, Susuz Büyükçatak, Kars ilinin Susuz ilçesine bağlı bir köydür. Köy, 1889'dan beri aynı adı taşımaktadır. Köy, Kars il merkezine 41 km, Selim ilçe merkezine 21 km uzaklıktadır. Köyde 1886 yılında 164 Kürt yaşamaktaydı. Ambiorix Ambiorix, Catuvolcus'la birlikte, kuzey-batı Galya'da (Gallia Belgica) bulunan bir Belgic kabilesi olan Eburonelerin prensi ve lideri. Ambiorix, 19. yüzyılda Sezar'ın Belgae'yi işgaline gösterdiği direniş nedeniyle Belçika'da bir ulusal kahraman haline gelmiştir. Jül Sezar M.Ö. 57 yılında Galya ve Belgae'yi işgal etti. Bu bölgelerde sürekli olarak birbiriyle savaşan kabileler yaşıyordu. Eburoneler Ambiorix ve Catuvolcus tarafından müşterek olarak yönetiliyordu. M.Ö. 54 yılında Sezar'ın birlikleri, acil olarak erzak ihtiyacı duyunca zaten kötü bir hasat geçirmiş olan yerel kabileleri erzaklarının bir kısmını kendilerine vermeye zorladılar. Açlık korkusu nedeniyle Eburonelerin erzaklarını vermek konusunda isteksiz davranması üzerine Sezar, Eburone köylerinin yakınlarına bir askeri kamp kurulmasını emretti. Her centurion Roma askerlerinin erzak tedariğinin güvenliğini sağlamakla görevlendirildi. Bu durum Eburoneler arasında huzursuzluğa yol açtı. Her ne kadar Jül Sezar tarafından Atuatucilere haraç vermekten kurtarılmış olsa da, Ambiorix M.Ö. 54 yılı kışında Quintus Titurius Sabinus ve Lucius Aurunculeius Cotta komutası altındaki Roma birliklerine karşı Catuvolcus tarafından başlatılan isyana dahil oldu. Ambiorix ve adamları yakınlarda kereste hazırlamakta olan Romalı askerlere saldırarak birkaçını öldürdü. Hayatta kalan Romalı askerler Ambiorix ve adamları tarafından kamplarına kadar kovalandı. Kamptaki asker sayısının adamları için çok fazla olduğunu anlayan Ambiorix onlarla müzakare ederek uzlaşmaya karar verdi. Roma kampının komutanları olan Sabinus ve Cotta'ya aslında onlarla bir sorunu olmadığını hatta diğer kabilelerle savaşmak zorunda kalmadığı için mutlu olduğunu söyledi. Romalılara saldırmak için bir koalisyon oluşturan yerel kabilelerin planları hakkında Romalıları uyardı ve kamp bölgelerinin yerini değiştirmeleri durumunda savaş için daha avantajlı bir duruma sahip olacakları konusunda tavsiyelerde bulundu. Ayrıca Ren nehrini geçmeleri durumunda onları asla yalnız bırakmayacağına dair söz verdi. Sabinus ve Cotta nasıl bir cevap verecekleri hakkında tüm gece boyunca konuştular. Sabinus, Ambiorix'e güvendi ve onun söylediklerini yapmanın doğru olacağına kanaat getirdi. Cotta ise mevcut pozisyonun korunmasını ve eğer bir saldırı gerçekleşirse burada savaşılması gerektiği fikrindeydi. Nihayet Cotta pozisyonlarını korumaya karar verdi ancak bu karar sonucu hepsi ölse bile bunun kendi hatası olmayacağını söyledi. Roma birlikleri bu sözlerden huzursuz olunca kamp yerini değiştirmek zorunda kaldılar. En yakın iki Roma kampı tepelerin ardındaydı ve bir diğer seçenek ise vadinin yanındaki bir düzlüğün arkasındaydı. Sabinus ve Cotta kolay yolu seçti ve vadiyi geçtiler. Vadiyi geçişleri sırasında Ambiorix ve adamları Roma birliklerine saldırdılar ve saldırı sonucu Sabinus, Cotta ve birlikleri katledildiler. Senato olup bitenleri öğrenince, Sezar tüm Belgic kabilelerinden bunun intikamını almaya yemin etti. Bu çok önemliydi çünkü tüm Roma eyaletlerine Roma Cumhuriyetinin bu kadar kolay mağlup edilemeyeceğinin gösterilmesi gerekiyordu. Tüm bunlardan başka Ambiorix tam donanımlı bir Roma lejyonunu ve beş kohortu yok etmişti. Romalıların Belgae seferi birkaç yıl sürdü. Kabilelerin 50,000 eğitimli Roma askerine karşı hiçbir şansları yoktu. Kabileler ya köleleştirildiler ya da tarlaları yakılarak topraklarını terk etmek zorunda bırakıldılar. Bu andan itibaren Eburoneler tarih olmuşlardı. Ambiorix ve adamları Ren Nehri'ni geçmeyi başlardılar ve izlerini kaybettirdiler. Ronin (film) Ronin, 1998 yılında çekilen, John Frankenheimer'ın yönettiği macera-gerilim filmi. Eski CIA ajanı Sam (Robert De Niro) ve eski bir paralı asker olan Vincent (Jean Reno) Soğuk Savaş'ın sona ermesiyle adeta bağımsız kalmışlardır.Yeni dünya düzeninde takip, organizasyon ve atak yetenekleri çok üstün olan ve en yüksek parayı verenlerin kiraladığı paralı askerler haline gelen bu ajanlara; "Ronin" adı verilmişti. Her ikisi de Fransa'da çok gizli bir görev için buluşurlar; kendileri gibi istihabaratçı ya da özel kuvvetlerde görev yapmış paralı askerlerden oluşan dört kişiyle beraber çok gizli bilgiler içeren bir çantayı ele geçirmekle görevlendirilirler.İlk bakışta kolay gibi görünen bu görev, aynı çantanın peşinde olan diğer yeraltı ve istihbarat elemanlarınında işe karışmasıyla çok zor hale gelir. Filmin mekanları olarak Paris, Nice ve Arles kullanılmış, özellikle etkileyici otomobil takip sahneleriyle ilgi çekicidir. Cocos Adası Cocos Adası (İspanyolca: "Isla del Coco"). Kosta Rika'nın Büyük Okyanus kıyısından yaklaşık olarak 550 kilometre uzakta bulunan ve Kosta Rika'ya ait olan bir ada. Kosta Rika'nın bir ulusal parkı olan ada, Birleşmiş Milletler Eğitim, Bilim ve Kültür Örgütü tarafından Dünya Mirası seçilmiştir. Etrafı 23.3 kilometre uzunluğundadır. Pesimist EP 5 - KÃ¶r Cerrah Pesimist EP 5 - Kör Cerrah, Sagopa Kajmer'in 28 Aralık 2008 tarihinde çıkarmış olduğu 5 şarkılık bir EP'dir. Şarkıların sözleri Sagopa Kajmer'e aittir. Albüm Sagopa Kajmer'in kendisi gibi rap sanatçısı olan eski eşi Kolera'nın "Kolostrofobi EP" adlı EP'si ile aynı gün yayınlanmıştır. T-93 mayını T-93 Mısır yapımı havadan serpme usulü atılarak döşenebilen bir tanksavar mayınıdır. Görüntü olarak Alman yapımı AT2 mayınına benzemektedir. Mayın bünyesinde 600 adete kadar mayın talıyabilen karada giden taşıtlara takılan mayın döşeme araçları veya havadan serpme yöntemi ile döşenebilir. Silindir şeklindeki gövdeye bağlo 12 adet yaylı ayak bulunur. Bu ayaklar mayın yere düştükten sonra dik durmasını sağlar. Mayının içerinde bulunan manyetik ateşleme fünyesi hedef taşıt belli bir mesafeye geldiği zaman mayını ateşler. İçerisinde bulunan ve Misznay Schardin etkisi ile çalışan savaş başlığı 80 mm ye kadar olan çelik zırhı delebilir. â€¢"Jane's Mines and Mine Clearance 2005-2006" Karelaj sistemi Karelaj sistemi, Kareleme sistemi olarak da bilinir, Türkiye biteyinde bulunan bitki taksonlarının yayılış alanlarını gösteren sistem. Bu sistemde her iki enlem ve boylam derecesi arası bir kare oluştur. Kuzeyden güneye doğru alfabetik sıraya doğru büyük harflerle (A, B, C) ve batıdan doğuya doğru rakamlarla (1, 2, 3, 4) ifade edilen toplam 30 kare bulunur. İki enlem derecesi arasındaki mesafe 220 km ve iki boylam arasındaki farkta 175 km'dir Bir karenin alanı 38.500 km²'dir. Pompadour Jeanne-Antoinette Poisson, Pompadour markizi, aynı zamanda Madam de Pompadour (d. 29 Aralık 1721 – ö. 15 Nisan 1764) olarak da bilinen markiz Fransa Kralı XV. Louis'in en ünlü gözdesiydi. Jeanne-Antoinette Poisson 29 Aralık 1721’de Paris’te François Poisson ve Madeleine de la Motte’un kızı olarak dünyaya geldi. Bununla beraber gerçek babasının daha sonradan yasal koruyucusu olan zengin banker Le Normant de Tournehem ,olduğundan süphenilmektedir. Küçük erkek kardeşi daha sonra Marigny Markisi olan Abel-François Poisson de Vandières’dir. Jeanne-Antoinette zeki, güzel ve eğitimliydi. Dans etmeyi ve müzik aletleri çalmayı bildiği gibi aynı zamanda başarılı bir oyuncu ve şarkıcıydı Kendisinin dediğine göre 9 yaşındayken annesi tarafından bir falcıya götürülmüştür ve falcı ona bir gün kralın kalbinde taht kuracağını söylemiştir. Kehanete inanan annesi ona "Reinette" (küçük kraliçe) lakabını takmıştır. Babasının isteği doğrultusunda bir yılını Roma Katolik Manastırında geçirerek dini eğitim almıştır. Daha sonra evde tiyatro, botanik,resim ve ev yönetimi ile ilgili dersler almıştır. Eğitiminin büyük kısmı annesinin yakın arkadaşı Le Normant de Tournehem tarafından karşılanmıştır. Bu durum onun Jeanne-Antoinette’in babası olduğu yolundaki dedikoduları doğurmuştur. Eğitimindeki en büyük masraf şüphesiz Pierre Jélyotte gibi ünlü oyuncu ve şarkıcılara yapılmıştı. Sonunda evlenme çağı geldiğinde ebeveynleri ona denk bir eş bulmakta zorlanmaya başladılar. 1741 yılında 19 yaşında, Jeanne-Antoinette koruyucusunun yeğeni Charles-Guillaume Le Normant d'Étiolles, evlenerek büyük maddi olanaklara kavuştu. Bunlara koruyucusu tarafından düğün hediyesi olarak verilen kralın avlanma alanının yakınındaki (forest of Sénart.)Étiolles’da bir malikane de dahildir. Kocasından iki çocuğu oldu: Doğumunun hemen ardından ölen bir oğlu ve "Fanfan" diye çağırdığı kızı Alexandrine-Jeanne (10 Ağustos 1744). Resimlerle doğrulanan görüşe göre genç Mme d'Étiolles küçük ağzı, zekası ile parlayan oval çehresi ile oldukça güzeldi. Onun cazibesine kapılan genç kocası ile Paris’e gittiğinde kendi toplantı mekânını (salon) oluşturdu ve kısa sürede aralarında Voltaire de olmak üzere pek çok düşünür ona konuk oldu. Mme d'Étiolles ‘ın tanınırlığı cemiyette arttıkça ünü büyüdü ve kralın kulağına kadar gitti. Annesi Mme Poisson, onunla ilgili kehaneti gerçekleştirebilmesi için sevgili Reinette sini tesadüfen kralla karşılaşması için krallık ormanından geçerken yanına almıştır. Sonunda 1745 yılında, Mme d'Étiolles Kral 16. Louis’nin dikkatini çekmeyi başardı. İçlerinde kayınbabasının da bulunduğu bir takım kişiler onun o sırada ikinci resmi metresi duchesse de Châteauroux’un ölümünün yasını tutan kralla görüşmesini sağladılar. Şubat 1745’te, Jeanne-Antoinette kralın düğünü sebebiyle Versay Sarayındaki resmi maskeli balosuna davet edildi. Jeanne-Antoinette kralın kuzeni princesse de Conti tarafından krala taktim edildi.. Büyük balo salonunda çalı kıyafetleri giymiş sekiz kişi ortaya çıktı, bunlardan biri kılık değiştirmiş haldeki kraldı. Şans eseri ya da bilinçli olarak Diana-Artemis av tanrıçası olarak giyinmiş olan Jeane-Antoinette sonunda avını buldu, maskesini çıkaran kral onunla flört etmeye başladı. Mart ayında düzenli bir ziyaretçi ve kralin metresi olarak Versay’e yerleşti. 16. Loui ona Pompadour malikanesini hediye etti. Resmi olarak sarayda bulunabilmesi için ihtiyaci olan unvanı kral ona Haziran ayında “markiz” olarak verdi. Bu şekilde resmi olarak kocasından ayrılmış oldu. Ne yazık ki annesi kehanetin doğru olduğunu görecek kadar uzun süre yaşayamadı. Yirmi üç yaşında resmi metres olarak oldukça güçlü ve nüfuzluydu. Yakında birliktelikler, entrikalar, politika ve aldırmazlık dünyasında kaybolacaktı. Yaygın kanının aksine Pompadour markizi asla doğrudan bir politik etkiye sahip olmamıştır. Bununla beraber Mareşal de Belle-Isle ‘yı desteklemiş ve krala Choiseul Dükünü onayladığını söylemiştir. Perdeler arkasında aslında ne büyük bir gücü yönettiği ancak kralın diğer metreslerinden biri olan "la belle Morphyse" Marie-Louise O'Murphy de Boisfaily, 1754’te yerini almaya çalıştığında ortaya çıkmıştır. Pompadour markizinin soylu çevrelerde kralın onunla beraber olarak kendisini rezil ettiğini düşünen oldukça fazla düşmanı vardı. Aile soyadı olan ve Fransızca balık anlamına gelen Poisson ,la dalga geçilmesi ve bitmek bilmeyen karalama çalışmalarına karşı oldukça hassastı. Kral bu konu ile ilgili olarak sadece Richelieu Dükü gibi bilinen düşmanlarına pek de istemeden cezai işlem uygulatırdı. Önemi o kadar büyüktü ki, 1755 yılında Avusturyalı bir diplomat olan Wenzel Anton Graf Kaunitz, ondan 1756’te Versay Anlaşması ile sonuçlanacak olan uzlaşma görüşmelerine müdahale etmesini istedi. Bu, uzun süredir devam eden Avusturya Fransa anlaşmazlığını kısa bir süre için azaltan sözde diplomatik devrimin başlangıcıydı. Bu birliktelik kaçınılmaz olarak Yedi yıl savaşlarını hastalıkları, Kanada'daki bir kısım toprakların İngilizlere kaybedilmesini, 1757’de Rossbach savaşı yenilgisini beraberinde getirdi. Savaştan sonra kralı artık dünyaca bilinen şu sözü ile teselli ettiği bilinmektedir: "au reste, après nous, le Déluge" -"Bizden sonrası tufan". Fransa savaştan tükenmiş ve neredeyse iflas etmiş olarak çıktı. Her şeye rağmen Madam Pompadour politik görüşlerini sonuna kadar savundu, Cardinal de Bernis kendisini hayal kırıklığına uğrattığında Choiseul’u getirtip tüm büyük planlarında onu destekledi: Aile Paktı- Pacte de Famille, Cizvitlerin bastırılması ve Kanada’daki kayıpları mühürleyen Paris anlaşması,1763. Pompadour markizinin üstün bir Rococo iç mekân zevki vardı zamanla Avrupa’nın en ünlü porselen üreticisi olacak olan Sèvres markasının üretim ve gelişiminden sorumluydu. Edebiyata karşı büyük bir sevgisi vardı. Saray yaşamı başlamadan tanışmış olduğu yazar, denemeci, filozof Voltaire ona ilerisi için pek çok öğütte bulunmuştur. Markiz gizlice Diderot’nun Encyclopédie projesini desteklemiştir. Louis üzerindeki etkisi 1750’lerden sonra giderek artmıştır. Bir noktada kral ona askeri konulardan dış işlerine kadar birçok konuda ciddi karar verme yetkisi vermiştir. Pompadour Markizi oldukça zeki ve yaratıcı bir kadındı. Kendisi Place de la Concorde Konkort Sarayını, küçük kardeşi Marquis de Marigny ile de Petit Trianon‘u tasarlamıştır. Stil sahibi dikimevleri açmış, Çin vazolarını bronz kaplı Rokoko kulplarla sürahilere çevirtmiş ve yazı masalarını porselen levhalarla kaplatarak yeni moda trendleri yaratmıştır. Saray sanatçıları Jean-Marc Nattier, 1750'lerde François Boucher, Jean-Baptiste Réveillon ve François-Hubert Drouais dışında sayısız sanatçı, heykeltıraş ve portreciyi yanında çalıştırmıştır. Mme de Pompadour 1746 ve1749 da iki düşük yaptı, kralın daha az metresi olması için elinden geleni yaptığı söylenilmektedir. 1750 den itibaren kralla olan ilişkisi aşktan arkadaşlığa dönmüş olsa da, kral ona 1764’te 42 yaşında tüberkülozdan ölünceye kadar bağlı kaldı. Düşmanları bile acı içinde geçen son haftalarındaki cesaretine hayran kaldı. Voltaire onun için “ . Madame de Pompadour’un ölümü karşısında son derece üzgünüm. Ona karşı borçluyum ve onun için yas tutuyorum. Benim gibi yaşlı zorlukla yürüyen bir kalem oynatıcı yaşarken onun gibi muhteşem bir kariyerin ortasında, güzel bir kadının kırk yaşında ölmesi ne kadar saçma görünüyor. Bununla beraber o ölürken düşmanları rahatladı ve onu tüm halkın önünde yedi yıl savaşları için suçladılar.” diye yazmıştır. Versay sarayından cenazesi ayrılırken yağmurlu havaya bakan kralın ""La Marquise n'aura pas beau temps pour son voyage."" ("Markizin yolculuğunda iyi bir hava olmayacak.") dediği söylenir. Madame de Pompadour ekranda pek çok defa film ve televizyona konuk olmuştur. 1927 de "Madame Pompadour" Dorothy Gish'in canlandırdığı filmle seri başlamıştır. Onu oynayan diÄŸer oyunular: Stock mine Stock mine Almanya tarafından geliştirilen ve II. Dünya Savaşı sırasında kullanılan kazıklı anti personnel mayınıdır. Mayın görünüm olarak içerisinde patlayıcı bulunan silindir şeklindeki gövde ve altında toprağa sabitlemek için ahşap kazıktan oluşuyordu. Beton başlık içerisinde patlayıcı ve şarapnel etkisi yapacak metal parçalar bulunuyordu. MAyının üst kısmında fünye bulunuyordu. ZZ 35, ZZ 42 ve ZU ZZ 35 model fünyeler tuzaklama teli ile tuzaklama yöntemi ile de kullanılmaktaydı. Mayının dünya savaşı ardından birçok kopyası üretilmiştir. Bunlardan başlıcaları Küba yapımı PMFC-1,Çekoslovakya yapımı PP-Mi-Sb ve günümüzde Bosna-Hersek ile Hırvatistanda bulunan Yugoslavya yapımı PMR-2 modellerini sayabiliriz. Hemoglobin A1c Hemoglobin A, diğer ismiyle glikozillenmiş hemoglobin, şeker hastalığında tedavinin etkinliğini ölçmek, kimi zaman da şeker hastalığı tanısı koymak için kullanılan bir kan tahlilidir. Hemoglobin A sıklıkla HbA olarak da kısaltılır. Şeker hastalığı tedavisinde geçmiş iki-üç aya ait kan şekeri profili hakkında bilgi verdiği için geçtiğimiz yıllar içinde artan sıklıkla kullanılmaya başlanmıştır. Laboratuvarda hemoglobin A ölçümü için kan vermek diğer tahliller için kan vermekten farksızdır. Aşağıda açıklanacak nedenler ve testin doğası gereği eğer o gün sadece hemoglobin A değeri ölçülecekse, bu tahlil kan verirken aç ya da tok olmanızın önemi yoktur. Geleneksel laboratuvar yöntemlerinin yanı sıra doktor muayenehanelerine yönelik birkaç dakikada sonuç veren ölçüm sistemleri hatta evde kendi hemoglobin A1c değerinizi ölçebileceğiniz son-kullanıcı ürünleri de vardır. Hemoglobin A ölçümünün şeker hastalığının daha iyi kontrol edilmesine ve dolayısıyla şeker hastalığına bağlı komplikasyonların gelişme riskini azalttığına dair sağlam araştırma verileri bulunmaktadır. Kanımızdaki alyuvarlar görevi oksijen taşımak olan hemoglobin isimli maddeyi içerirler. Dolaşıma katılan alyuvarların ömrü ortalama 120 gündür. Alyuvarlarda bulunan hemoglobin, kan şekerine maruz kaldığında glikozillenme denilen bir reaksiyon gerçekleşir. Glikozillenme reaksiyonu, kandaki şeker moleküllerinin hemoglobine yapışarak yapısal değişikliğe neden olması diye tarif edilebilir. Alyuvarların ömrü olan 120 gün boyunca, hemoglobinin glikozillenme oranı kan şekeri değerlerine paralel olarak artar. Hemoglobin A testi de yukarıda bahsedilen glikozillenme oranını ölçmektedir. Tahlil yaptırmadan önceki aylarda kan şekeri değerleri yüksek seyretmişse, hemoglobin moleküllerinin glikozillenme oranı da artar ve dolayısıyla hemoglobin A seviyesi artar. Hemoglobin A1c testine benzer prensiple çalışan diğer bir test de früktozamin testidir. Früktozamin testinde hemoglobin molekülleri yerine bir kan proteini olan albuminin kan şekeri düzeylerine bağlı yapısal değişime uğrama oranı ölçülür. Albuminin dolaşımdaki ortalama ömrü 2-3 hafta kadar olduğundan, früktozamin tahlilden önceki 2-3 haftaya ait kan şekeri profili hakkında fikir verir. Ortalama alyuvar ömrü yaklaşık dört ay olduğundan hemoglobin A değerleri, tahlil için kan verilmesinden bir ay öncesinden başlayarak geriye doğru iki-üç aylık dönemde kan şekeri değerlerinin nasıl seyrettiğine ilişkin bilgi verir. Hemoglobin A testinin hakkında bilgi verdiği zaman aralığını bir örnekle açıklayalım: 15 Mayıs günü test için kan verilmişse, ölçülen hemoglobin A değeri 15 Ocak (veya 15 Mart) - 15 Nisan tarihleri (kan verilmesinden bir ay öncesinden başlayarak geriye doğru iki-üç aylık dönem) arasındaki şeker profili hakkında bilgi verecektir. Aşağıdaki tablo, Diabetes Care dergisinde 2003 yılında yayınlanan Test of Glycemia in Diabetes başlıklı makaleden alınmıştır. Tabloda hemoglobin A değerlerinin yaklaşık olarak karşılık geldiği ortalama kan şekeri değerlerini görebilirsiniz. Aşağıdaki değerler Ortalama Kan Şekeri (mg/dl) = ( HbA * 35.6 ) - 77.3 formülü kullanılarak hesaplanmıştır, Ancak Ortalama Kan Şekeri (mg/dl) = ( HbA * 28.7 ) – 46.7 formülü ile de daha doğru hesplandığı aşağıda yazmaktadır. Örneğin, hemoglobin A seviyeniz ölçüldü ve sonucu %7 bulunduysa geçmiş üç ay boyunca kan şekeri seviyeniz 170 civarında seyretmiş anlamını çıkarabilirsiniz. Tabloda verilen %6-%12 aralığının dışındaki hemoglobin A değerlerine karşılık gelen ortalama kan şekeri değerleri geleneksel olarak Ortalama Kan Şekeri (mg/dl) = ( HbA * 35.6 ) - 77.3 formülü kullanılarak hesaplanabilir. Yakın geçmişte sonuçları yayınlanan ve 2700 kişiyi kapsayan bir araştırmaya göre Ortalama Kan Şekeri (mg/dl) = ( HbA * 28.7 ) – 46.7 formülü daha doğru sonuç vermektedir. Internet üzerinde hemoglobin A değerlerinin karşılık geldiği ortalama kan/plazma glükoz değerlerini veya kan/plazma glükoz değerlerine karşılık gelen hemoglobin A değerlerini hesaplamaya yarayan ama prensipte yukarıdaki formülü kullanan pek çok çevrimiçi hesap makinesi bulabilirsiniz. Normal hemoglobin A değeri %3 ile %6 aralığındadır. Bugünkü veriler ışığında şeker hastalığı tedavisinde güvenli kabul edilen hedef hemoglobin A değeri %6.5′dir. Daha düşük hemoglobin A değerlerinin şeker hastalığına bağlı bazı komplikasyonların riskini azalttığına dair veriler bulunmasına rağmen, hemoglobin A değerleri %6.5'in altına çekildiğinde hipoglisemiye (kan şekeri düzeyinin normalin alt sınırının altına inmesi) bağlı komplikasyon riski artmaktadır. Son bilimsel veriler ışığında tüm dünyada kabul gören tavsiye ve uzlaşma metinleri yayınlayan Amerikan Diyabet Birliği, hemoglobin A seviyesinin ölçülmesini tavsiye etmektedir. Birlik, ayrıca kan şekeri profilinin tedavi hedeflerine getirilmesinde zorluk çekilen olgularda hemoglobin A seviyesinin üç ayda bir ölçülmesini salık vermektedir. Francesco Melzi Francesco Melzi (d. 1491 – ö. 1570), İtalyan ressam ve Leonardo da Vinci'nin asistanı ve öğrencisi. Soylu Milanese ailesinin oğlu olup, Leonardo'nun hanesine 1506 yılında katılmıştır. Leonardo'ya 1513 yılındaki Roma ve 1517'deki Fransa seyahatlerinde eşlik etmiştir. Çok yetenekli bir ressam olduğunu kanıtlayan Melzi yaşlılığında ellerini kullanamayan Leonardo'yla çok yakın çalışmıştır. Leonardo tarafından yapıldığı düşünülen bazı eserler bugün Melzi'ye mal edilmektedir. Jacopo Saltarelli Jacopo d’Andrea Saltarelli (doğum: 1459) model ve jigolo. 8 Nisan 1476'da kimliği belirsiz bir kişi tarafından bırakılan notta birçok sefil işe ortak olmakla ve Aristokrat Tornabuoni ailesinden gelen Baccina adlı bir terzinin, Leonardo da Vinci'nin, Bartolomeo di Pasquino'nun ve başka bir Leonardo'nun cinsel taleplerini karşılamakla suçlandı. Notta adı geçen dört kişi delil yetersizliğinden suçsuz bulundu. Hyundai Getz Hyundai Getz, Hyundai'nin 2002'nin Ekim ayında satışa sunduğu küçük otomobilidir. 2004'ün Ağustos ayında Cool versiyonu satışa sunulmuştur. 2006 yılında Getz ve Getz Cool beraber makyajlandılar. Delta-v Astrodinamik'te delta-v kavramı tam anlamıyla "hızdaki değişiklik" demek olmasına rağmen belirli bir anlamı vardır: sayıl olup sürat birimlerini alarak bir yörünge manevrası yapabilmek, başka bir ifadeyle bir rotadan başka bir rotaya geçmek için gerekecek olan "gayreti" hesaplar. Burada belirler. Dış kuvvetlerin olmaması ve itişin belli bir yönde uygulanması durumunda formül, şu basitleşmiş şekli alır: Bu da yalın biçimde hız değişikliğidir. Roketler için 'dış kuvvetlerin olmaması' ile genelde atmosfer sürüklemesi ve geriye doğru aerostatik basıncın aracın burnunda olmaması ifade edilir. Bu durum vakum ispin hesaplarda kullanılmasına imkân verir ve delta-v kapasitesi böylece roket denklemiyle hesaplanır. Atmosfer kayıplarının oluşturduğu "masraflar"sa gezegen yüzeyinden kalkışlar hesaplandığında delta-v bütçesine aktarılır. Bir uçuş yolu tasarlandığında delta-v, kullanılacak yakıtın ne kadar olduğunu gösteren bir göstergedir. Yakıt kullanımı, delta-v'nin roket denklemiyle gereğince hesaplanan üslü bir işlevidir. Aracın ilk ve son konumundaki tüm enerjisini kullanarak enerjinin korunumu prensibiyle delta-v ihtiyaçlarını tespit etmek mümkün değildir. Çünkü yakıt yandığında sistemden enerji götürmektedir (aşağı da bakınız). Aynı zamanda yakılan yakıt da yok olmaktadır. Meselâ çoğu uzay aracı bir yörüngeye gönderildiğinde uzaya fırlatıldığı yerin enlemine yakın bir eğiklikle hareket ettirilir. Böylece Dünya'nın dönüşünden kaynaklanan yüzeysel hızından yararlanılmış olur. Gerekirse uzay uçuşu görevinden kaynaklanan sebeplerden dolayı uzay aracını bu eğiklikten farklı bir eğiklikle uzaya fırlatılması durumunda ilk ve son yörüngelerdeki potansiyel enerji aynı olmasına rağmen hatırı sayılır ve daha büyük bir delta-v'ye ihtiyaç vardır. Bir rokete itiş kısa ateş darbeleriyle etkidiğinde diğer ivmeyle ilgili kaynaklar ihmâl edilebilir olabilir ve hız değişikliğinin büyüklüğü delta-v'ye bakarak basit bir yaklaşımla saptanabilir. Bu durumda etkiyecek tüm delta-v, her ayrık ateş darbesinde gereken delta-v'lerin toplamıyla basit bir şekilde hesaplanabilir. Bu, her ateş darbesinden sonra hızın büyüklüğü ve yönünün çekim etkisiyle meselâ eliptik yörüngeye girerken değişmesine rağmen böyledir. Delta-v hesâbına örnekler görmek için Hohman transfer yörüngesi, çekimsel katapult ve gezegenlerarası sürat yoluna bakınız. Ayrıca büyük itişlerin çekimsel sürüklemeyi azalttığı da kayda değerdir. Delta-v, aynı zamanda satelitleri gerektiği gibi yörüngede tutmak için gerekli olup itici yörüngesel konumu tutma manevralarında harcanır. Çoğu satelitlere kalkıştan önce konan yakıt sonradan tekrar yakıt tanklarına doldurulamadığından satelite başta yüklenen yakıt miktârı, pekâlâ onun ömrünü belirliyebilmektedir. Delta-v'nin hız yönünde uygulandığı ve güç göz önüne alındığında her delta-v birimi için kazanılan belirli yörüngesel enerjinin o anlık hıza eşit olduğu görülür. Hem o anki çekimin, hem de oluşturuduğu ivmenin değişmez olduğu bir roket ateşlemesi için her delta-v birimi için kazanılan yörüngesel enerji, ateşlemeden önce ve sonraki hızın ortalama değerine eşittir. Meselâ eliptik bir yörüngede bulunan bir yapay uydunun enerjisi yüksek hızda (yâni düşük yükseklikte) düşük hıza (yâni büyük yüksekliğe) göre daha verimli bir şekilde arttırılabilir. Bu gerçek Oberth etkisi olarak bilinir. Ayrıca yörüngesel katapulta bakınız. Gezegenlerin zamanla birbirlerine göre değişen konumlarına göre farkı delta-v'ler değişik fırlatılış târihlerine göre gerekmektedir. Bu durumu aydınlatan ve delta-v'yi zamâna karşı değişimini gösteren diyagrama kimi zaman "Porkchop çizimi" de denir. Bu diagram fırlatış için en uygun zaman aralığını hesaplamaya mümkün kılar. Çünkü uzaya fırlatılış, ancak kullanılan uzay aracının kapasitesi dâhilinde olmalıdır. Delta-v, tipik olarak bir roket motorunun itişiyle ya da başka reaksyon motorlarıyla sağlanabilir. Delta-v'nin zaman değişimi "motorlarca oluşan" ivme büyüklüğü, başka bir ifâdeyle itişin tüm araç kütlesine oranıdır. Asıl ivme vektörü, kütle başına itiş kuvvetini çekim vektörü ve cisme etkiyen bütün diğer kuvvetlere ekleyerek bulunur. Gereken toplam delta-v, tasarımın başlangıç safhası için iyi bir başlama noktasıdır. Daha sonra eklenen karmaşalar, tasarımın ileri safhalarında ele alınmak üzere geciktirilir. Roket denklemi, gereken yakıtın artan delta-v'yle dramatik olarak arttığını gösterir. Bu yüzden modern uzay aracı sevk sistemlerinde hatırı sayılır çaba, uzay aracının toplam delta-v'sini azaltma ve büyük delta-v vermeye muktedir uzay araçları tasarlama yönünde harcanmıştır. Delta-v'yi bir itiş sistemiyle arttıramak için şu tedbirler alınmalıdır: Bunun yanı sıra (çeken gök cismine yakınken) itiş düzeyini arttırarak delta-v bâzen arttırılabilir. Kenan BengÃ¼ Kenan Bengü (d. 25 Temmuz 1961, İstanbul), Türk voleybolcu. Babası Memet Fuat, üvey dedesi Nazım Hikmet'tir. İlk, orta ve lise öğrenimini 1978'de Şişli Terakki Lisesi'nde tamamladı. 1982'de Anadoluhisarı Spor Akademisi'nden mezun oldu. 1984'te askerliğini bitirdi. Arda adında bir oğlu vardır. Spora 1969 yılında Altınyurt Spor Kulübü'nde basketbol ile başladı. 1972 yılında aynı kulüpte yıldızlar voleybol takımında da oynadı. Daha sonra voleybola ağırlık verdi, 1979 yılından 1981 yılına kadar genç milli, 1982 yılından itibaren sadece bir sene aralıkla sürekli A millî takımlarda görev yaptı, 1998 Dünya Şampiyonası sonrasında millî takımdan ayrıldı. Son sekiz yıl millî takım kaptanıydı. 247 kez millî oldu. Millî takımlarda 4 kez, kulüp takımlarında 2 kez en iyi pasör seçildi. Altınyurt'tan ayrıldıktan sonra Sönmez Filament, Fenerbahçe, Eczacıbaşı, Galatasaray, İstanbul Büyükşehir Belediyesi ve İstanbul Yatırım Altınyurt takımlarında oynadı. 1978-1985 yılları arasında Altınyurt'ta çeşitli kategorilerde antrenörlük yapmış olan Bengü şu anda ikinci kademe antrenör lisansı sahibidir. 1990 yılından itibaren üç arkadaşıyla (Metin Görgün, Ahmet Gülüm, Dünya Baltacıoğlu) birlikte Türkiye'de ilk plaj voleybolu organizasyonlarını yaptı. Brandenburg Kapısı Brandenburg Kapısı (Almanca: Brandenburger Tor) Almanya'nın Berlin şehrinin ana sembollerinden biridir. Hemen kuzeyinde Reichstag bulunur. Soğuk Savaş boyunca, Reichstag Batı Berlin'de, Brandenburger Kapısı Doğu Berlin'de bulunmuştur. Kapı 1788-1791 yılları arasında yapılmıştır. Brandenburg Kapısı on iki sütuna, altı giriş kapısına ve altı çıkış kapısına sahiptir. Sütunlar, toplam beş yol oluşturur, vatandaşların sadece dıştaki iki kapıyı kullanma hakları vardı. Ortadaki yol ise kraliyete ve önemli trafik geçişlerine ayrılmıştı. Kapının en üstünde Quadriga vardır. 1806'dan sonra, Napolyon, Jena-Auerstedt Muharebesi'nde Prusya'yı yenince Quadriga'yı yerinden söktürdü ve Paris'e götürdü. 1814 yılında Prusyalı General Ernst von Pfuel Napolyon'u yenip Paris'i ele geçirince Quadriga'yı geri aldı ve Berlin'e geri getirdi; Quadriga'daki zeytin dalı, Demir Haç ile değiştirildi. Naziler iktidara gelince, kapıyı sembol olarak kullanmaya başladılar. II. Dünya Savaşı boyunca kapı tahrip oldu ama tamamen yıkılmadı. Doğu ve Batı Berlin hükümetleri kapıyı restore ettiler fakat kapı 1961'e, Berlin Duvarı yapılana kadar açılmadı. 1963 yılında, ABD başkanı John F. Kennedy Brandenburg Kapısı'nı ziyaret etti. 1980'de Batı Berlin belediye başkanı Richard von Weizsäcker şöyle demişti: Richard von Weizsäcker daha sonra birleşme sırasında Almanya devlet başkanı oldu. Kapı daha sonraları birleşmiş özgür Berlin'in sembolü oldu ve 22 Aralık 1989'de, Helmut Kohl Batı Almanya Şansölyesi'yken yeniden açıldı. Muzat Nehri Muzat Nehri veya Muzart Nehri, Tarım Nehri'nin bir kolu, dik bir nehir vadisinden akan, Çin'de Sincan Uygur Özerk Bölgesi'nde Onsu İlçesi kuzeyinde bir nehirdir. Bay İlçesinde Muzat Nehrinin kuzey yamaçında sarp kayalıkta oturan Kızıl 236 buda mağaraları bulunur. Muzat nehri vadisinde, başka bir ismi Tomur (Uygurca: Temür; Türkçe: Demir) bölgesinde bulunan, birkaç tane maden ocaklarından, kömür, yeşim, kaya, altın, ve mermer çıkarılır. Tanrı Dağlarından doğan Muzat güneye doğru akar, sonra sularını Tarım Nehrine döker. Schwerin Schwerin, Kuzey Almanya'da bir şehirdir. Şehir ayrıca Mecklenburg-Vorpommern eyaletinin de başkentidir. 2007 yılı rakamlarına göre nüfusu 95.855'dir. Schwerin'in çevresi göllerle kaplanmıştır. Bunların en büyüğü 60 km²'lik "Schweriner Gölü" dür. Gölün çevresine ilk yerleşmeler Obotriteler tarafında 11. yüzyılda başlamıştır. Schwerin ismi bölgenin o zamanlardaki adı olan "Zuarin"den gelmektedir. 1160'ta I. Richard Obotriteleri yendi ve Schwerin'i ele geçirdi. Şehir, daha sonraki genişlemesiyle bölgesel bir güç merkezi hâline geldi. Buraya yapılan kale ile önemini yüzyıllar boyunca korudu. 1358'de Schwerin, Mecklenburg Düklüğü'nün bir parçası hâline geldi; daha sonraları da Dük'ün malikâne şehri oldu. 1500'lerde Schwerin Kalesi'nin yapımı başlandı ve dük, burada kalmaya başladı. 1621'de Mecklenburg Düklüğü'nün bölünmesiyle Schwerin, Mecklenburg-Schwerin Düklüğü'nün merkezi oldu. 1765-1837 yılları arasında başkent Ludwigslust'a taşındı, fakat başkentlik Schwerin'e geri verildi. 1918'de Almanya'daki ihtilâlle ülkedeki bütün monarşik yapılar son buldu, dük tahtan çekildi ve Schwerin, Mecklenburg-Vorpommern eyaletinin başkenti oldu. II. Dünya Savaşı'ndan sonra 2 Mayıs 1945'te Schwerin, Amerikan Ordusu tarafından ele geçirildi. ABD, daha sonra 1 Haziran 1945'te şehri İngilizlere verildi. Tam bir ay sonra şehir, yapılan anlaşmalar çerçevesinde Sovyetler Birliği'ne teslim edildi. Rus bölgesinde kalan Schwerin, Doğu Almanya'nın bir parçası hâline geldi. Başlangıçta Mecklenburg eyaleti'nin başkenti olan şehir, bölgenin batı tarafının da Pomerania (Vorpommern) eyalet topraklarına katılmasıyla tekrar Mecklenburg-Vorpommern eyaletinin başşehri oldu. 1990'daki birleşmeden sonra eyaletin başkentinin hangi şehir olacağı konusunda tartışmalar başlamış, fakat Schwerin, en güçlü rakibi Rostock'a rağmen başkentliğini sürdürmüştür. Toyota Innova Toyota Innova, Toyota'nın 2005 yılından beri Hindistan'da ürettiği MPV modelidir. Bilgi kutusu kaynağı İngilizce Vikipedi'dir. Yürüyen merdiven Yürüyen merdiven, basamakları sürekli olarak dönen bir düzenek üzerine yerleştirilmiş, elektrikle çalışan merdivendir. İnsanları yukarı ya da aşağı taşımaya yararlar. Asansörlere göre daha fazla insan taşıyabilirler. Başlıca kullanım alanları oteller, alışveriş merkezleri, tren ve metro istasyonları ile havaalanlarıdır. 15 Mart 1892'de yürüyen merdivenin mucidi Jesse W. Reno (Amerikan İç Savaşı'nda general olan Jesse L. Reno'nun oğlu), buluşu için patent aldı. Bu taşıma aracının ilk örneği, patent tarihinden 3 yıl sonra (Eylül 1895) New York'taki Coney Island eğlence merkezinde, 25 derecelik eğimli bir düzenekle kullanıma sunuldu. Yaklaşık 6 yıl sonra Otis Asansör Şirketi, Reno'yla yaptığı anlaşmayla ticari bir ürün olarak yürüyen merdiveni de ürün yelpazesine kattı. Şirket ilk yürüyen merdivenini, 1900'de Fransa'da düzenlenen Paris Dünya Fuarı'nda sergiledi ve ardından yürüyen merdiveni ilk kez Filadelfiya'daki çok katlı bir mağazaya kurdu. Alışveriş Alışveriş, bir mal ya da hizmeti para karşılığı alma ve satma işidir. Eskiden daha çok bakkal ve benzeri küçük esnaftan yapılırken günümüzde daha çok alışveriş merkezlerine kaymıştır. İnsanların kendi üretemedikleri malları ve ihtiyaçları bir bedel karşılığında almalarına dayanır. Tarihte takas ile başlamıştır., Fiziksel alışverişin yanı sıra günümüzde sık kullanılmaya başlayan E-ticaret( İnternetten Ticaret) yöntemidir. Giyimden,elektroniğe elektronikten oyun ,hediyelik sektörüne kadar yüzlerce sektörde binlerce hatta milyonlarca ürünle karşılaşmanız ve satın almanız mümkündür. 1969 NBA All-Star Maçı 1969 NBA All-Star Maçı, 14 Ocak 1969 tarihinde Baltimore'da bulunan Baltimore Civic Center'da oynanan ondokuzuncu All-Star maçıdır. Cincinnati Royals takımının oyuncusu Oscar Robertson maçın MVP ödülünün sahibi oldu. Doğu takımının koçluğunu Baltimore Bullets'dan Gene Shue yaparken, Batı'nın koçluğunu ise Atlanta Hawks takımından Richie Guerin yaptı. Maçı 12.348 biletli seyirci izledi. Yelena Sennikova Elena Vladimirovna Sennikova (Rusça: Елена Владимировна Сенникова) (d. 20 Mart 1979-Yekaterinburg) Rus voleybolcu. İlk antrenörü İ.V. Kazakov’du. Ulusal takımdaki ilk maçına 1998 yılında çıktı. Rusya ulusal takımıyla 1999 Avrupa Şampiyonası’nda ve 1999 World Grand Prix’de şampiyonluk yaşadı. Sofia adında bir kızı var. Halen 2009 yılında transfer olduğu Avtodor-Metar kulübünde voleybol kariyerini sürdürüyor. 1962 NBA Seçmeleri 1962 NBA Seçmeleri, ile seçilen oyunculardan üç tanesi sonradan Basketball Hall of Fame seçildi. Bu oyuncular Dave DeBusschere, Jerry Lucas ve John Havlicek'dir. DeBusschere ile Lucas daha sonradan takım arkadaşı olarak New York Knicks'de 1972-73 sezonunda NBA Şampiyonluğu yaşadılar. Havlicek ise Boston'un sekiz kez NBA şampiyonu olduğu dönemde forma giydi. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Ahmed Adnan Saygun Sanat Merkezi Ahmed Adnan Saygun Sanat Merkezi, İzmir'in Konak ilçesinde bulunan, 2008 yılında hizmete girmiş kültür merkezidir. İzmirli besteci, araştırmacı ve müzisyen Ahmed Adnan Saygun'un ismini taşır. Güzelyalı'da eski bir troleybüs atölyesinin arsasında İzmir Büyükşehir Belediyesi tarafından inşa edilden yapının tasarımı, mimar Tevfik Tozkoparan ve Emre Ulaş'a aittir. Projesi 2000 yılında hazırlanan yapının inşaatı 2006-2008 yılları arasında İngiliz ARUP firmasınca gerçekleştirilmiştir. Üç ana bölümden oluşan mekanın "Sanat Merkezi" adlı bölümünde özel akustik niteliklere ve asansörlü bir orkestra çukuruna sahip 1.153 kişilik bir konser salonu, 243 kişilik ikinci bir salon, toplantı salonları ve sergi mekânları bulunur. Yapının üzerine inşa edildiği 20 dönümlük arazide 19. yüzyılda inşa edilen bazı tescilli tarihî yapılar da vardır. Bu yapılar restore edilerek kafe, müzik kütüphanesi, CD satış mağazası olarak kullanıma sokulmuştur. Eski yapıların bulunduğu bu alan "Kent Meydanı" olarak adlandırılır. Sergi, tiyatro, konser gibi etkinlikler için kullanım alanı sunan açık alan "Kültür Platformu" adını taşır. Bu bölümde Ahmed Adnan Saygun'un 3 metre boyundaki bir heykeli bulunur. Heykel, Erkin Erkman'ın eseridir. Kültür Merkezi, Adnan Saygun'un 100. doğum yılında, 27 Aralık 2008 günü gerçekleşen açılış konseri ile hizmete girdi. Konserde, bu kültür merkezi için özel olarak kurulan Ahmed Adnan Saygun Onursal Senfonik Orkestrası ve Korosu şef Rengim Gökmen yönetiminde Ahmed Adnan Saygun bestesi Yunus Emre Orotoryosu'nu seslendirdi. 1963 NBA Seçmeleri 1963 NBA Seçmeleri, sonucu Basketball Hall of Fame'e giren oyuncu Nate Thurmond seçilmiştir. Ayrıca sonradan NBA takımına giren ve ligde yöneticilik yapan Rod Thorn da bu seçimlerde seçildi. Syracuse Nationals drafta son kez bu isimle katıldı ve o yaz ismi Philadelphia 76ers olarak değiştirildi. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Mikdat Kadıoğlu Mikdat Kadıoğlu ("d. 1961, Maçka"), Türk meteoroloji ve Afet Yönetimi Profesörü. 1980 İstanbul İnşaat Teknik Lisesi; 1984 İTÜ Meteoroloji Mühendisliği Bölümü Mezunu. Atmosfer Bilimleri konusunda 1987'de Master ve 1991'de doktorasını ABD’nin Missouri-Columbia Üniversitesinden aldı. Afet ve Acil Durum Yönetimi konusunda ABD’de FEMA, Japonya’da JICA ve İngiltere’nin Bournemouth Üniversitesi'nden çeşitli eğitimler ve sertifikalar almıştır. TMMOB Meteoroloji Mühendisleri Odası Marmara Bölge Temsilcisi; Türk Deniz Araştırmalar Vakfı ve Trabzon Eğitim, Kültür ve Sanat Derneğinin üyesidir. Sayısal Hava Öngörüsü, İklim Değişimi ve Afet Yönetimi konuları ile ilgileniyor. Atmosfer Bilimleri ve Afet Yönetimi konusunda Türkçe ve İngilizce yayınları vardır. İstanbul Büyükşehir Belediyesi Afet Koordinasyon Merkezi (AKOM), İstanbul Valiliği Afet ve Acil Durum Yönetim Merkezi’nde (İstanbul AFAD) ile birlikte Başbakanlık Afet ve Acil Durum Yönetimi Başkanlığı (AFAD) Başkan danışmanlıklarını yapmıştır. Ayrıca birçok sanayi tesisi ve kurumda afet acil yardım planlaması konusunda yöneticilik ve danışmanlık hizmetleri vermiştir. Sivil Savunma ve KIZILAY Eğitim Gönüllüsüdür. Açık Radyo’da (94,9 Mhz) “Havadan-Sudan”, 24 TV’de “Doğanın Çığlığı” ve NTV'de Yeryüzü adlı programı hazırlayıp sunmuş; A Haber TV Kanalı'nda Hava-Su-Afet konularında danışmanlık yapmıştır. İstanbul Teknik Üniversitesi (İTÜ) Uçak ve Uzay Bilimleri Fakültesi'nde uzun yıllar Fakülte Yönetim Kurulu Üyeliği, Meteoroloji Mühendisliği Bölüm Başkanlığı ve İTÜ Afet Yönetim Araştırma ve Uygulama Merkezi Müdürlüğü yapmıştır. Şu an İTÜ Meteoroloji Mühendisliği ve Afet Yönetim Merkezi Öğretim Üyeliği ile birlikte İstanbul Valiliği Afet ve Acil Durum Yönetimi Danışmanlığı görevine devam ediyor. 1984 NBA Seçmeleri 1984 NBA Seçmeleri, sonucu seçilen dört oyuncu 1996 yılında NBA'in 50. yılı anısına seçilen NBA Tarihinin En İyi 50 Oyuncusu listesine girdi. Bu oyuncular: Hakeem Olajuwon, Michael Jordan, Charles Barkley ve John Stockton'dır. Bu dört basketbolcu yedi kez NBA En Değerli Oyuncu Ödülü kazandı, 23 kez All-NBA First Team kadrosunda yer aldı ve 45 kez NBA All-Star Maçı'na seçildiler. Barkley, Olajuwon, Jordan ve Stockton Basketball Hall of Fame'e girdiler. Bu dört yıldız dışında da pek çok önemli oyuncu 1984 yılında draft edilmiştir. Bu oyuncular arasında Otis Thorpe, Kevin Willis, Michael Cage, Sam Perkins ve Alvin Robertson sayılabilir. Bir diğer ilginç seçim ise Chicago Bulls'un Amerikalı atletizm yıldızı Carl Lewis'i genelde 208. sıradan seçmesidir. Lewis atletizme devam etti ve Bulls için hiçbir zaman basketbol oynamadı. 1984 NBA Draftı'nın en şanssız oyuncularından biri ise ilk tur ikinci sıra gibi çok iyi bir sıradan seçilmesine rağmen Sam Bowie oldu. İlk seçme hakkı olan takım Houston Rockets'ın Hakeem Olajuwon'ı seçmesinden sonra Portland Trail Blazers seçme hakkında North Carolina'nın yıldız oyuncusu Michael Jordan'dan önce Bowie'yi seçti. Jordan bunun üzerine üçüncü sırada Chicago Bulls tarafından seçildi ve lig tarihinin en başarılı oyuncularından biri oldu, beş kez NBA MVP'si seçildi ve altı kez takımını şampiyon yaptı. Jordan, dışında All-Star oyuncular Charles Barkley ve John Stockton da o sırada seçilebilirdi. Bu yüzden Portland'ın bu tercihi Sam Bowie'nin bütün kariyeri boyunca bu oyuncularla karşılaştırılmasına sebep oldu ve hep karşısına çıktı. Örneğin, Portland'ın draft tercihi ESPN tarafından NBA tarihinin en kötü seçimi olduğu iddia edildi. Bu sene ayrıca 1985'te "NBA Draft Lottery" uygulanmadan önceki son NBA Draftı'dır. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Yansızlık Yasaları Yansızlık Yasaları ABD Kongresi tarafından 1930'larda onanan yasaların genel adıdır. Yasalar, II. Dünya Savaşı öncesi Avrupa ve Asya'da baskın olan karışık ortamın ürünüdür. Yasaların kabul edilmesinin temel nedeni ABD'nin bir parçası olduğu I. Dünya Savaşı'nda uğradığı kayıpların yinelenmesini önlemek ve uluslararası sorunlara daha yansız bir bakış açısı geliştirebilmekti. Yansızlık Yasaları çoğu ülkeyi pek de hoşnut etmemiştir. Bunun nedeni, yasa metinlerindeki ifadelerin "savaşı başlatan"la "kurban" arasında bir ayrım yapmaması ve her iki tarafı da "savaş yanlısı" olarak göstermesidir. Bu durum, ABD'nin Birleşik Krallık'ı Nazi Almanyası'na karşı korumasını da güçleştirmekteydi. Yasalar, Alman denizaltı akınları ve Pearl Harbor Baskını nedeniyle 1941 yılında yürürlükten kaldırılmıştır. 1934 - 1936 yılları arasındaki Nye Kurulu oturumları ve zamanın çok satan kitapları ABD'nin I. Dünya Savaşı'na girmesinin temel nedeninin banka patronları ve silah tüccarlarının getiri hırsları olduğunu ortaya koymuştur. Bu, ülkedeki soyutlanma ve dış ülkelerdeki sorunlara karşı yansız davranma eğiliminde olanların elini güçlendirmiştir. Yansızlık Yasaları'nın parlamentodan geçmesi gerektiğini savunan ağır toplar Cumhuriyetçi Senatörler William Edgar Borah, Arthur H. Vandenberg, Gerald P. Nye ve Robert M. La Follette, Jr.'dı. Soyutlanma yalnızca Cumhuriyetçiler tarafından desteklenmiyordu. Savaş ilanını doğrudan bir akına maruz kalınmaksızın referandum sonucuna bağlayan Ludlow Ek Maddesi Demokrat Louis Ludlow tarafından 1935 - 1940 yılları arasında birçok kez gündeme getirilmiştir. Demokrat Başkan Roosevelt ve Başkan Yardımcısı Cordell Hull Yansızlık Yasaları'na soğuk bakıyor ve bunların ABD'nin müttefiklerini desteklemede sorun çıkarabileceğini düşünüyordu. Demokratların Temsilciler Meclisi ve Senato'da çoğunluğu ellerinde bulundurmalarına karşın yasanın onanmasını engelleyemeyen Roosevelt, yasayı isteksizce onaylamak zorunda kalmıştır. Roosevelt'in danışmanları, uygulanacak yaptırımlar konusunda başkana serbestlik tanıyan bir yasayı gündeme getirmiş ancak bu öneri, Kongre'den dönmüştür. 31 Ağustos 1935 tarihinde yürürlüğe giren yasa ile savaş zamanında gerçekleşen tüm silah alışverişleri yasaklanmıştır. Savaş gemileriyle yolculuk eden Amerikan yurttaşlarının can güvenliğinin devlet tarafından sağlanmayacak olduğu da alınan kararlardan biriydi. Yasa, altı aylık bir süre için geçerli olacaktı. Roosevelt, İtalya'nın Etiyopya'yı Ekim 1935'te işgal etmesi üzerine yasayı uygulamış ve her iki ülkeye silah ve cephane satışını engellemiştir. Roosevelt ayrıca bir "ahlaki ambargo"ya imza atarak savaşa giren ülkelerle olan ticari ilişkilerini de dondurmuştur. Aynı yılın Şubat ayında onanan 1936 Yansızlık Yasası 1935'te kabul edilen koşulları 14 aylığına uzatmaktaydı. Yasa, savaşa giren ülkelere hiçbir koşulda borç ya da kredi verilemeyeceğini de öngörmekteydi. Ne var ki, bu yasa o tarihte İspanya'da patlak veren savaş gibi "iç savaşları" ya da ağır taşıt ve petrol gibi ürünleri kapsamıyordu. Yasadaki bu boşluktan yararlanan birçok ABD şirketi (Texaco, Standard Oil, Ford, General Motors ve Studebaker) bu malları Franco'ya sattı. 1939 itibarıyla Franco'nun bu şirketlere olan borcu 100.000.000 ABD Doları'nın üzerindeydi. Kongre, Ocak 1937'de geçirdiği bir yasayla İspanya ile yapılan silah ticaretini yasakladı. Mayıs ayında kabul edilen 1937 Yansızlık Yasası önceki yasalarda var olan hükümleri geçerli saymasının yanı sıra kapsamını iç savaşları da içine alacak biçimde genişletti. ABD gemilerinin savaşan ülkelere yolcu ve yük taşıması, ABD yurttaşlarının savaşa giren ülke gemilerinde yolculuk yapması da yeni yasaklar kapsamındaydı. Roosevelt'in danışmanlarından Bernard Baruch tarafından hazırlanan peşin ödeme imtiyazı da yasaya eklendi. Bu düzenlemeye göre tutarın peşin ödenmesi koşuluyla Başkan, savaşa giren ülkelere silah dışındaki ürünleri satabilecekti. Roosevelt, olası bir savaş durumunda bu değişikliğin Fransa ve Büyük Britanya'ya yarayacağını düşünüyordu. Bunun nedeni, denize kıyısı olan bu ülkelerin yasada öngörülen ticaret koşullarını sağlıyor olmalarıydı. Peşin ödeme hakkındaki hüküm iki yıl süreyle geçerli olacaktı. Japonya Temmuz 1937'de Çin'i işgal ederek Çin-Japon Savaşı'nı başlattı. Çin'in yanında yer alan Başkan Roosevelt tarafların resmen savaş ilan etmemelerinden ötürü Yansızlık Yasaları'nı uygulamaya koymadı. Yasal düzenlemenin Çin'in kendini savunmasını engellemediğinden emin olan Roosevelt, savaşan ülkelere silah satışının tümüyle yasaklanabileceğini duyurdu. Ne var ki, Birleşik Krallık gemilerinin Amerikan silahlarını Çin'e taşımalarına göz yumuldu. Roosevelt Ekim 1937'de yaptığı "Karantina Konuşması"'nda yansız duruşundan ödün vererek savaşan tüm devletleri "kara listeye" alacağının ipuçlarını verdi. Başkan, Japonya'ya yapılan savaş uçağı dışsatımlarına da "ahlaki ambargo" koymuştur. Roosevelt, Nazi Almanyası'nın 1939 yılı başlarında Çekoslovakya'yı işgal etmesi üzerine parlamentoya başvurdu ve peşin ödeme imtiyazının yenilenmesini istedi ancak bu istek geri çevrildi ve silah ambargosu aynen sürdü. Almanya'nın Polonya'yı işgal etmesinin ardından Büyük Britanya ve Fransa'nın Almanya'ya savaş ilan etmesini izleyen süreçte Yansızlık Yasaları'nın savaş yanlısı ülkeler lehine sonuçlanacağını öne süren Roosevelt soyutlanma yanlısı delegeler üzerinde etkili oldu ve 1939 Yansızlık Yasası