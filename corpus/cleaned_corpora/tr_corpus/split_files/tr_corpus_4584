geçerli değildir. Zundert , Hollanda'nın Kuzey Brabant vilayetinde bir belediye ve kenttir. Vincent van Gogh'un doğum yeridir. Zundert, ünlü ressam Vincent van Gogh'un doğum yeri ve çocukluğunda büyüdüğü yeridir. 30 Mart 1853'te, Zundert'ın ana caddesinde (Markt 29) küçük bir evde doğdu. Eski evi artık bulunmamaktadır çünkü korunabilmesi için çok fazla yıkıktı, fakat aynı yerde doğumunu kutlayan bir plaka vardır. Mayıs 2007'de Markt 29'daki evin ve komşu evinin tamiri başladı. 2008'de tamirden sonra Vincent'ın hayatını andıran bir müze ve galeri açıldı. Bireysel psikoloji Bireysel psikoloji, Alfred Adler tarafından geliştirilen, psikanalizden ayrı olarak daha çok toplumsallık ve bütünlüğe önem veren psikolojik kuram. Yaşamın özünde saklı olan gelişme, çaba harcama, iş görme eğilimiyle kendini açığa vuran gizemsel yaratıcı gücü kavrama arzusu, belli bir alandaki yenilgiyi bir başka alanda sağlanacak başarıyla dengeleme isteğinden doğup çıkmıştır. "Adler", başlarda Sigmund Freud'un izleyicilerindenken, daha sonra fikir ayrılığına düşerek kendini bireysel psikolojiyi geliştirmeye adamış, Aşağılık kompleksi, Üstünlük kompleksi gibi karmaşalar öne sürmüştür. Birçok bakımdan "Freud"'un kuramına karşı geliştirdiği kavramlar vardır. 'Ego' karşısında 'benlik' gibi. "Adler", nevroz ve psikozun temel bir özelliği olarak ele aldığı "Mesafe Sorunu"nunda, bireysel psikolojinin pratik öneminden şöyle bahseder: ""Bireyin yaşam planı ve yaşam çizgilerinin yaşama karşı, topluma karşı, toplumdan prestij kazanmak için planlarından ve grup bilincinin doğasından saptanabilen kesinlik derecesinde aranmalıdır."" "Adler", bireysel psikolojide daha çok üç unsur üzerinde durur; eski anılar (özellikle çocukluk yılları), ailedeki yeri (kaçıncı çocuk olduğu, tek mi, ikiz mi, kalabalık bir aile mi olduğu), düş yorumları. Bunun yanında insan, toplumdan bağımsız olarak bir insan değildir. Toplumla beraber ele alınarak değerlendirilmelidir. İnsan sürekli üstünlük kurma, aşağılık duruma düşürme gibi davranışların peşindedir. Kendi öne sürdüğü kurala göre;""ruhsal bir eylemin ya da onun yaşam planının amacı tanınınca, o zaman onu oluşturan parçaların tüm hareketlerinin hem amaç hem de planıyla çakışacağını var sayılmaz."" Çocuğun gelişim evrelerinde kalıtımsal eksik organlara, organik sistemlere ve iç salgılama bezelerine sahip olmanın yarattığı durumun; normal bir zayıflık ve çaresizlik duygusu aşırı ölçüde şiddetlenmiş ve derinden hissedilen bir aşağılık duygusuna dönüşmesidir. Zayıflık, hastalıklı olma, sakarlık, beceriksizlik, kekemelik, konuşma bozukluğu, yatağa işeme bozuklukları görülebilir. Bunlardan ötürü ceza gören, aşağılanan ya da dışlanan çocuk toplum içinde uyumsuz hale gelir. Yalnız bu kenara itilme duygusu fazla uzun sürmez, aşırlı duyarlılık gelişir, ruh dengesi bozulur. Bu tür çocuklarda üstünlük kurma, sahip olma, ele geçirme, her şeyi bilme arzusu önplandadır. Soylu bir kökten geldiklerine, kahraman olduklarına, benzersizliklerine inanırlar. Hep bu ve bunun gibi çabaların peşindedirler. Ele geçiremedikleri, karşılayamadıkları her arzu için daha da hırslanırlar. Bunlara göre "Adler" şunu dile getirir: ""Aktif ve pasif niteliklerin bir karışımının her zaman bulunmasına karşın, kızsı bir boyun eğme eğiliminin oğlansı bir meydan okuma türüne dönüşmesi de söz konusudur."" "Adler"'e göre erkek; birey olarak doğuştan gelen bir üstünlüğe sahiptir. Buna bir eşitlik ilkesi değil de, toplumun ataerkil bir yapıya sahip oluşundan dolayı inanır. Buna göre bulunduğu çevre, ailesel faktörlerden dolayı kız çocuğun aşağılık duruma düşmesi, erkek olma isteği, cinsel nitelik yönünden yanlış anlayarak tercih değişikliğine neden olur. Bunun sebebini eksiklik duygusu olarak görür. Erkek tarafından bu eksiklik duygusu yaşandığında, kişi gelecekte aşırı hassas, alıngan, şiddete dayanan bir yaşam sürer. Geçmiş anılar, ruhsal durumu, kadınsı olmaya başlamasına neden olabilir. Bunun sebebi olaraksa kadınlar tarafından aşağılanmak, çocukluğunda kızsı bir yaşam sürmek ya da olağandışı durumları gösterir. "Adler"'in nevrozla ilgili şu formül dikkat çekicidir: "Birey + deneyim + çevre + yaşamın talepleri = Bir nevroz" Çözümlenmesiyle ilgi olarak da şu formülü ortaya atar: "Değerlendirme + Düzenleme (Deneyimler + Karakter + Duygusallık + Semptomlar) = Kişilik ideali" Ve şu şekilde ekler; "tasarlanmış olan tek kesin ve sabit nokta kişilik idealidir. Nevrotik, tanrısallığa daha çok yaklaşmak amacıyla, bireyselliğini, deneyimlerini ve çevresini yan tutucu bir biçimde değerlendirir." "Adler", 1913 yılında açıkladığı "Bireysel Psikolojinin Uygulanması İçin Yeni Yol Gösterici İlkeler"de, şunlardan bahseder: Nevrozun bilinçdışı önermeleri: Zorlanım nevrozu Zorlanım nevrozu, besin alınımında sinirsel reddetme, açlık zorlanımı, mastürbasyon gibi geniş sorunlardır. Kişinin yapmak zorunda olduğu halde yapmamakta direndiği, diğer yandan yapmaması gerekenleri yaptığı nevroz çeşitidir. "Aşağılık kompleksi", kişinin bazı yönlerde kendini diğerlerinden aşağı hissetmesi anlamında kullanılır. Bu komplekse sahip kişilerde genellikle kendini ispat etme çabası görülür. Sıklıkla farkına varılmaz ve telafi etme düşüncesi, kişileri eziyet içine sürükler, şaşırtıcı bir kazanım veya aşırı bir antisosyal davranışla sonuçlanır. "Üstünlük kompleksi" kişinin doğuştan var olan aşağılık kompleksine dayanarak kendini diğer insanlardan daha üstün görme, yüceltme karmaşasıdır. Kişi hep üstün duruma geçme, sahip olma, kendini kahraman gibi görme davranışları gösterir. "Adler", bu gibi insanların aile, geçmiş anılar gibi faktörlerden dolayı toplumun dışında kaldığını, soyutlandığını ifade eder. Tedavi şeklininse dostane ve güleryüz ile, içinde bulundukları durumu hoşgörü çerçevesinde anlatarak onları bu durumdan kurtarmamız gerektiğini savunur. Onun için bundan başka çıkar yol yoktur. "Sinirsel uykusuzluk", kısaca "uykusuzluk", bireysel psikolojide de olduğundan farklı işlenmemiştir. Genel olarak, özellikle ağır uykusuzluk türlerini psikozun habercisi olarak görmüştür. Tedavi yöntemi; hastaya, hastalığın olumlu bir şekilde tedavi edilebilecek olduğuna inandırıp, uyumasını engelleyen düşüncelerin öğrenilerek onun için önemsiz olduğuna şartlandırılmasıdır. "Adler", bu konuda şunları sezinleyerek dile getirmiştir: ""Başka türlü ya ulaşılamayacak ya da ancak kişinin tüm benliğin bilinçli sorumluluğunun kullanılmasıyla ulaşılabilecek bir benliğin bilinçli sorumluluğunun kullanılmasıyla ulaşılabilecek bir şeyi hiçbir sorumluluğun altına girmeden elde etme."" Ayrıca "Adler", uykuda alınan pozisyonlar üzerine de değerlendirmeler yapmıştır. Alınan pozisyonlarla ruhsal durumun, sinirsel uykusuzluğun, çok uyumanın ya da sorunların kîsmi olarak anlaşılabileceğini ileri sürmüş; "Bireysel Psikoloji" adlı eserinde ek olarak yer vermiştir. "Adler", birçok psikologdan ve genel düşüncelerden ayrı olarak, eşcinsellik hakkında ileri sürülen görüşlere yeni görüşler katmıştır. Kalıtımsal kadınsı ve erkeksi faktörlerin, erkek eşcinseller arasında, bir kadındaki kadınsı özelliklerden daha kolay görülebilir olduğunu belirtmiştir. Eşcinselin toplumsal yaşama karşı düşmanca bir tavır içinde olduğunu, tercihi ve içinde bulunduğu durum yüzünden mesleğini değiştirdiğini, geç başlayıp erken biten bir dönem olduğunu gözlemlemiştir. Diğer yandan iki, üç yaş arası büyüme çağlarından başlayarak çocuğun sadece karşı cinsten arkadaşlarla büyümesi, cinsel niteliğini anlayamaması ve ailenin bu yüzden üstüne düşmemesi gibi faktörleri öne sürmüştür. Ailedeki diğer bireylerin kız, çocuğun erkek, ya da diğer bireylerin erkek, çocuğun kız olması gibi durumları değerlendirmiştir. Eserlerinde bu durumu ele alırken vakaları ve eşcinsellik faktörlerini ayrı almış, esas olarak işlemiştir. "Bireysel psikoloji kuşkusuz, bireysel insanla ilgilenir ve insanın içgüdüsel dürtülerini tatmin etmeye çalıştığı yolları inceler. Ancak, yalnızca çok nadiren ve belirli istisnai koşullar altında, bir insanı diğer bireylerle olan ilişkisinden soyutlayan bir durum içinde kalma durumu söz konusudur. Bireyin ruhsal yaşantısında diğer insanlar çoğunlukla model, nesne, yardımcı olarak ya da karşıt olarak düşünülmek zorundadır. Böylelikle, başından itibaren, bireysel psikoloji, kendiliğinden, toplum psikolojisidir de - genel anlamda değil, sadece bu sınırlar içinde." NarÄ±n Nehri Narın Nehri, (Kırgızca: Нарын дарыясы, "Nаrın dаrıyası") 807 km uzunluğunda olup Seyhun nehrinin sağ kaynak nehridir. Narın Nehri Kırgızistan'ın en büyük ve en uzun nehridir, batıya Fergana Vadisi üzerinden Özbekistan'a doğru akan Narın nehri Kara derya ile özbekistan'da birleşerek Sir derya havzasını oluşturan önemli bir hidrolojik sistem yaratır. Yaklaşık 807 km uzunluğa sahip büyük bir nehir olan narın nehri Kırgızistan sınırları içinde tanrı dağları üzerindeki kaynaklarından doğar. Fergana vadisi üzerinden ilerleyerek Özbekistan'a yani Kara derya ile birleşip Seyhun'u meydana getireceği yere ulaşır. Esasında bir alt havza olan narın ırmağı havzası 59.900 km^2 yüzölçümüne sahiptir. Seyhun havzasının bir bileşeni olan narın havzasının yüzey suyu miktarının yılda 13.7 km^3 değerine ulaşabildiği düşünülmektedir. 1982'de inşa edilen dev Toktogul rezervuarı 19.5 km^3'lük su varlığıyla Kırgızistan'ın hidroelektrik üretim ihtiyacını karşılarken; sulama ve sel önleme ihtiyacına cevap vermektedir ve nehir sistemi üzerindeki çok amaçlı rezervuarların en büyüğüdür. Daha küçük baraj ve rezervuarlar da kurulmuştur, örnek olarak Kurpsai ve Üç-kurgan rezervuarları verilebilir ve bu rezervuarlar sırasıyla 0.37 km^3 ile 0.0564 km^3 su hacmine sahiptirler. Alt havzanın Kırgızistan kesiminde 115.000-120.000 hektarlık sulanan alan bulunmaktadır. Resmi olarak devlet programı kapsamında Narın oblastı'nın merkez kesiminde 1500 hektarlık yeni bir sulama alanı meydana getirilmesi kararlaştırılmıştır. Kırgızistan havzasındaki çevresel sorunlardan nehir ciddi şekilde olumsuz etkilenmektedir. Kırgızistan, hem orman alanı azalması hem de toprak kayması ve moloz akışı gibi sorunlarda ciddi ölçüde önde gelmektedir. Havza üzerindeki önemli problemler ayrıca çeşitli kirlilik ve kayıp durumlarıdır. Su kirliliği, sınai(madencilik ve fabrika atıkları) ve tarımsal sulamadan kaynaklı kirlilik, şehir suyu kirliliği ve su kayıpları (atık su toplama alt yapısının olmaması veya verimsiz su ağı) ciddi problem oluşturmaktadır. Kirlilik baskısı daha çok nehrin mansap yönünde (aşağı nehir) yoğunlaşmaktadır, yüksek rakımlarda yani memba yönünde nehir görece temiz durumdadır. Narın alt havzası rezervuarlarının su düşüm kontrolleri Orta Asya su koordinasyonu için devletlerarası komisyonu tarafından bir çerçeveye oturtulmuştur. Havzanın Kırgızistan kısmında dokuz ölçümleme istasyonu bulunur. Kambarata barajı ve rezervuarının devreye alınmasıyla nehrin memba kısmına daha fazla ölçüm sistemi kurulması şart hale gelmiştir. Güncel geliştirilme adımlarına rağmen, nehrin su ve buz kaynaklarına ilişkin yeterli izleme ağı oluşturulmamıştır. Dünyada kar ve buz erimelerinden kaynaklı su varlığı pek çok topluluk adına önemli bir su kaynağıdır, hem sulama hem de hidroelektrik enerji üretimi konusunda fayda sağlamaktadır. İklim değişikliği ise bu yıllık su döngüsünün zamanlama ve miktarını değiştirmektedir. Genel olarak Kırgızistan sınırları içinde 8000 bin buzul barındırır ve bu buzullar toplam yüzölçümünün 4.2'sini kaplar ve tarımsal sulamada buzul kaynaklı suların kullanım oranı yüzde 94 oranındadır. Bu nedenle iklimsel baskı günümüzde doğu Kırgızistan'daki tanrı dağları üzerinde yer alan ve narın nehrine kaynaklık eden kar ve buz tabakaları üzerinde görülmektedir. The Journal Water'da yayımlanan Alice hHll ve ekibinin yürüttüğü bir çalışmayla narın nehrine kaynaklık eden dağ buzullarının nehre olan katkısındaki değişimler su kimyasal olarak analiz edilerek bulunmak istenmiştir. Narın nehrinin 440 km'lik kesiminde önemli bilimsel çalışmalar bölge insanının su konusunda yüzleştiği sorunların tespit edilmesi amacıyla gerçekleştirilmiştir. Yine yerel topluluklar son 15 yılda bölgeye gelen su varlığının ciddi oranda azaldığı gözlemini yapmaktadırlar. Espriler ve Bilinçdışı İle İlişkileri Espriler ve Bilinçdışı İle İlişkileri, "(Almanca: Der Witz und seine Beziehung zum Unbewußten)" Sigmund Freud'un Almanca ilk basımı 1905 yılında yapılan psikoloji kitabı. Türkçe çevirisi Dr. Emre Kapkın'ın yaptığı Türkçe ilk baskısı Payel Yayınları tarafından 1993 yılında yayınlandı. Arka kapaktan; "Freud Kitaplığı`nın yedincisi olan Espriler ve Bilinçdışı ile İlişkileri, Freud`un, estetiğe yaptığı büyük bir katkıdır ve diğer ruhçözümcülerce hemen hemen tümüyle ihmal edilmiş bir konuyu irdelemektedir." "Kitap, patolojik psikolojiden çok, normal psikolojinin alanına giren bir inceleme olması bakımından Freud`un diğer yazılarından ayrılmaktadır ve Freud`un aktardığı karmaşık ruhbilimsel süreçlerin en ince ayrıntılarla incelenmiş anlatılarını içermekle birlikte, okunması en kolay kitaplarından biri olma özelliğini korumaktadır. Kitap, özellikle, Freud'un pek hoşlandığı anlaşılan Yahudi halk geleneğinden alınanlar başta olmak üzere, zengin bir espiriler toplamı içermektedir." "Freud, espri ve gülünç'ten, komedi ve mizahtan haz duymanın bilinçli ve bilinçdışı kaynaklarını ele almakta, esprilerin tekniğini, amacını, toplumsal işlevlerini ve bunları dinleyenlerin rolünü incelemektedir." Çevirmen Dr. Emre Kapkın'ın önsözünden; "Eğer Freud ölümünden yarım yüzyıl sonra aramıza dönüp bu kitap için yeniden malzeme toplasaydı ya tüm değişimlere karşın espriyi oluşturan sürecin değişmeden kaldığını kanıtlama fırsatı bulurdu ya da yeni bulgular ışığında nerede yanlış yapmış olduğunu görme. Bu kitabın böyle bir araştırma hevesini uyarmasını umuyorum." Live aus Berlin Live aus Berlin (Almanca "Berlin'den Canlı Yayın") Alman Endüstriyel Metal grubu Rammstein'ın 1998'de Berlin / Parkbühne Wuhlheide'de vermiş olduğu konserlerinin görüntülerini içeren ilk DVD albümüdür. "Live aus Berlin"'in sansürsüz sürümü satışa sunulmadı. Fakat internetten bulmak veya Family Values tour '98 DVD'sinden izleyebilmek mümkün. Grubun "Bück dich" adlı şarkılarının performansı pek çok tartışmaya yol açtı. İçerdiği eşcinsel temalar ve performans sırasında canlandırılan ters ilişki sahneleri nedeniyle performans DVD içeriğinden çıkartıldı. Daha önce Amerika'daki Family Values Tour'da da gerçekleştirilmiş olan bu performas nedeniyle grubun vokalisti Till Lindemann ve klavyecisi Christian "Flake" Lorenz konser bitiminde göz altına alınmıştı. Sans端rl端 s端r端me dahil edilmedi. Karmaşık analiz konuları listesi Ana başlıklarına göre karmaşık analiz konuları: Nelson Piquet Nelson Piquet Souto Maior, (17 Ağustos 1952, Rio de Janeiro) Brezilyalı Formula 1 pilotu. Kariyerine 1978 yılında Ensign takımında başladı ancak kısa bir süre sonra Brabham takımna geçti ve 1985 sezonun sonuna kadar bu takımda yarıştı. 1981 sezonu Piquet için çok parlak bir sezon oldu. Ve bu sezon ilk şampiyonluğunu kazandı. 1983'te yine şampiyon oldu. 1985 Brabham'daki son sezonuydu ve 8.oldu. 1986'da Williams'a geçti. 1987'de yine inanılmaz sezon geçirdi. Yine şampiyon oldu. Sonrasında Lotus ve Benetton takımlarında yarıştı ve 1991'de F1'e veda etti. Nelson Piquet Jr. adında bir oğlu vardır. Mein Teil "Mein Teil" (Almanca: Benim Parçam), Rammstein adlı Alman Neue Deutsche Härte türü müzik grubunun dördüncü albümleri olan "Reise, Reise" için yaptıkları ilk single çalışmasıdır. Parça Türkçeye hikâyesinden de yola çıkarak "Benim şeyim (penisim)" olarak da çevrilebilir. CD "Mein Teil" adlı çıkış parçası ve farklı DJ'ler tarafından düzenlenmiş 3 remix'ten oluşmaktadır. Şarkı 2001 yılında Almanya'da, 43 yaşındaki Armin Meiwes adlı bir seri katilin "Der Metzgermeister" takma adıyla internete bıraktığı sesli bir ilanla kendisine kurban aramasını konu almaktadır. Zaten parçanın girişinde duyulan konuşma da Armin Meiwes'in internette kendi sesiyle bıraktığı ilandır.İlanın metni şu şekildedir: "Suche gut gebauten 18 bis 30-jÃ¤hrigen zum schlachten" Der Metzgermeister Kesilmek üzere, yapılı, 18-30 yaşlarında biri aranıyor. Usta Kasap Bu ses kaydına cevap veren Bernd Jürgen Brandes ile Armin Meiwes uzunca bir süre yazıştı ve ona neler yapmak istediğini açıkça anlattı. Jürgen'in "penisini kesip birlikte yemek" gibi bazı talepleri vardı ve bu konuda anlaştılar. 9 Mart 2001'de Rothenbug tren istasyonunda buluştular ve oradan Armin'in evine gidip çatı katına çıktılar. Jürgen, yanında getirdiği uyku ilaçlarıyla birkaç şişe içki aldıktan sonra Meiwes, kurbanının penisini kesti ve birlikte yediler. Meiwes, her şeyi video kameraya çekti. Sabaha karşı, Jürgen kan kaybından öldü. Meiwes, kurbanının boğazını keserek yemeğe devam etti. Kalanını poşetlere sararak buzdolabına dizdi. Kemikleri de bahçeye gömdü. Wiesbaden'deki Federal Kriminal Dairesi'nin yaptığı bir baskınla Armin Meiwes yakalandı. Kassel Eyalet Mahkemesi, bilirkişi raporlarına ve Meiwes'in çektiği 2.5 saatlik video kaydına dayanarak, akıl hastası olmadığına karar verdi. Yamyamlıkla ilgili detaylı yasalar içermeyen Alman Yasalarındaki hukuki boşluklardan yararlanılması sonucu Armin Meiwes önce 8.5 yıl daha sonra ise müebbet hapse mahkûm edildi. Osman Balcıgil Osman Balcıgil, (d. 10 Temmuz 1955, İstanbul) Türk gazeteci, televizyoncu, yazar, romancı. Ulusal gazete, dergi ve televizyonların haber bölümlerinde muhabir, editör ve yönetici olarak uzun yıllar çalıştı. (1977-2000) Güney Amerika’da yaptığı çalışma, 1988 yılında Türkiye Gazeteciler Cemiyeti tarafından yılın röportajı olarak seçildi. ""Ela Gözlü Pars: Celile"" adlı romanıyla Nâzım Hikmet'i ve âilesini, ""Yeşil Mürekkep"" adlı biyografik romanıyla da Sabahattin Ali'nin yaşamını anlattı.""İpek Sabahlık"" adlı romanıyla Suat Derviş'in yaşadığı büyük hayatı gözler önüne serdi. Ünlü gazeteci, romancı ve aktivistin yeniden bilinilirliğini sağladı. ""Afife Jale"" adlı romanıyla okurları Osmanlı'dan genç Türkiye Cumhuriyeti'ne geçilen çok özel döneme götüren Balcıgil, bu kitabında ilk Müslüman kadın tiyatro sanatçısının hayatını konu edindi.""Putlar Yıkılırken"" Balcıgil'in dönem romanlarından biri. Balcıgil Bu romanında İkinci Dünya Savaşı başlarken, devam ederken ve bittikten hemen sonra olup bitene farklı bir bakış getirdi. Balcıgil son romanı ""En Hüzünlü Eylül""de 1955 yılında gerçekleşen 6-7 Eylül olaylarını konu ediniyor. Romancı aşkın ve hesaplaşmanın romanı olarak da adlandırılabilecek bu çalışmasında okurları İstanbul'un henüz bekaretini koruduğu yıllara götürüyor... Bill Haley Bill Haley, (6 Temmuz 1925; Michigan - 9 Şubat 1981), Amerikalı rock and roll şarkıcısı. "Four Aces of Western Swing" adlı toplulukla çalışmaya başlayan Haley, 1943 yılında "Cousin Lee Band" adlı grupla profesyonelliğe adım attı. Gitar ve ağız mızıkası çalarak "western" şarkıları söyleyen Haley, 1945 yılında "Candy Kisses" adlı şarkısıyla tanınmaya başladı. Down Homers ve Kenny Roberts gibi isimlerle ve değişik western swing topluluklarıyla çalıştı. 1946'da radyo yapımcılığına başladı. 1952 yılında bir kuyruklu yıldızın adından esinlendiği Bill Haley & His Comets topluluğunu kurdu. Yaptıkları plaklar Amerika müzik listelerinde ilk 5 arasında yer aldı. 1955'lerde Rock and Roll tarzının yaygınlaşmasıyla Bill Haley'in "Rock Around The Clock" albümü satış rekorları kırdı. Aynı albüm adıyla iki filme imza atan sanatçı, Rock and Roll'un gizli kahramanı, fazla tanınmayan yaratıcılarından olarak bilindi. Münih'te adına bir müze açılmış olan sanatçı, kalp krizi nedeniyle yaşamını yitirdi. Pierre Cardin Pierre Cardin, (d. 2 Temmuz 1922, Sant'Andrea di Barbarana, Treviso ili), İtalyan asıllı Fransız modacı. Giyim ve mimariye olan ilgisi çocuk yaşta başlayan Pierre Cardin, 1936 yılında bir terzinin yanında dikiş öğrenmeye başladı. II. Dünya Savaşı'nda gönüllü olarak Kızılhaç'ta çalışan Cardin, ailesinin 1945 yılında Paris'e taşınması ile birlikte, dönemin ünlü modacıları Jeanne Paquin, Christian Bernard ve Elsa Schiaparelli ile çalışma olanağı buldu. 1947- 1950 yılları arasında Christian Dior'un yanında mesleğini geliştiren modacı, 1950 yılında başlayan haute couture akımını, kendi adına açtığı Maison De Couture mağazasında geliştirdi. 1957'de erkek giyimine yönelik ilk satış yeri "Eve" (Havva) açtı. 1959 yılındaki Japonya seyahatinin ardından ilk hazır giyim koleksiyonunu ortaya çıkardı. 1963'te dar, vücudu saran giysi türü tayt'ın dünyaya yaygınlaşmasında rol oynadı. 1971'de Paris'te "Espace Cardin" mağazasını hizmete soktu. Beatles grubu, heykeltıraşlar, oyuncular gibi birçok sanatçı topluluğuna, özgün tasarımlar sundu. 1980 yılında New York’ ta “Metropolitan Saat Müzesi” nde Retrospestive sergisini açarak 30 yıllık çalışmalarını sergiledi. Çin Halk Cumhuriyeti'nden Macaristan'a, İngiltere'den Sovyetler Birliği'ne kadar dünyanın birçok yerine adı ve çalışmaları yayılan Cardin, sadece giyimle sınırlı kalmayıp, mücevher, parfüm, restoran zinciri, kırtasiye gibi alanlarda da moda yaratmayı sürdürdü. Sosyal içerikli çalışmalarını ön planda tutan ünlü modacı, Vietnam Savaşı, Çernobil kazası gibi önemli olaylara dikkat çekmeyi başararak kamuoyunun ilgisini topladı. Maxim Restoranlarından sonra Maxim Oteller zincirine el attı. Moda dünyasının öncüsü haline gelen Pierre Cardin, kendisinden önce hiçbir modacının cesaret edemediği konulara girerek kendini kanıtladı, uniseks kavramını yerleşikleştirdi. Sadizm'in babası Marquis de Sade'ın kalesi Lacoste'u onararak, günümüzde tiyatro etkinliklerinin yapılabildiği bir sahne haline getirdi. Avant-garde tarzına geometrik dizaynlar getirmekle de bilinen Cardin, 1991 yılında UNESCO kültür elçiliğine seçildi. Mazda CX-7 Mazda CX-7,Mazda'nın 2007 Temmuz ayında beri ürettiği crossover modelidir.İlk olarak ABD'de satışa sunulan model 2007 sonbaharında Avrupa pazarına girdi.Motor olarak 257 HP gücünde 2.3 MZR benzinli motor kullanılırken şimdilik dizel motoru bulunmuyor. Türkiye Ulusal Verem Savaşı Dernekleri Federasyonu Türkiye Ulusal Verem Savaşı Dernekleri Federasyonu, Türkiye'de yaygın Verem Savaş Dernekleri'nin örgütlenmesini sağlayan, merkezi Ankara'da bulunan bir sivil toplum kuruluşudur. Kamuya yararlı dernek statüsünde bir kuruluştur. Türkiye Ulusal Verem Savaşı Dernekleri Federasyonu, 1948 yılında "Ulusal Verem Savaşı Derneği" adıyla kuruldu. 1973 yılında bakanlar kurulu kararıyla adı "Türkiye Ulusal Verem Savaşı Derneği" olarak değişti; 1987 yılında ise yurttaki çeşitli verem savaş derneğinin bağlı olduğu bir federasyon haline geldi ve "Türkiye Ulusal Verem Savaşı Dernekleri Federasyonu" adını aldı. Federasyona hepsi kamuya yararlı dernek statüsünde 89 verem savaş derneği üyedir. Kamuya yararlı dernek statüsünde olmadığı için federasyonun üyesi olmayan 98 dernek de federasyonla ortak hareket etmekte kamuya yararlı dernek olmaları için işlemleri yürütülmektedir. Federasyonun logosu sola bakan çift kırmızı aydır. Bu logo, 1918 yılında kurulmuş "Osmanlı Veremle Savaş Cemiyeti" tarafından benimsenmiş olan logodur. O yıllarda dünyada veremle savaş mücadelesinin sembolü, yatay yolu çift bir Kızılhaç idi. Kızılay'ın kendisine sembol olarak haç yerine hilali seçmesine pararlel olarak veremle savaş için de çift hilalli sembol uygun görülmüştür. Türkiye'de verem hastalığı ile mücadele, Osmanlı devrinden itibaren çeşitli dernekler öncülüğünde yürütülmüştür. 1918 yılında Prof. Dr. Besim Ömer Paşa tarafından kurulan "Osmanlı Veremle Savaş Cemiyeti"'ni, Dr. Behçet Uz tarafından 1923 yılında kurulan "İzmir Veremle Mücadele Cemiyeti Hayriyesi" ve "Balıkesir Veremle Mücadele Cemiyeti" izlemişti. İstanbul'un işgali üzerine Osmanlı Veremle Savaş Cemiyeti kapanmak zorunda kaldı. Osmanlı Veremle Savaş Cemiyeti'nin bıraktığı 116 lira ve bazı eşyalar, 1927 yılında İstanbul Veremle Mücadele Cemiyeti'nin kurulmasında kullanıldı. İstanbul Veremle Mücadele Cemiyeti, Dr. Tevfik Sağlam Paşa, Dr.Tevfik İsmail Bey ve 24 arkadaşı tarafından kuruldu. İstanbul Veremle Mücadele Cemiyeti, başlangıçta çalışmalarını broşür basma, sağlık dergisi yayınlama, konferans düzenleme gibi propaganda faaliyetleri üzerine yoğunlaştırdı; hükümetin ve halkın veremle mücadele zorunluluğuna ikna edilmesine çalıştı; BCG aşısı kampanyalarına önderlik etti. 1929 yılında Eyüp'te bir dispanser, 1932 yılında Erenköy'de bir senatoryum kurdu. 1945 yılında Sağlık Bakanlığı'nın vereme öncelik verme kararı üzerine veremle savaş dernekleri kurulması sağlık müdürlüklerince teşvik edildi. 1948 yılında ülkedeki verem savaş derneği sayısı 48'e ulaşmıştı. Sağlık Bakanlığı ve İstanbul Verem Savaş Cemiyeti'nin düzenlediği verem konferansında bir araya gelen ilgililer, ulusal bir dernek kurulmasına karar verdi ve böylece 1948'de "Ulusal Verem Savaş Derneği" kuruldu. Ulusal derneğin başkanlığına Dr. Tevfik Sağlam geldi ve 1963 yılındaki vefatına kadar başkanlığı sürdürdü. Derneğin merkez binası Ankara'da, genel sekreterlik bürosu ise İstanbul Verem Savaş Cemiyeti'nin bünyesinde bulunmaktaydı. 1948 ve 1949'da çıkarılan 5237 ve 5368 sayılı kanunlar sayesinde verem savaş dernekleri, belediyelerden aktarılacak gelire ve kurdukları hastanelere bakanlıktan sağlanacak personel ve nakdi yardım imkânına kavuştu. İstanbul Verem Savaş Derneği'ne bağlı Sosyal Komite'nin verimli çalışmalarını ve hanımlardan gördüğü ilgiyi gözönüne alan Ulusal Derneğin tavsiyesi ile diğer yerel derneklerde de hayırsever hanımlardan oluşan "sosyal komiteler" kuruldu. Bu komiteler derneğin kurduğu dispanserlerde kalan veremlilere ve ailelerine yiyecek-yakıt dağıtımı, yatak-battaniye sağlama gibi konularla ilgilenmekteydi. İleriki yıllarda sosyal komiteler eğitsel-sosyal yardımlar ve nakdi yardımlar sağlanması gibi işlevler yüklendi. Ulusal Verem Savaş Derneği, 1987 yılında Dr. Hamdi Açan başkanlığında iken yerel verem savaş derneklerinin bağlı olduğu bir federasyon haline geldi ve Türkiye Ulusal Verem Savaşı Dernekleri adını aldı. 1997 yılından beri Türkiye Ulusal Verem Savaşı Dernekleri Federasyonu Genel Başkanlığını Prof. Dr. Ferit Koçoğlu yürütmektedir. Shirley Muldowney Shirley Muldowney (d. 19 Haziran 1940 Burlington, Vermont Vermont ABD), ABDli araba pilotu. 'nda (Motorsports Hall of Fame) görev alan ilk kadın pilot oldu. 2001 yılında, 'nin (National Hot Rod Association) en iyi 50 pilot listesinde beşinci sıraya girdi ve motor sporlarında kadınların öncülüğünü yaptı. Shirley Muldowney 1960'lı yıllarda, motor sporlarına, hıza ve yarışmaya ilgi duymaya başladı. Hiçbir kadının araba pilotu olamayacağını düşünen kısa mesafeli araba yarışması menajerleriyle uzun tartışmalardan sonra, Ulusal Sıcak Rot Birliği'nin ruhsatlı ilk kadın dragster (kalkış yarışı) sürücüsü olmayı başardı. 1973 yılında lisansını alarak Top Fuel'a geçti. 1977 yılında arabasını kızgın pembeye boyatarak motor sporları tarihine ismini yazan Muldowney, aynı yıl NHRA Top Fuel şampiyonluğunda üç yarışma kazandı. 1980 yılında ekip üyesi olan oğlu John ile birlikte "Winston" unvanını kazandı. İki dünya şampiyonluğu kazanan ilk yarışmacı oldu ve 1982 senesinde 3. şampiyonluğuna da erişti. Büyük başarılarından dolayı Hollywood sinemasından teklif aldı. 1983 yılında, Shirley'nin hayatını anlatan adlı film, iki önemli adaylık elde etti: Bonnie Bedelia, En İyi Kadın Oyuncu dalında Altın Küre Ödülüne ve William Theiss, En İyi Kostüm Tasarımı dalında Akademi Ödülüne aday oldu, fakat her iki adaylık da ödül getirmedi. 1984'te yarışma kazası sonucu Muldowney'nin hayatı acımasızca değişti. Aylarca acılar içerisinde kıvrandıktan ve birçok ameliyat geçirdikten sonra topal kaldı. Buna rağmen motor yarışmalarına geri döndü, hatta zaferler kazanmaya da devam etti. Bu da Muldowney'nin hayat felsefesinin doğruluğunu kanıtlayan noktalardan biri oldu: 1990'larda artık seçtiği az sayıda yarışlarda olsa da spor hayatını sürdürdü. 2003 yılının sonunda, 64 yaşını sürerken, kesin olarak emekli olarak aktif spor hayatını sonlandırdı. 2008 yılında, ESPN (Entertainment and Sports Programming Network), büyük bir yarış şampiyonluğunu kazanan ilk kadın olarak göstererek, Tüm Zamanların En İyi 25 Sürücüsü listesinde 21. sırada açıklandı. The Hunger Site The Hunger Site, 1999'da kurulan ve reklamını yapmak karşılığında sponsorlardan destek alan orijinal bir "tıkla bağışla sitesi"dir. The Hunger Site ziyaretçilerini sitedeki bir düğmeye günde bir kez basmaları yönünde teşvik eder. Her bir "tık", bir kap yemek bağışlanmasını sağlar. Site bir "yardım derneği" niteliğinde değildir; belirlenen yerlere bağış yapmak için gereken gelirin reklam verenlerden sağlandığı kâr amaçlı bir kuruluştur. Reklam verenler, Ocak 2006 itibarıyla America's Second Harvest ile Mercy Corps'tur. The Hunger Site Haziran 1999'da Bloomington, Indiana'dan bir bilgisayar programcısı olan John Breen tarafından yaratıldı. Asıl olarak 501(c)(3) kapsamında kâr amacı gütmeyen bir kuruluş olan site, hızla popüler oldu. Masrafların yükselmesi üzerine Breen siteyi Şubat 2000'de açıklanmayan bir miktar karşılığında "Seattle temelli, satışlarının bir kısmını hayır amaçlı yapan çevrimiçi bir alışveriş merkezi" olan GreaterGood sitesine sattı. GreaterGood dot-com bubble krizinin ardından $26 milyon dolar kaybederek Temmuz 2001'de faaliyetini durdurdu. 2001'de yine Seattle temelli kâr amaçlı özel bir kuruluş olan "CharityUSA.com, LLC" bir milyon dolara şirketin kontrol hakkına sahip sayıldı. CharityUSA sayısız tıkla bağışla sitesinin sahibi ve idarecisidir. Şu anda, her ne kadar bağışlanan ya da idarecilere ödenen para miktarlarını açıklamamış olsa da CharityUSA, sitenin sponsorların verdiği reklamlara karşılık elde edilen gelirin %100'ünün söz konusu kâr amacı gütmeyen ortaklara ödendiğini iddia etmektedir. Site son yıllarda "banner" reklam yayınlamaktan vazgeçerek ticari malları pazarlama yoluna gitmiştir. Böylece harcanan her bir doların iki kap yemek bağışı sağlayacağı sözünü vermiştir. "The Guardian"'dan Martin Lewis'e göre The Hunger Site muhtemelen her bir tıktan gelir elde etmemekte; yalnızca sponsorların sitesine tıklandığında gelir sağlanmakta ki bu da ancak 30¢'e eşit olmaktadır. ""Feed the starving"" düğmesinin her tıklanması, ortalama tıklanma reytingleri göz önünde tutulursa tahminen 0.7¢ sağlamaktadır. The Hunger Site en çok ABD'den ziyaret edilmektedir. GreaterGood tarafından Hunger Site iş birliğiyle açılan ve CharityUSA.com'a satıldıktan sonra işleriliği durdurulan The Child Survival Site ve The Kids AIDS Site gibi pek çok site, The Child Health Site ve The Landmine Site'a dönüşmüş halde etkinliğini sürdürmektedir. The Landmine Site sayesinde toplanan bağışlarla kara mayını patlamalarında kol ve bacaklarını kaybedenlere protez sağlanmaktadır. Şu anda CharityUSA elde edilen kârın bağış amaçlı kulanılmasına dayanan The Rainforest Site ile The Breast Cancer Site gibi çeşitli reklam ve alışveriş sitesini de işletmektedir. CharityUSA.com verilerine göre ziyaretçilerin tıklamaları sonucunda 27 Aralık 2007 itibarıyla, aşağıdaki miktarlar kadar yemek bağışlanmıştır: Normalde ziyaretçilerin 24 saatte bir tıklaması geçerli sayılırken, COVID-19 pandemisi nedeniyle site, 6 saatte bir yapılan tıklamaları da geçerli sayarak günlük 4 tıklamaya izin vermeye başlamış; her ilave tıklamada, aşırı yüklenmiş hayvan barınakları için malzemeler, ön hat sağlık çalışanları için koruyucu giysiler ve mücadele edenlere yiyecekler de dahil olmak üzere afet yardım çabalarını destekleyeceğini beyan etmiştir. Deng Åžiaoping Deng Şiaoping (Türkçe okunuşu: "Dınğ Şiavpinğ"; ; ) (d. 22 Ağustos 1904 – ö. 19 Şubat 1997), Çinli reformist devlet adamı, politikacı. 1978 - 1992 yıllarında Çin'in de facto devlet başkanıydı. Çin Halk Cumhuriyeti'nde Mao Zedong'tan sonra iktidarı alan ve aralarında Mao'nun karısının da bulunduğu "dörtlü çete" olarak bilinen grubu tasfiye ederek, 1978 yılında Çin Komünist Partisi'nin başına geçen Deng, Mao'nun tersine önceliği ideoloji yerine ekonomiye verdi. Ülkeye daha fazla yabancı yatırımcı çekmek ve Çin ekonomisini geliştirmek için kapıları açtı. Çin'de yaşanan köklü değişimler, Jimmy Carter, Richard Nixon, Kraliçe II. Elizabeth gibi isimlerin desteğiyle yayıldı. Tepkilere aldırmadan reformlarını sürdüren Deng'e karşı, Çin Komünist Partisi'nin yönetimi altındaki hükümetin siyasi yozlaşma içinde olduğunu ve baskıcı bir tutum takındığını düşünenler, 1989 Tiananmen Meydanı Olayları'nda gelişen katliamla birlikte Şiaoping'in de sonunu hazırladı. Bir dönem Time dergisi'nde yılın adamı seçilen, Çin'in her yanı heykelleri ve billboard'larıyla donatıldı. Deng Şiaoping, 22 Ağustos 1904 tarihinde (yani geleneksel Çin takvimindeki 7. ayın 12. gününde), Siçuan eyaletinde, Çongçing'den yaklaşık 160 km uzaklıktaki Guang'an semtine bağlı beldesindeki köyünde doğdu. Babası ona "Dèng Xiānshèng" (鄧先聖; "bilgeyi aşmak," geleneksel Çin düşüncesinde mütevazı olarak görülmeyen bir isim) ismini verdi. Beş yaşında iken hocası, onun doğum ismini beğenmeyip ona "Dèng Xīxián" (鄧希賢, "iyiliği arzulamak" anlamını içerir) ismini verdi. "Şiaoping" (小平 Xiǎopíng, "küçük barış") ismini ancak 1923 yılında benimsedi. Deng Şiaoping'in ataları 14. yüzyılda Jiangxi'den Siçuan'a göç etmişti. Deng Shimin isimli bir atası, en yüksek seviyedeki imparatorluk sınavını geçti ve İmparator Qianlong hizmetinde yüksek rütbeli bir memur idi. Deng Shimin'in onuruna bir kemer dikildi, bu ancak Kültür Devrimi sırasında tahrip edildi. Deng'ın babası Dèng Wénmíng (鄧文明), 7 ile 20 hektar arasında bir büyüklükteki bir araziye sahipti; çiftçilik yapar ve ipekböceği yetiştirir, bir de birkaç çiftlik işçisi çalıştırırdı. İlerleyici ve eğitimliydi; Çengdu'da modern hukuk eğitimi almış, beldesinde kuruluşuna kendisi de katkıda bulunduğu tek modern okulda öğretmenlik yapmış ve büyük saygı görmüştür. Budizm ve Daoizmin etkin bir takipçisiydi; ayrıca Çing Hanedanı'nı devirip Ming Hanedanı'nın yeniden kurulmasını amaçlayan bir gizli toplumun üyesiydi. 1910 yılında, kapsamında gösteriye katıldı, ve Xinhai Devrimi sırasında Siçuan'daki iktidarı ele geçirmiş 'ne üye oldu. Siçuan'daki kamu düzenin muhafaza edilmesi için sorumlu bir birimin komutanı oldu. Bununla birlikte, siyasete katılması kendisine zorluklar getirdi, ve Çongçing'de kendisini saklamaya mecbur kaldı. Kumar oynarken maruz kaldığı kayıplar nedeniyle kendi arazisinin bazı kısımlarını satmaya zorunda kaldı. Deng Şiaoping'in annesi, kocasının ortalıkta bulunmaması nedeniyle tek başına ve büyük mali zorlukların karşısında çocuk yetiştirme sorumluluğunu üstlendi. Annesinin ölümü sonrasında babası birkaç kez daha evlendi; Deng Şiaoping'in kendi annesinden tek kız kardeşi ve iki erkek kardeşi var, babasının sonradan evlendiği kadınlardan ise bir erkek kardeşi, üç kız kardeşi, ve bir üvey kız kardeşi var; Deng Xiaoping bazı kardeşlerini hiç görmemiş olabilir. Kendi oğlu için başarılı bir kariyer isteyen Deng Wenming, eğitime büyük önem verdi. Daha beş yaşındayken Konfüçyüsçü bir okul eğitimine başladı; Deng, zamanının birçok çocuğu gibi kendisine okulda anlatılan dersleri anlaşılmaz buldu. Sadece bir yıl sonra modern bir ilkokula ve daha sonra Guang’an'daki tek modern ortaokula geçti. Deng'ın okul yılları sırasında ve cumhuriyetin ilanı gibi Çin tarihindeki bazı önemli köklü değişiklikler yer aldı. Deng Şiaoping 14 yaşında iken babası, Çongçing'de genç Çinlileri Fransa'da eğitim almaları için hazırlayan bir okulun olduğunu duydu. 1919 yazında Deng Şiaoping ile yaşı kendisinden sadece biraz daha büyük olan amcası Deng Shaosheng, kendi köylerini terk ettiler ve Çongçing'deki okula gittiler. Deng'ın babası neden Deng'ın yurtdışında eğitim almasını istediği henüz bilinmemektedir. Bununla birlikte, geleneksel Çin düşüncesine göre bir oğlun kendi babasının izinden gitmemesi hoş karşılanmasa da Deng Wenming, kendi oğlunun babasının izinden asla gidemeyeceğini anlamıştır. 1919-1920'de Çongçing'de gittiği okulda Fransızca ve Çince eğitimi görmenin yanı sıra zanaat becerileriyle ilgili derslere de katıldı. Deng, "" isimli bir örgüte üye oldu. Örgütün kurucusu yurtsever, anarşist ve 'dir; Li, genç Çinlilerin Fransa'ya gidip çalışmaları ve okumaları için olanak sağlamayı, böylece de Çin ile Fransa arasındaki bilimsel ve toplumsal bağların güçlendirilmesini amaçladı. Bu okulda eğitim gördüğü süresince 4 Mayıs Hareketi'nin ve Japonya mallarına yönelik boykotun etkin bir katılımcısı oldu. 11 Eylül 1920 tarihinde Deng Şiaoping ile Deng Shaosheng, çoğu Siçuan ve Hunan eyaletlerinden gelmiş 200 diğer işçi-öğrenci ile beraber Şanghay Limanı'ndan Fransa Marsilya şehrine doğru yola çıktılar. Şanghay'da ve ara istasyonlarda Deng, Avrupalı sömürge ustalarının yerlilere karşı aşağılayıcı muamelede bulunmalarına tanık oldu ve bu da Deng üzerinde kalıcı bir izlenim bıraktı. 1919 ile 1921 yılları arasında aşağı yukarı 1600 diğer Çinli öğrencinin Fransa'ya gelmesi gibi Deng Xiaoping ile Deng Shaosheng de kendileri ilk kez Ekim 1920'de Fransa'ya vardı. İleride daha yüksek seviyede eğitim görebilmek amacıyla Fransızcayı akıcı seviyeye ulaşana kadar öğrenmek üzere Fransa çapındaki farklı liselere gönderildiler. Deng ile amcası ilk olarak Bayeux'ye vardı. İleride Deng, burada "hiçbir şey" öğrenmediğini, yemeklerin kötü olduğunu ve herkesin kendisine yönelik çocuk muamelesinde bulunduğunu hatırladı. Daha Ocak 1921'de öğrenciler, onları Fransa'ya eğitim için sevk etmiş vakfın artık hiç parası kalmadığı haberini aldı. Deng, kendi ailesinden mütevazı oranda parasal yardım almaya devam edebilse de, yine çeşitli fabrikalarda iş aramaya zorundu kaldı. 16 yaşındayken Le Creusot kasabasında fabrikasındaki fırınlarda, sonra 'da şirketine ait kağıt çiçek ve lastik ayakkabı fabrikalarında, 1925 yılı ve sonrasında da Renault'da çalıştı. Deng ile kendisine benzer durumda bulunan yurttaşları, her ne kadar köklü ailelerden gelmiş ve Çin'de elit kesime ait olsalar da, yine Fransızların yapmadıkları işlerde çalıştı, bunun için de Fransız çıraklardan daha az para kazandılar. Deng, kendi eğitimini devam ettirmek için her ne kadar çaba sarf etse de, bu çabalar hep boşa çıktı. Çinli işçi-öğrencilerin umutsuz durumu, grup üyelerinin yakınlaşması ve radikalleşmesine yol verdi. Sık sık Çin ve Fransa hükümetlerine yönelik protesto düzenlediler. 1922 yılında bu işçi-öğrencileri temsil eden bir örgüt kuruldu; bu örgüt bir sene sonra Çin Komünist Gençlik Ligi'ne dahil oldu. 1924 yılında Fransa'daki Çinlilerin kurduğu komünist derneğin tüm üyeleri otomatik olarak Çin Komünist Partisi (ÇKP) üyesi oldu; bir sene sonra, ÇKP ile Kuomintang birleşti. 1923 yılı yaz mevsimi, Deng'ın iyice komünizme geçmiş olmasını işaretler, ancak önceden komünist teorisyenlerin eserlerine yakın ilgi göstermiş olmaktan daha çok, o yana kadar Fransa'da yaşadığı adaletsizlik ve aşağılanma deneyimlerinden dolayı komünizme döndü. Haziran 1923'te Çin Sosyalist Gençlik Ligi'ne üye oldu ve kendi ailesiyle olan bağlantılarını kesti. Haziran 1923'te Paris'te Zhou Enlai'nin önderliği altında işletilen Komünist Bürosu'nda çalışmaya başladı. Burada iken "Kızıl Işık" gazetesi için makale yazdı; bu makalelerin bazıları muhafaza edilmiştir. Bu makaleler, Çin'in emperyalist güçlerle savaşmak için otoriter bir devlete ihtiyacı olduğunu savunur. Makalelerdeki sözler sert, savunulan düşünceler de radikal, ancak teorik açıdan sığ. Kısa zaman içerisinde Deng'a çeşitli siyasi sorumluluklar verildi, ör. propaganda yapmak veya Lyon'daki parti bürosunun önderliğini üstlenmek; ayrıca çeşitli gösterilerin düzenlenmesinde katkıda bulundu ve Paris'teki Çin temsilciliğine yönelik bir saldırıya katıldı; saldırı mahallinde var olan bir başkan, hem Çin hem de Fransa hükümetlerine Çin'deki yabancı askerlerin davranışları hakkında protesto notları imzalamaya zorlandı. Deng ayrıca Çin komünistlerinin hedeflerine ulaşılması için Sovyetler Birliği ile işbirliğini girilmesi gerektiğini savundu. Deng'ın Fransa'da geçirdiği zaman ve Zhou Enlai, , , , ve gibi Komünist Parti'nin ilerideki gelişmesinde önemli rol oynayacak şahısların oluşturduğu gruba dahil olması, ilerde kendi hayatı ve kariyeri için oldukça kritik; bu siyasetçiler, parti içerisinde bir fraksiyon oluşturmasa da ortak deneyimlerinden dolayı hepsi Çin'in hangi yoldan gitmesi gerektiğine dair fikirbirliğinde idiler. Fransız polisi, Çinli radikalleri uzun zaman gözetledi. 8 Ocak 1926 tarihinde Fransız polisi, gazetenin redaksiyon ofisine polis baskını düzenlendi; Deng bundan ancak ucuz kurtuldu, zira bir önceki gün Moskova'ya doğru yola çıkmıştı. 17 Ocak 1926 tarihinde Deng, Moskova'ya vardı. İlk önce Doğu Emekçileri Komünist Üniversitesi'nde, birkaç hafta sonra da Sun Yat-sen Üniversitesi'nde ders gördü. Deng, Fransa'da eğitim fırsatları kaçırmış olup burada çok sıkı çalıştı ve iyi sonuçlar kazandı, ancak Fransa'da Fransızcayı öğrenemediği gibi Moskova'da da Rusçayı öğrenemedi. O dönemde Sovyetler Birliği'nde Yeni Ekonomi Politikası yürürlükteydi; Çinli öğrenciler iyi bakılıyordu ve onlar için bir kültür programı mevcuttu. Çinli öğrencilerin arasındaki çeşitli fraksiyonların arasında fikir ayrılıkları yer aldı; Deng da kendisi bu fikir ayrılıklarına katıldı, bunların çerçevisinde de parti disiplinini onadı. Çalışma programının yönetimi Deng'ı propaganda ve parti organizasyonu için çok uygun olarak değerlendirdi. Ross Neltner Ross Neltner (d. 1985), AmerikalÄ± basketbolcu. NCAA’de LSU ve Vanderbilt takımlarında forma giydi. 2.06 metre boyundaki genç oyuncu bu ligde toplam 34 maçta forma giyerken, 8.3 sayı, 5.6 ribaund ve 2 asist ortalamaları ile mücadele etti. Amerikalı oyuncu 2007-2008 sezonu boyunca 2 sayılık atışlarda %45.3, 3 sayılık atışlarda %34.4 ve serbest atışlarda da %79.2'lik isabet oranı ile sezonu tamamladı. 2008-2009 sezonunda Oyak Renault ile anlaştı. Agnieszka RadwaÅ„ska Agnieszka Roma Radwańska (d. 6 Mart 1989, Kraków) Polonyalı tenisçi. 2005 Wimbledon'da gençler seviyesinden Avusturya'dan Tamira Paszek'i yenmiş ve şampiyon olmuştur. 2007 yılında Radwanska Sony Ericsson WTA Tour'da Nordea Nordic Light Open'ı kazanmış ve tarihte teklerde bir tunuva kazanan ilk Polonyalı oyuncu olmuştur. 2008 yılında teklerde 3 turnuva daha kazanmıştır. Bunlar Pattaya Women's Open,İstanbul Cup, ve International Women's Open'dır. 2008 Avustralya Açık'da çeyrek final oynamış ve açık dönemde bir Grand Slam'de teklerde çeyrek final oynayan ilk Polonyalı kadın olmuştur. 1930'larda Jadwiga Jedrzejowska'dan sonra bunu başarmış 2. Polonyalı kadın tenisçidir. 24 Mayıs 2008'de kariyerinde kazandığı toplam ödül 1 milyon $ geçmiş ve bu sınırı geçen ilk Polonyalı kadın tenisçi olmuştur. Agnieszka'nın koçluğunu Tomasz Wiktorowski yapmaktadır. Radwanska'nın koç takımına 2015 yılı başı itibarıyla efsane bayan tenisçi Martina Navrátilová'da katılmıştır. Kariyerinde 2012 Wimbledon'a kadar 5 kez grand slam çeyrek finali oynamış ve bunların hepsini kaybetmiştir. Ancak 2012 Wimbledon'da çeyrek finalde Rus Mariya Kirilenko'yu 3 setlik bir maç sonunda yenerek yarı finale yükseldi. Yarı finalde rakip Alman Angelique Kerber'i 2 sette geçip finalde o güne kadar 14 kez grand slam kazanmış Amerikalı Serena Williams'la oynamaya hak kazandı. Bu açık dönemde bir Polonya tenisi için ilk niteliği taşımaktaydı. Finalde Serena'ya karşı ilk seti 6-1 kaybeden Agnieszka, ikinci sette önemli bir geri dönüş gerçekleştirerek 5-3 geride olduğu seti 7-5 kazanmayı başarsada final setinde hastalığınında etkisiyde skor 2-2'iken oyundan düşüp 6-2 kaybetti ve finalist unvanıyla yetinmek zorunda kaldı. Aynı sene İstanbul'da düzenlenen WTA Sezon Sonu Finalleri'nde yarı finale çıktı. Yarı finalde tıpkı Wimbledon finalinde olduğu gibi Serena Williams'a mağlup oldu. Gruplarda Mariya Şarapova ile oynadığı maç bu turnuvanın tarihinin en çok oyun oynanan maçı olarak tarihe geçti. Ayrıca 2 gün üst üste 3 saatten daha uzun süren maçlar oynayarak bu alandada turnuva tarihine geçti. 2013 sezonu Radwanska için çok iyi başladı. Ocak ayının ilk haftasında Auckland'da düzenlenen turnuvayı finalde Yanina Wickmayer'i yenerek kazandı. Ardından Avustralya Açık hazırlık turnuvalarından olan ve Sidney'de düzenlenen turnuvayıda finalde Dominika Cibulkova'yı 6-0 6-0 yenerek kazandı. Bu skorla 2006'dan beri ilk defa bir WTA turnuvası finalinde bir oyuncu oyun alamamış oldu. Avustralya Açık'a formda gelen Radwanska çeyrek finalde Sidney'de şampiyon olurken elediği Na Li ile eşleşti. Maçı 7-5 6-3'le kaybederek 2013'teki ilk mağlubiyetini almış oldu. Bu yenilgi ile üst üste 13 maçlık galibiyet serisi ve oynadığı son 26 seti kazanma seriside kırılmış oldu. Toprak kort sezonunda Simona Halep ve Laura Rabson'a karşı aldığı yenilgilerden sonra yaklaşık 2 hafta maç yapmayarak Roland Garros'a hazırlandı. İlk 3 turda fazla zorlanmadı ve 4. turda 2008 şampiyonu Ana Ivanovic'le karşılaştı. Bu maçıda rahat geçtikten sonra 2012 finalisti Sara Erraini ile çeyrek finalde karşılaştı ve maçı 4-6 (5)6-7 kaybetti. Bu mağlubiyete karşın Roland Garros'ta ilk kez çeyrek final görmüş oldu. En büyük hayali olarak gösterdiği Wimbledonda ise başarılı bir performans gösterse de yarı finalde turnuvanın en çekişmeli geçen maçlarından birini daha sonra finalde Marion Bartoli'ye kaybedecek olan Alman tenisçi Sabine Lisicki'ye 4-6 6-2 7-9 kaybederek turnuvaya veda etti. Wimbledon sonrası dönemde Amerika Açık'a kadar herhangi bir kupa kazanamadı ama istikrarlı bir performans çizerek katıldığı hemen hemen bütün turnuvalarda en kötü ihtimalle çeyrek final oynadı. Rogers Cup yarı finalinde Serena Williams'a karşı (4)6-7 4-6 kaybetti. 2 saatten uzun süren maç Serena Williams'a göre sezonun en zor maçlarından biriydi. Amerika Açık başlarken Agnieszka bu sezon oynanan bütün Grand Slamlerde çeyrek final veya üzerine çıkabilmiş yegane oyuncuydu. Fakat bu unvan 4. tur karşılaşmasında sona erdi. İlk set 3-0 öne geçmesine rağmen formdaki Yekaterina Makarova'ya karşı 4-6'lık 2 setle turnuvaya veda etti. Ümit Türkoğlu Ümit Türkoğlu (d. 22 Ekim 1981, İzmir) pivot basketbol oyuncusudur. Basketbola Tofaş altyapısında başlayan pivot Ümit Türkoğlu, profesyonel basketbol kariyerine TB2L takımlarından Konyaspor ve ardından Kuşadasıspor'da forma giyerek başlamıştır. Bandırma ve Mersin BŞB'da oynayan Türkoğlu, Ümit Milli, B ve A Takım kategorilerinde 16 kez millî formayı giymiştir. 2008/2009 sezonu için Mersin Büyükşehir Belediyespor’dan Antalya Büyükşehir Belediyesi Basketbol Kulübüne transfer olmuştur. Haziran 2010'da Türk Telekom ile sözleşmeye imza atan başarılı basketbolcu, 2011-2012 sezonu için Maliye Millî Piyango Basketbol Takımı ile anlaşmıştır. Umut Yenice Umut Yenice (d. 1979), TÃ¼rk basketbolcu. 2,08 m boyundaki Yenice 4 ve 5 numaralı pozisyonlarda oynayabilmektedir. Basketbol kariyerine 1996-97 sezonunda İTÜ forması giyerek başladı. 2007-08 sezonunda formasını giydiği Selçuk Üniversitesi'yle 25 maça çıkan Umut Yenice bu maçlarda ortalama 32:36 süre, 16,32 sayı, 7,3 ribaund ve 0,9 asist istatistikleriyle oynadı. Oyuncu Türkiye Basketbol Ligi’nde hem sayı, hem de ribaund kategorilerinde yer alan tek Türk oyuncu olmuştur. Kırdığımız Oyuncaklar Kırdığımız Oyuncaklar, Sunay Akın'ın ilk basımı 2003 yılında, 21. basımı 2007 yılında yapılan ve Çınar Yayınları tarafından yayımlanan kitabı. Yazar, kitabında tam 40 adet farklı bölümle oyuncakları ve oyuncak kültürünü, etkilerini kendi has öyküleme üslubuyla okuyucuya aktarıyor. Yazar Kübra Doğru ile bir röportajında ""Ülkenin siyasetçilerinin oyuncaklarından var mı müzenizde?"" sorusuna cevaben; ""Kırdığımız Oyuncaklar adlı kitabımda bu var, daha çok edebiyatçılar, sanatçılar, müzisyenler, gazeteciler, yazarlar üzerinde durdum, onların oyuncaklarını anlattım. Mesela bak Atatürk, Langaza Köyü sanırım dayısının çiftliğinin bulunduğu köyün adı, çocukluk yıllarında ağaç dallarından kulübeler yaparmış. Şimdi bu bir belgesel filmde kullanıldı biliyorsun. Fakat çok eksik, o evleri kulübeleri yapar, onların içine kız kardeşini oturturmuş. Dahası kimsenin oynamadığı çingene çocukları toplar onlarla oynarmış."" demiştir. Cheryl Ladd Cheryl Ladd, (d. 12 Temmuz 1951, Güney Dakota), Amerikalı şarkıcı, oyuncu. Liseyi bitirdikten sonra şarkı söylediği müzik topluluğu ile Los Angeles'a gelen Cheryl Ladd, oyuncu olmaya karar vererek; 7 yıl süreyle tiyatro okulunda eğitim gördü. Hanna-Barbera'nın "Josie and the Pussycats" çizgi-dizisinde seslendirme yaptı. 1977 yılında Farrah Fawcett'in, günün popüler dizisi Charlie'nin Melekleri'nden ayrılması üzerine, onun yerine geçerek izleyici kitlelerince tanındı. 1994 - 1996 yılları arasında "One West Waikiki" adlı dizide oynadı. Kendisi gibi sinema oyuncusu olan David Ladd ile ikinci evliğini yürütmekte olan sanaçtı golf sporuna ilgi duymakta olup, "Token Chick: A Woman’s Guide To Golfing With The Boys" adlı bir kitap yazdı. Sanatçı, 1983 yılında rol aldığı bir filmde Grace Kelly'i canlandırdı. 1956 Ä°talya Bisiklet Turu 1956 İtalya Bisiklet Turu 23 etaplı bu tur, 1956 yılı 19 Mayıs-10 Haziran tarihlerinde yapıldı. Bu 39-cu tur, Lüksemburglu bisikletçi Charly Gaul tarafından kazanıldı. Adobe Acrobat Adobe Acrobat Reader (eski adı Adobe Reader) Adobe yazılım şirketi tarafından geliştirilen bir ücretsiz PDF okuma yazılımıdır. 1993 yılından beri geliştirilmektedir. Çok sayıda farklı yazılım ile PDF dosyalarını okumak ve denetlemek mümkündür. Avrupa BirliÄŸi'nin simgeleri Avrupa Birliği'nin simgeleri, büyük ölçüde 1950'lerde Avrupa Konseyi'nin kendisi için simgeler seçtiği dönemde doğmuştur. Bu simgeler daha sonra, zamanla Avrupa Birliği tarafından da benimsenmiş ve daha birleştirici anlamlar yüklenmişlerdir. Bunlar kurumsal simgeler olmalarının yanı sıra, birleşik bir Avrupa kimliğini ve bir bütün olarak Avrupa kıtasını simgelemeleri için de seçilmiştir. Avrupa Birliği sonradan kendisi için özel simgeler de türetmiştir. Evropa (Yunanca: "Ευρώπη"), Antik Yunan mitolojisinde soylu bir kadın olarak betimlenir. Ona âşık olan Zeus Evropa'yı beyaz bir boğa kılığına girerek Girit Adası'na kaçırır. Evropa burada Girit Kraliçesi olur ve adı dört bir yana yayılır. Evropa adının coğrafi olarak Avrupa kıtasını belirtmek için kullanılması ise Şarlman'ın egemenliği döneminde yaşanan gelişmelerle olmuştur. Evropa adı farklı biçimlerde bütün Avrupa dillerine girmiştir. Avrupa Birliği Bayrağı, koyu mavi zemin üzerine dairesel düzende dizilmiş on iki sarı yıldızdan oluşur. Bayrak ilk kez 1955'te Avrupa Konseyi tarafından kabul edilmiş ancak daha sonra 1980'lerde Avrupa Toplulukları tarafından da benimsenmiş ve bugün Avrupa Birliği için kullanılmaktadır. Avrupa Birliği'nin en öne çıkan simgelerindendir. Avrupa Birliği ve Avrupa Konseyi birbirlerinden ayrı kurumlar olmalarına karşın aynı bayrağı kullanırlar. Avrupa Birliği'nin yirmi yedi üyesinin tamamı, Beyaz Rusya, Kazakistan ve Vatikan dışında tüm Avrupa ülkelerini ve beş gözlemci ülkeyi kapsayan kırk yedi üyeli Avrupa Konseyi bu bayrağı kullanmaktadır. Bayrak Avrupa Konseyi tarafından ilk tasarlandığında yalnızca kendisini simgelemek için değil Avrupa kıtasını da simgelemek için de seçilmiştir. Hem Avrupa Birliği, hem Avrupa Konseyi birleşmiş bir Avrupa'yı simgelediği için bu iki kurum aynı bayrağı kullanmaktadır. Avrupa Birliği marşı, 1823 yılında Ludwig van Beethoven tarafından 9. senfoninin bitiş bölümü olarak bestelenmiş Neşeye Övgü (Almanca: Ode an die Freude) adlı müzikal çalışmadır. Türkçede Neşeye Ağıt, Özgürlüğe Ağıt biçimlerinde de adlandırılmaktadır. Adına yazılmış sözleri bulunmasına karşın marş, sözsüz biçimde Avrupa Birliği tarafından da, Avrupa Konseyi tarafından da resmî ortamlarda çalınmaktadır. Avrupa Günü, Mayıs ayının ilk 10 günü Avrupa'da önemli günler olarak kabul edilmiştir. Avrupa Günü olarak Avrupa'da kutlanan gün aslında 5 Mayıs'tır. 5 Mayıs 1949'da Avrupa Konseyi kurulmuş ve bu tarih II. Dünya Savaşı'ndan çıkış için en önemli umutlardan biri sayılmıştır. 9 Mayıs tarihi 1964 yılından bu yana Avrupa Günü olarak kutlanmaktadır. Euro, yürürlüğe girdiği 2002 yılından bu yana on beş Avrupa Birliği üyesi ülkenin resmî para birimidir. Simgesi € imidir. Avrupa içinde birlik bilincinin en somut örneklerindendir. Slogan: Avrupa Birliği'nin sloganı, Latince kökenli "In varietate concordia" sözüdür. Çeşitli Avrupa dillerinde karşılığı aşağıdaki gibidir. Kore'de Savaşan Türkler Anıtı Korede Savaşan Türkler Anıtı, Ankara'da Kore Savaşı sırasında hayatını kaybetmiş olan Türk askerlerinin anısına yapılmış olan, 1973 yılında açılan anıt. Anıt 2010 yılında yenilenmiştir. Leander Starr Jameson Sir Leander Starr Jameson (d. 9 Şubat 1853, Edinburgh - ö. 26 Kasım 1917, Londra), Doktor Jim olarak da bilinen İngiliz doktor ve siyaset adamı. Robert William Jameson'un oğlu olan Leander Starr Jameson, 1878'de Güney Afrika'ya yerleşti ve Cecil Rhodes'in kurduğu British South Africa Company (İngiliz Güney Afrika Şirketi)'nin en başarılı temsilcilerinden biri oldu. Uitlanderler'in Transvaal'daki kışkırtmaları sırasında Paul Kruger hükûmetini deviren baskını yönetti (29 Aralık 1895 - 2 Ocak 1896). Bu baskından sonra Doornkop'ta tutsak düştü, İngiliz hükûmetine teslim edildikten sonra 15 ay hapse mahkûm edildi. Sonradan Kap Kolonisi Başbakanı (1904-1908), daha sonra da Güney Afrikalı birlikçilerin çoğunluk partisinin (Unionist Party) lideri oldu (1910-1912). 1958 Ä°talya Bisiklet Turu 1958 İtalya Bisiklet Turu 20 etap içeren bu tur, 1958 yılının 18 Mayıs-8 Haziran tarihlerinde yapıldı. 41.'si olan bu tur, İtalyan bisikletçi Ercole Baldini tarafından kazanıldı. Genelleştirilmiş f ortalaması Matematik ve istatistik bilim dallarında genelleştirilmiş f-ortalaması merkezsel konum ölçülerinden olan değişik ortalamalar için tek bir genel fonksiyon ve formül bulma ve kullanma çabaları sonucu ortaya çıkarılmıştır. Benzer çabalar biraz değişik diğer bir genelleştirilmiş ortalama formülünü vermiştir.. Bu nedenle isim karışıklığını önlemek için f-ortalaması çeşitli diğer isimlerde de anılmaktadır. Bazen yarı-aritmetik ortalama adı kullanılmaktadır. Bu kavramı ve formülü ilk geliştiren Rus matematikçisi A.Kolmogorov adına atfen de bazen Kolmogorov ortalaması olarak isimlendirilmektedir. Eğer "f", reel doğrunun bağlanmış altseti olan formula_1yi reel sayılara tasarımlayan bir fonksiyon ise ve hem sürekli hem de enjektif ise, o halde şu iki sayı olan formula_2 için f-ortalaması şöyle tanımlanır: formula_4 büyüklükteki bir veri dizisi olur ve f-ortalaması ifadesi ile verilir. Ters fonksiyon olan formula_7 mevcut olması için "f"nin enjektif olması gerekir. Fonksiyonun sürekli olması için ifadesinin formula_7 sahasında bulunmalıdır. Böylece enjektif ve sürekli olması sağlanan "f" kesinlikle monotonik fonksiyon olur ve bunun için formula_10 içinde ne bu grubun içindeki en büyük sayıdan daha büyük ne de grubun en küçük sayısından daha küçük olabilir. Ortalama için kullançılan fonksiyonlar ok kere homojendirler. Ancak "f-ortalaması" için formula_14 fonksiyonlarının çoğu homojen değildir. Homojenlik özelliği girdi veri değerlerini özel bir homojen ortalama formula_30 ile normalize ederek yani sağlanabilir. Ancak bu değişme bazı "f"-ortalamaları için monotonluk ve bölüntülenme özelliklerin ortadan kaldırabilir. Luka Vučko Luka Vučko (d. 11 Nisan 1984 Split, Hırvatistan) Hırvat futbolcudur. Hırvat futbolcu stoper mevkiinde oynamaktadır. Hırvatistan genç millî takımının takım kaptanlığını yapan futbolcu, 35 kez Genç ve Ümit millî takım formasını giymiştir. Kısa bir Rusya macerası haricinde kariyerinin tamamını ülkesi Hırvatistan'daki çeşitli takımlarda geçirmiştir. 2008-2009 sezonunda Hırvatistan'ın Rijeka takımından 100.000 EUR bonservis bedeli karşılığında Eskişehirspor'a transfer olmuş ve 3 yıllık sözleşme imzalamıştır. 2010 yılında ise Polonya'nın Lechia Gdańsk takımı ile sözleşme imzalamıştır. Üç Tekerlekli Bisiklet, 1962 yapımı dramatik Türk filmdir. Senaryosunu Orhan Kemal'in bir eserinden Vedat Türkali'nin "Hüsamettin Gönenli" takma adını kullanarak yazdığı filmi Lütfi Ö. Akad ve Memduh Ün yönetmişlerdir. Yapımcılığını Be-Ya Film adına Nusret İkbal'in üstlendiği filmin başlıca rollerinde Ayhan Işık, Sezer Sezin, Senih Orkan, Saadettin Erbil, Reha Yurdakul, Osman Alyanak ve Asım Nipton oynamışlardır. Siyah beyaz görüntüler Mustafa Yılmaz ve Çetin Gürtop'a aittir. Memduh Ün filmin kurgusunu da yapmıştır. Cinayet suçuyla aranan kaçak bir gençle (Ayhan Işık), yaralı olarak sığındığı evin kadını, üç yıldır kocasından haber alamayan çamaşırcı Hacer (Sezer Sezin) ve küçük oğlunun öyküsünü anlatan bu filmin çekimlerine önce Lütfi Ö. Akad başlamış ve büyük bir bölümünü çektikten sonra filmi bırakmıştır. Onun da görüşleri alınmak sureti ile filmi Memduh Ün tamamlamıştır. Toplam 2200 metre olan filmde Memduh Ün 700-800 metrelik bir bölümü çekmiştir. 1965 "İzmir Enternasyonal Fuarı 1. Film Şenliği"nde filme "En iyi film", Sezer Sezin'e de "En iyi kadın oyuncu" ödülleri verilmiştir. Renault Grand Modus Renault Grand Modus, Renault'nun 2008 yılından beri ürettiği MPV modeli Modus'a takyiye olarak satışa sunduğu büyük hacimli modelidir. Fikret Bey Fikret Bey, 2007 yılında çevrilen Selma Köksal’ın yönetmenliğini üstlendiği gerçekçi akımın bir temsilcisi olan Türk filmi. 9-12 Mayıs 2008 tarihlerinde film 11. Uçan Süpürge Uluslararası Kadın Filmleri Festivali’nde "Her Biri Ayrı Renk" bölümünde tekrar gösterilmiştir. Filmde, Fikret Bey'in 13 Ekim 1988 tarihli sadece bir günü anlatılmaktadır. İflas etmiş bir iş adamı olan Fikret Bey, ömrünün sonlarına gelmiştir. Siyasi suçlu olan oğlu yurt dışındadır. Bu bir gün içinde Fikret Bey, iş ve özel yaşamının muhasebesini yapmaktadır. Beşiktaş (erkek hentbol takımı) 1978’de "Murat Ersin" ve "Fırat Drashan" öncülüğünde "Beşiktaş Hentbol Şubesi"’nin kurulmasının ardından 1979-80’de İstanbul Hentbol Ligi Şampiyonu oldu. Aynı sezon Türkiye Erkekler Hentbol Süper Ligi Şampiyonluğu'nu kazandı. Ekip, 1980-81’de İstanbul Hentbol Ligi ve Türkiye Erkekler Hentbol Süper Ligi, 1984-85’te ise İstanbul Hentbol Ligi Şampiyonu oldu. 1980 ve 1981'de GSGM Kupası'nı da müzesine götüren Beşiktaş, 1985'te Deplasmanlı Lige Terfi Grubu Birincisi oldu ve 1988’de Türkiye Kupası'nı kazanma şansını finalde kaybetti. 1997 yılında GSGM Kupası finalinde karşılaştığı Trabzon Belediyespor'u 26-25 yenerek kupanın sahibi oldu. 1998-99 ve 2000-01 sezonlarında Türkiye Kupası şampiyonu olan Beşiktaş, milli takıma da birçok oyuncu verdi. 2004-05 sezonuna birçok oyuncuyu transfer ederek başlayan Beşiktaş, ligde ve Türkiye Kupası'nda oynadığı tüm maçları kazanarak namağlup şampiyonluğa ulaştı ve Türkiye Kupası'nı müzesine götürdü. GSGM Kupası'nda Halkbank Spor Kulübü Hentbol Takımı'nı mağlup eden Beşiktaş, sezonu 3 kupa ile kapattı. 2005-06 sezonunda şampiyonluğu Milli Piyango Hentbol Takımı’na kaptıran Beşiktaş, ligi 3. bitirirken, Türkiye Kupası final maçında Çankaya Belediyesi’ni 35-28 mağlup ederek kupanın sahibi oldu. Siyah-beyazlı ekip, bu sezonda şampiyonluğu kaptırdığı Milli Piyango Hentbol Takımı’nı GSGM Kupası mücadelesinde yenerek bu kupayı da müzesine götürme başarısı gösterdi. 2006-07 sezonunda tekrar namağlup şampiyon oldu ve GSGM Kupası'nı üst üste 3. kez kazandı. Türkiye Kupası'nda ise finalde Milli Piyango Hentbol Takımı'na yenildi. 2007-08 sezonunda Türkiye Erkekler Hentbol Süper Ligi'ni 3. bitiren Beşiktaş, GSGM Kupası'nı müzesine götürme başarısını gösterdi. 2008-09 sezonunda Türkiye Erkekler Hentbol Süper Ligi'ni ve Türkiye Kupası'nı kazanarak sezonu çifte kupayla noktaladı. Avrupa'da ise EHF Challenge Cup'ta yarı final oynadı ve Romanya ekibi UCM Sport Resita takımına elendi. 2009-10 sezonunda başarılarını tekrarlayan "Kara Kartallar", Türkiye Kupası finalinde İzmir BB Hentbol Takımı’nı geçerek bir kez daha kupanın sahibi oldu. Normal sezonu da 1. sırada bitiren Beşiktaş, iki ayak üzerinden yapılan play-off’larda oynadığı 6 maçtan 4’ünü kazanıp, 1 mücadeleden beraberlikle ayrıldı ve sezonu şampiyon tamamlayarak camiasına büyük bir gurur yaşattı. 2010-11 sezonuna, ilk kez düzenlenen Süper Kupa'yı alarak başladı ve başarılarına bir yenisini daha ekledi. Sezon sonunda Türkiye Erkekler Hentbol Süper Ligi ve Türkiye Kupası'nı da kazanarak kupalara ambargo koymaya devam etti. 2011-12 sezonunada Avrupa'da istenen sonuçlar elde edilememesine rağmen; Türkiye Erkekler Hentbol Süper Ligi ve Türkiye Kupası'nı kazanarak sezonu 2 kupayla noktaladı. 2012-13 sezonuna da Süper Kupa şampiyonluğuyla başlayan Beşiktaş, Avrupa'da EHF Şampiyonlar Ligi ön eleme turunda Dinamo Minsk’e elendikten sonra EHF Kupası 2. turunda Romanya'nın Odorheiu Secuiesc takımıyla eşleşti. Maç öncesinde takımın 8 sene boyunca kaptanlığını yapan, 14 numaralı hentbolcusu Utku Ergüder'in jübilesi gerçekleştirildi. Kaptanın 8 sene boyunca giydiği 14 numaralı forması Süleyman Seba Spor Salonu'na asıldı. Jübile töreni sonrasında oynanan karşılaşmada Odorheiu Secuiesc takımını eleyerek bir üst tura yükselen Beşiktaş, EHF Kupası 3. turunda Norveç'in Haslum HK takımıyla eşleşti ve rakibini eleyerek EHF Kupası gruplarına kalmayı başaran 16 takımdan biri oldu. EHF Kupası D grubunda SC Magdeburg, HBC Nantes ve SMD Bacau ile eşleşen Beşiktaş, gruplarda oynadığı 6 maçın 1'ini kazanarak kupaya veda etti. Türkiye Kupası çeyrek finalinde Büyükşehir Belediyesi Ankaraspor Hentbol Takımı'yla eşleşmiş ilk maçı 36-34 kazanmasına karşın, ikinci maçı 23-21 kaybederek kupaya veda etmiştir. Türkiye Erkekler Hentbol Süper Ligi ise Play-off yarı finalinde Ankara temsilcisi Ankara İl Özel İdare Hentbol Takımı ile eşleşen siyah beyazlılar seriyi 3-0 kazanarak, Nilüfer Belediyesi Hentbol Takımı'nı 3-0'la geçen BB Ankaraspor Hentbol Takımı ile finalde eşleşmiştir. Play-off finali ilk maçında Ankara'da karşılaşan iki takımın mücadelesinde kazanan Hentbol Takımı oldu ve seride 1-0 öne geçti. Serinin Süleyman Seba Spor Salonu'nda oynanan ikinci ve üçüncü maçını Beşiktaş kazandı. Seri 2-1'lik Beşiktaş üstünlüğüyle tekrar Ankara'ya gitti. Beşiktaş ile Hentbol Takımı arasında oynanan 4. karşılaşmayı Beşiktaş 23-21'lik skorla kazandı. Türkiye Erkekler Hentbol Süper Ligi play-off finalinde 3-1 öne geçen Beşiktaş 2012-13 sezonunun şampiyonu oldu. 2013-14 sezonu başında Bosna-Hersek'te düzenlenen Uluslararası Doboj Hentbol Turnuvası'na katıldı. Bu turnuvayı 6. olarak noktaladı. 7 Eylül 2013 tarihinde Rize'de oynanan Süper Kupa mücadelesinde BB Ankaraspor'a 27-22 yenilerek kupada ikinci oldu. Sezon sonunda ise önce Türkiye kupası finalinde Nilüfer Belediyesini 32-27 yendi ve şampiyon oldu. Lig final playoffunda Ankara İl Özel idareyi de 3-0 ile geçen Beşiktaş sezonu iki kupayla kapattı. Avrupa kupalarında EHF Şampiyonlar Ligi ön eleme turunda ilk önce Slovak temsilcisi Tatran Presov'a 32-30, daha sonra Yunan temsilcisi AEK Atina'ya 34-29 yenildi ve Avrupa'da yoluna EHF Kupası 2. turundan devam etti ve bu turda İsviçre temsilcisi Pfadi Winterthur'la eşleşti. Takım, 2014-15 sezonundan itibaren Mogaz ile isim sponsorluğunda anlaşmış ve ismini Beşiktaş Mogaz olarak değiştirmiştir. Yapılan anlaşmanın 3+2 yıllığına olup toplam bedelin 2 milyon dolar olacağı açıklanmıştır. 2015-16 sezonunda Türkiye Kupası'nda Antalya Süleyman Evcilmen Spor Salonu'nda oynanan final müsabakasında Göztepe'yi 32-22 mağlup ederek, 11. kez bu kupanın sahibi olmuştur. 2016-2019 seneleri arasında yine ligi, Türkiye Kupası'nı ve Süper Kupa'yı bu sezonlar içerisinde 3'leme yaparak tamamlayan takım Avrupa'da inişli çıkışlı bir performans sergilemiştir. Beşiktaş Aygaz, 2019-2020 sezonunda devam eden ligi 1. sırada tamamlamıştır. Ancak pandemi dolayısıyla 12 Mayıs 2020'de THF'nin almış olduğu karar sonrası play off etabı oynanmayan lig bu sıralama ile tescil edilmiş ve sezonda şampiyon ya da küme düşen takım belirlenmemiştir. Pandemi dolayısıyla oynanacak Türkiye Kupası'da 2019-2020 sezonu için iptal edilmiştir. Son güncelleme: 03 Mayıs 2016 Microsoft SharePoint Designer Microsoft SharePoint Designer veya tam adıyla Microsoft Office SharePoint Designer, Microsoft tarafından geliştirilen SharePoint siteleri için tasarım ve iş akışlarını düzenleme yazılımıdır. Microsoft Office ailesi yazılımıdır, fakat ayrı bir paket hâlinde ücretsiz olarak yüklenebilmektedir. Microsoft Office SharePoint Designer'ın 2007 sürümü şu işletim sistemleriyle uyumludur: Recep Mamur Recep Mamur (d. 15 Nisan 1949, Kayseri), Türk iş adamı ve Kayserispor kulüp başkanı kulüp başkanı. Sanayi sektörüyle ilgilenmektedir. Recep Mamur 5 Ekim 2013 tarihinde Kayserispor'un kendi sahasında Gaziantepspor'a 1-0 yenilgisinden sonra Kayserispor başkanlık görevinden istifa ettiğini açıklamıştır. Fakat bir süre sonra yeniden göreve gelmiştir. Beşiktaş (kadın voleybol takımı) Beşiktaş (kadın voleybol takımı) Beşiktaş Jimnastik Kulübü'nün Vestel Venus Sultanlar Ligi'nde mücadele eden voleybol takımı. Beşiktaş (kadın voleybol takımı), maçlarını BJK Akatlar Arena'da oynamaktadır. 1955 yılından itibaren Fenerbahçe ve Galatasaray kadın voleybolunda yoğun bir rekabete girişmişken, Beşiktaş uzun süre bu rekabetin dışında kaldı. "Tülin Uygur" 'un çabalarıyla 1961 yılında kurulan takım, 1961-62 sezonunda ilk kez İstanbul Bayanlar Voleybol Ligi'nde boy gösterdiyse de, 1964-65 sezonuna kadar ilk üçe giremedi. Anılan sezon ilk kez İstanbul ikinciliğine ulaşan siyah beyazlı takım, 19-25 Nisan 1965 tarihlerinde Manisa'da düzenlenen Türkiye Bayanlar Voleybol Şampiyonası'nda 4 yıldır şampiyon olan Galatasaray'ın üstünlüğüne son vererek tarihindeki "(erkekler dahil)" tek Türkiye şampiyonluğuna ulaştı. 1966 yılında İstanbul dördüncülüğüne düşen takım "Federasyon Kupası" 'nda Fenerbahçe'yi 3-0 yenerek bir kez daha Türkiye Şampiyonası'na katıldıysa da, 1965'teki başarısını tekrarlayamadı. 1968 ve 1969 yıllarında Fenerbahçe'nin ardından İstanbul ikincisi olan siyah-beyazlılar, daha sonraki yıllarda ilk üçün dışında kaldılar. 1970'lerin ortalarına doğru ise salonlardan çekildiler. 1986 yılında tekrar oluşturulan takım, 1992-93 sezonunda 2. Ligde başarılı olarak tarihinde ilk kez Türkiye Bayanlar Voleybol 1. Ligi'ne yükseldi. 1995-96’da lig ikincisi ve Türkiye Kupası finalisti olan takım Konfederasyon CEV Kupası’nda çeyrek final’e çıktı. 1997-98 sezonunda CEV Kupa Galipleri Kupası'nda final four oynadı ve bu turnuvayı dördüncü olarak noktaladı. 1999-00 sezonunda ligi üçüncü sırada tamamladığı için, bir sezon sonra Avrupa Konfederasyon (CEV) Kupası’na katıldı. 2000-01 sezonunda bu kupada "Final Four" oynayarak büyük bir başarı elde etti. Beşiktaş, bu kupada o sezon dördüncü oldu. 2003-04 sezonunda Kadın Voleybol Takımı, güçlü rakipleri Eczacıbaşı ve Yeşilyurt SK’yı geçerek Türkiye ikinciliğini elde etti ve Şampiyonlar Ligi'ne katılmaya hak kazandı. 2008 Balkan Kupası ve 2009 Balkan Kupası'nı üst üste 2 kez kazanan takım, uzun yıllar ligde de ilk 8 içerisine girmeyi ve her sene en az play off oynamayı başardı. 2010-11 sezonu CEV Kupası'nda dörtlü finallere kaldı. İtalya'nın Chateau d’Ax Urbino takımıyla eşleşen Beşiktaş, rakibine deplasmanda 3-1 ve kendi sahasında 3-0'la kaybederek dörtlü final şansını kaybetti. Ancak uzun bir aradan sonra ligde 2011-12 sezonunda play off'a giremedi ve normal sezonu 9. sırada tamamladı. Takım 2012-13 sezonuna Bahçeşehir Üniversitesi 'nin isim sponsorluğu ile girdi ve normal sezonu 6. sırada tamamlayarak play off'larda Galatasaray Daikin ile eşleşti. Çeyrek final serisinde rakibine 2-0 kaybeden Beşiktaş, play off'lara veda etti. 2013-14 sezonu öncesinde Bahçeşehir Üniversitesi sponsorluğunu çektiğini açıkladı. Takım sezon başlamadan önce Challenge Kupası'na katılabilmek için Balkan Kupası'nda mücadele etti. Balkan Kupası'nda ilk maçında Sırp temsilcisi Zeleznicar Lajkovac'la karşılaştı ve rakibini 3-0'la geçti. İkinci maçında Romanya temsilcisi CSM Lugoj takımını da 3-0 ile geçerek Balkan Kupası şampiyonu oldu ve Avrupa'da yoluna Challenge Kupası'ndan devam etme hakkı kazandı. CEV Challenge Kupası ikinci turunda Belçika temsilcisi Dauphines Charleroi ile eşleşti. Rakibini içeride ve dışarıda 3-0 ile yenen Beşiktaş, üçüncü turda Sırp ekibi OK Partizan Vizura'nın rakibi oldu. İlk maçta rakibine deplasmanda 3-0 ile yenilmesine karşın, İstanbul'da rakibini 3-0 yendi ve altın set sonucunda rakibini elemeyi başardı. Bu sonuçla son 16 takım arasına kalan Beşiktaş, bu turda İsviçre ekibi VC Kanti Schaffhouse ile eşleşti. Rakibini içeride ve dışarıda 3-0 ile yenen Beşiktaş, adını çeyrek finale yazdırdı. Çeyrek finalde turnuvanın favori ekiplerinden Fransız temsilcisi ES Le Cannet-Rocheville ile eşleşen Beşiktaş, ilk maçta rakibine deplasmanda 3-0 ile kaybetti. İstanbul'da oynanan ikinci maçı 3-0 ile kazanan Beşiktaş altın set ile rakibini elemeyi başardı ve adını yarı finale yazdırdı. Yarı finalde turnuvanın bir diğer güçlü ekibi Polonya ekibi Impel Wrocław ile eşleşen Beşiktaş, Polonya'da oynanan ilk maçı 3-1 kazandı. İstanbul'da oynanan rövanş maçında rakibine 3-2 yenilmesine karşın adını finale yazdırdı. Finalde Rus temsilcisi Zareçye Odintsovo ile karşılaşan Beşiktaş, Rusya'da oynanan ilk maçı 3-2 kaybetti, İstanbul'da Burhan Felek Voleybol Salonu'nda oynanan rövanş maçını da 3-1 kaybeden Beşiktaş, CEV Challenge Kupası'nı ikinci olarak noktaladı. Türkiye Kupası'nda A grubunda mücadele eden Beşiktaş, Karşıyaka, Salihli Bld. ve Çanakkale Bld. maçlarının tamamını kazanarak çeyrek finale yükseldi. Çeyrek finalde Avrupa'nın ve ligin güçlü ekibi VakıfBank SK ile eşleşti. İçeride ve dışarıda oynanan her iki maçı da 3-0'lık sonuçlarla kaybeden Beşiktaş kupaya veda etti. 2013-14 Türkiye Bayanlar Voleybol Ligi'nde oynadığı 22 maçta 9 galibiyet, 13 mağlubiyet alarak toplamda 28,5 puan topladı ve ligi 7. sırada bitirerek play-off oynamaya hak kazandı. Play-off çeyrek finalinde normal sezonu 2. sırada bitiren Fenerbahçe ile eşleşti. Her iki maçta da rakibine 3-0'lık sonuçlarla kaybeden Beşiktaş sezonu noktalamış oldu. Beşiktaş (kadın voleybol takımı), 2014-15 sezonuna istediği gibi başlayamamış ve normal sezonu 11. sırada tamamlamıştır. Akabinde oynanan baraj etabı maçları sonucunda ise Türkiye Bayanlar Voleybol 1. Ligi'nden düşmüştür. 2015-16 sezonunda ise takım, ilk yarıyı yenilgisiz olarak lider kapatmış ve normal sezonu 2. sırada tamamlamıştır. Yarı final ve final maçlarını ise namağlup tamamlayarak bir yıl aradan sonra veda ettiği Türkiye Bayanlar Voleybol 1. Ligi'ne geri dönmüştür. 2016-17 sezonuna bir yıllık aradan sonra Sultanlar Ligi'ne dönen ekip normal sezonu 8. sırada tamamlamış ve play off mücadeleleri sonucu 7. sırada sezonu bitirmiştir. 2017-18 sezonunu 7. sırada tamamlayan takım Sultanlar Ligi play off'ları sonucunda sezonu 6. sırada bitirmiş ve gelecek sezon Kadınlar Voleybol Balkan Kupası'nda oynama hakkı kazanmıştır. 2018-19 sezonuna Kadınlar Voleybol Balkan Kupası şampiyonu olarak giriş yapan ekip Kadınlar CEV Challenge Kupası'na katılma hakkı kazanmıştır. Kadınlar CEV Challenge Kupası'nda rakibi Aydın Büyükşehir Belediyespor'a son 16 turunda elenen takım ligi ise 5. sırada tamamlamış ancak oynadığı play off maçları sonucu sezonu 8. sırada bitirmiştir. 2019-2020 sezonunda oluşan pandemi sebebiyle ligin normal sezonu tamamlanmış olmasına karşılık sezon iptal edilmiştir. İlgili sezonda küme düşen ya da şampiyon belirlenmemiştir. Türkiye Kupası ise pandemi nedeniyle oynanamamıştır. Son güncelleme: 17 Kasım 2013 Son güncelleme: 15 Ağustos 2013 Zeynep Seda Eryüz, Seda Türkkan, Natalia Hanikoğlu, Marina Tumas, Dilek Kınık, Ayça Naz İhtiyaroğlu, Naz Döner, Dicle Nur Babat, Nilay Konar, Gabriela Koeva, Tülin Altıntaş, Selime İlyasoğlu, Ceyda Aktaş, Paula Yamila Nizetich (Koç: Adnan Kıstak) Çağla Akın, Zeynep Seda Eryüz, Natalia Hanikoğlu, Ana Lazarevic, Funda Bilgi, Tülin Altıntaş, Fatma Sinem Karamuk, Dicle Nur Babat, Tuğba Toprak, Gabriela Koeva, Yağmur Koçyiğit, Aslı Köprülü, Ece Hocaoğlu, Tereza Rossi Matuszkova (Koç: Adnan Kıstak) Maiko Kano, Tanya Sabkova, Olena Gashuka Samsonova, Zülfiye Gündoğdu, Tuğçe Ergenç, Özlem Özçelik, Gülşah Olcay, Duygu Sipahioğlu, Yeliz Askan, Cansu Aydınoğulları, Pınar Eren, Sinem Barut, Hilal Yabuz, Gizem Giraygil (Koç: Adnan Kıstak) Banu Toktamış, Cansu Aydınoğulları, Duygu Sipahioğlu, Gizem Sancak, Gülbahar Akgül, Gülşah Olcay, Hilal Yabuz, Müge Şakar, Natalia Kulikova, Olesia Rykhliuk, Olga Savenchuk, Pelin Çelik, Pınar Eren, Sinem Barut, Yeliz Askan (Koç: Bülent Karslıoğlu) Cansu Aydınoğulları, Duygu Sipahioğlu, Gizem Sancak, Hilal Yabuz, Jasna Majstrovic, Ayşe Melis Gürkaynak, Melis Şahin, Müge Şakar, Nilay Özdemir, Pınar Eren, Sanja Popović, Zeynep Seda Eryüz, Tatiana Dos Santos, Yağmur Koçyiğit, Yeliz Askan (Koç: Bülent Karslıoğlu) Cansu Aydınoğulları, Pınar Eren, Mirela Delić, Gizem Sancak, Natalia Hanikoğlu, Hilal Yabuz, Angela Mc Ginnis, Nuray Kılıç, İpek Soroğlu, Yeliz Askan, Rosangela Correia, Pınar Cankarpusat, Melis Şahin, Heather Lee Hughes (Koç: Bülent Karslıoğlu) İpek Soroğlu, Cansu Aydınoğulları, Daniela Todorova-Tyurel, Gizem Sancak, Pınar Cankarpusat, Yağmur Koçyiğit, Necla Güçlü, Emiliya Serafimova, Yeliz Askan, Atika Bouagaa, Eda Erdem, Nisa Otlu, Melis Şahin, Nuray Kılıç (Koç: Reşat Yazıcıoğulları) Yulia Baylukova, Merve Sinem Çarkçı, Radostina Chitigoi, Yağmur Koçyiğit, Pınar Cankarpusat, Hülya Cömert, İzolda Körfez, Nuray Kılıç, Yeliz Askan, Eda Erdem, Darya Chmil, Özge Güvercinci, Melis Şahin (Koç: Reşat Yazıcıoğulları) Brigitte Nielsen Brigitte Nielsen (15 Temmuz 1963, Rødovre, Danimarka), Danimarkalı aktris, model ve şarkıcı. Nielsen beş kez evlendi ve dört oğlu ve bir kızı var. İlk kocası, 1983-84 arasında evlendiği Kasper Winding'di. Onların bir oğlu var, Julian Winding (1984 doğumlu). Nielsen, 15 Aralık 1985'te aktör Sylvester Stallone ile, Kaliforniya'daki Beverly Hills'de, yapımcı Irwin Winkler'in evinde evlendiler. Stallone ve Nielsen'in evliliği 19 ay sürdü, boşanmaları Temmuz 1987'de sona erdi. Evlilikleri ve boşanmaları, basın tarafından büyük ölçüde duyurulmuştu. Çocukları yoktu. İkinci çocuğu Killian Marcus Gastineau (1989 doğumlu) eski nişanlısı Mark Gastineau'dandır. 1990-1992 yılları arasında yönetmen ve fotoğrafçı Sebastian Copeland (Orlando Bloom'un kuzeni) ile evlendi. Çocukları yoktu. Nielsen'in dördüncü kocası Raoul Meyer ile iki oğlu var. Douglas Aaron (Nisan 1993'te doğdu) ve Raoul, Jr. (Mayıs 1995'te doğdu). Alman realty TV şovunda, 2012'deki röportajı sırasında, 1990'ların başında Cannes'da Sean Penn ile tek gecelik bir ilişkisi olduğunu itiraf etti. 2005 yılında rapçi Flavor Flav ile yüksek düzeyde halka açık ilişkisi vardı. Arnold Schwarzenegger'in karısı Maria Shriver'ı aldatması skandalının ardından Nielsen, Schwarzenegger'in, Shriver ile ilişki içindeyken kendisiyle de bir ilişkisi olduğunu itiraf etti. Şu anki kocası Mattia Dessì (22 Ekim 1978 doğumlu), Garip Aşk filminde de gösterildiği gibi İtalya'da yaşadı. Film, evliliklerinden önce çekildi. Çift, 8 Temmuz 2006'da Malta'da evlendi. 2010'dan itibaren ABD'nin Palm Springs şehrinde yaşıyorlar. 28 Mayıs 2018'de Brigitte Nielsen, beşinci çocuğuna hamile olduğunu açıkladı. Haziran ayında 54 yaşında kızı Frida'yı doğurdu. 9 Temmuz 2007'de Nielsen, Kuzey Hollywood'daki Cri-Yardım rehabilitasyon tesisine tedavi amaçlı olarak gitti. Bazı raporların iddia ettiği aile müdahalesiydi. Menajeri Steven Tempone, 19 Temmuz 2007'de rehabilitasyon merkezine gittiğini doğruladı. Başbağlar Katliamı Başbağlar Katliamı, 5 Temmuz 1993'te, Erzincan ilinin Kemaliye ilçesine bağlı Başbağlar köyünde PKK tarafından 33 sivilin öldürülüp köyün ateşe verildiği katliam. PKK lideri Abdullah Öcalan olaydan habersiz olduğunu ve olayın sorumlusunun Dr. Baran kod adlı bir PKK sorumlusu olduğunu ifade ederek, katliamı PKK'nın düzenlediğini kabul etmiştir. Artan PKK saldırıları sonrası 24 Mayıs 1993 PKK pususunda hayatını kaybeden silahsız 33 askerin ardından yine silahsız olarak katledilen 33 sivilin katledilmesi kamuoyunda büyük bir kırılmaya neden olmuş, Çelik Harekâtı'na zemin hazırlamıştır. Akşam üzeri 100'e yakın PKK mensubu köyü bastı. Ezanın okunduğu sırada camiye giren örgüt mensupları cemaati zorla dışarı çıkardı. 1.5 saat örgüt propagandası yaptıktan sonra tüm erkekler kurşuna dizildi, burada 29 kişi öldü. Daha sonra köy ateşe verildi ve 214 ev, köy okulu, köy camii, halkevi yakıldı. Yakılan evlerde saklanan 1'i kadın 4 kişi de yanarak can verdi. Olaylarla ilgili olarak 20 kişi gözaltına alındı ve haklarında idam ile çeşitli sürelerde hapis cezası istemiyle 1994'te Devlet Güvenlik Mahkemesi'nde dava açıldı. 1998 yılında dava takipsizlikle kapandı. Sanıkların 18'i bu davalardan beraat etti, 2'si mahkûm edildi. Ampute futbol Ampute futbol, yedişer kişilik takımlarla oynanan ve ampute oyuncuların mücadele ettiği futbol türü.