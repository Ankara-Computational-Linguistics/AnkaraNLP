'ın bu şiiri Irgat'ın Türküsü'nde yer almıyor. Behzat Hâki Butak (1891-1963) Behzat Hâki Butak Çizgi Zahir Güvemli – Neden yüz veriyorsunuz bu çurçurlara... Bizim çektiğimizin on binde birini mi çektiler... Hayta sürüsü bunlar, serseri bunlar... Biz getirdik Türk tiyatrosunu bu duruma... Biz taşıdık o kötü günlerinden bu güzel günlerine... Bunlar hazıra kondular... Gece demedik gündüz demedik, varlık demedik yokluk demedik, soğuk demedik sıcak demedik, sırtımızda dekor taşıdık... Tiyatronun hamallığını biz yaptık, bunlar hazıra kondular. Ölü maskı almaya meraklıydı, ölen oyuncuların masklarını. Dünyaya kazık kakacaktı sanki. – Ben alacağım bütün bunların masklarını, elimle teker teker. derdi gençleri göstererek. İşte yerden bitme yuvarlak bir gövde. İşte koca bir göbek. İşte beyaz saçları ensesini, kulaklarını aşmış, her zaman bastonlu, her zaman burnu havada ve çekik iki göz. Şirin, sevimli bir yüz... Zeki ve kurnaz. Herkes ona, Baba derdi. Herhalde tiyatronun en yaşlısı, en eskisi olduğundan. En eskiydi eskiliğine tiyatroda gerçekten. Fransızların, Comédie-Française'cilerin doyen [duayen] dedikleri gibi. Büyük bir aktör olduğunu söylerler hep, ama pek büyük. Belki ben tüm rollerini göremedim. Gördüklerimin birkaçının dışında, efsaneleştirdikleri kadar büyüklüğünü göremedim, nedense. Belki özel, ayrıca bir sevgim saygım olmadığından ona. Ona sevgi duymayışım ilk tiyatro yıllarına rastlar. Tiyatronun İskelet i olduğum yıllara. Genç düşmanı oluşundan, mask alma merakından veya genç kızlara fazla yüz verip delikanlıları hor görüşünden, durmadan iğneleyişinden. Yeniyi, yeniliği itişinden. Oysa onu sevmeyen yok gibidir tiyatroda, tiyatro çevresinde. Tiyatroda ve tiyatronun dışında. Molière adaptasyonlarını iyi oynadığını söylerler. Ben göremedim. Göç'teki1 [ Kaptan ] rolü, Yarasa'daki2 Froş , Vişne Bahçesi'ndeki3 uşak unutamadıklarımdır. Aramızda yaş duvarları, sevgisizlik duvarları olmasına rağmen, son zamanlarında benden iltifatlarını esirgememişti. Beyefendi olmuştum onun için. Birkaç kez konuşmalarımız, tartışmalarımız olmuştu. Sanat üzerine. Yaşından ötürü olsa gerek, yeni akımın karşısındaydı. Şiirde de, resimde de, heykelde de... Tarihe bağlıydı, bağlıdan çok, saplıydı. Eskiye merakı, eski kuşakların etkisiydi belki onu böyle yapan. Yeniye kapalıydı, belki de inadına öyle görünmek istiyordu yeni kuşaklara karşı. Kendi sanat kuşağı hayrandır ona. Yirmi beş yıl önceki ters sertliği kalmamıştı herhalde, bu kuşak da hayran ona. Belki özel ilişkiler, tartışmalar bizi karşı karşıya etmiştir. Eski para merakının, tarih merakının, yazı merakının dışında, sanatını temelli bir kültürün, bir krin üzerine oturttuğunu sanmam. Kendi kendini yetiştirmiş değerlerdendi sanıyorum. Örneğin, Ataç gibi... Oyunlarını, yarattığı tipleri uzun araştırmalar, incelemeler sonunda sahneye çıkarırdı. İnandırıcı, gerçek kişi olarak. İster hamal, ister uşak, ister kapıcı, ama yaşayan bir kişi olarak. Yani yalancı olmayan kişiler. İnsan olan kişiler. Senin benim gibi. Evet, Behzat Baba'ların sanatçı kuşağı şikâyet etmeyen, soğuğa, yorgunluğa, açlığa karşı koyan, bu işin elbette yükünü kahrını çekmiş, direnmiş fedai bir kuşaktır. Ama o kuşaktan sonra gelen kuşak da az çekmedi. Onlardan sonrakiler ve bizler. Onlar tiyatronun krallarıydı, onlar tiyatronun papazlarıydı. Bu yaşantıları içinde bir aşama peşindeydiler, çok da nankörlükle karşılaşıyorlardı. Hırslı bir kuşaktı onlarınki. Kendilerinden sonra gelenlere pek de nefes aldırmak istemeyen bir kuşak. (Yalnız biri hep ayrılıyor onlardan. Yalnız biri. Muhsin Ertuğrul, yeniye, yenilere, hep yenilere açıktı. Daima yeniyi ve yenileri getirmek istiyordu tiyatroya... O kuşak zaman zaman eski kokar, bitpazarı gibi. O kuşakta eski , Muhsin Ertuğrul'da yeni yansır.) Hani sandalda giden filozof sorar sandalcıya – Felsefe bilir misin. – Bilmem. – Öyleyse hayatının yarısı bitti demektir. Birden fırtına patlar denizde, sandalcı sorar – Sen yüzme bilir misin. – Bilmem. – Öyleyse hayatın bitti demektir. Onların kimi lozof, kimi sandalcıydı. Oysa hem lozof hem sandalcı olmak gerekti. İşte Muhsin o kuşakta bu.4 Hem felsefe hem de yüzme öğretti. Behzat Butak, benim bildiğim kadarı, Türk tiyatrosunun kilometre taşlarından biri, köprü başlarından biriydi. Ama yeni yollar, yeni köprüler yapılırken kilometre taşları da köprü başları da değişecek. 1891'de doğmuş, 1963'te öldü. Yani 72 yaşında. Alaycı, küçümseyen, gençliği tepeden tırnağa süzen yüzün de maskı alındı mı acaba... Akşam, 23.7.1968, s. 5 4 Bu küçük cümle, bir dizgi hatası nedeniyle olsa gerek anlaşılamıyor. Onu izleyen cümleyle birlikte şöyle bir cümle kurabiliriz İşte Muhsin o kuşağa hem felsefe hem de yüzme öğretti. Behzat Hâki Butak Çizgi Zahir Güvemli Suavi Tedü (1915-1959) Aktör mezarlığı. Kimi çorap fabrikasına benzetirdi Tepebaşı Dram Tiyatro-su'nu, kimi un fabrikasına. Kimi kurt yeniği, kararmış tahta, büyük bir tabuta. Kimi aktör mezarlığına. Kimi de paslı bir belediye dubasına. Bu belediye dubasına yapışmış nice midyelerdi oyuncular. Memuruyla, oyuncusuyla, paslı bir belediye dubası. Bu belediye dubasına yapışmış büyük midyeler, küçük midyeler. Aylık makineleri, aylıklı makineler. Biz küçük yoksul oyuncular, sebepsiz heyecanlar, korkular, bekleyişler içinde yaşıyorduk. Güneşli günlerimizi dertleşmek için, biraz gülebilmek için açık hava kahvelerinde geçirirdik. Biz kendimizi olduğumuzdan üstün gören, başarılar ve zaferler için yaratıldığımıza inanan insanlardık. Oysa aynı mezara gömülmüş ölüler gibi yaşıyor, yaşatılıyorduk. Bir katakombun1 her koridoruna, her hücresine dağılmış bu yarı ölü, yarı diri insanlar sabahın saat onunda prova için sahnede buluşurlardı. Hepsinin gözleri dertli, hiçbirinin yüzü gülmez. Üç saat provadan sonra biz küçük oyuncular, tiyatro fedaileri, öğleden sonraları Şark hizmeti adını verdiğimiz Çocuk Tiyatrosu'nun koşumlarını koşunurduk. Akşam saat 7.30'da büyük ölülerimizle tekrar buluşurduk. Yıllar pisi pisine, sözde yaşanıyordu. Meşhur aktör, meçhul aktör, meczup aktör, espiyon aktör, yan yana odalarda soyunuyorduk. Kadınlar kısmı o yanda, erkekler kısmı bu yanda. Biz güranız, yıllardır balta tutarız, mızrak tutarız, bayrak tutarız, şamdan yakarız, mektup getiririz, yemediğimiz halt kalmaz sahnede. Yeter ki başrolü oynayan oynasın, ona kul köle olalım, ama oynayabilsin. Göze girememişler, sözden dönmüşler, biz güranlar hep merdiven başındaki kalorifer sıcaklığında toplanırdık. Suavi –bizimle yaşıttı– temiz arkadaştı, rol oynadım diye (şimdiki bazı züppeler gibi) ne oldum delisi olmadı. Burnu kaf dağına çıkmadı, bizden selamını kesmedi. Alınırız, üzülürüz korkusuyla eğildikçe eğildi, sokuldukça sokuldu, bizlerle daha da canciğer oldu. Tiyatroya onunla aynı yılda girmiştik. Arzularımızın renk renk koklaştığı günlerde sahnenin sokak kapısı önünde, yağmurun aynı boy damlaları altında göz göze gülüşmüştük. Rolün büyüğü küçüğü olmaz, rol roldür, iş oynamakta, derler. İş oynamaktadır ama, rolün bal gibi büyüğü de vardır, küçüğü de. Denizin, dalganın büyüğü küçüğü olur da, rolün büyüğü küçüğü olmaz mı. Lokmanın büyüğü küçüğü olur da, rolün olmaz mı. Zihni Rona o günler jön oynayamadığı için Muhsin Bey'e lanetler okuyordu. Talât Artemel'i kıskanıyordu. Bir gün beni yanına çağırdı, Suavi'yi göstererek – Şunu görüyor musun, şunu. Bu da tiyatroda tutunacak, ama sen, benim gibi çürüyeceksin, dedi. Biri yaşarken çürüdü, biri öldü çürüdü. Çürüyen aktör kabuğundan çürümez. Elma gibi için için içinden çürür. Biri içinden çürüdü, biri dışından. Biri mezarında, biri aktör mezarlığında. Ben çürüyen aktörleri sayar, onlara sevgi duyardım. Oysa tiyatroda sevgi yoktur, tiyatroda dertle alay edilir, tuluatcı hor görülür, okumuşa dudak bükülür, tiyatroda kurt kuzuyu parçalar. Suavi resim yapardı, karikatür çizerdi. Bakırköyü'ndeki evine yaya gidip, yaya gelirdi ilk tiyatro günlerinde. Karda, kışta da. Sonra verem dediler. Ciğerlerinden dediler, sonra gırtlaktan dediler. Ciğerdendi benim bildiğim. Onun oynadığı rolleri hangi oyuncu ele geçirebilmiştir bugüne dek. Ve bu fırsatların hiçbirinden istifade edemedi o. Bir tek rolünü bile iyi oynayamadı, yazık. Çok severdi tiyatroyu, ama kötü aktördü. Son zamanlarında bunu kendi de anlamıştı. Mise en scène'e [mizansen] 2 vermişti kendini. İyi şeyler de yapmaya başlamıştı. Yaşasaydı iyi olurdu, günümüz rejisörlerini aşardı da. Bir gece kulübünden döndüklerinde ölmüş evinde, kan kusarak. Ve acıyarak sevdiklerim, dostlar arasında mağrur bir horoza benzerdi o. Tiyatro insanları arasında eli sıkılacak bir arkadaşımdı o. Derdimi paylaştıklarım, kahır yüklü insanlar, dekoratörler, elektrikçiler, terziler, güranlar, pano taşıyıcıları, yardımcılar, perdeci tüm tiyatrocular arasında. Ama birdenbire ölüverdi. Yalansız ölüverdi. Sahneye koyduğu bir piyesin son provalarında. Sahne ince hastalık gibi, verem gibidir. İnsanın içine bir yapışmasın, insanı erite erite kemire kemire götürür. Kan kusturur, uğraştırır da uğraştırır. Sahne oyuncuya karşı, denizciyle uğraşan deniz gibidir. Genç olsun yaşlı olsun bir gün oyuncunun bedenini bir ceset gibi, bir tiyatro leşi gibi bir kıyıya atıverir. – Suavi Tedü kim. diye sorsam bugünkü tiyatro kuşağından herhangi birine, alacağım cevabı biliyorum – Bilmiyorum, olacaktır. Bilmeyene mi yazık, bilinmeyene mi. 1917'de doğmuş. 1950'de öldü. 48 yaşında. Akşam, 24.7.1968, s. 5 1 katakomp Roma'da yeraltı mezarlığı. 2 mizansen Tiyatro yönetmenin, bir oyunu sahneleme çalışmalarının tümü. 3 Cahit Irgat, Tren Sesi , Irgatın Türküsü - Bütün Şiirleri, s. 135. Suavi Tedü ile Nedret Güvenç, Anası Gibi'de, 1957. S. Tedü ile Nevin Akkaya, Şehvet Kurbanı'nda, 1940. Talât Artemel (1909-1957) Bu işin okulu, konservatuvarı olmadığı yıllarda, bir tek hocanın, Muhsin Hoca'nın yetiştirdiği, şoförlükten gelip büyük oyuncu olan sanatçı. İnsan sefadan da cefadan da, günlük düşüncelerden uzak yaşayabilse, olayların üstüne çıkarak sanat eserleri yaratabilse... Olabilse... Yapabilse... Yakın yıllarda, Muhsin Ertuğrul Devlet Tiyatrosu Genel Müdürü iken, İzmir'de yaz turnesindeydik. Londra'dan yeni dönmüştüm. Bu turneye hocam Muhsin Bey'in isteğiyle ben de katılmıştım. Muhsin Bey Ankara, İstanbul, İzmir arasında mekik dokuyordu. Bölge tiyatrolarını bir an önce gerçekleştirmek amacındaydı. Ankara'da oynanmış bir oyunu İzmir Açık Hava Tiyatrosu'na uyguluyordu. Güneşli İzmir sıcağında. – Haberin var mı. demişti bana. – Hayrola efendim. demiştim. – Talât ölmüş. Haberi birkaç saat önce duymuş üzülmüştüm. – Onu para öldürdü, dedi, para hırsı. Belki de doğruydu bir bakıma. Mademki bir evi, bahçesi vardı, mademki altında arabası vardı, mademki tiyatrodan maaşı vardı, ve mademki bir kalp krizi yoklamıştı onu Bolu dağlarına çıkıp lm çevirmek için yormamalıydı kendini. Doğruydu. Talât parayı severdi. Onun rejisörlüğü altında Şile'de lm çevirdiğimiz zamanlar küçük paraları da kaçırmamak için bir sebep bulur, lm çalışmasını bir gün veya yarım gün tatil eder, Düldül adını verdiği otomobiline atlar, dublaj yapmak için İstanbul'a gidip gelirdi. Dönüşünde bizi içki sofrasında bulur, şakalaşır, yol yorgunluğunu gidermek için bir iki kadeh içerdi. Bu, son çalışmalarımıza rastlar Talât Artemel'le. Ben onu ilk, Suç ve Ceza'da Raskolnikof oynarken seyretmiştim, otuz üç yıl evvel. Daha sonra hemen her oyununu. Birçoğunda da beraber oynadık. Şoförlükten gelmişti, itfaiye şoförlüğünden. Nerden gelirse gelsin, bugüne dek oynanmış tüm Hamlet'lerde onun çizgisine yaklaşıl[a]mamıştır bizde. Büyük aktördü Talât. [Londra'da] Old Vic'de gördüğüm Atinalı Timon 'da [Ralph] Richardson'la kıyasladığımda Talât ağır basıyordu. Bir itfaiye şoföründen nasıl oluyordu bu. Bu soruyu her soruşumda, Büyük kabiliyetti o, ender gelir kabiliyetlerden, cevabını almışımdır. Kendi kuşağının hocalarından, ağabeylerinden ve biz kardeşlerinden. Ve seyirciden. Ama halis seyirciden. Büyük hırsı yokmuş gibi görünürdü tiyatroda, çok çalışmaz gibi görünürdü. Aramaları araştırmaları, buluşları ve seyirciye verdikleri hep inisiyati yle oluyor gibiydi. Histen gelme bir buluş ve yaratış. Yaratılıştan gelen bir yaratış. Nedense, ne söylense kabul etmiş gibi dinlerdi, pek karşılık vermezdi. Onu Küçük Kemal'lerin, Muhsin Ertuğrul'ların, Hâzım'ların [Körmükçü] şekillendirdiğini sanıyorum. Okurdu, ama karmakarışık. Hep öğrenmek isterdi. Küçüklerinden de büyüklerinden de. Halktan geldiği için halkla arası çok iyiydi. Denizi severdi, toprağı severdi, biraz da kendini severdi. Haa tatillerinde, yaz tatillerinde onu sandalını boyarken, toprağı bellerken görürdük. İyi kötü resim yapardı. Yeni şiiri anlamak için çırpınır, Anlat bana bu yeni şiiri, oku, oku gözünü seveyim, oku ve aydınlat beni, derdi. Sait Faik'e, Sabahattin Ali'ye, Nâzım'a hayrandı, Aziz Nesin'e bayılırdı. İlhami Bekir'le sıkı fıkı dosttu. Eski bir dostluktu bu. Nâzım'la da oyunlarından gelen bir dostluk. Yazdıklarından. Tiyatro için yazdıklarından. Ilık bir sesi, hassas bir yüzü vardı. Başarısız oynadığı bir tek rolünü hatırlamıyorum. Çabuk âşık olurdu. Bu aşklar bir süre sürer, ayrılıkla biterdi. Bunlara aşk yerine tutulmak desek daha doğru olur. Bu tutkular hep de sonu de ile biten kadınlarla olmuştur. Bir ikisinin dışında tabii. Dikili ağacı bile olmayan kendi kuşak oyuncuları arasında (o tarihlerde oysa çoğunun hali vakti iyi) şimdi onun anadan kalma üç katlı bir apartmanı vardı, Tarlabaşı'nda. Sonra o bunu üretti. Suadiye tara arında bir yerler aldı. Dünyaya bir kız evlat, biraz dünyalık ve adını bıraktı. Bir süre müziğe merak saldı. Çello çaldı boş zamanlarında. Muhittin Sadak'tan, Mesut Cemil'den [Tel] ders aldı. Ama bir gün, Ben bu işi başaramayacağım. İnsan başarırsa tam başarmalı, tam yapmalı bir işi, dedi ve viyolenselini bir hatıra diye sakladı. Terekesinde o da vardı herhalde. Benim oyuncu kuşağımın, sanat kuşağımın görüp tanıdığı, gerçek tiyatro severin, gerçek seyircinin hayranlıkla andığı büyük oyunculardandı. Evet, halktan gelme, halkın içinden gelme bir itfaiye şoförü Shakespeare oynadı. Molière oynadı. Çehov oynadı. Gorki oynadı. Lermantov oynadı. Çapek oynadı. Leonarmand oynadı. Dostoyevski oynadı. Molnár oynadı. Oynamadığı kalmadı hemen hemen, hem de o zor devirde. Klasiklerden en moderne kadar, en doğruya, en güzele yönelerek oynadı. Ne Amerika'yı gördü ne konservatuvar bitirdi, Hamlet'i Türkiye'de en iyi oynayan şoför. Büyük bir aktör olarak yaptı işini, yapmacıksız, yalın, içten. Acılı oyunculardan değildi Talât. Çünkü hep sevilmişti, el üstünde tutulmuştu, alkışlanmıştı. Boşu boşuna, pisi pisine harcanmamıştı, ama bir gün o da yorulmuştu. Hatta bıkmaya bile başlamıştı. Bu yüzdendi yarı ezberi, son zamanlarda. Çoğu zaman da hiç oynamak istemezdi – Ne olacak bunun sonu. derdi, oyna oyna, ne olacak. Bugüne kadar oynadık da ne oldu. Kıymetimiz mi bilindi. Bakkal hesap ister, kasap hesap ister, taksit taksit, borç borç, bir türlü kurtulamadık şu borçtan... Didin, çalış, oyna.. Ne olacak bunun sonu. Ne gariptir ki sahnede hiç patetik olmayan Talât, bunları söylerken patetik olurdu. Tiyatroyu ikinci plana atmıştı son zamanlarda. Yorgundu, bıkkınlık getirmişti. İçin için çürümeye başlamıştı. O cıvıl cıvıl, kestane şekeri gözleriyle bak[a]mıyordu artık dünyaya. Yorulmuştu. İnsan gibi yorulmuştu. İnsan yüreğinin üstüne basılmaya görsün, bir zemberek gibi fırlar o yürek. Ama bu yürek zemberek gibi dolu, kurulu olmalı. Boşalmıştı artık Talât'ın yüreği tiyatroda da hayatta da. O servet, biraz daha para, biraz daha, daha daha istiyordu. Bugünkilerin çoğu gibi. İyiydin, hoştun, büyük oyuncuydun. Ama yeterli değil bunlar artık. Bir tiyatro çığlığı kalmadı senden de. Ve tiyatro kurtulmadı henüz bu memlekette. Bu gidişle kolay kolay kurtulamayacak da. 1909'da doğmuş, 1957'de öldü. Belediye dubasına yapışan midyeler gibi. Neden o da genç, 48 yaşında öldü acaba. Talât Artemel, Nasrettin Hoca'da, 1954. Talât Artemel ve Cahide Sonku, Bataklı Damın Kızı'nda, 1934. Akşam, 25.7.1968, s. 5 Ferdi Tayfur, daha sonra eşi olacak Melek Kobra ile Milyon Avcıları'nda, 1934. Hep biliriz, tiyatroda yaşama vardır. Bu yaşama sadece yaşama mı olmalı. Yoksa aşamalı bir yaşama mı. Bence aşamalı bir yaşama. Günün tiyatrosu bunu veremiyorsa o tiyatroda iş yok demektir. Nutuk atmadan, ileri geri propaganda yapmadan, insanı insanda bularak, insanı insanla vererek, insanı insanla insan yaparak. Bunu sen yapmıştın, rahat. Ve sen öldüğünde o gün, cenazende o gün, mezarlıkta o gün, biz bir grup arkadaş katıla katıla gülüyorduk. Senin büyük yaşantını, senin dünya anlayışını, senin ortamla alay edişini, senin bu toplumdaki büyüklüğünü düşünerek gülüyorduk. Sarhoş bunlar, dediler, nerdeyse kovacak, döveceklerdi mezarlıkta o gün bizi. Oysa biz seni yaşıyorduk o gün Kemal Edige, Settar Körmükçü, Turan Seyfioğlu, ben, biz ve bizim arkadaşlar. Seni ve seninle biz yaşamıştık. Hepimizin ağabeyi ve bir yerde hocasıydın. Sen de inanıyordun o günler topumuza. Ama sonra senden sesini çaldılar, işini çaldılar, elbiselerini çalıp giydiler, hatta karını çaldılar Sen hep bilmezlikten, görmezlikten geldin. Adam yetiştirdin, nankörlük gördün. Bu bile büyüklüğüne ufacık örnek. Orhan Boran unutmaz seni, ara sıra, Hocamdı, der. Radyolarda. Ama 12,5 lira yevmiyeyle iş verdiklerin köşk-araba sahibiyken, bugün bile senin kendi kendini yıktığını, esrar, eroin, kokain kullandığını, mor nman olduğunu demek iğrençliğinde bulunur. Sen elden ayaktan düştüğün günler, iş bulamadığın günler, iki kadehle sarhoş olup, benim göğsüme kapanıp çocuklar gibi hüngür hüngür ağladığın günler, bunları sen ayağa kaldırmıştın. En güzel suçun buydu senin. İnsanı insan etmek. Ve siz oyuncular, ölürken bir gün, yaşadığınızı sandığınız bir gün, unutun tüm kötülüklerimizi düşünün ben buna iyilik mi ettim, ben buna kötülük mü ettim. diye. Rahatlarsınız hiç değilse. Aç insan sesleri duyun, muhtaç insan sesleri duyun, isterseniz kurbağa sesleri duyun. Ama insan sesi duyun biraz. İnsansanız biraz. Niyetliyseniz adamlığa. Hiç değilse siz, Ferdi Tayfur'u saygıyla anın biraz. Siz köyden gelip de onun dilinden, onun elinden, onun işinden ekmek yiyen, yetişen, kat araba sahibi olan, sen, sen, sen sen. Anın onu, utanın biraz. Mezarına uğrayın arada. İnsansanız. Ben, Aktör gidiyor, dekorlar kalıyor, dediğim günler, Ankara'dan İstanbul'a geldiğim günler, elimden tutanlardan biri sendin. Bende şair değerleri görüp, oyuncu değerleri bulup eğitmeye, yüceltmeye çalışan sendin. Bugün seni hatırlamayanların çoğuna yolu gösteren sendin. Aynı sen, herkesçe terk edildiğin, yalnız bırakıldığın günler yalnız acındın onlara. Onlar beyin mastürbasyonuyla uğraşırken, seviniyorlardı bir yer boşaldı diye senden. Sen tepetakla olmuştun artık. Sen, lapa lapa kar yağarken bir gün, biraz ısınabilmek için bir gün, günü geçmiş eski gazetelerini sobaya doldurup yakıyordun. Ağlıyordun da, sonra – Gözlerime duman kaçtı, diyordun. Bunu derken ve yaparken bile kapını çalacaklarına, Nasılsın Ferdi. Bir şeye ihtiyacın var mı Ferdi. diyeceklerine inanıyordun. Hâlâ seviyordun çünkü bu nankör insanoğullarını. Sen günü geçmiş gazetelerle ısınıyordun. Senin bir köpek hikâyen vardır, bir de sürrealist [gerçeküstü] bir rüyan.. İkisini de hiç unutamam.. Dublaj (seslendirme) yapıyorduk bir gün İpek Film Stüdyosu'nda. İki gözün iki çeşme gelmiştin bir öğleden sonra – Bugün paydos çocuklar. dedin, bugün paydos. Arkasını getiremedin, lafın boğazına düğümlenmiş ağlıyordun. Sonra kız kardeşin Adalet Cimcoz – Köpeğini öldürttü bugün, çok üzüntülü. Herkese saldırıyormuş, hastaneye götürdü. Başka çaresi yokmuş, öldürmüşler köpeği, dedi. Sen değil insanlara, köpeklere bile ağlıyordun. Bir sabah evden gelip almıştın beni, taksiyle – Sesim kısık bugün, beni sen konuşacaksın, diyerek. Baktım, sesin kısık lan değildi. Canın öyle istemişti. Gençlere devrediyordun yavaş yavaş işi. Hep iyiliğinden, gene büyüklüğünden. Adamdın. – Bir rüya anlatacağım sana, demiştin. Dün gece gördüm garip bir rüya. Karnım bir ekmek fırını, alev alev yanıyor içi. Alevler yükseliyor, alevler alçalıyor. Hamurkârlar bir yanda harıl harıl çalışıyor. Uzun fırın kürekleri girip çıkıyor karnıma. Pişmiş ekmekleri çekiyor bu kürekler karnımın içinden. Hamur ekmekler sürülüyor karnımın yanan fırınına. Karnımın fırın kapağı kapanıyor, karnımın fırın kapağı açılıyor. Alevler fışkırıyor dışarı. Kamyonlar, arabalar yanaşıyor karnımın fırınına. Ekmekler yükleniyor yükleniyor sıcak sıcak ekmekler. Kamyonlar gidiyor kamyonlar geliyor. İnsanlar çalışıyor durmadan karnımın fırınında. Tüm açları doyuracak kadar ekmek taşınıyor karnımın fırınından. Kürekler girip çıktıkça karnımın fırınına, alevler ısıttıkça ısıtıyor. Buram buram terlemeye başlıyorum, yanmaya başlıyorum, bir de gözlerimi açıyorum ki yorgan alev almış üstümde. Sigara elimde sızıp kalmışım. Parmaklarımdan yorgana düşmüş sigara, uyuyakalmışım. Yorgunluktan. Su altında, su aramaya benzer seni anmak, seni hatırlamak. Su ne kadar derinse sen, o boy büyük. Sen haklı olanın, daima yenilen olduğuna inananlardan biriydin. Yenildin. Ben de seninle. Orhan Boran ile İnci Körmükçü, Kanlı Döşek'te, 1949. Akşam, 26.7.1968, s. 5 Kimse kimseye yutturmasın Tiyatroda yanlış aﬀedilmeyecek. Biz ölmüşüz kardeşim. Yanlışı yanlış örtemez. Dünya üzerinde gezdirilen bu geniş aynada, tiyatro denilen bu büyük aynada bizler insanlara kendilerini gösteriyorduk. Hangi insanlar, hangi insanlara. Ebedi olan insan, yaşasa yaşasa tiyatroda yaşardı. Yaşayanlara yaşayan, yaşatan insan kimin umurunda. Yaşamış, yaşamamış oyuncu kimin umurunda. Gidenlerin yerini gelenler dolduruyor sözüm ona Balıkçının yerini balıkçı, lostracının yerini lostracı, şairin yerini şair, kaptanın yerini kaptan, ağacın yerini ağaç, dostun yerini dost (eğer varsa, bulunursa), düşmanın yerini düşman, tarihin yerini tarih, aktörün yerini aktör. Ötesi kimin umurunda. Ölümsüz olan gerçek olandır, biz gerçek değiliz. Biz gerçek aktör değiliz. Gerçek aktör insandı. Biz gerçek insan değiliz. Biz kendimize de yalan söylüyoruz, biz bu değiliz. Tiyatroda gerçekler yaşar, biz gerçekleri yaşamıyoruz. Aktör, kendinin olmayan, olamayan satılmış adam. Kaderimizle, ruhumuzla, suratımızla başkalarınınız. Biz yaşamıyoruz. Yıpranmış hayatı her gün yeniden yaşıyordu. Merdivenleri çıktı. Yavaş, perde açık levhası altında ellerini kalçalarına dayayarak doğruldu, yorgunluk aldı, mırıldandı – Geç kalmadık ya... – Geç kalmadın, perde yeni açıldı... Dar sahne koridoruna çepeçevre sıralanan makyaj odalarının hemen her birinde ayrı ayrı yaşamıştı. Yıllar geçtikce, yılları kirli bir mendil gibi bir kenara attıkça, meslekte yıprana yıprana hayatından bezmişcesine bu duruma gelmişti. Gözlerini, belki yüzlerce defa geçtiği bu koridorun derinliğinden ayaklarına eğdi – Gene yağmur çiseliyor, paçalarım kirlendi, dedi. Eski bir aktördü, usta bir aktördü, iyi bir aktördü. Hem de çok iyi bir aktördü. Şöhreti pek büyük pek yaygın değildi. Çünkü önüne setler çekilmişti Yaşar Nezihî Özsoy'un. Yolları tıkalıydı. Küçük Kemal'ler, Mahmut Moralı'lar, Vas Rıza'lar kapamıştı Yaşar Özsoy'un önünü. Onları çoktan aşıp geçebilirdi ve o potansiyele de sahipti. Gel gelelim yollar tıkanmıştı o devrede bir kere. Ne deseler ne yapsalar boynu büküktü. Roller mi dağılacak, önce onlar sonra Yaşar Özsoy gelirdi elbet akla. Çelebi adamdı, mahzundu hep, gözleri ağlamaklı gibiydi hep. Orta boylu, ince yapılıydı, büyük bir başı vardı. Commedia dell'Arte tiplerindeki bir baş ve surat. Mask gibi derin çizgilerle iri iri çizilmiş bir surat. Beyoğlu Balıkpazarı'nın o dar, o uğultulu, yağ kokulu meyhanelerinin birinde onu görmek mümkündü sık sık. Rakısını sulu içerdi. Ufak tefek biraz mezeyle kadehinin başında yalnız bulurduk onu hep. Ağlamaklı gözleriyle bakar bakar, yüzü biraz gülümserdi neden sonra. Haklarımızın yenildiğinden, sömürüldüğümüzden yakınırdı Yetmiyor bu para, yetmiyor bu kazanç. derdi. Çocukca kaprisler yapmasına rağmen Raşit Rıza'ya hayrandı. Kadınlardan yana şansı yoktu. Herkesi severdi veya öyle görünürdü. Her şeye razı olmuşcasına, ezikliğine, yenilgisine kızar Biz yaşamıyoruz ki. Yaşıyor muyuz ki. At kuyruğunda sinek gibi. derdi. Birkaç kadehten sonra olurdu bunlar. Şiir severdi, hikâye severdi. Bilmez gibi görünür, bilirdi. Anlamaz gibi görünür, anlardı. Vurdumduymaz gibi görünür, ama çok hassastı. Sait Faik'le ahbaptı. Belki okul sıralarından, belki Ankara Caddesi'ndeki kitapçı Mustafa'dan, belki Meşrutiyet Caddesi'ndeki şarapçı Mustafa'dan. Oynadığı her rolün hakkını vererek oynamıştır. Bu rol küçük, bu rol büyük, bu rol iyi, bu rol kötü demeden. İnsanların yüzyıllar boyu kalleşce söyleştikleri sözlerle pişmişti o sahnede. Güneşte pişmiş bir kerpiç gibi tiyatroda pişmişti o. Denizden boş ağlarla dönse de, ertesi gün gene balığa çıkmak zorunda olan balıkçılar gibiydi o. Yaşamak zorundaydı bir hırkaya, bir lokmaya. Balıkçı denizde, o sahnede. 1902'de doğmuş, 1961'de öldü. İtelenip kakılmış, ezilmiş oyuncu kuşağının en sevdiklerimden biriydi. Şair olduğumu bilirdi. Bana şiir söyletirdi arada bir. Neden bilmem, bir şiir söylemek geldi birden ona içimden Ve bu dünyada varsan Sor ne soracaksan. Sorma sormayacaksan Lâğım akıyor burdan Sorma hiç vara bırakma Lâğım akıyor burdan Ve bu dünyada varsan Sor ne soracaksan. * İşte Homer'in dediği ... Sana son şiirlerimden biri... Sen ölçülü, tam bence büyük aktördün. Yolunu tıkamasalardı. Akşam, 27.7.1968, s. 5 * Cahit Irgat'ın bu şiiri, Irgatın Türküsü'nde yer almıyor. Perihan Yanal (1916-1954) Çizgi Zahir Güvemli Gün ışıdı çöplükte Ben kaçıncı kattayım. Işıktan son gelenim Terinim, ellerinim Elin elime katık. Martılar denizden itik Ne arıyorsun, ne. Gün ışıdı çöplükte. Tanıyorum dünyayı Aç oynamıyor ayı1 Gün ışıdı çöplükte Ben kaçıncı kattayım. Geceden kalma, ha f çakırkeyif gelmişti o sabah, saat onda provaya. Mahmut Moralı ağabeyimiz. Onda şeytan tüyü mü vardı o sıra. Çok mu sevilirdi çevresinde. Nedenlerini bilemem, hoş görülürdü yaptığı. Ayıp. – Mahmut, doğru söyle, ne kadar içtin gene dün gece. diyordu Muhsin Ertuğrul. Yarı şaka, yarı ciddi. Ayıp. – Vallahi efendim, ne kadar içtiğimi pek hatırlayamıyorum, ama kimler, kimler yoktu dün gece Garden Bar'da. (Garden Bar, Tepebaşı Tiyatrosu yanında, şimdi park gibi olan yerdeydi. İstanbul'un en lüks yerlerinden biriydi. Şarkıcı Zozo Dalmas'lar, Milton'lar, Bubul'lar hep oraya gelirdi.2) Ama görseniz, ah bir görseniz. Vallahi sizi de götüreceğim bir gece. Ben gene âşığım, bir içim suydu gene dün gece. Bir içim su. İki eli karnı üstünde, bir saygı duruşunda söylüyordu bunları, Mahmut Moralı. Pek uzun bir süre geçmemişti aradan. Günlerden bir gün tiyatroda çekik gözlü, sarışın, güzel bir kız görünüverdi. Derken, hiç sıra gözetilmeden, biraz çalıştırılarak başrollere çıkmaya başladı bu güzel. Ve derken skoslar başladı, aldı yürüdü bir sıra, sonra suspus oldu herkes. Toz kondurulmamaya başlandı ona. Bir kişiliği olmuştu Garden Bar'dan gelen kadının. Şehir Tiyatrosu komedi bölümünün genç kadın rollerini oynamaya başlamıştı sırtı sıra. Çalışkandı, cana yakındı, güzeldi. Bilmek, öğrenmek ve başarı kazanmak hırsıyla elde edivermişti birçok şeyi. Sonra atlaması gereken dikleri aştı, varılması gereken yerleri bildi. Roller verildi durmadan oynadı, oynadı. Ama olmak, gerçek oyuncu olmak zordu bu işte. O gerçek aktris'i olamadı, ona yaramadı, erişemedi. Dört yaş büyükmüş benden, sonraları öğrendim. 1912'de doğmuş o. Sonra sonra, para biriktirmişti galiba. Duyduğuma göre, bir yer lan almıştı. Sonra evlenmiş, boşanmış mı, hâlâ tam bilmiyorum. 1954'te ölüverince belki birkaç fotoğrafı kalmıştı, belki bir apartman katı. Kalırsa, bir de bu yazdıklarım. Ama sanatçı olarak ondan bir şey kaldığına inanmam. Albert Camus, Büyük sanat yapıtları yüzyıllar boyunca yaşar. Oysa bir tiyatro yapıtı geçicidir. Bunun için tiyatrocular bu kısa ömürlü, çabuk ölen sanat türüne büyük bir sevgiyle bağlanırlar, der. Perihan Yanal bu kısa ömürlü, çabuk ölen sanat türüne tesadüfen girdi, çabuk oldu, kısa ömürlü oldu. Gene Camus, gerçeği öncelikle tiyatroda buluyor. Perihan Yanal bu işe geç girmeseydi, geç başlamasaydı, kırk iki yaşında ölmeseydi, gerçek sanatçı yoluna girebilirdi gerçek bir sanatçı da olabilirdi belki. Görevlisinden çok şey bekleyen bu meslek, dün tehlikedeydi. Bugün daha da tehlikede. Tiyatroda bir seviyenin ya üstüne çıkılır, ya da altına düşülür. Bu tehlikeli sanata tavsiyeyle girip, pistonla girip seviyenin üstüne çıkmak çok güçtür, hatta imkânsızdır. Öyleyse alta düşmemek için orta çizgiyi yakalamaya bakmalı. Perihan Yanal da hep bunu yapmaya çalıştı. Gerçeği öğrenmek, onu sahnede bulmakla mümkün. Perihan, onu sahnede bulamadı, gerçeği öğrenemeden öldü. Tiyatro, aranılan dostluğu verir insana. Ama gerçek tiyatro. Gerçek tiyatroda gerçek dayanışma şarttır. Herkesin birbirine ihtiyacı vardır tiyatroda. Sevgiyle beslenen bir dayanışma. Bu işin temeli budur. Bu temelin üstüne kurulan sevgide Perihan Yanal'ın da sevgisi vardı elbet. Dekora, spotlara, saksılara, çiçeklere nasıl ihtiyaç varsa tiyatroda, güzel kadına da var elbet. Akşam, 28.7.1968, s. 5 1 Cahit Irgat'ın, Kuşbakışı başlıklı şiirinin bu dizesi, kitapta şöyledir Aç oynuyor ayı . ( Irgatın Türküsü - Bütün Şiirleri, s. 139.) Emin Beliğ Belli (1894-1941) Emin Beliğ Belli ve oğlu Hamit. Emin Beliğ Belli Bir hikâyem var, bunu size anlatmalıyım. Gece, en sevdiğim zaman, en korktuğum, yalnızlığımı en duyduğum zamandır. Bir pire havalandı yorganımdan, bir sıçradı, iki sıçradı, parmaklarımın arasına yapıştı. Ezdim, gecenin sümük parçasını ezer gibi. İğrendim, kalktım, otel odasında bir dolandım, iki dolandım. Sular kesikti, elimi yüzümü yıkayamadım. Sabah oluyordu. Gün bembeyazlaşacak birazdan. Ana avrat düz giden gün dolup taşacak. Gene umut yok, gene bir oyuncu arkadaşa yazdığımdan ses çıkmayacak. Düşenin dostu olmaz diyecek belki kendine. Herkesin kazancı ancak kendine göre diyecek belki bu dar günde. Zor zamanlar yaşıyoruz diyecek, hayat pahalı, kazançlar az diyecek. Bok gibi para kazanıyordu, yemeseydi diyecek. Bir bardak şarap olsa şimdi. Bir bardak az, bir şişe olmalı, şarap ha f içki. Bir ufak yassı konyak. Pırıl pırıl olur her şey gene. O eski dostlar çevremi bayram eder. Oh Allahım, bir yudum, bir yudum. Arabalı vapurların deniz seslerini duyuyorum. Gürül gürül, mavi mavi. Karşıya gidiyorlar, ya dönüyorlar. Yazdığım mektuplardan birini almıştır bir dost. Belki o vardır bu vapurda. Sabah erken erken gelecek, Kalk, diyecek, nedir bu odanın pis kokusu. Pencereleri açacak, odayı havalandıracak. Deli misin sen. Burda yatılır mı aylarca. Bu otel odasında, tek başına. İçki öldürür, diyecek, Bırak şu boku, diyecek. Silkin, kendine gel, kendini yen, diyecek. Sen kendini yenersen sana iş mi yok. diyecek. – Ama ben işe yaramam artık, diyeceğim. – Yararsın, bak gör, diyecek. Bir yudum alkol olsa şimdi, bir yudum içsem, kendime geleceğim. Hemen oynayabileceğim sanki yeniden. Ama bu vapurların birinden çıkacak bir arkadaşım. Gelecek, bekle. Bu kapı açılıverecek birden. Soğuk olmayacak, rüzgâr olmayacak giren. Bir arkadaş sıcaklığı, sevgi dolduracak her şeyimi, yaşamaya başlayacağım sevinçle, cesaretle, umarak, mutluluk başlayacak yeniden. Gün başlamıştı. Sonra, oteli insan ve ayak sesleri, balgamla öksürükler dolduruyor, sonra birden boşalıyor, sessizlik çöküyordu otelin her yerine. Sonra Üsküdar'a kar yağıyorda, camlar buz tutuyor, mahmuzlarını şakırdatıyordu. Bir ayak sesi vardı dışarda, arkadaşım olmalıydı, beni bu soğuk odada, yatakta, bu durumda görmemeli. Ayak sesi durmuştu. Hem de kapımda. Odur o, başka kim olabilir ki. Kapı vuruldu, tamam, artık kurtulmuştum. Gel diyeceklerdi bana, gel . – İşte sana sıcak bir oda. Bu da rolün. İşte kâğıdın kalemin, bu da avansın. – Açsana be kapıyı. Öldün mü yoksa. Gene bir pire havalandı. Üsküdar'ın kuru ayva ağaçları kadar yorgundu bacaklarım. Zor açtım kapıyı. – Bak, dedi otelci, bak dinle Sana acıyorum ama bu oda bana lazım. Senin yüzünden müşteri kaçırıyorum. Hasta bir adam var diyorlar bu otelde. Odasından hiç çıkmıyor, sabahlara kadar konuşup duruyor kendi kendine. Bu yüzden gelmeyiz diyorlar. Çık git Allahını seversen, borcun da yok bana. Hemen şimdi çık git. Al, saatini de geri veriyorum. Ağaç gölgesi değil, otel burası. Kulağıma bir pire kaçmıştı. Vurdum kulağıma, avucumda bacaklarını titretiyordu pire. İstanbul'a kar yağıyordu. Son yalnızdım artık kendimle. Köprü altında balık satıyordum. Islak bir teknenin içindeydim vıcık vıcık. Gözüm görmüyordu kardan, bağırıyordum – Liraya, liraya, liraya... Atmıştım birini bir adamın ütülü pantolonlu pabuçlarına. İstemeyerek olmuştu bu. – Alay etme benimle. dedi, film mi çeviriyorsun. Geçti gitti, eski bir arkadaştı. Devetüyü paltosuna iyice gömülmüştü. – Dur. dedim ardından. – İşim var, dedi, geç bile kaldım. Baktım balıkların gözlerine, ağlamaklıydılar. Kim bilir, ben de ağlıyor muydum ne. O, köprünün ortalarına varıyordu. Birden durdu, birkaç adım geriledi. Başını devetüyü yakalarından biraz uzattı – Benim için bir çi sakla, akşama geçerken alırım. Kırmızı turp, roka, rakı gibi bir şeyler de dedi galiba. İstanbul'a kar yağıyordu. Nice karlar yağdı bu İstanbul'a... Bu kaçıncı kıştı kim bilir. Bu benim ufacık bir hikâyemdir, otuz yıl sonra başa gelen. Bu böyle mi olmalıydı. Bu böyle mi sürüp gidecek. Biz üçüncü sınıf oyuncuyken o sıralar, sen bize birinci sınıf sevgisi göstermiştin. Sen bu eylemde ne olunup ne olunmayacağını görmüştün, bilmiştin, Emin Beliğ. Bir gün bir adam çıkıverdi ortaya, bir oyuncu, bu sendin – Ben bu işin artık adamı olmayacağım, dedin. Ben doktordum, ihtisasımı yapacağım, dedin ve yaptın. Sahne hizmetini bitirmiş, hastanelerde başlamıştın hizmete. Bir acılı insanları bırakmış, bir acılı insanlara adamıştın kendini. Bir gün ben de hastalanmıştım her insan gibi. Elimden tutmuştun, doktor doktor gezdirmiştin beni. Oysa sen de doktordun. Hayır, diyordun, bu onların ihtisası. İlaçlarımı koymuştun ceplerime, her gün hatırımı sormuştun. Yalnız benim mi. Kim çalmışsa kapını, senden kim yardım istemişse. Genç olsun, yaşlı olsun, hali ne olursa olsun, yeter ki insan olsun. O günden bugünü, tiyatronun bugününü görmüş olacaksın. Evet, o günden bugünü görmüştün, onun için doktorluğa dönmüştün. 1894'te doğmuş, 1941'de öldü. Ben beş-altı yıllık oyuncuyken. İstanbul'a kar yağıyordu... Mahmut Moralı (1902-1969) Mahmut Moralı Çizgi Zahir Güvemli Akşam, 29.7.1968, s. 5 Kronolojik veya alfabetik bir sıra gözetmeden, duygusal bir açıdan yazılan bu yazılarda Mahmut Moralı buraya rastladı. Hiçbir art düşünce olmadan. Oysa Mahmut Moralı'yı duygu bakımından da, yakınlık bakımından da birçoklarından önce tanımışımdır. Aramızdaki yaş farkına rağmen, her ikimizin de bekârlık zamanlarımıza rastlayan hovardalıklarımız bir ara almış yürümüştü. Gençlik yılları, heyecan yılları... Gece hayatı, bar hayatı, alaturka âlemler... Neyzen Tev k geceleri, Selâhattin Pınar'lı geceler, Feyzi Aslangil'li, Kadri Şençalar'lı geceler. Sohbetler, münakaşalar ve geriye hiçbir şey kalmayan boş geceler. Bir yerde boşa akmış, boşa harcanmış bir ömür. Daha geçenlerde yaşı otuz olan bir kadın meslektaş, Ben tanımıştım Mahmut Moralı'yı, nesi yazılırmış onun da, dedi. Öyle deme, onun da bir hayatı var tiyatromuzda, dedim. O dudak büktü, Beni etkilemez onun tiyatromuzda yaptığı, dedi ve geçti. Uzun yıllar, çok uzun yıllar hiçbir şansı olmamış tiyatroda Mahmut Moralı'nın. Vurmuş kendini içkiye. Şakaya, şaklabanlığa, hayatı kolaya almaya. Sonra Küçük Kemal'in oynadığı rollerin çoğu ona verilmeye başlamış sırayla. Orta oynamış, iyi oynamış. Sevdirmiş kendini. Para kazanmak isterdi, çok para kazanmak isterdi. O zaman toto lan yoktu, piyango bileti alırdı her ay. Bir iki değil, on tane birden, yirmi tane birden alırdı. Bir ay ona bin lira çıktı. İyi paraydı o zaman. Büyük aylıklar yüz lira olduğu sıralar. Daha sonra beş bin lira kazandı. Daha sonra on bin. Ve bir ay da yüz bin birden. Bir apartman almıştı. Şişli'deydi galiba. Bir de yazlık bir kat, Pendik'te sanırsam. Sonra içkiyi azalttı yavaş yavaş. Artık rahattı. Arasam da tarasam da büyük iniş çıkışlar bulamam Mahmut Moralı'nın hayatında, bu piyango çıkışlarından başka. Düz bir hayat yaşadı, büyük şeyler yapamadan gitti. Okumayı sevmezdi. Bir tohum gibi gelmişti, ağaç olamadı. Ne bir Hâzım olabildi, ne bir zirve, ne bir uç. Sallandı durdu ortalık yerde. Rıza isimli çok oyuncu gelmiş Türk tiyatrosuna Kâmil Rıza, Raşit Rıza, Vasfı Rıza gibi, Mahmut Rıza bunların sonuncusu. 1902'de doğmuş, 1955'te öldü. Pendik'teki evinde. Ben, benim tanıdıklarımı yazmaya çalıştım sahnelerde ölenlerin. Niceleri var daha adını duyup tanımadıklarımın. Bir hatıra, bir his, bir yaşantı bu yazdıklarım. Çok gocunanlar, kızanlar da olmuştur bu yazılara. Yazarken bile duyuyorum bunu. Ne yapalım ki gerçek bunlar, elde değil tersini yazmak. Tiyatroda yanlış aﬀedilmeyecektir bir gün. Yani, yanlış tiyatro aﬀedilmeyecektir. İnsan için yapılmayan tiyatro affedilmeyecektir. Doğru tiyatroyu, gerçek tiyatro yapmaya gelenler de vardı tiyatromuza. İşte bir Asaf Çiyiltepe. O bize bugünün tiyatrosunu değil yalnız, yarının, yarınların tiyatrosunu da müjdelemişti. Onu en büyük sancımla selamlarken bu yazımı Asturias'ın sözleriyle bitiriyorum Nerede tiyatro varsa, orada sözler kalır. İnsanın tanrılarla, insanın dünya ile, insanın insanla konuşmasının sözleri. Yüzyılların dili tiyatroda, birçok değişikliklerden sonra, yeniden halk topluluklarına ulaşma aracı olur En insancıl, en kestirme, en etkili, en verimli araç. Dinsel tören, kutsal temsil, yaratmanın oluşu, edebiyat türü, bütün bunlar tiyatrodur, tiyatro olarak kalmıştır. Yeniden doğma yolunda olan kültürlerin, Guatemala'nın Maya kültürü gibi, bin yıllık bir tiyatro geleneği kültürlerinin insanı olarak ben burada yürekleri güneşe kadar yükselten sırça bıçakların hayalini değil, kahramanlık tiyatrosunun büyük temsillerinin anlarını, ebediliğin taş içine fotoğrafını çektiği tüy, çıngırak ve duman danslarını uykusuzluktan, yorgunluktan yıkılıncaya kadar, günlerce, haalarca dans eden bütün toplulukların o coşkun kutlamalarını anıyorum. İşte, başka güneşlerin insanı, ben bu dünyadan başlayarak, tiyatro mucizesinin yaratıcılarına ve seyircilerine sesleniyorum onları zincirler yapmak için değil, karşılıklı anlayış köprülerini kurmak için, el ele vermeye çağırıyorum. Akşam, 30.7.1968, s. 5 Geceye gömülmüş bir gemi gibi Donmuş soğuklarda iliği Bedende ne setresi ne yeleği Tek umudu tiyatrodan. Gelsin piyaz, yüz sapsarı Bir lokmadır çıkarı Bir düş Eski Roma, Eski Yunan Çıktı tiyatrodan figüran. İlk sevgi merhamette dönenen Sevgiler çerden çöpten Kaçılmaz saplanılmış bir kez Müttehidülmerkez. Irgatın Türküsü, s. 203 Lâmbo'nun Meyhanesi'nde Mim Uykusuz, Haluk Yetiş, arkada Cahit Irgat ve Kemal Edige (1964). Acılı yorgun oyuncuların yanı sıra, kristalleşmiş gerçeklerin ardında bir de kalker tortuları vardı tiyatroda. Bunların adı sanı duyulmamıştır pek ortalıkta. Onları bilse bilse tiyatro çevreleri bilir. Bana en çok dokunan, tiyatronun en büyüğünden en küçüğüne kadar bütün aktörlerin, hatta güranların bile, bir gün sahnede takılır sürçerim korkusu ile yalancı gözlerle baktıkları, tiyatronun her an rüyasını yaşayan su örlerdi. Baş su ör Sadi Kündür'dü. Tiyatroya oyuncu olmak için girmiş, olmamış, olamamış, su ör kalmış. O günün tiyatrosunda zor ve büyük işti Su örlük. Çünkü bugünkü gibi haalar haası, aylar ayı prova edilmezdi bir oyun. Bilemedin, on beş günde bir oyun değişirdi. Sonra sonra bir ay, beş haa, bir buçuk ay oynanabilmeye başlamıştı oyunlar. Bu yüzden suflörün, suflörlerin işi ağırdı tiyatroda. Üç su örü vardı tiyatronun Sadi Kündür, Fikri Çöze, Refika Erül. Sadi Kündür 1905'te doğmuş, 1956'da alkolden ve veremden öldü. Refika Hanım büyüğümüzdür yaşıyor. Fikri Çöze yaşıtımdır. Provaları, çocuk tiyatrosunu, tarihi matineleri, gündüz oyunlarını, gece oyunlarını bu üç su ör nöbetleşe idare ederlerdi. Sahne tozunu yutarak kan ter içinde umudunu yitirmiş olarak. Bir de aksesuvarist Hamdi vardı. Perde ardının en büyük sanatçılarından biriydi o. Olayın geçtiği tarih ne olursa olsun, o hemen kitaplara sarılır, bilmediğini sorar öğrenir, eşyayı, tabloyu, vazoyu, çamçağı1 ve bütün teferruatı yerli yerine zevkle koyar yerleştirirdi. Sahneye gelecek mektubun üstündeki pula kadar düşünür, o günün pulunu bulur yapıştırırdı zarfın üstüne. Çok titizdi, sanatının ehliydi Hamdi Şarlıgil. O da oyuncu olmak için gelmiş tiyatroya, Talât Artemel'le aynı gün. Talât aksesuvarcı, Hamdi oyuncu olmaya. Ama yer değiştirmişler elde olmadan. Hamdi de 1905'te doğmuş, 1966'da öldü. Son zamanlarda lmlerde ufak tefek roller oynardı. Piposu ağzından düşmezdi hiç. Zarif adamdı, nükte üstüne nükte yağdırırdı. İyi bir babaydı, boyunca kitap ve kızlar bıraktı. Eliyle evlendirmişti kızlarını. Sonra onun yardımcısı Osman Türkoğlu. O da ondan birkaç gün önce gitti. Kimsesiz, hiç kimsesiz. Rusya'da okumuş, oralı, yani oradan gelmiş o da son zamanlarda filmlerde oynardı. Ve sonra Koca Adnan. Tiyatro'nun makinisti Adnan Görgüç. Bir yardımcıyla kurar söker, tekrar kurardı koca koca dekorları. O tarihi dekorları, tüm klasiklerden 1966'ya kadar Şehir Tiyatrosu'nda oynanan oyunların dekorlarını. Hastaydı son zamanlarda, kanser demişlerdi. İnsan verem de olur kanser de bu sanatta. Bir de [Nickolay] Peroﬀ vardı, büyük adam Peroﬀ. Bildim bileli o yapmış, o realize etmişti Şehir Tiyatrosu dekorlarını. Türkiyede yerleşmiş bir beyaz Rustu. Tam tiyatro adamıydı bu adam. Çalışkan, işini bilen, hayatını tiyatroya adamış bir adam. Adı sanı unutulmuş veya unutulmaya yüz tutmuş oyuncular da var. Kırk sene sahneye emeği geçmiş bir adam, kadavralaşmış tekaüdiyesiz aktör ay başı geldi mi tiyatronun çevresinde dolanır durur. Çöplükte nafaka arayan bir köpek gibi. Kocamış bir köpek gibi. Düşkün Aktörlere Yardım Sandığı'ndan aldığı otuz papeli cebine yerleştirip bu para ile ayın otuz gününde ne yapacağını düşünmek için şarapçının yolunu tutan aktörler de gördü bizim kuşak. Saﬀet Baba'lar, Hakkı Necir'ler, Pamuk İsmail'ler, Rasih Baba'lar gibi. Ve nicelerini. Bunlar gibi ölüp gitmiş Selâhattin Moğol'lar, Neşet Ber-küren'ler, Salih Tozan'lar, Suphi Kaner'ler ve Kemal Edige'ler var benim kuşağımdan. 1910'da doğup 1963'te ölen Reşit Baran'ı katmıyorum bunlara. O bu işin kahrını çekmedi. Galatasaray Lisesi'nden şıp diye giriverdi tiyatroya. İyi bir aylıkla hiç üzüntü duymadan, güranlık yapmadan. Behzat Butak'ların, Vas Rıza'ların dümen suyundaydı hep. Çeviriler yapardı Labiola'den, oynanırdı çevirileri. Ona da tüm imkânlar, eşantiyon roller verildi, ama o hiçbir şey yapamadı. İyi bir oyuncu olamadan öldü gitti, yazık. 1963 yılı kırdı geçirdi bu genç oyuncuları. Art arda. Selâhattin Moğol 1912'de doğmuş [ö. 21.7.1963]. Benden eskiydi tiyatroda. Kompleksler içindeydi. Acılar içindeydi. Kendi kendine yarattığı acılar içinde. Hep ufak tefek roller oynadı, adımını hiç açamadı, gelenleri kıskandı gidenleri kıskandı, kendini yedi bitirdi. Ruhen hastaydı son senelerde. Kötülüğü hep kendineydi, huzursuzluklar içinde. Çevresini, ortamını bulamadı. Neşet Berküren [1911-1963] Ondan bir yaş büyüktü. Aynı yıl öldü Selâhattin'le, gırtlak kanserinden. O, Selâhattin'in tam tersine neşeliydi, babacandı, dobraydı, çocuk gibiydi. Hatta biraz geri zekâlı da diyebiliriz Neşet'e. Sevilirdi herkesçe. Ona da oldukça fırsat düştü sahnede. Son yılları hastalıkla geçtiğinden belki o kadardı vereceği. Bir sözünü hatırladım şu anda Ayak Takımı Arasında 'da2 Medvire del i oynuyordu. – Neşet be, bu güzelim rol böyle mi oynanır. demişti bir arkadaşı. – Beğenmedin mi. Bu maaşa bu kadar oynanır işte... cevabını vermişti. Bu maaşa bu kadar oyun. Bu söz onun iş anlayışını gösterirdi bir bakıma. Bir bakıma da tiyatro kazançlarını. İyi oyuncu olabilirdi. İnsan yüreğinin üstüne basılmayagörsün, dolu bir zemberek gibi fırlar bir gün o yürek. Değişen bir şey yok pek, o günden bugüne. Değişen bir şey olmadığından işte, 18 Nisan 1967'de yaptığım bir röportajı aynen almak gereğini duydum buraya.Tanju Cılızoğlu'yla yaptığım röportajı yorgun, acılı bir oyuncuyum ben de Bu adam tiyatro sanatçısı. Bu adam şair. Bu adam elli yıllık yaşamı içersinde bir gün bile nasıl apartman sahibi olurum, nasıl altıma bir araba çekerim, nasıl şmanca beye hulus çakarsam bir Avrupa seyahati ayarlarım diye düşünmemiş. Çok daha zor, çok daha gerçek, çok daha yüce bir tutkuya yaslamış tüm yaşamını. İnsanlara, ülkesinin yoksul insanlarına, ülkesinin perişanlığına, ülkesinin sancılarına nasıl yararlı olurum diye zorlamış yaşamını. Darlara düşmüş, ama tüketmemiş içinde çöreklenmiş halk sevgisini. Tüm bu anlattıklarını Cahit Irgat bir şiirinde yalın içten duygulu tek mısrada veriyor ‘Ekmeğimi gözyaşıma bandım da yedim.' ... Her okuldan kovuldum. Anarşist dediler kovdular. Nihilist dediler kovdular. Komünist dediler kovdular. Otuz bir yıldır aktörlük yapıyorum. Elimden lehimcilik gelmedi. Marangozluk gelmedi. Benim savaşım daha güçlü, daha düzenli, daha mutlu bir dünya yaratmak. Ama elli yıllık ömrü darlarda, zorlarda geçirdik. Ne olursa olsun, istediğim, dilediğim bir çizgide sürdürüyorum ömrümü. Savaşı bırakmadan, kavgadan kaçmadan. Elli yıllık bir yaşamın tüm zorlukları yıldırmamış, küstürmemiş ve yenik düşmemiş. Acısını şiirde kusmuş, tiyatroda bitirmiş. ‘Köyün insanına tiyatro gerek. Halka daha çok, daha çok tiyatro götürmek gerek. Tiyatro okuldur. Tiyatro kültür aracıdır...' 3 İnsan yüreğinin üstüne fazla basılmaya görsün, dolu bir zemberek gibi fırlar bir gün o yürek. Ve Settar Körmükçü ve Kemal Edige ve Suphi Kaner ve Salih Tozan ve Ferdi Tayfur geçiyor önümde[n], yaşıyor hepsi şimdi. Orhan Veli'yle Lâmbo'da şarap içiyorduk bir akşamüstü. Kemal Edige geldi Lâmbo'ya, kulağıma fısıldadı – Paran var mı. Aramızda lafı edilmezdi böyle şeylerin. Vardı. – Var, dedim. – Kendim için değil, dedi. – Anladım, dedim. – Fazla pabucun var mı. dedi. – Var, dedim. – Kravatın. – Var, dedim. – Elbisen. – Var, dedim. – Ya pardösün. – İşte o fazla değil, dedim. Sıkı bir yağmur yağıyordu Balıkpazarı'na. Aldı pansiyonumun anahtarını elimden, çıktı gitti. Tüm bunları kalbinin üstüne fazla basılmış biri için yapmış, Kemal Edige. O çekik gözleriyle, ince uzun boyuyla, biraz dik biraz sert, yalın, bu yüzden de herkesçe sevilmeyen ama bizce çok sevilen, billurlaşmış bir oyuncuydu Kemal Edige. En güzel dostlukları insanlık için yaşardı o. Benim sanat kuşağımdan çıkmış, örnek bir kişiydi. Solcuydu, evet solcuydu, o zamanlar böyle rahatça konuşulmayan solculardan. Sonra ne oldu. Alkolik oldu dediler. Sonra ne oldu. Ölümünden önce hastanede bile içmiş, cebinden yassı konyak şişesi çıkmış dediler. Neden acaba. Neden. Bir gün de bir derdin mi var diyen mi olmuş, neden içiyorsun diyen mi olmuş. Küsmeden öldü üstelik, insanlara. Onu işsiz koyan insanlara, o acıyarak öldü, o insanlara, insanlar a. Yoktum Settar'ın [Körmükçü] ölümünde Türkiye'de. Kalbim sıkışıyor, demiş, yatmış yatağına, karısı uyandıramamış sabaha karşı. Çoktan ölmüşmüş. Hani bana, büyük sanatçı Hâzım'ın, Git oğluma, beraber yiyip için, dost olursunuz oğlumla, dediği o Settar böyle ölmüş. Kalbinin üstüne fazla basılanlardandı o da. Ama dolu bir zemberek gibi fırlayamadı. Suphi Kaner de öyle. Utanmadan intihar etti. Bu pis, bu rezil lm piyasasına, açlığa, sıkıntıya bir balgam atamadı, tüküremedi, intihar etti. Kalbimizin ortasında güvercin Güvercinin kursağında bir kurşun Kefenimiz arşın arşın Parasıyla peşin peşin4 diyemedi. Demeliydi. Var mı böylesine gitmek dünyadan. Ve acır görünen bir yığın köstebeği. Sevindirmek. Ve, – Gözüüüm... çeken Salih Tozan. Neden içerdin bu kadar. Paran mı yoktu cebinde. Onun bunun masasına tünerdin. Alay ederdin insanla, o insanların dünyasıyla. Hak ederdi bu insanlar bunu. Ama seni de bir soytarı gibi görürlerdi. Karşılıklı ucuz bir alışverişti bu yaptığın senin. Yalanın, dedikodunun bini bir paraydı sende, tek ayaküstünde. Ama iyi sanatçıydın. Bunun tersi söylenemez senin için. Cıcığın çıkmadan öldüğüne iyi ettin. İnsanları birbirine düşürmeye bayılırdı Salih. Bir ara işsiz kalmıştı. Adana Şehir Tiyatrosu kurulurken İstanbul'dan sanatçı toplama işi bana verilmişti. Nevin Seval'e ve ona rica etmiştim. Provalara geç, epey geç geldi Adana'ya. Ama iyi oynadı rolünü Yılda beş aylık da caba [karşılıksız] veriliyordu o yıllar. Öyle bir punduna getirdi ki, birikmiş aylıklarını aldığı gibi bunları da toparladı, perde açılmasına birkaç saat kala çıkmış gitmişti Adana'dan. Sonra bir mektup almıştım ondan – Sanatçı garba gider, biz şarka gittik, dayanamadım kaçtım, kusura bakma. İyi sanatçı Salih Tozan'ın bende bu hatırası kaldı. Ben çok kişi tanıdım. Şiirde de, tiyatroda da. Gerçekten gerçekçi olabilselerdi, gerçekten kendilerine inansalardı, bugün bugünden öte biraz güzel, hiç değilse güzellik olurdu. Güzelcik. Akşam, 31.7.1968, s. 5 1 çamçağ Su kabı. 3 Cahit Irgat, sözünü ettiği röportajın sadece giriş bölümünü yazısına almıştır. Metnin tümü için bkz. Ek Metinler , s. 243-245. 4 Cahit Irgat, Yaşamak , Irgatın Türküsü, s. 99. Cahit Sıtkı Tarancı (1910-1956) Sabahçı kahveleri, sabahçı pastaneleri Beyoğlu'nun. Nisuaz, Petrograd, Moskova pastaneleri. Son tramvaylar sızlanarak gelir geçer. İlk tramvaylar gelir geçer. Pastanelerin Rus kadın garsonları nöbet değiştirir sadece. Bir de kasadaki madam. Alkazar, Şık, Yıldız sinemalarında otuz iki kısımlık tekmili birden macera lmleri oynardı o zaman. Şimdiki gibi Bond'lar değil. Sucukçular, köeciler, amele börekçileri gene böyle gırlaydı Beyoğlu'nda. Yol tamirleri, tel tamirleri, kazılar gece yarılarından sonra yapılırdı gene. Muhabbet tellalları, çöpçatanlar, sokaklarda uyuyan çocuklar, çöp tenekeleri, aynı pislik, kokular, bugün gibi. Moskova'ya da giderdik, Petrograd'a da. Ama daha çok Nisuaz'dı asıl yerimiz. Şimdi bir banka olan yer.1 Masalarda müşteri bekleyen efendi orospular, ressamlar, şairler, odaları sıcak olmadığı için bu kahvede çalışan bekârlar, aynı evin insanları gibi birbirlerini tanırlardı. Geceleyin orospular işlerin kesatlığından dert yanarken bir öbürü umudunu Allaha bağlamıştır. İyi tanıdıkları fakir şairlerle, ressamlarla, aktörlerle kardeş kardeş geçinirler. Bir şair kırk sekiz saattir ağzına bir şey koymadığından dert yanar, bir orospu ona borç verir, çay ve pasta ısmarlar. Ve patrondan bir plak çalmasını ister. Bu sırada üstü başı düzgün bir sarhoş yalpalayarak orospulara yaklaşır, yanlarına izinsiz ve teklifsizce çöker – Bu gece eârlıyım, fazla kaçırmışım. Hanginiz gelirsiniz. diye sorar. Bir seçme yapmamıştır. O hepsine razıdır. Hepsi de ona. Geçim dünyası. Ötede üstü başı dökülen biri – Açım. diye sızlanır. Eski bir derttir bu da. Açlık kapıları çalmıştır. Bugün gibi. Gezginci bir piyango bayisi masa masa dolaşır – Çekiliyor. Yarından sonra çekiliyor. Alan kazanıyor. Ve bir orospu bir bilet alır, bütün umudu yarından sonraya kalır. Sarhoş bu bilete ortak olur. Yarı para verilir, biletin arkası imzalanır. Sonra dertlenir – Bütün şehir şahittir o kadını sevdiğime. Yıkıldım artık, yıkıldım. Yedi bitirdi beni. – Taktırdı mı. diye sorar kadının biri. – Taktırdı. Ne yazık ki taktırdı. Orospulardan biri iş bulmaktan umudu keser – Çocuk bekler. diye kalkar yerinden. – Uyumuştur, bekler mi bu saate. – Bekler, bekler yavrucak. Derslerine çalışmıştır, pencerede yolumu bekler. Adam olursa ne âlâ. O da umudunu çocuğuna bağlamıştır. Kalan meslektaşına iyi işler dileğiyle evinin yolunu tutar. Asım Bezirci bir yazısında bizlerden ve bizlerden öncekilerden bahsederken şöyle der Sembolistlerin yanı sıra parnasyenleri de tanıyan Yahya Kemal de –bir başka açıdan– öz şiire yönelir 1930-1940 arasında. Bu eğilim Necip Fazıl Kısakürek, Ahmet Hamdi Tanpınar, Ahmet Muhip Dranas, Cahit Sıtkı Tarancı gibi şairlerle sürdürülür. Bu şairlerin düşsel ve bireysel yanları ağır basar. Serbesçiler Çoğu gerçekçi ve toplumcu olan bu şairler heceye ve aruza karşı özgür koşuğu (serbest nazım) tutarlar. Başta Nâzım olmak üzere, Nail V [Çakırhan], Ercüment Behzat [Lav], İlhami Bekir [Tez], Hasan İ[zzettin]. Dinamo, Asaf Halet Çelebi özgür koşuğa dayanan yeni, yıkıcı şiirler yayımlarlar, alışılmış şiirin –öz ve biçimce– bazı kalıplarını kırarlar. Onların ardından Cahit Saﬀet Irgat, A. Kadir, Suat Taşer, Rıfat Ilgaz, Ömer Faruk Toprak aynı yolda yürürler... İşte bu özcülerin ve serbestçilerin birçoğu gece veya gündüz Nisuaz'a uğramadan edemezlerdi. Serbestçiler ağır basıyordu. Çoğunluk onlardaydı. Serbestçilerin asıl kızdıkları hececilerdi. Değersizliklerini durmadan çarpıyorlardı suratlarına. Nitekim haklı çıktılar sonunda. Hececilerden bugün ortalıkta kimse kalmadığına göre. O gün de yoktular ki bugün olsunlar. Serbestçiler özcülerle dosttular. Bu dostluk, sevgi ve anlayış bugün de sürer gider. Birbirimizi hiç görmesek de. Suphi Taşhan, Mehmet Kemal, Rıfat Ilgaz, A. Kadir, Arif Dino, Abidin Dino, Celâl Sılay, Celâlettin Ezine, Suavi Koçer, Ahmet Muhip ve başkaları ve sen baş gediklileriydik Nisuaz'ın. Ne Nisuvaz var şimdi, ne eski dostlar. Hasta toplumda darmadağınığız. Otuz beş yaş, ömrün yarısı eder dedin. Etmedi, sen tok, mutlu bir toplumda yaşayan için düşünmüştün bunu. İki yıl çok çektikten sonra hasta yatağında, 1956'da Viyana'da öldün. Ankara'ya getirildin, gömüldün. Sait'ten iki yıl beri yanda. Oysa Sait umudu kesmişti 1954 başlarında senden. Seninle hiç kavgalaşamadık. Nektar Birahanesi'nde buluşurduk çoğu akşamlar günümüz şairleriyle, sanatçılarıyla, dostlarıyla. Bir akşam seni vaktinden önce olmuş bulmuştuk. Rıfat Ilgaz'lı, Sait Faik'li bir masaydı oturduğumuz. Kadınlı erkekli toplumcu bir gruptuk. Sait'le ben ağız dalaşması yapmıştık. O basmıştı küfürü bana en sunturlusundan, bir de şişe kaldırmıştı, sonra çıkıp gitmişti. Sen ağlamıştın ardından, Sanatçı dostlar kavgalaşır mı. diye. Tutturmuştun, Bir votka, diye, ben sana suyu votka diye yutturmuştum. Bekâr Sokağı'nda oturuyordun o sıra.2 Soruyordu dostlar birbirine Cahit nasıl gidecek. Ben götürürüm, demiştim. Bekâr Sokağı'ndaki pansiyonuna girmek istemiyordun o gece, diretiyordun. Haklıydın. Yalnızlıklar bekliyordu, umutsuzluklar bekliyordu seni odanda. İlle benim de kalmamı istiyordun, ille içki istiyordun. İlle bir şeye dayanmak, bir şeye tutunmak istiyordun, bir şeyle avunmak istiyordun. Bu akşam ilk olarak ağladım Bekâr odamın penceresinde. Hani ev bark. Hani çoluk çocuk. Ne geçti elime bu hayatın Meyhanesinde, kerhanesinde. Yatağım her gece böyle soğuk. İnsan sevgisiyle yan yanaydın. Kavgalara, dargınlıklara karşıydın. Oysa hasta toplumda dövüş gerekiyordu sanatçı için. Mutlu günler için. Bir çeşit kaçış, içine kapanıştı seninki. Sen barış istiyordun, ama hep bireyci yönünden. Her şey kendiliğinden olsun istiyordun. Baudelaire'ler, Rimbaud'lar, Malarmé'ler kavramıştı seni. Bir de özel dostluklarla kurduğun şiir akımlarını tutuyordun. Ama inkâr götürmez, Nâzım Hikmet'e de hayrandın. Senin için şiirdi en önemli olan. Sanatçının kavgası değildi. Ahmet Muhip'i gördükçe Ankara'da birkaç yılda bir, senden söz ederiz bir bulvar boyu. O hâlâ dalgınlıklar içindedir. Şahap Sıtkı [İlter] öyle. Fethi Giray öyle. Herkes bir hayhuy içinde yuvarlanıyor siz gideli. Kimi, şiiri çoktan bıraktı veya şiir onları. Dağıldık, bölündük, ayrıldık siz gideli. Kimimiz öldü, kimimiz zengin oldu, kimimiz Avrupa'da, kimimiz ekmek yolunda. Buna bir kerecik gücenir gibi olmuştun belki. Senin şiirini cevaplandırdığım için, Değil kardeşim değil, diyordun sen, Gök mavi değil, dal yeşil değil, diyordun. İnan kardeşim inan Gök mavidir, dal yeşil [Omuzun omuzumda] [Nefesin nefesimde] Gökyüzünü yıldız yıldız Dilim dilim bölüşürüz yeryüzünü, Payına düşen dertler Payıma düşer Sen benim günümdesin Ben senin gecende, Bir ucu sende denizin Bir ucu bende İnan kardeşim inan Aynı suda yüzer bindiğimiz gemiler5 diyordum ben. Ama sonra gene, hep adaş olarak kalmıştık. En dar, en zor günlerde de. Paris'ten dönüşümün on altıncı sabahı götürülmüştüm. Oysa Rüzgârlarım Konuşuyor çıkalı yıllar olmuştu. Basın kanununa göre yargılanamazdım. Çünkü basın kanunu, basılışından altı ay sonra bir kitap için koğuşturma açtır[a]maz. Bu süre aşılmıştı, çok aşılmıştı. Ama benim cezalandırılmam lüzumluydu, şarttı. Ankara'ya götürüldüm, mahkeme edildim. Hüküm giydim, sonra aa kurtuldum. Bu sıra sen Ankara'daydın. Yenişehir'de bahçeli Buket Gazinosu'nda kitaplarını gazetelerini toplayıp eve gitmek için hazırlanıyordun. Arkan dönüktü, görmüyordun beni. Usulca sokuldum, gözlerini kapadım. Firüzan Tökin'leydik – Bil bakalım kim. dedi Firüzan. Sen gözlerinin üstündeki ellerimi yokladın, isimler saydın, bilemedin. Sonra bir sevindin, bir sevindin beni karşında görünce. Sarıldık, öpüştük, ama çok dertleşemedik o gece. – Otur otur, çok kalamayacağım seninle, ben evlendim, memuriyete de girdim. Ama sen İstanbul'dan geldin, mazeret var, karımdan izin çıktı demektir. Söyle söyle, rakı mı. Hayrola, ne işin var Ankara'da. Yazmıyordu o devirde gazeteler, kitabım toplatılmıştı, duruşmam gizli yapılıyordu. Anlattım, çok üzüldüm, ama çok kalamadın benimle. Sahiden evine erken gitmek istiyordun belki, belki de peşimdeki adamlardan çekiniyordun. Ne desen, ne düşünsen, ikisinde de haklıydın. Seni son görüşüm böyle olmuştu. 1 Nisuaz'ın yerinde bugün –yeni yapılan Demirören İstiklal'in karşısında– Garanti Bankası yer alıyor. 2 1980 öncesi –Bekâr Sokağı'nın girişinde– Cumhuriyet Kitap Kulü-bü'nün Beyoğlu Belediyesi'yle birlikte düzenlediği bir Kitap Şenliği vardı. İmza günlerinden birinde Mehmed Kemal'e masada otururken, bana Cahit Sıtkı'nın oturduğu evi göstermişti. İşaret ettiği ev, Bekâr Sokağı'na İstiklal Caddesi'nden girerken soldan ikinci yapının ikinci katıydı. Bu bina, Beymen'in tam arkası oluyor. Mehmed Kemal, madem söz evden açıldı dercesine, sözü Cahit Irgat'ın oturduğu ve oğlu Mehmet Irgat'ın da doğduğu evi de göstermişti. Söz konusu ev bugün, Büyükparmakkapı Sokağı'nda, Pandora Kitabevi'nin karşısındaki yapının iki veya üçüncü katıydı. Bu yapının alt katında bugün, Pandora Kitabevi'nin yabancı yayınlar bölümü yer alıyor. Tarancı, Garip Kişi , Otuz Beş Yaş, s. 138. 4 Bekâr Sokak, İstiklal Cad. 'nden Tarlabaşı yönüne inen bir sokaktır. 5 Cahit Irgat'ın Dost adlı bu şiirinin [köşeli parantez içinde verilen] 3. ve 4. dizeleri tefrikada yer almıyor (Irgatın Türküsü, s. 26). Cahit Sıtkı Tarancı Çizgi Zahir Güvemli Asaf Halet Çelebi (1907-1958) Çizgi Zahir Güvemli Sizi de anlamadılar bu toplumda, bu ortamda. Anladılar da işlerine gelmedi, belki. 1907'de doğmuşsun İstanbul'da, sanırım Beylerbeyi'nde Asaf Halet Çelebi. dergisi, o güzelim sanat dergisi çıktığı sıra. Hemen hemen aynı dergilerde yazmıştık ileri geri aynı sayfalarda. Beyefendi siz hanımefendi siz konuşmazdın hiç. Kim olursa olsun karşındaki. Gerçekten de çelebi adamdın. Kolunda kitaplar, Fransızca, Farsça, Hintçe, Çince, geçerdin caddelerden, işinden çıkınca kelam edecek adam arardın. İnsan arardın kafaca, bilgice, şiirce. O yılların gerçek entelektüel tipiydin. İçten ve samimi. Yalnızlıklar, umutsuzluklar içindeydin sen de. Bir çeşit boğuntu bunalımlar içindeydin. Yeni'nin, yeniliğin, yeni bir şeyin peşinde koşup koşup yorulan, nefes almak için durulunca görülen, duyulan o garip yalnızlık, o boşluk, o umutsuzluk içinde. Yığın yığın, boy boy kitapları okuyup bitirip de altında ezilmeden hep iyiyi, gerçeği, yeniyi arayan, sonra yer yer, zaman zaman kolu kanadı kırılan bir insanın umutsuzluğu. Okutulmamış isteksiz, ruhsuz, anlayışsız vurdumduymazlara, vurdumduymazlığa bir şeyler katmak, bir şeyler getirmek istiyordunuz siz. Sen, Arif Dino, Suphi Taşhan ve sizin gibiler. Şiirde ayrı ayrı yerlerdeydiniz, açılarınız, yaptıklarınız başkaydı. Ama Suphi Taşhan'la Arif Dino antolojilerde bile yok şimdi. 1 Nedenini bilmiyorum, bilemiyorum. Oysa iyi şairlerdi onlar da. Evim barkım yıkılmasaydı birkaç defa, altüst 'lerden çıkarır aktarırdık şiirlerini. Arif 'i gözlükleri alnında, cebinde birkaç kuruşu olmadığı günlerde bile su üstüne su içip sarhoş olurken, kahkahalar atarken, çevresine çocuk sevinci saçarken görür gibi oluyorum. Sonra Geceler vapurla dönmez Hey telli pullu gelinler.2 dediğini hatırlıyorum. O koca boy bostan, güzel bir baştan, güzel bir hançereden çıkan sesiyle. Kestane şekeri gözleriyle cıvıl cıvıl gülerek. Ve kalemini çıkarıp ufacık kâğıtlara veya sigara paketleri arkasına ince ince desenler çizdiğini görüyorum. Ve sarhoşluğu geçmesin diye bir şişe daha su içip bir cebinden çakısını, bir cebinden bir çakıltaşı çıkarıp bu çakıltaşlarından şekil şekil, boy boy insan başları yarattığını görüyorum. Ne oldu Arif sabrıyla oyduğu bu insan başları. Yapmak istediği insan başları.3 İnsanı insanda aradınız, bulamadınız. Kendinizi kendinizde aradınız, bulamadınız. Kendi kendinizden çıkmak istediniz, çıkamadınız. Bir yerde çıkamadınız. İnsanla şiiri birleştiren Baudelaire gibi, Her zaman sarhoş olmalı. Biricik mesele bu. Omuzlarınızı ezen, sizi toprağa doğru çeken zamanın korkunç ağırlığını duymamak için, durmamaca sarhoş olmak. Ama neyle. Şarapla, şiirle ya da erdemle. Nasıl istersen öyle, ama sarhoş olmalı. dediniz. Olabildiniz mi. Hiç sanmam. Zaman zaman belki, ama biteviye değil. Baudelaire olabilmiş miydi durmadan. Hiç sanmam. 1957'de ölmüştü Asaf Halet Çelebi, yanılmıyorsan on deneme, üç de şiir kitabı vardır Molla Cami (1940), Mevlâna (1940), Seçme Rubailer (1944), Mevlâna'nın Rubaileri (1944), Ömer Hayyam (1954), Naima (1953), Buddha (1946), Divan Şiirinde İstanbul (1953), Mevlâna ve Mevlevilik (1957), Konuşulan Fransızca (19421956). Bu yapıtlar ve yayın tarihleri onun ölünceye dek çalıştığını gösteriyor. Şiir kitapları He 1942'de çıkmıştı. Lâmelif 1945'te. Om Mani Padme Hum 1953'te. Laf ebeliği değildi yaptıkları. Örneğin Sidharta şiiri niyagrôdhâ koskoca bir ağaç görüyorum ufacık bir tohumda o ne ağaç ne tohum om mani padme hum (3 kere) sidharta buddha ben bir meyvayım ağacım âlem ne ağaç ne meyva Ben bir denizde eriyorum om mani padme hum (3 kere)4 Arif Dino yazmazdı, söylerdi. O yüzden kaybolup gitmiştir belki söyledikleri. Orda burda, dergilerde veya dostlarında varsa, iyi. Çıkar bir gün ortaya. Kaybolmuşsa, yazık. Suphi Taşhan'ın tomar tomardı yazdıkları. Ne oldu. Gönül isterdi, antolojilerde onların da şiirleri bulunsun. Bugünkü kuşaklar için, gelecek kuşaklar için. Kızacak bana, onları da, beni de tanıyan çoğu eski dost. Olur mu diyecekler Ahmet Hamdi'yi [Tanpınar], Ahmet Kutsi'yi [Tecer] karıştırmak aynı yazıya. Olur diyeceğim, neden olmasın. Biraz büyük, biraz küçük değildi öbürleri öbürlerinden. Hele gencecik ölenler Rüştü Onur ve Muzaﬀer Tayyip [Uslu]. Kronolojik bir sıra gözetmedik yazarken. Alfabetik de değil. Bir anı, sadece anı bu yazdıklarım. Bir kış akşamı Narmanlı Yurdu'nda tanımıştım Ahmet Hamdi Tanpınar'ı. Neden Kırtıpil Hamdi derlerdi anlayamadım. Tertemizdi üstü başı. Gıcır gıcır beyaz bir gömlek, kravat. Ne giyse yakıştıramazmış da ondanmış. Mühmel di [bırakılmış] belki biraz, ama kırtıpil değildi. Değer vermezdi böyle şeylere. Hemen sen'li ben'li olmuştuk tanışır tanışmaz. Candandı, açıktı, hiçbir gıllıgışı yoktu. Severdi dünyayı severdi yaşamayı, severdi insanları. Onu elbette ki en iyi anlatacak Sabahattin Eyüboğlu'dur. Tüm sevgileriyle, tüm dostluklarıyla, sanatıyla kişiliğiyle. Zonguldak'ta büyülü, sıcak yaz akşamlarına Ahmet Hamdi akşamları demişler. Rüştü Onur'la Kemal Uluser, şiirinden ötürü elbet. Ama o, gerçekten büyülü yaz akşamları kadar sıcaktı insan olarak. 1943'te Nurullah Ataç, Cumhuriyet'ten bunun için Ahmet Hamdi'ye seslenmişti Duyuyor musun Hamdi gençler seni nasıl seviyor, sana nasıl inanıyor. Bu böyleyken nasıl dilin varıyor da sen sevmediğin sevemeyeceğin yazıları, şiirleri, romancıları övebiliyorsun. Asıl sevgilerin, asıl nefretlerinle kendin olmak daha iyi değil mi. Ahmet Hamdi, Yahya Kemal'e ne dek hayransa, yeni şiirimizi de o dek severdi. Yeni-eski diye bir şey yoktu onda. O, güzel olanı severdi. İlk zamanlar pek tanımamıştım şiirlerini. Düne ve sembolistlere kapılarımı kapadığımdan, belki de etkiler altında kaldığımdan. Gün geldi tekrar tekrar okudum. Sevdim. Çok sevdim. Tüm şiirleri birden okunmalıymış Ahmet Hamdi'nin. O zaman tadına varılıyor, anlaşılıyor değeri. Sohbeti şiirlerinden daha güzel diyenler de vardı. Ahmet Haşim için de aynı şeyi derler. Yahya Kemal için de. O başka şey, o başka şey oysaki. Çok sevdiğim şiirlerinden biri de Bursa'da Zaman . Uzun olmasa aktarırdım buraya. Ama tüm şiirlerini kapsayan Yeditepe Yayınları'ndan olan Şiirler'inden birini Hatırlama yı almadan edemeyeceğim. Sen akşamlar kadar büyülü, sıcak, Rüyâların kadar sade, güzeldin, Başbaşa uzandık günlerce ıslak Çimenlerinde yaz bahçelerinin. Ömrün gecesinde sükûn, aydınlık Boşanan bir seldi avuçlarından, Bir masal meyvası gibi paylaştık Mehtabı kırılmış dal uçlarından.5 Cahit Sıtkı'nın dilinden düşmezdi bir ara bu şiir. Ona karşı çıkanlar vardı. Cahit Sıtkı diretirdi Bu şiir büyük şiir, diye. İyi güzel ama, ne var bu şiirde. Bireyci bu, bireyci, derlerdi Cahit Sıtkı'ya. Öyleyse, şunu dinleyin, derdi. Bu da bireyci mi bakalım. Ve aradaki bir dörtlüğü atlayarak okurdu Selâm olsun bizden güzel dünyaya Bahçelerde hâlâ güller açar mı Selâm olsun sonsuz güneşe, aya Işıklar, gölgeler suda oynar mı ... Uzak, çok uzağız şimdi ışıktan Çocuk sesinden, gül ve sarmaşıktan Dönmeyen gemiler olduk açıktan Adımızı soran, arayan var mı6 Cahit Sıtkı o yıllar eblette savunacaktı Ahmet Hamdi'yi. O da öz deydi. Özcü ydü. Verlaine'den, Baudelaire'den, Mallarmé'den, Rimbaud'dan etkilenmişlerdi, bireyci ydiler, düş cüydüler. Sel gibi gerçekçiler, toplumcular gelmişti, daha da geliyordu o sıra. 1 Arif Dino'nun Çok Yaşasın Ölüler (1994), Suphi Taşhan'ın Kilometre Taşları (2010) adlı kitapları yayımlandı. Şiirin kitapta yer alan biçimi şöyle Geceler / Gemiyle dönmez / Hey... / Telli pullu gelinler. Kitapta şiir için şu açıklama yer alıyor Dergideki ikinci dize ‘Vaporla dönmez ' biçimindedir. Şair sonradan ‘Vaporla'yı ‘Gemiyle' yapmış tır ( Çok Yaşasın Ölüler, s. 350). 3 Arif Dino'dan kalan sanat yapıtlarının neredeyse bütünü, Rasih Nuri İleri koleksiyonundadır. Burada söz konusu edilen ufak taşlardan kazınmış heykel örneklerinin bazıları durmakta, bazılarıysa –Abidin Dino'nun yazılarında anlaşıldığı üzere– kaybolmuştur. 4 Asaf Halet Çelebi, Sidharta , Om Mani Padme Hum, s. 52. Tarancı, Selâm Olsun , Otuz Beş Yaş, s. 30. Arkadaş [Abidin Dino]– Haydi evvela sen bana ısmarla, sonra ben sana ısmarlayım. A.H. Çelebi– İkinci teklifini kabul ettim. Çizgi Zahir Güvemli Ahmet Kutsi Tecer (1901-1967) Ahmet Kutsi'yi Köşebaşı'yı yazdığı yıl tanıdım. 1947-1948 yıllarında. Çok sevdiğim, severek oynadığım piyeslerden biridir. Kalın gözlük camlarının ardından muhabbetle karşılamıştı beni. Sonraki yıllar ya kulislerde karşılaştık, ya fuayelerde, ya cenazelerde. Sapır sapır dökülüyordu insanlar. Ya şiirdi, ya tiyatroydu konuştuğumuz. Sonra oğlunu tanıdım geçen yıl Ankara'da. Babası kadar rahat, babası kadar candandı. Bir tiyatroya meraklıydı, bir de balık avına. Antolojilerden öğreniyoruz hayatını Ahmet Kutsi Tecer'in 1901'de doğmuş Ahmet Hamdi gibi. Ahmet Hamdi İstanbul'da, Ahmet Kutsi Kudüs'te Yüksek Öğretmen Okulu felsefe bölümünü bitirmiş. Anadolu liselerinde edebiyat öğretmenliği yapmış, Halkevlerinin folklor çalışmalarına katılmış, Paris'e öğrenci müfettişi olarak gitmiş, birkaç yıl orada kalmış. Sonra Galatasaray Lisesi'nde edebiyat, İstanbul Belediye Konservatuvarı'nda tiyatro tarihi öğretmenliği yapmış. İlk şiirlerini Şiirler adlı küçük bir kitapta toplamış. Oyunları Köşebaşı (1947), [Koçyiğit] Köroğlu [1969], Bir Pazar Günü [1959]. Şiirlerini şimdi gene okuyorum, gene okuyorum da ne olur bir tek zorlama olsun, göremiyorum Besbelli ölümüm sabahleyindir. İlk ışık korkuyla girerken camdan, Uzan, başucumda perdeyi indir, Mum olduğu gibi kalsın akşamdan. Sonra koş terlikle haber vermeye, Kiracım bu sabah can verdi diye, Üç beş kişi duysun ve belediye Beni kaldırmaya gelsin odamdan. Evden çıkar çıkmaz omuzda tabut, Sen de eller gibi adımı unut, Kapımı birkaç gün için açık tut, Eşyam bakakalsın diye arkamdan. * Ne kadar düz, ne kadar sade, ne kadar yapmacıksız. Ama gönül isterdi ki tüm bu güzellikler, bu içtenlikler, bu sanat bireyci olmasın, toplumcu olsun. Ölüm için yazılmasaydı keşke bu şiirler. Umut için yazılsaydı. Ama hepimiz yaptık bunu, hepimiz andık ölümü, hepimiz ölüm üzerine şiirler yazdık. Toplumcumuz da, gerçekçimiz de. Bu umutsuzluk, bu iç yalnızlığı, bu bunalım, bu sıkıntı varken ortalıkta elden başka ne gelir. Ahmet Kutsi Tecer Çizgi Zahir Güvemli Rüştü Onur (1920-1942) Önceki yaz Oktay Rifat'la karşılaşmıştık, Kuzguncuk'ta, Şevket Mocan'ın yalısında. – Ne çabuk geçti yıllar, gençliğimiz, değil mi. dedi. – Evet, dedim, dün gibi. Dün gibi geliyor bana Orhan Veli'nin ölümü. – O otuz altı yaşında öldü, genç bizden şimdi. [Armand] Salacrou'nun böyle bir piyesi var değil mi. İkisi de gencecik yaşlarında veremden düşmüşlerdi Rüştü Onur ve Muzaffer Tayyip. Muzaﬀer Tayyip'in 23.2.1946'da Oktay Rifat'a yazdığı mektubu okuyalım Sevgili Oktay Ağabey, Seni yine rahatsız edeceğim, benim sanatoryum işi arapsaçına döndü. Ben işleri yoluna koydum diye sevinirken, az evvel, dairede şöyle bir tebliğatta bulundular Sen iki seneyi doldurmadığın için, biz sana ancak 200 lira kadar bir yardımda bulunabiliriz. Halbuki sanatoryumda üç ay yatacağıma göre 900 lira kadar bir para lazım, 700 lira verirsen, seni sanatoryuma yatırırız. Bu acaip, bu antika tebligat karşısında şaşırıp kaldım. Ne yapacağımı bilmiyorum. Oktay ağabey, işittiğime göre, Yardım Sevenler cemiyeti ve Kızılay benim vaziyetimde bulunanlara yardım ediyormuş, acaba oradan bir şey yapılamaz mı. Yahut buraya tepeden inme bir şey yapmanın imkânı yok mu. Çok iyi biliyorum ki kuvvetli bir piston olsa böyle bir hâdiseyle karşılaşmayacaktım. Oktay ağabey, biliyorum sana çok yük oldum. Fakat ne yapayım. Senden başka derdimi kimse dinlemiyor. ...1 Muzaﬀer Tayyip öleli yıllar, yıllar oldu. Ama bitmez tükenmez dertler bugün de sürüp gidiyor. Duracağı da yok, kökü kazınacağı da yok bu dertlerin. Kan kusuyor gencecik bir şair, dayanıyor, direniyor bir süre, sonra göçüp gidiyor. Birkaç hak bilir, yazar, şair ağabeyleri bir iki satır yazıyor ardından, ölüsünün ardından. Şairlik değerini bildiren, ona acıyan birkaç satır. Elden başka ne gelir. Sonra kim kime dum duma, aynı minval üzere dönüyor dünya, aynı dişli yok ediyor geride kalanları. Önce öksürüverdim Öksürüverdim hafiften, Derken ağzımdan kan geldi Bir ikindi üstü durup dururken Meseleyi o saat anladım Anladım ama, iş işten geçmiş ola Şöyle bir etrafıma baktım, Baktım ki yaşamak güzeldi hâlâ Meselâ gökyüzü, Maviydi alabildiğine İnsanlar dalıp gitmişti Kendi âlemine.2 İnsanlar, insanlar, evet insanlar... İnsanlar dalıp gider kendi âlemine. İnsanlar dalıp gider kendi âlemine ama, aynı yokluk, aynı açlık, aynı hastalık, gene musallat insanlara. Türkiye büyük bir şair kaybetti kime ne. Dolgun bir başak gibi yaşayıp doyurmak varken, bu ölümler neden. ... Bugün çok sevdiğim dünyaya doyamayacağım gibi geliyor bana. Daha koklamadığım çiçekler var, tadamadığım meyvalar, havasını teneﬀüs edemediğim, insanlariyle omuz omuza gezemediğim şehirler. Ve nihayet yazamadığım şiirler. Ben ölecek adam değilim Salâh. Fakat bilinmez ki, mukadderat. Bu mektubu yazıyor, birkaç ay sonra da ölüyor, 1942'nin son günlerinde. Neden. İlgisizlikten, açlıktan, yoksulluktan, veremden. Ağlamak yetmez arkasından, utanmak yetmez, yazı yazmak yetmez. İğrenmeliyiz kendimizden, büyük bir şairi daha yirmi ikisinde öldürdük diye. Ölümüne ilgisiz kaldık, göz yumduk diye. Ne yazmışsak ve ne yazsak ardından edebiyattır, laır. Gencecik karısıyla o gencecik şair, Beşiktaş'ta bir tabla üzerinde marul satarlarmış. Hastanede tanışmışlar, sevişmişler, evlenmişler, ikisi de hastaymış. Önce karısı gitmiş öbür dünyaya, on, on iki gün sonra da Rüştü Onur. Cıvıl cıvıl yaşlarında bir karı koca. Bir olgun başak gibi yaşamak ve doyurmak varken, neden... Bir tezgâh başında sebze satarak güzel şiirler yazan adam ve karısı, neden ölüversin iki haa bile dolmadan birbiri ardına. Sene 1942, bu ölümler olduğu zaman. Şimdi 1968, fark var mı o gün[le] bugün arasında. Verin ellerinizi dostlar verin, Uzak limanlara gidiyor gemim. Verin ellerinizi dostlar verin, Renklerle sesleri örüyor mevsim. Bir başka limanda yelken ve direk, Bize unutturacak yolculuğu. Ve belki de bir okyanus çocuğu Günleri selâmlayacak gülerek.4 Ölümüne nasıl bırakılır yirmi iki yaşında günleri selamlamak isteyen genç. Tükürmek gerek bu ölümlere, bu ölümlere izin verenlere. İskelede kaynaşan insanlara, bu ayaküstü, uyanık rüya görür vehmettiğimiz adamlara, hamallara, muçolara, Amasralı kayıkçılara ‘Sait Faik Adamları' derdik 5 diyen insanları, hem de tam yirmi iki yaşında nasıl da verem etmişler. Veremden ölüme nasıl göndermişler. Necati Cumalı'ya 1940'ta yazdığı bir