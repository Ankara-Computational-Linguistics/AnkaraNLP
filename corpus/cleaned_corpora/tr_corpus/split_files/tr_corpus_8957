Amore, hepsiyle birer birer alay etti. Ardından Angle geldi ve yaptıkları anlaşmayı kapsamayan yeni bir yarıağırsiklet güreşçinin katıldığını söyledi. Bunun üzerine Kalisto geldi ve Amore'ye saldırdı. Ertesi hafta "Raw" bölümünde Angle, Amore ile Kalisto arasında TLC'de gerçekleşecek bir kemer maçı ayarladı. Amore buna itiraz edince Angle, fikrini değiştirdi ve bu maçın aynı gece ana etkinlikte olacağını ve maçın türünün oduncu maçı olacağını söyledi. Ana etkinlikte maçı kazanan Kalisto, Yarıağırsiklet Şampiyonluğu kemerini kazandı. Ertesi gece "205 Live" programında Amore, rövanş hakkını TLC'de kullanacağını söyledi ve Daivari ile takım olarak Kalisto ve Mustafa Ali'ye yenildi. Ertesi hafta Enzo ile beraber birkaç yarıağırsiklet güreşçi, Kalisto'ya saldırdı. Ertesi gece "205 Live" programında Kalisto ve Ali, Amore ve Daivari'yi takım maçında yendi. Maçtan sonra Kalisto, Amore'ye saldırmaya devam etti. Önceki ay "205 Live" programında Jack Gallagher ve Brian Kendrick bir rekabet içindeydi. Ancak Gallagher, Cedric Alexander tarafından saldırıya uğrayan Kendrick'e yardım etti ve Gallagher ile Alexander arasında rekabet başladı. 16 Ekim "Raw" programında Gallagher ve Kendrick'in TLC'de Alexander ve Rich Swann ile karşılaşacağı açıklandı. Aynı gece Alexander, Gallagher'ü teke tek maçta yendi. Ertesi gece "205 Live" programında Swann ve Gallagher karşılaştı. Alexander, Kendrick'in maça karışmasını engelledikten sonra Swann maçı kazandı. No Mercy'de Finn Bálor, adam adama dedikleri maçta Bray Wyatt'ı yenmişti. Ertesi gece "Raw" programında Bálor, arka alanda röpoartjada göründü. Wyatt'a No Mercy'deki maç için teşekkür ettiğini, şimdi Evrensel Şampiyonluğu kemerine odaklanabileceğini söyledi. Ancak, Goldust'ı yendiği maçtan sonra Bálor ringde sevinirken ışıklar söndü ve bir çocuk Wyatt'ın "He's Got the Whole World in His Hands" şarkısını söylei. Ertesi hafta Bálor, Wyatt'ın korkak olduğunu söyledi. Daha sonra Wyatt, TitanTron'da göründü ve WrestleMania 33 öncesi Randy Orton'ın yaptıklarına rağmen Sister Abigail'in hâlâ hayatta olduğunu, Bálor'la tanışmaya can attığını söyledi. Gelecek hafta Sister Abigail, ilk kez TitanTron'da göründü ve Bálor'ın canını acıtacağını çünkü onun da Wyatt'ı incittiğini söyledi. Ertesi hafta Bálor, yeni şeytanını tanıttı ve Sister Abigail'le tanışmaya can attığını söyledi. TLC'de "The Demon" ve "Sister Abigail" arasında maç yapılacağı duyuruldu. Ancak 20 Ekim'de WWE, Wyatt'ın "sağlık sorunları" nedniyle maçta yer alamayacağını ve onun yerine AJ Styles'ın (SmackDown brand'inin bir üyesi) eklendiğini açıkladı. 16 Ekim "Raw" programında Alicia Fox, Sasha Banks'ten kendisini ölümcül beş yönlü maçta elediği için intikam istedi. O gece yapılan maçta Banks, Fox'ı Banks Statement hareketiyle pes ettirdi. Daha sonra arka alanda Fox, Banks'in arkasından saldırdı ve bir hakemi ittirdi. Fox'a hakemi ittiği için para cezası verildi ve onun Banks ile TLC gösteri öncesi programında karşılaşacağı açıklandı. Gösteri öncesi maçında Sasha Banks, Alicia Fox ile karşılaştı. Banks, Fox'ı "Bank Statement" hareketiyle pes ettirerek maçı kazandı. Etkinlik, ana kadroya debut yapan Asuka'nın Emma ile karşılaştığı maçla başladı. En son Asuka, Emma'yı "Asuka Lock" ile pes ettirdi ve maçı kazandı. Daha sonra Cedric Alexander ve Rich Swann, Gentleman Jack Gallagher ve The Brian Kendrick ile takım maçında karşılaştı. Alexander, Kendrick'e "Lumbar Check" yaptıktan sonra onu tuşladı ve maçı takımına kazandırdı. Sonraki maçta Alexa Bliss, Raw Kadınlar Şampiyonluğu kemerini Mickie James'e karşı savundu. Maçın sonunda Bliss, James'e snap DDT yaptı ve onu tuşlayarak kemerini korudu. Maçtan sonra James, ringdeki röportajında bunun kemer için son meydan okuması olmadığını söyledi. Dördüncü maçta Kalisto, WWE Yarıağırsiklet Şampiyonluğu kemerini Enzo Amore'ye karşı savundu. Maçın sonunda Amore, hakem görmeden Kalisto'nun gözüne dokundu ve ona "JawdonZO" hareketini yaptı. Kalisto'yu tuşlayan Amore, ikinci kez kemerin sahibi oldu. Maçtan sonra ringdeki röportajında WWE Universe'ün teşekkürü hak etmediğini söyledi. Sonraki maç "The Demon" Finn Bálor ve AJ Styles arasında gerçekleşti. Bálor, en son Styles'a "Coup de Grace" yaptıktan sonra onu tuşladı ve maçı kazandı. Maçtan sonra ikisi birbirine saygı gösterdi ve elleriyle "Too Sweet" işaretini yaptılar. Ana etkinlik öncesi yapılan son maçta Jason Jordan ve Elias karşılaştı. Gece boyunca Elias her gitar çaldığında Jordan gelip ona sebze atıyordu. Maçın sonunda Jordan, Elias'ı roll up ile tuşlayarak yendi. Ana etkinlikte Raw Takım Şampiyonları Dean Ambrose ve Seth Rollins, Kurt Angle ile takım olarak; Kıtalararası Şampiyonu The Miz, Cesaro, Sheamus, Braun Strowman ve Kane ile 5'e 3 handikap TLC maçında karşılaştı. Angle, The Shield kıyafetleri giyerek Ambrose ve Rollins ile beraber The Shield girişini yaptı. Maçın başlarındayken aynı anda merdivenden yorumcu masasına doğru Rollins, Strowman'a frog splash; Ambrose, Kane'e diving elbow drop yaptı. Ringe geldiklerinde Angle, Kane'e ankle lock yapsa da Strowman, Angle'a saldırdı. Ardından bir masaya doğru running powerslam yaptı. Sağlık çalışanları gelip Angle'ı arka alana götürdü. Miz, Cesaro, Sheamus, Strowman ve Kane; Ambrose ve Rollins'e karşı maçı domine etmeye başladı. Kane, yanlışlıkla Strowman'a sandalye ile vurdu ve Strowman ile Kane arasında anlaşmazlık çıkmaya başladı. Cesaro ve Sheamus, Ambrose'u bir masaya double crucifix powerbomb ile vurdu ancak masa kırılmadı. Ardından Strowman, Ambrose'u masaya fırlatarak masayı kırdı. Miz, çöp kamyonunu çağırdıktan sonra beş adam, Ambrose ve Rollins'i kamyona atmaya çalıştı. Ancak Ambrose ve Rollins, geri savaşarak kamyondan kurtuldu. Kane, daha sonra sinirlendiği Strowman'ı rampadan chokeslam ile fırlattı. Ardından Strowman'ın üzerine asılı olan sandalyeleri indirdi. Daha sonra Ambrose ve Rollins'e iki masaya doğru double chokeslam yaptı. Sandalyelerden kurtulan Strowman; Kane, Cesaro, Sheamus ve Miz'e saldırdı. Bunun üzerine dördü birleşerek Strowman'ı çöp kamyonuna atarak kamyonu geri gönderdi. Ringde dörtlü, Ambrose ve Rollins'i hırpalarken Angle döndü ve Üzerlerine gelen Cesaro'yu masaya, Sheamus'u rampaya "Angle Slam" ile vurdu. Ambrose ve Rollins, Roman Reigns'in adına Kane'i barikatlara vurdu. Miz, bulduğu fırsatla Angle'a "Skull Crushing Finale" yaptı ancak tuşa gitse de Angle son anda kurtuldu. Miz, tekrar bitirici hareketini yapacakken Angle, onu ankle lock ile yakaladı ancak Miz kurtuldu. Rollins, Miz'e "Ripcord Knee" yaparken ardından Ambrose'tan "Dirty Deeds" geldi ve Angle da Miz'e "Angle Slam" yaptı. En son Ambrose, Rollins ve Angle, Miz'e The Shield'ın triple powerbomb hareketini yaptı. Miz'i tuşlayan Angle, maçı takımına kazandırdı. HTC Typhoon HTC Typhoon HTC tarafından Ağustos 2004 yılında üretilen bir Windows Mobile cep telefonu modelidir. Microsoft'un Windows Mobile 2003 SE işletim sistemini çalıştırıyor, ancak bir sürümü internete sızdırdıktan sonra Windows Mobile 5.0'ı da çalıştırabiliyor. Java uygulamalarını destekler. Buna ek olarak, Windows Mobile 6.0, Windows Mobile 6.1 ve Windows Mobile 6.5'in saldırıya uğramış veya "pişmiş" sürümleri internette dolaşıma girmişdir.Typhoon'un yapıldığı dönemde HTC, son kullanıcılara cihaz satma işinde değildi. Bunun yerine, şirketin cihazlarını yeniden dağıtacak birçok ortak vardı. 200 MHz'de çalışan ARM Texas Instruments OMAP 730 işlemcisine dayanıyor. 32 MB dahili RAM'a ve 64 MB flash ROM'a sahiptir ve miniSD yuvası ile genişletilebilir. 176x220 çözünürlükte 65.536 renk ile TFT ekrana sahiptir. "Typhoon", bu cihaz için HTC kod adıdır ve cihaz birkaç distribütör ve cep telefonu operatörü tarafından aşağıdaki isimler altında yeniden markalanmıştır: Elbit Hermes 450 Elbit Hermes 450, Elbit Systems tarafından üretilen İsrail yapımı bir insansız hava aracıdır. Birincil olarak keşif, gözetim ve haberleşme rolleri ile 20 saatin üzerinde dayanıklılığa sahiptir. Elbit Hermes 900 Elbit Hermes 900, Elbit Systems tarafından üretilen İsrail yapımı bir insansız hava aracıdır. Hermes 450 üzerinden geliştirilmiş olup birincil olarak keşif, gözetim ve haberleşme rolleri ile 30 saatin üzerinde dayanıklılığa sahiptir. "KaynakÃ§a:" XDA Geliştiricileri XDA Geliştiricileri 20 Aralık 2002 tarihinde başlatılan ve dünyada 6.6 milyondan fazla üyesi olan bir mobil yazılım geliştirme topluluğudur. Tartışmalar öncelikli olarak Android etrafında dönmekle birlikte, üyeler ayrıca birçok diğer işletim sistemi ve mobil geliştirme konularından bahsediyor. XDA-Developers.com (XDA Geliştiricileri) NAH6 Crypto Products BV (Hollanda) tarafından oluşturuldu. 10 Ocak 2011'de XDA-Developers, JB Online Media LLC (ABD) tarafından satın alındı. XDA Developers adı aslında "ekstra" özelliklere sahip bir kişisel dijital asistan (PDA) olarak pazarlanan O2 Xda'dan türetilmiştir. Sitenin ana amacı, Android, Sailfish OS, Windows Mobile, Windows Phone, open webOS, Ubuntu Touch, Firefox OS ve Tizen telefonları için tartışma, sorun giderme ve geliştirmekdir. Site ayrıca Windows Mobile ve Android kullanıcılarına cihazlar, ROM güncellemeleri, teknik destek, soru-cevap, cihaz uygulamaları ve aksesuarlarıyla ilgili genel bilgiler sunuyor. Ayrı forumlar, Google, Sony, HTC, Samsung, LG Electronics, Motorola ve diğerleri tarafından üretilen her telefon modeli için mevcuttur. Tabletler ve diğer birçok cihaz için forumlar da mevcuttur. San Juan County, New Mexico San Juan ilçesi veya San Juan County Amerika Birleşik Devletleri'nin New Mexico eyaletinde yer alan bir ilçedir. İlçenin nüfusu 2010 yılı itibarıyla 130,044'tür. İlçenin merkezi Aztec şehridir. Santa Fe County Santa Fe ilçesi veya Santa Fe County, Amerika Birleşik Devletleri'nin New Mexico eyaletinde yer alan bir ilçedir. İlçenin nüfusu 2010 yılı itibarıyla 144,170'tir. İlçenin merkezi Santa Fe şehridir. Hartford County Hartford ilçesi veya Hartford County, Amerika Birleşik Devletleri'nin Connecticut eyaletinde yer alan bir ilçedir. İlçenin nüfusu 2010 yılı itibarıyla 894,014 olup Connecticut eyaletinin 2. en yoğun nüfuslu ilçesidir. Litchfield County Litchfield ilçesi veya Litchfield County, Amerika Birleşik Devletleri'nin Connecticut eyaletinde yer alan bir ilçedir. İlçenin nüfusu 2010 yılı itibarıyla 189,927'dir. Aldo Maldera Aldo Maldera (d. 14 Ekim 1953 - ö. 1 Ağustos 2012), İtalyan eski millî futbolcudur. Profesyonel kariyerine 1971 yılında Milan kulübünde başladı. Daha sonra sırasıyla Bologna, Milan, Roma, Fiorentina ve Lucchese kulüplerinde oynamıştır. Bizans-Venedik Antlaşması Bizans–Venedik Antlaşması (1082) Bizans İmparatorluğu ile Venedik Cumhuriyeti arasında İmparator I. Aleksios tarafından çıkartılan imparatorluk kraliyet fermanı ya da altın boğa şeklinde imzalanan bir ticaret ve savunma anlaşmasıydı. Normanlara karşı savaşlarda Venediklilere büyük ticaret imtiyazları sağlamış olan bu antlaşma, hem imparatorluk hem de Cumhuriyet için daha sonradan birkaç yüzyıl boyunca kendi tarihlerini yönlendirecek büyüklükte bir etkiye sahip olacaktı. Bizans İmparatorluğu, İmparatorluğun içinde ve dışında çeşitli Bizans varlıklarını işgal eden ve fetheden Normanlara karşı askeri destek karşılığında Venedik Cumhuriyeti'ne çok sayıda ticaret imtiyazı vermiştir. Antlaşmaya göre, Bizanslar Venediklilerin imparatorluk boyunca ticaret yapmalarına vergi almadan izin verecekti. Venediklilere ayrıca birçok önemli kamu bürosunun kontrolü ile birlikte (Konstantinopolis) ana liman tesislerinin kontrolüne izin verilecekti. Antlaşma, aynı zamanda Venedik'in Doge'sine bir gelir ile birlikte çeşitli onurlar verdi. Sonunda, Venediklilere 19. yüzyıl sömürgeciliğinin imtiyazlarıyla karşılaştırılabilen, dükkan, kilise ve fırın ile Bizans'ta kendi bölgelerini verildi. Bu ticaret imtiyazları karşılığında Bizans İmparatorluğu, Venediklilerden, özellikle de gemi şeklinde askeri bir destek istedi, çünkü İmparatorluğun üzerinde konuşulmaya değecek bir donanması yoktu. Venedik Cumhuriyeti tarafından vadedilen askeri yardım gerçekten asla gelmedi. Venedikliler Normanlar'ı durdurmak için gerçekten bir şey yapmadı, ancak antlaşma nedeniyle şimdi yararlandıkları yeni ticaret avantajlarından büyük fayda sağladılar. Bizans İmparatorluğu'nun kaybettiği toparlanma kabiliyeti, İmparatorluğun Venediklilere vergiler koymadan serbestçe ticaret yapmasına izin verdiği zaman verdiği muazzam gelir nedeniyle önemli ölçüde azaldı. Bu, İmparatorluğun iyileşme gücünü boğdu ve nihai düşüşü başladı. Temsil yoksa vergi de yok "Temsil yoksa vergi de yok" (), 1750 ve 1760'larda, Britanyalı kolonicilere karşı On Üç Koloni'de ortaya çıkan ve Amerikan Devrimi'nin başlıca sebeplerinden biri olan slogandır. Kolonilerde yaşayanların çoğu, Birleşik Krallık Parlamentosu'nda doğrudan temsil edilmediğinden, parlamentoda alınan ve bu kolonileri ilgilendiren kararların, 1689 Haklar Bildirisi'ne aykırı olduğu ve kendilerinin sahip olduğu İngiliz haklarının hiçe sayıldığını; bu sebeplerden ötürü vergi de vermeyeceklerini belirtmek için bu sloganı kullanmıştı. Chesterfield County, Virginia Chesterfield ilçesi veya Chesterfield County, Amerika Birleşik Devletleri'nin Virginia eyaletinde yer alan bir ilçedir. Bu ilçenin kuzeyinde James Nehri, güneyinde Appomattox Nehri bulunmaktadır. İlçenin merkezi Chesterfield şehridir. Bu ilçe 1749 yılında kurulmuştur. 2017 Almanya federal seÃ§imleri 2017 Almanya federal seçimleri (Almanca: Wahl zum 19. Deutschen Bundestag), 24 Eylül 2017 tarihinde Almanya'nın ana yasama organı olan Almanya Federal Meclisinin sandalyelerini belirlemek için yapılan federal seçimlerdir. Seçim sonucunda Hristiyan Birlik partileri (CDU/CSU) oyların %33'ünü aldı, %8'lik bir düşüş yaşadı ve 1949'dan bu yana oyların en düşük payını elde ederken, SPD II. Dünya Savaşı'ndan sonra en kötü sonuca ulaşırken oyların yalnızca % 20'sinde kaldı. AMX International AMX AMX International AMX, İtalya ve Brezilya ortak yapımı bir jet saldırı uçağıdır. Uçak, İtalya Hava Kuvvetleri tarafından A-11 Ghibli, Brezilya Hava Kuvvetleri tarafından A-1 olarak belirlenmiştir. AMX, gece veya gündüz yüksek sesaltı hızında ve düşük irtifada ve gerekirse zayıf donanımlı veya hasarlı pistlerden kalkış yapabilmektedir. "KaynakÃ§a:" Nokia Browser Nokia Browser Nokia tarafından geliştirilen ve Symbian S60 cep telefonu platformu için varsayılan web tarayıcısıdır. Tarayıcı, Apple'in açık kaynaklı WebCore ve JavaScriptCore çerçevelerinin bir bağlantı noktasına dayalıdır. Bu, Apple'ın Safari Web tarayıcısında kullandığı WebKit oluşturma motorunu oluşturur. Seri 40 sisteminde kullanılan Nokia Xpress tarayıcısının yerini aldı. 2002'deki ilk versiyonda Kablosuz uygulama protokolü (WAP), Kablosuz işaretleme dili (WML) ve Adobe Flash lite desteği yoktu. s60 sürüm 2, WAP ve WML desteği sağladı. Bu nedenle, bu platformun ilk cihaz gönderimlerinde varsayılan tarayıcı Nokia Services (WAP) tarayıcısıydı. Nokia, WebKit'i Haziran 2005'te S60 Tarayıcı'ya taşıdığını açıkladı ve Kasım ayında kullanıma sunuldu. 2006 World Wide Web Konferansı'nda Nokia, WebKit bağlantı noktası için kaynak kodunu topluluğa geri gönderdiğini açıkladı. Destekliyor: DezavantajlarÄ±: Destekliyor: Nokia Browser 7.0, S60 5. aygıtlarında desteklenir Bu sürüm, Nokia Browser 7 sürümlerinden önceki tüm özelliklerin yanı sıra aşağıdaki ek özellikleri de desteklemektedir: Nokia Tarayıcı 7.1, S60 3. ve 5. Aygıtlarda desteklenir. Yeni Ã¶zellikler: DezavantajlarÄ±: Nokia Browser 7.2, Symbian ^ 3 ve S60 (3. ve 5. Sürüm) platform aygıtlarında desteklenir. Yeni Ã¶zellikler: Nokia Browser 7.3, Symbian Anna cihazlarında (Nokia E6 ve Nokia X7 gibi) önceden kurulmuştur. Symbian^3 cihazlarından (Nokia C6-01, Nokia C7, Nokia E7, Nokia N8) Symbian ^ 3'ten Symbian Anna'ya yükseltme kapsamında da mevcuttur. Bazı S60 3rd Edition ve S60 5th Edition aygıtları, güncellenmiş tarayıcıyı bellenim güncellemeleri biçiminde aldı. Bu sürüm, daha iyi web standartları desteği ve gelişmiş performansa ek olarak dokunmatik olarak optimize edilmiş bir kullanıcı arabirimi sunar. Yeni özellikler şunları içerir: Nokia Browser 7.4, Nokia Belle aygıtlarında (Nokia 600, Nokia 603, Nokia 700, Nokia 701) önceden yüklenmiştir. Tarayıcı 7.4, Symbian Anna'dan Nokia Belle'ye yükseltme kapsamında Symbian ^ 3 / Anna cihazları için de mevcuttur. Tarayıcı 7.4 aşağıdaki özelliklere destek ekledi: â€¢ HTML 5 Ses / Video API'leri ve UI â€¢ HTML 5 Geolocation API'leri ve UI • Sayfa yeniden yüklenmeden web sayfasında URL karma etiket gezinme (geri / ileri) Ayrıca, kullanıcı arabirimi v7.3'e kıyasla aşağıdaki gibi değiştirildi: • Önceki / sonraki sayfa, Yer İşaretleri, Çoklu pencere dolaşımı, alttaki menü düğmeleri • Menüden RSS web beslemelerine doğrudan erişim • Bağlantılar SMS, e-posta veya Bluetooth ile paylaşılabilir Nokia Belle FP2'ye (Nokia 603, Nokia 700, Nokia 701, Nokia 808 PureView) geldi Mezar-Ä± Kaid Mezar-ı Kaid (Urduca: مزار قائد) bilinen diğer adlarıyla Cinnah Anıt Mezarı veya Ulusal Anıt Mezar, Büyük Önder olarak anılan Pakistan'ın kurucusu Muhammed Ali Cinnah'ın anıt mezarı. 1960'lı yılların modern tarzında tasarlanan türbe, Cinnah'ın kız kardeşi, milletin annesi olarak anılan Fatıma Cinnah'ın ve Pakistan'ın ilk başbakanı Liyakat Ali Han'ın mezarlarını da içeriyor. Türbe 1970 yılında tamamlanmış ve Karaçi'nin ikonik bir sembolüdür. Türbe, Karaçi'deki en popüler turistik yerlerden biridir. Embraer KC-390 Embraer KC-390, Embraer tarafından üretilen Brezilya yapımı bir askeri jet nakliye uçağıdır. Uçak, şirketin bugüne kadar yapmış olduğu en ağır hava aracıdır ve tekerlekli zırhlı savaş araçları da dahil olmak üzere 26 tona kadar yük taşıma kapasitesine sahiptir. "KaynakÃ§a:" Jean-FranÃ§ois Pintat Jean-François Pintat (d. 29 Temmuz 1923, Bordeaux - ö. 14 Haziran 1990, Soulac-sur-Mer (Gironde)) Fransız siyasetçi. Paris Merkezi Okulu'nu bitirerek mühendis olmuş ve 1959-1971 yıllarında Bordeaux Gaz Şirketi'nin genel müdür yardımcılığını yürütmüş, Mart 1959'dan öldüğü 14 Haziran 1990 tarihine değin Soulac-sur-Mer belediye başkanlığı görevinde bulunmuştur. Mart 1964 - Mart 1976 tarihleri arasında Gironde genel konseyi üyesi olmuş, 1973 - 1986 yılları arasında Akitanya bölgesel konseyi başkan yardımcılığı yapmıştır. 1967 ve 1968 Fransa yasama seçimlerinde Bağımsız Cumhuriyetçiler'in (RI) adayı olsa da seçimleri kaybetmiştir. 1971 Fransa senato seçimlerinde Bağımsız Cumhuriyetçiler'in adayı olarak Gironde senatörü seçilmiş ve 1980 ile 1989 seçimlerinde de senatör seçilmiştir. Daha sonra partisi Cumhuriyetçi Parti (PR) adını almıştır. Kendisi bu partinin merkez yönetiminde yer almış ayrıca bileşeni olduğu Fransız Demokrasisi için Birlik'in (UDF) Gironde federasyonunun başkanlığını da yürütmüştür. Enerji konularının tutkunu olup, "Énergie. Quel programme pour 1986?" (Enerji. 1986 için hangi program?) adlı eseri yayınlamış, Senato'daki enerji çalışma grubunun başkanlığını yapmıştır. Petrol krizi sonrası Fransa'nın enerji alanında bağımsızlığını gerçekleştirebilmesi için nükleer enerji programını uygulaması gerektiğini savunmuştur. Avrupa'nın inşaasının ateşli savunucusu olup, 1974-1979 yılları arasında Avrupa Toplulukları Meclisi'nin Fransız temsilcileri arasında yer almış, 1979-1984 yılları arasında ise Avrupa Parlamentosu milletvekilliği yapmıştır. Fransa-Türkiye, Fransa-Suudi Arabistan ve Fransa-Latin Amerika parlamentolararası dostluk grubunun senato kanadının başkanlığını yapmıştır. Senato'da idamın kaldırılmasına (1981) karşı aleyhinde, çoğunluk yaşının 18'e düşürülmesi (1974), kürtajın serbest bırakılmasına (1974), boşanma reformuna (1975) ve özgürlüklerin korunması ve güvenliğin güçlendirilmesine (1980) dair kanunların lehinde oy kullanmıştır. Yerel YÃ¶netimler Senato Avrupa Parlamentosu Avrupa E-yolu E762 Avrupa E-yolu E762 (kısaca E762), uluslararası E-yol ağının bir parçasıdır. Yol Bosna-Hersek'in başkenti Saraybosna ile Arnavutluk'un başkenti Tiran şehirlerini birbirine bağlar. Anne Wiazemsky Anne Wiazemsky (d. 14 Mayıs 1947 – ö. 5 Ekim 2017) ,Alman asıllı Fransız oyuncu ve romancıydı. Oyuncunun rol adldığı yapımlar arasında; Robert Bresson imzalı "Au Hasard Balthazar" (1966) ile Jean-Luc Godard imzalı "La Chinoise" (1967), "Week End" (1967) ve "Sympathy for the Devil" (1968) sayılabilir. 1967-79 yılları arasında Fransız film yönetmeni Jean-Luc Godard ile evli kalıp 1988'de oyunculuğu sonlandıran oyuncu ve romancı Anne Wiazemsky kanser hastalığı nedeniyle 5 Ekim 2017'de Paris'te 70 yaşında ölmüştür. Oyuncu Senarist/içerik yazarı Giorgio Pressburger Giorgio Pressburger (21 Nisan 1937–5 Ekim 2017), Macaristan doğumlu İtalyan romancı ve kısa öykü yazarıdır. Kendisi 21 Nisan 1937'de Budapeşte, Macaristan'da doğmuştur. Pressburger 1956'da İtalya'ya yerleşerek burada sinema ve tiyatro yönetmeni olarak çalıştı. Daha sonra Macaristan İtalyan Kültürü Enstitüsü Müdürü oldu. 1992'de "The Law of White Spaces" adlı kaleme aldığı kitabı Independent Foreign Fiction Ödülü için aday oldu. Yazarın diğer eserleri arasında roman çalışması "Teeth and Spies" ve kısa öykü koleksiyonu "Snow and Guilt" sayılabilir. Budapeşte doğumlu Macar-İtalyan yazar Giorgio Pressburger 5 Ekim 2017'de Trieste, İtalya'da 80 yaşında ölmüştür. 2017 Erkekler Basketbol Cumhurbaşkanlığı Kupası 2017 Erkekler Basketbol Cumhurbaşkanlığı Kupası, 2016-17 Basketbol Süper Ligi şampiyonu Fenerbahçe ile 2016-17 Türkiye Kupası şampiyonu Banvit arasında 9 Ekim 2017 tarihinde oynanan 33. Cumhurbaşkanlığı Kupası maçıdır. Liam Cosgrave Liam Cosgrave (d. 13 Nisan 1920 ; ö. 4 Ekim 2017) ,İrlandalı siyasetçi ve eski başbakan. Cosgrave, İrlanda Başbakanı (1973-77) ve Fine Gael Partisi lideri olarak (1965-77) yılları arasında görev yaptı. 1943-1981 yılları arasında İrlanda Teachta Dála Parlamentosu (TD) daimi üyesi idi. İrlanda eski başbakanlarından siyasetçi Liam Cosgrave doğum yeri Dublin, İrlanda'da 4 Ekim 2017'de uzun süredir mücadele ettiği bir hastalık sebebiyle 97 yaşında ölmüştür. Jesús Mosterín Jesús Mosterín (d.24 Eylül 1941 - ö. 4 Ekim 2017) ,Genel anlamda bilim ve felsefe arasındaki sınırda geniş spektrumlu bir düşünce sistemi olduğunu savunan İspanyol filozof, yazar ve antropolog. Bertrand Russell'ın "Batı Felsefesi Tarihi" adlı eserini konu alan çalışmaları ve seri kitaplarından bazılarının içeriği; Arkaik düşünce, Aristo ve Hindistan felsefesine ayrılmıştır. Ünlü İspanyol yazar, antropolog ve filozof 24 Eylül 1941'de Bilbao, İspanya'da doğmuş ve 4 Ekim 2017'de Barselona, İspanya'da 76 yaşında ölmüştür. Devol Antlaşması Devol Antlaşması, Birinci Haçlı Seferi'nin ardından Antakya Prensi I. Boemondo ile Bizans İmparatoru I. Aleksios arasında 1108'de imzalanan antlaşmadır. Antlaşma, günümüzde Devol olarak bilinen Bizans kalesi Diabolis'te imzalandığından ötürü bu adla anılmaktadır. Antlaşma, Antakya Prensliği'ni Bizans İmparatorluğu'nun vasal devleti yapmaya yöneliktir. Birinci Haçlı Seferi için yola çıkan Haçlı ordusu, Müslüman devletlerin üzerine yürümeden önce Konstantinopolis'te toplanarak fethedecekleri her toprağı Bizans İmparatorluğu'na verme sözü verdiler. Bununla birlikte, Aleksios'un eski düşmanı Robert Guiscard'ın oğlu Boemondo Antakya Prensliği'nin kendisinin olduğunu bildirdi. Aleksios'un prensliği tanımaması üzerine Boemondo destek aramak için Avrupa'ya gitti. Aleksios'a karşı savaş ilanında bulunsa da kısa süre içinde teslim olmak ve antlaşma imzalamak zorunda kaldı. Boemondo anlaşma şartları uyarınca imparatora bağlı olmayı, gerektiğinde ordularını Bizans İmparatorluğu'nun hizmetine sunmayı ve ayrıca Antakya'ya bir Rum patriğinin atanmasını kabul etti. Bunun karşılığında ise kendisine "sebastos" ve "duks" unvanları verilerek varislerinin Urfa Kontluğu'na geçme hakkı garanti altına alındı. Antlaşmanın ardından Puglia'ya çekilen ve burada ölen Boemondo'nun Antakya'da naip olan yeğeni Tancred antlaşmanın şartlarını reddetti. Antakya 1137'de geçici olarak Bizans yönetimine girmişse de 1158 yılına kadar fiilen Bizans'a bağlı hâle getirilemedi. Bizans'ın içine düştüğü anlaşmazlıkları savaştan ziyade diplomasi ile çözme eğiliminin tipik bir örneği olarak görülen Devol Antlaşması, Bizanslılar ile Batı Avrupalı komşuları arasındaki güvensizliğin hem sebebi hem de sonucu olarak görülmektedir. 1097'de Haçlı orduları, Avrupa'dan doğuya doğru gruplar halinde yolculuk ederek Konstantinopolis'te bir araya geldiler. Selçuklulara karşı paralı asker olarak hizmet etmeleri için yalnızca bir miktar Batılı şövalye talep eden I. Aleksios, Kudüs'e gidecekleri yolu keserek orduları engelledi ve eskiden kendisine ait olan toprakları imparatorluğa geri vermeye yemin edene kadar orduların ayrılmalarına izin vermedi. Haçlılar sonunda bu yemini grup olarak değil daha ziyade tek tek ettiler. Buna karşılık, Aleksios onların emrine rehberler ve korumalar verdi. Ancak Haçlılar, Bizans'ın rakip tarafa karşı olan tutumuna kızgındılar. Örneğin Haçlılar yolculuklarını finanse etmek için yağmalamayı umdukları Selçuklu kenti Nikea'yı kuşattıklarında Bizans teslim müzakereleri yaparak yağmanın önüne geçmeye çalışmıştı. Eskiden Bizans'ın hükmünde olan önemli şehirleri, adaları ve batı Küçük Asya'nın çoğunu tekrar ele geçiren Aleksios tarafından ihanete uğradıklarını hisseden Haçlılar, Bizans'ın yardımı olmadan yollarına devam ettiler. 1098'de Antakya'yı uzun bir kuşatmadan sonra ele geçirseler de daha sonra kendileri kuşatma altına alındılar. Bunun üzerine Aleksios kuşatmayı kırmak üzere yürüyüşe geçti ancak Blois Kontu Stephen'dan durumun umutsuz olduğunu duyunca Konstantinopolis'e geri döndü. Kuşatma karşısında beklenmedik bir şekilde ayakta kalan Haçlılar, Aleksios'un kendilerini terk ettiğini düşünerek Bizans'ı tamamen güvenilmez bulmaya başladılar ve yeminlerini geçersiz saydılar. 1098'de Boemondo tarafından kurulan Antakya Prensliği de dahil olmak üzere irili ufaklı birçok Haçlı devleti vardı. Antakya'nın Aleksios'un sözde ihanetine rağmen Bizans'a geri verilmesi gerektiği savunuldu ancak Boemondo burayı kendisi için istedi. Önemli bir limanı olan Antakya, Asya'nın ticaret merkezi ve Doğu Ortodoks Kilisesi'nin kalesiydi. Yüzyıllar önce Bizans'ın elinden çıkan Kudüs'ten farklı olarak yalnızca birkaç onyıl önce imparatorluk idaresinden Türklerin eline geçmişti. Aleksios bu nedenle 1097'de ettiği yemine göre imparatorluğa geri verilmesi gerektiğine inandığı Antakya'da kurulan prensliğin meşruluğunu tanımayarak Boemondo'yu Antakya'dan çıkartmaya çalıştı. Boemondo, hem Aleksios'a hem de Doğu Ortodoks Kilisesi'ne karşı 1100 yılında daha ileri düzey bir hakarette bulundu: Antakya Rum Ortodoks Patriği İoannis'i şehirden kovarak Antakya Latin Patrikliği'ni kurdu ve Valence'li Bernard'ı patrik olarak atadı. Kısa süre sonra, Boemondo Suriye'de Dânişmendliler tarafından esir alındı ve üç yıl hapsedildi, Antakyalılar yeğeni Tancred'i naip olarak seçtiler. Boemondo serbest bırakıldıktan sonra 1104 yılında Selçuklulara Harran Muharebesi'nde mağlup olunca hem Selçukluların hem de Bizanslıların Antakya üzerindeki etkisi yeniden tesis edildi. Boemondo, Antakya'nın kontrolünü Tancred'e bıraktı ve destek bulmak için İtalya ile Fransa'yı dolaşmak üzere Batı'ya döndü. Papa II. Paschalis'in ve kızıyla evli olduğu Fransa Kralı I. Philippe'in desteğini kazandı. Bu seferin bir Haçlı seferi niteliği kazanıp kazanmadığı ise belirsizdir. Boemondo'nun Sicilya'daki Norman akrabaları Bizans İmparatorluğu ile 30 yıldan fazla bir süredir ihtilaf halindeydiler. Babası Robert Guiscard ise imparatorluğun en azılı düşmanlarından biriydi. Boemondo uzaktayken, Aleksios Antakya ve Kilikya şehirlerini yeniden ele geçirmek için bir ordu gönderdi. Boemondo 1107'de Suriye'de bulunan Müslümanlara karşı Haçlı seferi düzenlemek yerine Aleksios'a karşı savaş başlattı ve Adriyatik Denizi'ni geçerek imparatorluğun en batısı olan Dirrahion'u kuşatmaya başladı. Ancak babası gibi Boemondo da imparatorluğun içlerine doğru ilerleme kaydedemedi. Aleksios'un meydan muharebesinden kaçınması sonucu uzayan Boemondo'nun kuşatması, ordusunda baş gösteren bir veba salgını nedeniyle kısmen başarısız oldu. Boemondo, nihayetinde kendisini Dirrahion'un önünde çembere alınmış bir durumda buldu: Denizyoluyla kaçışı Venedik tarafından kesilmiş, II. Paschalis ise desteğini geri çekmişti. 1108 Eylül'ünde Aleksios, Boemondo'yu Diabolis'te bulunan ordugâhına müzakereye çağırdı. Boemondo'nun hastalığın vurduğu ordusu ile artık Aleksios'u savaşta yenemeyeceği için kabul etmekten başka şansı yoktu. 1097'de ettiği yemini bozduğunu kabul etti ancak Aleksios'un Antakya Kuşatması'na destek vermeyip geri dönerek anlaşmayı ihlal etmesi nedeniyle mevcut koşullar üzerinde herhangi bir etkisinin olmadığını savundu. Bunun üzerine Aleksios, Boemondo'yu 1097'de ettiği yemininden azletti. Nikiforos Briennios tarafından müzakere edilen antlaşmanın şartları Anna Komnini tarafından şu şekilde aktarılmaktadır: Şartlar Batı anlayışı ile müzakere edilerek karar bağlandı. Böylece Boemondo, Batı geleneğinde olduğu gibi Aleksios'un feodal vasalı ve tüm yükümlülüklerini yerine getirmekle görevli "kul"u ("homo ligius" ya da "anthropos lizios") oluyordu. Kendisinin dâhil olduğu savaşlar hariç olmak üzere imparatora askerî yardım sağlamak ve hem Avrupa'daki hem de Asya'daki düşmanlarına karşı yanında hizmet etmek zorundaydı. Anna Komnini, Boemondo'nun sık sık kendi hatalarını göstererek ve Aleksios ile imparatorluğun yardımseverliğini övdüğü olayları tekrarlayan ayrıntılarla anlatır. Bu ayrıntılara inildiğinde Boemondo için yaşanılanlar aşağılayıcıydı. Öte yandan, Anna'nın çalışmaları babasını övmek için yazıldığından antlaşmanın şartları ile müzakere sırasında yaşananlara dair aktarımlara kuşkuyla yaklaşılmaktadır. Antlaşma kopya edilerek biri Aleksios'a diğeri Boemondo'ya verildi. Anna Komnini'nin aktardığına göre Boemondo'nun antlaşmanın kopyasını imzalayan şahitleri arasında Amalfi Piskoposu ve Papalık Temsilcisi Maurus, Tarentum Piskoposu Renard ve Brindisi'deki Aziz Andrew Manastırı'nın başkeşişi eşliğinde iki rahip ile beraber onlara eşlik eden az sayıda din adamı ve adsız "hacılar" (muhtemelen Boemondo'nun ordusunda asker idiler) vardı. Aleksios'un şahitleri ise imparatorluk sarayından Napoli "Sebastos"u Dagobert oğlu Roger, Gandlı William, Principat Richard, Mailli Geoffrey, Raoul oğlu Hubert, Romalı Paul, Macaristan büyükelçileri Peres ve Simon ile Hadım Basileios ve Konstantinos idi. Aleksios'un tanıklarının çoğu Bizans ordusu ve imparatorluk sarayında yüksek pozisyonlarda bulunan Batılılardı, Basileios ve Konstantinos ise Sicilya'da Boemondo'nun akrabalarının hizmetinde büyükelçilerdi. Antlaşmanın hiçbir kopyası günümüze ulaşmadığından Latince mi, Grekçe mi yoksa her iki dilde de mi yazıldığı bilinmemektedir. Her ikisi de, muhtemelen Latince bilen Batılıların sayısı göz önüne alındığında eşit derecede muhtemeldir. Boemondo'nun tavizlerinin Latin Avrupa'da ne kadar bilindiği açık olmamakla birlikte yalnızca birkaç tarihçi antlaşmayı anlatır. Onlardan biri olan Foucher de Chartres, aktarımlarında yalnızca Boemondo ve Aleksios'un uzlaşmaya vardıklarını belirtir. Antlaşma şartları Aleksios'un lehineydi ve nihai olarak Antakya ile idaresindeki toprakların imparatorluğa katılmasını sağlıyordu. Boemondo'yu Antakya'dan çıkartmanın imkansızlığını kabul eden Aleksios, Bizans'a tabi ederek imparatorluğun yararına çalışmasını sağladı. İmparator antlaşmayı geçersiz saymak için herhangi bir sebep göstermedikçe Boemondo "duks" unvanıyla Antakya'yı elinde tutacak, ölümünden sonra ise doğrudan Bizans idaresine girecekti. Boemondo bu nedenle Antakya'da bir hanedan kuramadı ancak mirasçılarının Suriye içlerinde kazanmayı başarabildiği diğer topraklara Urfa Kontluğu'nun idaresinde hükmetme hakkını garanti altına aldı. Boemondo'nun toprakları Aziz Simeon ve kıyıları, Bakras ve Artah kasabaları ile Cebel-i Summak'taki Latin mülklerini içeriyordu. Bununla birlikte, Lazkiye ve Kilikya doğrudan Bizans egemenliğine geri dönecekti. Thomas Asbridge'in işaret ettiği gibi, imparatorun Boemondo'ya vermiş olduğu yerlerin çoğu hâlen Müslümanların elindeydi, bu da Lilie'nin Boemondo'nun antlaşma ile kazanım sağladığı değerlendirmesiyle çelişmektedir. René Grousset, antlaşmayı bir "dikte" olarak nitelendirse de Jean Richard, Boemondo'nun uymaya ant içtiği feodal hukuk kurallarının "hiçbir şekilde aşağılayıcı olmadığının" altını çizmektedir. John W. Birkenmeier'e göre ise antlaşma Aleksios'un yeni bir ordu kurduğu ve yeni taktikler geliştirdiği bir noktada imzalanmışsa da bu bir Bizans siyasi başarısı sayılamazdı zira Boemondo arzu ettiği gibi Antakya'yı elinde tutmayı başarmıştı. Paul Magdalino ve Ralph-Johannes Lilie'ye göre "Anna Komnini tarafından yeniden yazılan antlaşma Batı feodal geleneğine şaşırtıcı şekilde aşinadır. İster bir Yunan, ister bir Latin imparatorluk kurumu tarafından hazırlansın Doğu Akdeniz'deki "status quo" açısından Batı gözüyle hassas bir düşünceye sahiptir." Buna karşılık Asbridge, antlaşmanın Batı örnekleri kadar Yunan etkisi de taşıdığını savunarak Aleksios'un Antakya'yı "pronoia" düzenlemelerinin şemsiyesinin altına almak istediğini belirtir. Boemondo, Antakya'ya geri dönmedi ve antlaşmanın dikkatle hazırlanan maddeleri hiçbir zaman uygulanmadı. Boemondo'nun 1111'de Sicilya'da ölümünün ardından Antakya'da idareyi eline alan yeğeni Tancred antlaşmaya uymayı reddetti. Aklında, Antakya için kendi fetih hakkı vardı. Şehri Haçlı seferine katılmayan birine teslim etmek için bir neden görmedi ve gerçekten de (Haçlıların inandığı gibi) buna karşı aktif bir şekilde çalıştı. Haçlılar, Aleksios'un Boemondo'yu kandırdığına inanıyorlardı. Aleksios'un dolandırıcı ve güvenilmez olduğuna zaten inanmalarının yanı sıra bu antlaşma onların inançlarını kendi bakış açılarına göre doğruluyordu. Tancred'e Antakya'nın yasa dışı sahibi olarak atıfta bulunan antlaşma, Aleksios'tan Boemondo'nun dışlanmasını veya bir şekilde kontrol etmesi beklentisini taşıyordu. Tancred, Rum patriğinin şehre girmesine izin vermedi. Bu nedenle atama Konstantinopolis'e yapılarak ismen de olsa Antakya Rum patriği unvanı yaşamaya devam etti. Antakya ve ona bitişik Kilikya kentlerinin statülerinin sorunu daha sonraki yıllar boyunca imparatorluğu rahatsız etti. Devol Antlaşması yürürlüğe girmemiş olsa da ertesi otuz yıl boyunca Haçlılarla yapılan görüşmelerde imparatorluğun iddialarının yasal dayanağı olmaya devam etti. II. İoannis bu nedenle 1137'de ordusu ile Antakya'ya hareket edip kenti kuşatmak suretiyle egemenliğini dayatmaya çalışmıştı. Antakya sakinleri müzakere etmeye çalıştılarsa da İoannis şehrin kayıtsız şartsız teslim olmasını istedi. Kudüs Kralı Foulques'in iznini alan Antakya Prensi Raymond, şehri İoannis'e teslim etmeyi kabul etti. Raymond'un İoannis'e bağlılık yemini ettiği sözleşme Devol Antlaşması'na dayanıyordu hatta onun ilerisine geçiyordu: Raymond imparatorluğun vasalı olduğunu kabul ediyor, imparatora Antakya'ya serbestçe giriş sözü veriyor ve fethedilir edilmez Halep ile beraber Şayzar, Humus ve Hama'nın karşılığında şehrin el değiştirmesini garantiliyordu. Ardından, Raymond yeni fethedilen yerlere hükmederken Antakya ise doğrudan imparatorluk yönetimine geri dönecekti. Bununla birlikte İoannis'i vasal olarak kabul etmek zorunda kalan Raymond ve Urfa Kontu II. Joselin'in bunu kabullenememeleri yüzünden bu yeni antlaşma da akim kaldı. Antakya'ya döndüklerinde İoannis kenti tamamen ele geçirmek konusunda ısrar edince iki prens de ayaklandı. Kentte kendini kuşatılmış olarak bulan İoannis 1138'de Konstantinopolis'e geri dönmek zorunda kaldı. Raymond ve Joselin'in isyanla bir alakaları olmadıklarına dair ısrarlarını ise kabul etti. İoannis, 1142 yılında yeni bir sefere çıksa da beklenmedik bir şekilde hayatını kaybedince Bizans ordusu geri çekildi. I. Manuil'in hükümdarlığı döneminde 1158'e dek Antakya gerçekten de imparatorluğa bağlı hâle geldi. Manuil, Prens Renaud'u, Bizans Kıbrısı'na saldırısını cezalandırmak için bağlılık yemini etmeye zorlamıştır. Rum patrikliği tekrar oluşturuldu ve Latin patrikliğinin de faaliyetlerini sürdürmesine izin verildi. Renaud'un 1160'ta Müslümanlar tarafından esir olarak ele geçirilmesinden sonra yetersiz naiplerin idaresinde kalan Antakya zayıfladı. Manuil'in 1180'de ölümünü takip eden iç bölünmelerin imparatorluğun iddiasını devam ettirme kabiliyetini engellediği 1182 yılına kadar Bizans'ın vasal devleti olarak kaldı. Devol Antlaşması, Adriyatik Denizi kıyısındaki Norman tehdidinin sona ermesi demekti. Balkan sınırındaki savunmanın etkinliği, 12. yüzyılın boyunca Dirrahion yolundan gelecek başka istilaları da engelleyecekti. Prince William County Prince William ilçesi veya Prince William County, Amerika Birleşik Devletleri'nin Virginia eyaletinde yer alan bir ilçedir. İlçenin nüfusu 2010 yılı itibarıyla 402,002'dir. İlçenin merkezi Manassas şehridir. Henrico County Henrico ilçesi veya Henrico County, Amerika Birleşik Devletleri'nin Virginia eyaletinde yer alan bir ilçedir. İlçenin nüfusu 2010 yılı itibarıyla 306,395'tir. Nükleer Silahların Tamamen Ortadan Kaldırılması için Uluslararası Kampanya Nükleer Silahların Tamamen Ortadan Kaldırılması İçin Kampanya, 2007'de Melbourne, Avustralya'da kurulan ve Nükleer Silahların Yasaklanması Antlaşması'nın uygulanması için çalışan küresel sivil toplum koalisyonu. 2017 Nobel Barış Ödülü'nün sahibidir. Rafina-Pikermi Rafina-Pikermi (), Yunanistan'ın Attika Bölgesi'ne bulunan bir belediyedir. Yüzölçümü 40.501 km² olan belediyenin nüfusu 2011 yılı itibarı ile 20,266'dır. Belediyenin merkezi Rafina'dır. Günümüz Rafina-Pikermi belediyesi 2011 yerel yönetim reformu ile iki eski belediyenin birleştirilmesiyle kurulmuştur. Birleştirilen belediyeler belediye birimlerine dönüştürülmüştür. Pikermi Pikermi (), Yunanistan'ın Attika Bölgesi'ne bağlı Rafina-Pikermi belediyesinde bulunan bir şehir ve belediye birimidir. Şehir, Atina'nın 19 km güneydoğusunda yer almakta olup Atina metropolitan alanının bir parçasıdır. Yüzölçümü 21.522 km² olan şehrin nüfusu 2011 yılı itibarı ile 7,175'tir. Rafina Rafina (), Yunanistan'ın Attika Bölgesi'ne bağlı Rafina-Pikermi belediyesinin merkezi olan şehir ve belediye birimidir. Şehir, Atina'nın 25 km doğusunda Ege Denizi kıyısında yer almakta olup Atina metropolitan alanının bir parçasıdır. Yüzölçümü 18.979 km² olan şehrin nüfusu 2011 yılı itibarı ile 13,091'dir. Albemarle County Albemarle ilçesi veya Albemarle County Amerika Birleşik Devletleri'nin Virginia eyaletinde yer alan bir ilçedir. İlçenin merkezi Charlottesville şehridir. Bu ilçe 1744 yılında kurulmuştur. İlçenin nüfusu 2010 yılı itibarıyla 98,970'tir. Fairfax County Fairfax ilçesi veya Fairfax County Amerika Birleşik Devletleri'nin Virginia eyaletinde yer alan bir ilçedir. İlçenin nüfusu 2010 yılı itibarıyla 1,081,726'dır. Spotsylvania County Spotsylvania ilçesi veya Spotsylvania County, Amerika Birleşik Devletleri'nin Virginia eyaletinde yer alan bir ilçedir. İlçenin nüfusu 2016 yılı itibarıyla 132,010'dur. Stafford County, Virginia Stafford ilçesi veya Stafford County, Amerika Birleşik Devletleri'nin Virginia eyaletinde yer alan bir ilçedir. İlçenin nüfusu 2010 yılı itibarıyla 128,961'dir. İlçenin merkezi Stafford şehridir. MontbÃ©liard Montbéliard, Fransa'nın Bourgogne-Franche-Comté bölgesine bağlı Doubs ilinde yer alan bir şehirdir. Roanoke County Roanoke ilçesi veya Roanoke County Amerika Birleşik Devletleri'nin Virginia eyaletinde yer alan bir ilçedir. İlçenin nüfusu 2010 yılı itibarıyla 92,376'dır. İlçenin merkezi Salem şehridir. Eurocopter EC725 Eurocopter EC725 Caracal/Super Cougar veya Airbus Helicopters H225M, Airbus Helicopters tarafından üretilen bir taktik nakliye helikopteridir. Eurocopter AS532 Cougar üzerinde geliştirilmiş olup birlik taşımacılığı, kazazede tahliye ve muharebe arama kurtarma görevleri için kullanılmaktadır. "KaynakÃ§a:" Gian Piero Ventura Gian Piero Ventura (d. 14 Ocak 1948), İtalyan futbolcu ve teknik direktördür. Profesyonel futbolculuk kariyerine 1968 yılında Sampdoria kulübünde başladı. Daha sonra sırasıyla Sestrese, Sanremese ve Novese kulüplerinde oynadı. Derya Åžensoy Neriman Derya Şensoy, (d. 7 Şubat 1990, İstanbul) Türk dizi, sinema ve tiyatro oyuncusu. Derya, 7 Şubat 1990 tarihinde İstanbul'da doğdu. Tiyatro kökenli bir ailede yetişti, annesi tiyatro sanatçısı Derya Baykal babası ise sinema ve tiyatro sanatçısı Ferhan Şensoy'dur. Tiyatro sanatçısı ve yazarı Müjgan Ferhan Şensoy'un da kardeşidir. Üsküdar Amerikan Lisesi’nden mezun olmuş, illüstrasyon ve tasarım eğitimi almak için New York'a gitmiştir. ABD'de Parsons The New School for Design okulunda eğitim gördükten sonra bir dönem İngiltere'de takı üzerine çalışmalar yapmıştır. 2013 yılında babasının yazıp yönettiği Masal Müfettişi adlı oyunun dekor ve kostüm tasarımını yapmıştır. Aynı sene Doksanlar dizisinde Tuğba Karaman Tuncay karakterini canlandırarak ilk televizyon deneyimini yaşamıştır. Sonraki sene filmiyle sinema adımını atmıştır. 2015 yılında Hesapta Aşk filminde Didem karakterini, Mayıs Kraliçesi dizisinde Dilara karakterine can vermiştir. Aynı yıl kardeşi Müjgan Ferhan Şensoy'un yazıp yönettiği Pera'daki Hayalet adlı oyunun dekor tasarımını yapmış, Aybike karakterini canlandırmıştır. Sonraki sene Deliormanlı, Çakallarla Dans 4 ve Mahsun Kırmızıgül'ün yönettiği Vezir Parmağı filminde rol almıştır. 2017 yılında Bu Sayılmaz dizisinde ve babası Ferhan Şensoy'un yazıp yönettiği Nereye de Gidiyor Lan Bu Gemi? adlı oyunda rol almıştır. Hanover County Hanover ilçesi veya Hanover County, Amerika Birleşik Devletleri'nin Virginia eyaletinde yer alan bir ilçedir. İlçenin nüfusu 2010 yılı itibarıyla 99,863'tür. Kamkaran Kamkaran, Kamkarha veya uluslararası alanda bilinen adıyla Kamkars, (Soranice: کامکاران; ""Kamkarlar"", Farsça: کامکارها‎‎), İran'ın Kürdistan Eyaleti'nin başkenti Senendec şehrinden yedi kardeş ve bir kız kardeşten oluşan Kürt müzik grubu. 20'ye yakın albüm çıkaran grup Tahran'da müzik okulu açmıştır. Şehram Nazıri ile beraber çalışmalar yapmışlardır. Eurocopter AS332 Super Puma Eurocopter AS332 Super Puma veya Airbus Helicopters H215, Airbus Helicopters tarafından üretilen bir orta nakliye helikopteridir. Aérospatiale SA330 Puma üzerinden geliştirilmiş olup ilk uçuşunu 13 Eylül 1978 tarihinde gerçekleştirmiştir. "KaynakÃ§a:" Hillsborough County, New Hampshire Hillsborough ilçesi veya Hillsborough County, Amerika Birleşik Devletleri'nin New Hampshire eyaletinde yer alan bir ilçedir. İlçenin nüfusu 2010 yılı itibarıyla 400,721'dir. İlçenin merkezleri Manchester ve Nashua şehirleridir. Çin dış göçü Tarih boyunca çok sayıda Çin dış göçü dalgası (Çin diasporası olarak da bilinir) yer almıştır. 19. yüzyıldan 1949 yılı (Çin Halk Cumhuriyeti devletinin kuruluş yılı)na kadar yer almış göç dalgalarının ana sebepleri; anakara Çin'deki savaşlar ve kıtlıklar, çeşitli yabancı ülkelerin Çin'i ele geçirmesi, ve siyasi yolsuzluğun ortaya çıkardığı sorunlardır. Göçmenlerin çoğu, Amerika, Avustralya, Güney Afrika ve Güneydoğu Asya gibi bölgelere çalışmak için göç eden; "kuli" (; kelime anlamıyla "Ağır İş") olarak bilinen; okuryazarlığı olmayan köylüler ve işçiler idi. Lynn Pan'in yazdığı "Sons of the Yellow Emperor" ("Sarı İmparator'un Oğulları") isimli kitabına göre Çinli kulilerin dış göçü, Britanya'nın denizaşırı topraklarında köleliğin kaldırılmasının ardından başladı. Büyük oranda işgücü yetersizliğe maruz kalmış Avrupalı tüccarlar, Afrikalı kölelerin yerine Çin ile Hindistan'dan gelen senetli işçileri işgücü olarak almaya karar verdiler. Britanya Guyanası'nda bir plantasyon sahibi, aradığı özellikleri Çinli işçilerde bulabilmiştir: "güçlü fizikleri, para kazanma hevesleri, çocukluktan beri zorluk çekmiş olmaları [...]". İşçi alımmacıları; kendi ailelerini beslemek için para karşılığına kuli ticaretindeki yüksek sayıdaki vasıfsız Çinli işçilerin hizmetlerini yurt dışı kolonilerdeki plantasyon sahiplerine sattı. Bu ticaret türü Çinlilerin arasında "Mai Zhu Zai" (; kelime anlamıyla "Domuz Yavrusu Satışı") olarak bilinirdi. İşçilerin hayatları zorluklarla doluydu. Kulilerin çoğu kötü muamele gördü, ve birçoğu Güney Amerika ve Güney Afrika yolculuğunda kötü nakliye koşulları nedeniyle öldü. Atlantic County Atlantic ilçesi veya Atlantic County, Amerika Birleşik Devletleri'nin New Jersey eyaletinde yer alan bir ilçedir. İlçenin nüfusu 2010 yılı itibarıyla 274,549'dur. İlçenin merkezi Mays Landing şehridir. Uhnaagiyn Hürelsüh Uhnaagiyn Hürelsüh (Moğolca:Ухнаагийн Хүрэлсүх; d. 14 Haziran 1968), Moğol siyasetçi. Asya ülkesi Moğolistan'da 4 Ekim 2017 tarihinden bu yana başbakanlık makamında bulunmaktadır. Ulan Batur'daki 2 numaralı ortaokula devam etti. 1989 yılında Moğolistan Savunma Üniversitesi'nden politik çalışmalarla mezun oldu. 1994 ve 2000 yıllarında mezun olduğu Moğolistan Ulusal Üniversitesi Devlet İdaresi ve Yönetim Geliştirme Enstitüsü'nde kamu yönetimi ve hukuk okudu. Moğolistan Halk Ordusu'nun 152. Tümen'inde siyasi komiser olarak görev aldı. Hükümetin, parti üyeliğini çeşitli (kamu) ofislerden ayırmaya çalıştığı 1990 yılında parti üyeliği görevinden istifa eden ilk Moğol askeri memuruydu. 2000, 2004 ve 2012 yıllarında üç kez Moğol meclisinde vekil olarak seçildi. 2004-2006 yılları arasında Acil Durum Bakanı, 2006-2008 yılları arasında Profesyonel Denetim Bakanı ve 2014-2015 ile 2016-2017 yılları arasında Moğolistan başbakan yardımcısı görevlerinde bulundu. 2008-2012 yılları arasında Moğolistan Halk Partisi'nin genel sekreterliği görevini yürüttü. Don Carmody Don Carmody (d. Rhode Island) doğma büyüme B.D.'li ama Kanada'ya göç eden ve Montreal'da eğitimini tamamlayan bir film yapımcısı. Montreal merkezli yapım şirketi Cinépix'e katıldı, orada Ivan Reitman ile birlikte David Cronenberg'ün erken filmlerinde çalıştı ve daha sonra Harold Greenberg’ün Astral Bellevue Pathé isimli şirketine gitti, orada da yapımın başında duran yönetici yapımcı görevini üstlendi. Astral'dan ayrıldıktan sonra, Bob Clark’on hasılat patlaması olan "Porky's" isimli Kanada'nın en çok hasılat toplayan filminde eşli yapımcılık yaptı. Şu ana kadar 100 civarında filmin yapımcılığını yaptı, bunlardan bazıları da Denis Villeneuve'nin "Polytechnique" (2009) filmi ve "İyilik Meleği", "Yesterday", "Şehrin Azizleri", "Can Dostum" filmleridir. Aynı zamanda Toronto'da çekilen ve 2002 En İyi Film Akademi Ödülü'nü kazanmış olan "Chicago" isimli müzikalin de yapımcı ekibinde bulundu. Ayrıca video oyunları üzerinden filme uyarlanan "" ve "Sessiz Tepe" filmlerinin de yapımcılığını üstlendi. FranÃ§ois Marc François Marc (d. 19 Mart 1950, Plougoulm (Finistère)) Fransız siyasetçi. Ekonomi ve idare alanında doktora yapmış ayrıca işletme bilimleri alanında devlet doktorası sahibidir. Bretagne-Occidentale Üniversitesi'nde işletme bilimleri profesörü olmuş ve 1986-1989 yılları arasında Brest İktisadi Bilimler ve Hukuk Fakültesi dekanı olarak görev yapmıştır. 1983-2001 yılları arasında La Roche-Maurice belediye başkanı, 1988-2015 yılları arasında Finistère genel konseyi üyesi ve 1998-2015 yıllarında genel konsey başkan yardımcısı, 1995-1998 yılları arasında Pays de Landerneau-Daoulas komünler topluluğunun ilk başkanı olmuştur. 1998 yılında senatör seçilmiştir. 2011 sosyalistlerin cumhurbaşkanı adayı önseçiminde François Hollande'ı desteklemiş, Hollande'ın 2012 Fransa cumhurbaşkanlığı seçimi kampanya ekibinde "Maliye, Bütçe ve Vergi" biriminde görev yapmıştır. 2012-2014 yıllarında Senato Maliye Komisyonu Genel Raportörü olmuştur. Haziran 2015'e dek Mevduat ve Sevkiyat Fonu Denetleme Kurulu üyeliği görevinde bulunmuştur. 2017 yılında senatörlük görevinden istifa etmiştir. Yerel YÃ¶netimler Senato Diğer Bergen County Bergen ilçesi veya Bergen County, Amerika Birleşik Devletleri'nin New Jersey eyaletinde yer alan bir ilçedir. İlçenin nüfusu 2016 yılı itibarıyla 939,151'dir. Tiananmen Tiananmen (), kelime anlamıyla "Göksel Barış Kapısı", Çin başkenti Pekin'deki Tiananmen Meydanı'nın kuzeyinde bulunur ve Yasak Şehir'e giren ana giriş kapısıdır. Mao Zedong'un 1 Ekim 1949 tarihinde Çin Halk Cumhuriyeti'nin kuruluşunu ilan ettiği mekândır. Bu nedenle Tiananmen, Çin Halk Cumhuriyeti armasının üzerinde de görülebilir. Kapı'nın özgün ismi "Chéngtiānmén" (; "Gökyüzünü Taşıyan Kapı"). Kapı merkezinin hem sağı hem de solunda duran yazılar şöyle: Kapı, 1417 yılında İmparator Sarayı inşası sırasında Ming Hanedanı imparatoru Yonglo'nun hükmü altında inşa edildi, Ming Hanedanı'nın sonuna doğru ise Li Zicheng önderliği altındaki isyancılar tarafından yakılıp kül edildi. Çing Hanedanı sırasında yeniden inşa edildi. Aralık 1969 yılında orijinal, tamir isteyen bina; 2000 yılına kadar gizli tutulan tadilat çalışmaları kapsamında tümüyle yıkıldı ve Nisan 1970'ye kadar aslına uygun bir şekilde tekrar yeniden inşa edildi. Toplam 33,7 metre yüksekliktedir ve Çin tarihinde önemli bir rol oynamıştır. Tiananmen'de imparatorların ilanları okunurdu ve imparator saraydan çıkınca burada fedakarlıklar yapılırdı. Burlington County Burlington ilçesi veya Burlington County, Amerika Birleşik Devletleri'nin New Jersey eyaletinde yer alan bir ilçedir. İlçenin merkezi Mount Holly şehridir. İlçenin nüfusu 2016 yılı itibarıyla 449,824'tür. Godfrey Gao Godfrey Gao (Çince: 高以翔; 14 Eylül 1984 - 27 Kasım 2019) Tayvan doğumlu Kanadalı model ve oyuncudur. Komárno Komarno Slovakya'nın Nitra Bölgesinde yer alan bir şehirdir. Bu şehir, Tuna ve Váh nehirleri arasında yer almaktadır. Naumburg Naumburg Almanya'nın Saksonya-Anhalt eyaletinde yer alan bir şehirdir. Bu şehir yaklaşık 33.000 kişilik bir nüfusa sahiptir. Spišská Nová Ves Spišská Nová Ves Slovakya'nı Košice Bölgesinde yer alan bir kasabadır. Kasabanın nüfusu 2006 yılı itibarıyla 38,357'dir. Havlíčkův Brod Havlíčkův Brod () Çek Cumhuriyeti'nin Vysočina bölgesinde yer alan bir kasabadır. Aynı zamanda Havlíčkův Brod ilçesinde başkentidir. Bu kasaba Sázava nehri üzerinde yer almaktadır. Kasabanın nüfusu 2003 yılı itibarıyla 24,321'dir. Eurocopter AS350 Ã‰cureuil Eurocopter AS350 Écureuil, Airbus Helicopters tarafından üretilen bir hafif genel maksat helikopteridir. Aérospatiale tarafından tasarlanmış olup ilk uçuşunu 27 Haziran 1974 tarihinde gerçekleştirdi ve 1975 yılında hizmete girdi. "KaynakÃ§a:" C. C. H. Pounder Carol Christine Hilaria "C. C. H." Pounder (d. 25 Aral覺k 1952), Guyana as覺ll覺 Amerikal覺 bir oyuncu. Nokia 500 Nokia 500 Nokia tarafından üretilen "Symbian Belle" sistemli akıllı telefon. İlk olarak 1 Ağustos 2011'de piyasaya çıktı ve tüm modeller yıl sonuna kadar kullanıma sunuldu. Nokia Süit ve OTA üzerinden 15 Şubat 2012 tarihinden sonra (daha önce "Symbian Belle" olarak anılıyor) Nokia Belle'ye yükseltilmiş olarak geliyor. Nokia C5-03 modelinin yerini aldı. Aygıtın ardılı ise Nokia 700, Nokia Asha platform sistemli Nokia Asha 501 ve Windows Phone sistemli Nokia Lumia 510 modelleridir. Nokia 500, ilk olarak yazılım sürümü 010.029 ile piyasaya çıktığından beri birçok sorun yaşadı, ancak 11.33 güncellemesinden sonra sorunsuz çalışdı. Bir OpenGL ES GPU yerine, daha basit bir OpenVG GPU'ya sahiptir; bu nedenle, 3D uygulamalar donanım ivmesi olmadan çalışsalar da, Angry Birds gibi bazı 2D ve vektör uygulamaları düzgün çalışmaktadır. "Nokia Belle" güncellemesi (en yeni yazılım sürümü 111.021.0028 sürümü) daha az gecikme süresi ve yeni bir arayüz ile performansı artırdı. Nokia 500'ün ön yüzünde 3.2 inçlik ekran, ekranın altında konumlandırılmış çağrı kabul ve iptal butonları, ayrıca menü butonu bulunuyor. Arka yüzünde ise 5 megapiksellik kamera ve hoparlör görülüyor. Şarj girişi, 3.5mm kulaklık çıkışı ve micro USB port telefonun üst kenarında bulunurken alt kenarda sadece mikrofon bulunuyor. Ses tuşları ve tuş kilidi tuşu ise telefonun sağ kenarına konumlandırılmışdır. 2592x1944 piksel çözünürlüğünde 5 MP kameraya sahip olan Nokia 500, otofokus ya da led flash desteği içermeyiyor. Temel kamera özellikleri dışında sadece coğrafi etiketleme özelliği barındırırken, 15 fps'de VGA çözünürlüğünde video kaydı yapabiliyor. Ön kamerası bulunmadığı için görüntülü arama özelliği desteklemiyor. 360x640 piksel çözünürlüğünde 3.2 inç boyutunda kapasitif dokunmatik ekrana sahip olan Nokia 500, TFT LCD ekranında 16 milyona kadar renk desteği sağlıyor. Symbian Anna işletim sistemi ile yönetilen cihaz, bölümlere ayrılmış kullanışlı ekranı, renkli simgeleri, 3x4 düzenindeki menü sistemi ile geldi. Model, 1110 mAh Li-Ion batarya kapasitesi ile 7 saate kadar konuşma ve 500 saate kadar bekleme yapabiliyor. Normal bir batarya kapasitesine sahip olan cihaz 35 saate kadar kesintisiz müzik dinleme imkânı sağlıyor. Nokia 500, önceden yüklenmiş Angry Birds uygulamasıyla birlikte gelir. Belle, farklı boyutlarda canlı widget'ları içeren dört ana ekrana sahiptir. Ana ekranlar, bildirimler ve bağlantı seçenekleri de dahil olmak üzere ana ekran widget'ları ve kısayollarıyla kişiselleştirilebilir. Kilit ekranı, duvar kağıtları ve önemli bilgilerle özelleştirilebilir. Web'de gezinme, görüntüleme ve tarama için uygulamalar mevcuttur. Jared Harris Jared Francis Harris (d. 24 Ağustos 1961) bir İngiliz oyuncu. En çok tanındığı rolleri AMC'nin "Mad Men" dizisindeki Lane Pryce, Fox'un "Fringe" isimli bilimkurgu dizisindeki David Robert Jones, Netflix'in "The Crown" isimli orijinal tarihi dizisindeki Kral VI. George ve Syfy'ın "The Expanse" isimli bilimkurgu dizisindeki Anderson Dawes karakterleridir. Ayrıca başka yapımlarda da önemli rollerde oynamıştır. Bunlardan bazıları: "Benjamin Button'ın Tuhaf Hikayesi" (2008), "" (2011), "Lincoln" (2012) ve "Müttefik" (2016). Hero Ä°brahim Ahmed Hero İbrahim Ahmed (Soranice: ھێرۆ ئیبراھیم ئەحمەد, Arapça: هيرو إبراهيم أحمد; d. 1948, Süleymaniye), Iraklı Kürt siyasetçi, yazar İbrahim Ahmed'in kızı, Irak eski cumhurbaşkanı Celal Talabani'nin eşi. 1948'de Kürtlere uygulanan baskıya karşı aktif siyasi mücadele yürüten bir ailede doğdu. Babasının 1950'li yıllarda Ebu Gureyb Cezaevi'nde hapsedilmesi Hero'yu siyasete yönlendirdi. Ailesi 1953'te Kerkük'e sürüldü ve 1954'te Süleymaniye'ye dönünceye kadar ev hapsinde tutuldu. Döndükten sonra bir suikast girişimi sırasında babası yaralandı. 1958'de ailesi eğitimini sürdürdüğü Bağdat'a taşındı. Irak'taki askeri darbe yüzünden eğitimini tamamlayamadı; ailesi, İran'a kaçmaya zorlandı; burada tekrar eğitimine devam etti. 1972'de Bağdat'ta bulunan El-Mustansıriyya Üniversitesi Psikoloji Bölümü'nden mezun oldu ve aynı yıl oğlu Bafil'i dünyaya getirdi. Medyada aktif olan büyük Kürt kanallarından Kurdsat'ın kurucusudur. Haziran 2010'da Kürdistan Yurtseverler Birliği 3. kongresinde politbüro üyesi seçilmiştir. 2017 yılında Vatikan tarafından "Dünya Hristiyan Önderi Ödülü" verilmiştir. Eurocopter EC135 Eurocopter EC135 veya Airbus Helicopters H135, Airbus Helicopters tarafından üretilen bir hafif genel maksat helikopteridir. İlk uçuşunu 15 Şubat 1994 tarihinde gerçekleştirmiş olup 1996 yılında hizmete girdi. Airbus Helicopters Airbus Helicopters, Airbus'ın helikopter üretiminden sorumlu bölümüdür. 1992 yılında Aérospatiale ve DASA'nın birleşmesi sonucu Eurocopter Group adıyla kurulmuş olup 2 Ocak 2014 tarihinde günümüz adını almıştır. Şirket, gelirler ve türbin helikopterleri satışı bakımından sektörün en büyüğüdür. Merkezi Fransa'da Marsilya Provence Havalimanı'nda yer almaktadır. Dilara Darabi Dilara Darabi (Farsça: دلارا دارابى; d. 29 Eylül 1986, Reşt - ö. 1 Mayıs 2009, Reşt), 2003 yılında babasının kuzenini öldürmekten hüküm giymesinden sonra ölüme mahkûm edilen İranlı Gileki kadın. Her ne kadar Dilara suç işlemiş olduğunu iddia etse de, daha sonra ifadesini geri çekti ve eski sevgilisi Emir Hüseyin'in "yaşın küçük, idam cezası almazsın" diyerek yalan söylemesine ikna ettiğini açıkladı. Dilara'nın ilk ifadesinden başka kanıt yoktu. Uluslararası kuruluşlar ergin olmadan işlenmiş bir suça verilen idam cezasını geri aldırmak için kampanya yürüttüler. Ancak Yüksek Mahkeme idam cezasını onaylayarak Dilara'yı astılar. Erken yaşlarda geliştirdiği resim sevgisini hapishanede devam ettirerek birçok eserini tamamladı. Tutukluluk halindeyken şiirler yazdı. Şiirleri arasında cezaevindeki yaşam hakkında psikolojik ve felsefi bir çalışma olan "Hapishane" başlıklı bir şiiri var. Francis Robbins Upton Francis Robbins Upton (1852; Peabody, Massachusetts - 10 Mart 1921; Orange, New Jersey) Amerikalı bir fizikçi ve matematikçiydi. Upton, akkor ampullerin, elektrik jeneratörlerinin ve elektrik güç dağıtımının geliştirilmesinde Thomas Edison'la birlikte çalıştı. Francis Upton, Elijah Wood Upton ve Lucy Elizabeth Winchester'ın oğluydu. Francis Upton Berlin Üniversitesi ve Princeton Üniversitesi'ne de katıldı. Francis, Princeton Üniversitesi'nden resmi olarak doktora derecesini alan ilk öğrenci oldu. Upton daha sonra Thomas Edison tarafından işe alındı. İki yıl Edison'un Boston doğumlu mezunu Bowdoin Koleji ve hesap uzmanı Princeton, Berlin Üniversitesi'nde Herman von Helmholtz ile bir yıl lisansüstü eğitim gördü. Upton, 1879 Eylül'inde Brunswick, Maine'de Elizabeth F. Perry ile evlendi. Kızları Elizabeth Fenno Upton, 24 Ağustos 1880'de dünyaya geldi. 1894'te Francis Robbins Upton, ayrılmasına kadar yönettiği Edison'un işini bıraktı. Upton dört yıl sonra döndü. O ve Thomas, Upton'un beton imalatçılarına sattığı cevher öğütme kumu üzerinde çalışmaya başladı. Upton 1911'de sonunda iş bıraktı ancak hala tuğla ve beton satmaya devam etti. 3 Şubat 1918'de Edison Öncüleri Upton'u ilk Başkanları seçtiler. Francis Robbins Upton 10 Mart 1921'de Orange, New Jersey'de öldü. 1773 Düzenleme Yasası 1773 Düzenleme Yasası (), Büyük Britanya Parlamentosu tarafından çıkarılan ve 10 Haziran 1773'te yürürlüğe giren, East India Company'nin Britanya Hindistanı üzerindeki egemenliğini düzenleyen yasadır. Hükûmet tarafından ilk defa şirketin bölgedeki faaliyetlerine müdahalede bulunulmuştur. Uzun süreli bir çözüm sunmamış, 1784'te yürürlüğe giren Pitt'in Hindistan Yasası ile daha radikal çözümler üretilmiştir. Davud Ahmedinejad Davud Ahmedinejad (d. 13 Mart 1950 –ö. 4 Ekim 2017), İranlı siyasetçidir. Eski İran cumhurbaşkanlarından Mahmud Ahmedinejad ve Pervin Ahmedinejad'ın kardeşidir. Kendisi Aradan, İran doğumludur. 2005 yılında kardeşi cumhurbaşkanı seçildikten sonra Başkanlık Teftiş Komisyonu başkanlığına getirildi. 2013'te Davud Ahmedinejad 2013 İran cumhurbaşkanlığı seçimlerinde adayı oldu, ancak seçim yapılmadan önce adaylıktan çekildi. İranlı siyasetçi Davud Ahmedinejad, 4 Ekim 2017'de Tahran'da 67 yaşındayken kalp krizi geçirerek hayatını kaybetti. Paranormal Activity 3 Paranormal Activity 3, Henry Joost ve Ariel Schulman'ın yönettiği 2011 çıkışlı found footage tekniğiyle çekilmiş Amerikan doğaüstü korku filmidir. "Paranormal Activity" film serisinin üçüncü (kronolojik olarak birinci) filmidir ve çoğunlukla ilk iki filmden 18 yıl önceki olayları ele almaktadır. 21 Ekim 2011'de gösterime girdi." Paranormal Activity 3" ayrıca Joost ve Schulman'ın yönettiği ilk korku filmidir. 2005'te Katie, hamile kardeşi Kristi'ye ve kocası Daniel'e video kasetlerle dolu bir kutu gönderir. Kasetlerde Katie ile Kristi'nin anne ve annelerinin erkek arkadaşı Dennis ile olan kamera görüntüleri vardır. Bir yıl sonra, Kristi ve Daniel'in evi yağmalanır ve kasetler kaybolur. 1988'te, Katie ile Kristi küçüklüklerinde anneleri Julie ve onun erkek arkadaşı Dennis ile birlikte yaşamaktadırlar. Dennis, Kristi'nin hayali arkadaşı Toby'nin ortaya çıkmasıyla evde tuhaf şeyler olduğunu fark eder. Dennis ve Julie seks videosu çekerler ancak o sırada deprem olunca yarıda kesilir. Kamera, tavandan düşen tozların odadaki görünmez bir şeyin üzerine döküldüğünü gösterir. Görüntülerin incelendiği sırada Dennis bu tuhaf olayı fark eder. Arkadaşı Randy, evdeki başka olayları yakalaması için Dennis'e evin her yerine kameralar yerleştirmesini önerir. O gece Kristi uykusundan uyanır ve kameraların görüş alanında olmayan biriyle konuşur. Dennis ertesi gün ona gece yaşanan olayı sorduğunda Kristi konuştuğu kişinin Toby olduğunu söyler. Daha sonra, Kristi, Toby ile bir çay partisi yapar ve o sırada içeri giren Katie, hayalî arkadaşı olduğunu için Kristi'nin bir "bebek" olduğunu söyler ve Toby'ye bakmak için küçük odaya girdikten sonra odanın kapısı kendiliğinden kapanır. Dennis ile Lisa, çocuklara bakması için Lisa adında bir bakıcıyı tutarlar. O gece kameralara içinde birinin olduğu anlaşılan bir örtü yakalanır fakat ardından örtü birdenbire yere düşer ve içinde kimse olmadığı görülür ve oradan ayrılan ayak sesleri duyulur. Çift eve döndüğünde Lise beklenmedik bir şekilde evden ayrılır. Ertesi gece Kristi, Toby tarafından uyandırılır ve Toby'ye artık arkadaş olmadıklarını söyler. Ertesi sabah Dennis kızların küçük odasında tuhaf bir sembollerin olduğunu fark eder ve daha sonraları bu sembollerin ayrıca demonoloji kitabında da yer aldığını görür. Kristi hastalanınca annesi ile Dennis onu hastaneye götürür. Katie evde Randy ile birlikte kalır ve kızların banyosunda Kanlı Mary oyununu oynarlar. Bir sonuç alamadığında Katie tekrar oynamaları konusunda ısrar eder. Randy bir şey tarafından saldırıya uğrar ve vücudunda büyük bir çizik olduğunu görür. Banyodan çıkmaya çalışırlar fakat siyah şekil kapıdan geçer. İkinci denemelerinde mobilyalar odada fırlatılır. Julie ve Dennis eve geri dönünce Randy hızlı bir şekilde evden ayrılır ve ilgilendikleri şeyin tehlikeli olduğunu söyler. Denniz, Julie'ye kızların odasında bulduğu sembollerin bir cadı meclisine ait olduğunu ve beyni yıkanmış kızların hamilelik yaşına kadar beklendiğini ardından oğullarını kurban ettiklerini ve sonrasında hafızalarının silinmesiyle bir şey hatırlamadıklarını söyler. Julie bunları redderek Dennis'le tartışmaya başlar. Görünmez iblis, Katie ile Kristi'yi korkutur ve Katie'ye zarar verince Kristi, iblise ne isterse yapacağını söyler. Ertesi gün, Kristi annesine onları, büyükanne Lois'in Moorpark'taki evine götürmesini ister fakat annes bu isteği reddeder. Julie evde korkutucu bir olayla karşı karşıya kaldığında Lois'in evine gitmeyi kabul eder. Dennis yeni yatak odalarına da bir başka kamera kurar. Gece 01.00 sularında yüksek sesle rahatsızlıktan uyanırlar ve Julie sesi araştırmaya gider. Geri dönmeyince, Dennis de ona bakmaya gider. Julie ve kızları çağırır ancak kimseyi bulamaz. Alt katta, Dennis perdenin arkasında bir insan silüetini fark eder fakat perdenin arkasında kimse yoktur. Duvarda gizli semboller görür ve bu sembollerin bir kısmı kızların odasındakiyle aynı olduğunu fark eder. Dennis garaja girer ve Lois de dahil olmak üzere tamamen siyah giyinmiş birkaç kadın görür. Kadınlar peşinde koşarken eve geri döner. Evde, Julie'yi merdivenlerin üstünde bulur. Ona yaklaştığında havada durduğunu fark eder. Julie'nin vücudu ona doğru fırlatılır ve böylece merdivenden düşer. Kristi'yi görür ve birlikte bir dolapta gizlenirler. Dennis ile Kristi dolaptan çıkıp mutfağa doğru giderler. Dennis dışarıdaki kadınların bahçede bir şenlik ateşi etrafında toplandığını görür. Katie'yi Julie'nin cesedinin yanındaki merdivenlerde ağlarken bulurlar. Dennis Katie'ye arkadan yaklaşır ve omzuna dokunduğunda Katie ona doğru dönüp şeytani bir çığlık atarak onu odanın diğer ucuna fırlatır. Katie kaçar ve bacağından incinen Dennis, Julie'nin cesedine doğru sürünmeye çalışır. Lois, önünü keser ve Dennis'in vücudunu iki büklüm ederek onu öldürür. Lois daha sonra Kristi ve Katie'ye işaret eder ve üst kata çıkmaya başladıktan sonra Lois kızlara hazır olmalarını söyler. Kristi, üst katına çıkmadan önce kamera yerdeyken Toby'yi çağırır. Kamera parazitlenir ve görüntü siyaha kesilir. Temel çekim Haziran 2011'de başladı ve ağustos ayında sona erdi. Film, "Spor Kampı" adı altında yapım aşamasından geçti. Film Henry Joost ve Ariel Schulman tarafından yönetildi. Christopher B. Landon tarafından yazılmış bir senaryo ile film 21 Ekim 2011'de piyasaya sürüldü. Tanıtım fragmanlarındaki sahnelerin bazıları filmde yer almaması seyircilerin tepkisine neden oldu. İlk iki filmin başarısından sonra bir kez daha sosyal medya stratejisi kullanan "Paranormal Activity 3", Twitter'da "Tweet Your Scream" ("Çığlığını Tivitle") kampanyasını oluşturdu. Film, eleştirmenler tarafından genellikle olumsuz yorumlar aldı. Eleştiri toplayan web site Rotten Tomatoes, 117 eleştirmenin yorumlarına dayanarak filme %68'lik bir derece ve 10 üzerinden 6 verdi. Metacritic, 25 eleştiriye bağlı olarak filme 59 gibi bir skor verdi. CinemaScore filme A + to F ölçeğinde "C +" verdi. Ocak 2012'de Paramount, seride dördüncü bir film olacağını duyurdu. Üçüncü filmin yönetmenleri Henry Joost ve Ariel Schulman'ın dördüncü filmi yönetti. Film 19 Ekim 2012'de gösterildi. 1 Ağustos 2012'de ilk fragman yayımlandı. Judy Stone Judy Stone (d. 1 Mayıs 1924, Philadelphia- ö. 6 Ekim 2017) ,Amerikalı kadın gazeteci, yazar ve film eleştirmenidir. 1961'den 1993 yılına kadar "San Francisco Chronicle" adlı yapım için incelemeler yazmıştır. Stone ayrıca "The New York Times", "Los Angeles Times" ve daha birçok ulusal gazete ve dergi için yazdı. Kaleme aldığı kitapları arasında; "The Mystery of B. Traven" (1977), "Eye on the World: Conversations With International Filmmakers" (1997), ve "Not Quite a Memoir: Of Film, Books, the World" (2006) sayılabilir. Yazar ve yayıncı I. F. Stone ile kardeş olan Amerikalı kadın gazeteci, yazar ve film eleştirmeni Judy Stone 6 Ekim 2017'de 93 yaşında ölmüştür. Ä°gor Girkin İgor Vsevolodoviç Girkin (), günümüz adıyla İgor İvanoviç Strelkov (И́горь Ива́нович Стрелко́в; d. 17 Aralık 1970), eski bir Rus subay ve milliyetçi siyasetçi. Girkin, başlangıçta Transdinyester, Bosna ve Çeçenistan'da gönüllü olarak savaştı. 2014 Kırım Krizi ve Donbass Savaşı'nda önemli bir rol oynamış olup Donetsk Halk Cumhuriyeti'nin Savunma Bakanı olarak görev yaptı. Girkin, Ukrayna makamları tarafından eski GRU albayı olarak terörizmle suçlanmaktadır ve halihazırda Doğu Ukrayna'daki silahlı çatışmalardaki rolü nedeniyle Avrupa Birliği'nin yaptırım listesinde yer almaktadır. Ivan Franek Ivan Franek (d. 17 Haziran 1964), bilinen diğer adıyla; Ivan Franeck, ,Çek erkek dizi ve sinema oyuncusu, görüntü yönetmenidir. Kendisi Plzeň, Çek Cumhuriyeti doğumludur. Franek 1989'da Fransa'ya yerleşmiştir. İlk önemli başrolü Silvio Soldini'nin yönettiği romantizm drama filmi "Brucio Nel Vento" (İngilizce: " Burning in the Wind ") (2002)'de Tobias karakteridir. Avrasyacılık Avrasyacılık ( "yevraziystvo"), 20. yüzyılın başında 1917 Rus Devrimi'nin ardından Beyaz göçmenler arasında ortaya çıkan bir siyasi harekettir. Avrasyacılara göre Rus toplumu ve uygarlığı Avrupa'nın değil, Avrasya'nın jeopolitik konseptine aittir. Akımın başlıca önderleri Nikolay Trubetskoy ve P.N. Savitski'dir. 1991'de Sovyetler Birliği'nin dağılmasından sonra, Avrasyacılık Aleksandr Dugin tarafından kurulan Avrasya Partisi adında kısmen aynı adı taşıyan yeni bir harekete dahil edildi. 1990'ların sonundan bu yana Avrasyacılık, Türkiye'de ulusalcı çevreler arasında bir miktar taraftar kazanmıştır. Dugin'le ilişkili en tanınmış kişi Vatan Partisi'nin lideri Doğu Perinçek'tir. Modern Türk siyasetinde bazı analistler, Ergenekon davasıyla yakından incelenen Türk ordusunun üyeleriyle de bağlantılı olan milliyetçi ve laik seçkinlerin Avrasyacılarla yakın ideolojik ve siyasi bağları olduğunu öne sürmektedirler. Beyaz göçmenler Beyaz göçmenler ( "Belaya emgratsiya"), Ekim Devrimi ve Rus İç Savaşı sonrasında Rus İmparatorluğu'ndan göç eden ve dönemin siyasi ortamına muhalif olan Rus zümreleri için kullanılan bir terimdir. Birçok beyaz göçmen Beyaz Ordu'ya katılmış ya da desteklemiş olup terim rejimin değişmesi nedeniyle ülkeyi terk eden herkes için yaygın olarak kullanıldı. Menşevikler ve Sosyalist Devrimciler gibi bazı Beyaz göçmenler Bolşeviklere karşıtlardı, ancak Beyaz hareketi doğrudan desteklememişlerdi. Bazıları ise sadece apolitikti. Bu terim, yurt dışında yaşarken Rus Ortodoks kimliğini terk eden ve hala tutanların soyundan gelenler için de kullanılmaktadır. GayriresmÃ® imparatorluk Gayriresmî imparatorluk, bir imparatorluğun ticari, askerî veya stratejik hedefleri doğrultusunda kolonisi olmayan bölgeler üzerinde etki sahibi olarak oluşturduğu etki alanıdır. 2010 yılında yazdıkları bir makalede Gregory Barton ve Brett Bennett "gayriresmî imparatorluk" için aşağıdaki tanımı sundular: Serbest ticaret politikaları sayesinde Britanya İmparatorluğu ekonomik yollardan gayriresmî imparatorluk sahibi olmayı başardı. Tarihçi Ronald Robinson ve John Gallagher'ın "The Imperialism of Free Trade" ("Serbest Ticaretin Emperyalizmi") makalesine göre Britanya İmparatorluğu kolonilerin genişlemesinde kolonilerin üzerinde kurduğu resmî hakimiyet kadar oluşturduğu gayriresmî imparatorluk da rol oynadı. 20. yüzyılın başlarında Japonya İmparatorluğu'nun eşitsiz bir antlaşma sistemi aracılığıyla Çin üzerinde sağladığı hakimiyet de bu kavrama bir örnektir. Bununla beraber, "gayriresmî imparatorluk" kavramı "emperyalizm" kavramının tanımını haddinden fazla genişlettiği savıyla eleştirilmiştir. Maurice Hauriou Maurice Hauriou (d. 17 Ağustos 1856, Ladiville (Charente) - ö. 12 Mart 1929, Toulouse) Fransız hukukçu ve sosyolog. Fransız idare hukukunun babalarından kabul edilmektedir ki bu hukukun temeline "kamu gücü"nü kriter olarak koymuştur. Léon Duguit'nin Bordeaux Okulu'nu, Raymond Carré de Malberg'in de Strazburg Okulu'nu temsil etmesi gibi kendisi ise Toulouse Okulu'nu temsil etmiştir. 1876'da Bordeaux Hukuk Fakültesi'nden mezun olmuş ve 1879 yılında aynı fakültede doktorasını tamamlamıştır. Roma hukuku ile medeni hukuk alanında uzmanlaşmıştır. 1880 ve 1881'deki agregasyon sınavlarında başarısız olmasına karşın 1882'deki sınavda birinci olmuştur (bu sınavda Léon Duguit 6. olmuştur). 1882'deki bu sınav büyük sınav olarak adlandırılmıştır çünkü Fransız modern kamu hukukunun kurucularından olan Henry Berthélemy, Léon Duguit, Léon Michoud, Adhémar Esmein ve Raymond Carré de Malberg bu sınava katılmıştır. 1883'te Toulouse Hukuk Fakültesi'nde kariyerine başlamış, genel hukuk tarihi derslerini vermiş, daha sonra idare hukuku dersleri de vermeye başlamış, 1888 yılında idare hukuku profesörü olmuş ve 1888-1920 yıllarında idare hukuku kürsüsünün başkanlığını yapmıştır. 1906 yılından emekli olduğu 1926 yılına dek ise Toulouse Hukuk Fakültesi'nin dekanı olmuştur. Karşılaştırmalı medeni yasama (1891-1892), kamu hukuku (1894-1895), idare hukuku (1895-1918, 1919-1920), sosyal bilim (1899-1901), kamu hukukunun ilkeleri (1920) dersleri vermiş ve idare hukuku kürsüsü başkanlığını 7 Mayıs 1920 tarihinde bırakarak, anayasa hukuku kürsüsüne geçmiş ve 1926'daki emekliliğine dek bu kürsüde öğretim üyesi olarak görev yapmıştır. Kamu gücü ve kurum teorisi üzerine sıklıkla yazmış, çok sayıda idarenin kararları üzerine yorumlu bir çalışma yapmıştır. Tezlerinde devlet vizyonunu bir kamu gücü olarak vurgulamıştır ki burada istisna hukuku da kendi doğası haklı çıkartmıştır. Fransız ve Frankofon hukukçular hatta yabancı özellikle Alman (örneğin; Carl Schmitt), İspanyol ve İtalyan kamu hukukçuları arasında uzun süre görüşleri etkili ve önemli olmuştur. Léon Duguit'nin pozitivist hukuk görüşü ile ciddi tartışmaları olmuştur. Duguit'nin pozitivizmi, devletin kendini sınırlandırması ve egemenliği alanında eleştiriler getirmiştir. Hauriou'ya göre güç devletin kendi egemenliğinde dinlenir. Devletin kurum kavramı açısından değerlendirilmesi gerekir. O'na göre kurumsallaşma devleti sınırlandıracaktır. Ralphie May Ralph Oliver "Ralphie" May (d. 17 Şubat 1972 ; ö. 6 Ekim 2017), Amerikalı stand-up komedyen ve oyuncu. Kendisi Chattanooga, Tennessee'de doğmuş, Clarksville, Arkansas'ta yetişmiştir. Yaptığı komedi şovlarda ağırlıklı olarak kelime oyunu, hiciv, cinsellik, ırk, din, aile yaşamı ve obezite ile gözlem komedisi konuları vardı. May, yaptığı komedi skeçlerinde Sam Kinison, Lenny Bruce, Buddy Hackett ve Richard Pryor'un etkisinde kaldı. 2003 yılı Mayıs ayında yarışma şov programı "Last Comic Standing" 'in ilk sezonuna seçildi. Yarışmada ikinci sırada yer aldı. Bundan sonra, "Wayne Brady Show" ve "Jay Leno ile Tonight Show" gibi komedi şovlarında rol aldı. 2005 yılında Mo'Nique, Rodman ve Vince Morris'in de yer aldığı "The Big Black Comedy Show" programında tek beyaz komedyen oldu. May, Lahna Turner ile evlendi ve 2015'te ayrıldı. İki çocuğu vardır. Amerikalı ünlü komedyen ve oyuncu Ralphie May, 6 Ekim 2017'de 45 yaşındayken Las Vegas, Nevada'da zatürre şüphesiyle kaldırıldığı bir hastanede kalp yetmezliği nedeniyle ölmüştür. Paul Otellini Paul Stevens Otellini (d. 12 Ekim 1950 – ö. 2 Ekim 2017), Amerikalı iş adamı, bilişim devlerinden Intel'in eski başkan ve CEO'su idi. Ayrıca Google yönetim kurulu üyesiydi. Kendisi San Francisco, Kaliforniya'da doğdu. 19 Kasım 2012'ye kadar görev alan Otellini, Mayıs 2013'te emekliliğini ilan etmiştir. Amerikalı iş adamı ve üst düzey yönetci Paul Otellini, 2 Ekim 2017'de 66 yaşında Santa Rosa, Kaliforniya'daki evinde uykusunda ölmüştür. Marcel Germain Perrier Marcel Germain Perrier (d. 16 Mayıs 1933 -ö. 2 Ekim 2017), Roma Katolik Kilisesi'ne bağlı piskopos ve din adamı. Perrier, 1958'de rahip olarak göreve başladı. 1988'de Fransa, Tarentaise, Chambéry-Saint-Jean-Maurienne'nin Roma Katolik Başpiskoposluğunun ek piskoposu seçildi. 2000 yılından 2008 yılına kadar Roma Katolik Piskoposluğu'na bağlı piskoposu olarak görev yapmaya devam eden Marcel Germain Perrier 2 Ekim 2017'de 84 yaşında ölmüştür. Rodney Bickerstaffe Rodney Kevan Bickerstaffe (d. 6 Nisan 1945 –ö. 3 Ekim 2017) ,İngiliz aktivist, yönetici ve sendikacıdır. Birleşik Krallık Ulusal Emekliler Konvansiyonu Başkanı olarak görev yapmıştır. İngiltere'nin en büyük sendikası olan UNISON'un 2001 yılına kadar başkanlığını yapmıştır. Hammersmith, Londra, İngiltere'de doğan sendika lideri Rodney Bickerstaffe 3 Ekim 2017'de 72 yaşında Londra'da öldü. Çin asıllı Singapurlular Çin asıllı Singapurlular ya da Singapur Çinlileri (; İngilizce: "Singaporean Chinese" veya "Chinese Singaporean"), kısmen ya da tamamen Çin kökenli (özellikle Han Çinlileri) Singapur vatandaşlarıdır. Bir yüzyıldan fazla kültürel uzaklaşmanın ardından ve Çin diasporasının üyeleri olarak Çin asıllı Singapurlular, kıta Çinlilerinden oldukça farklıdır. Etnik açıdan birbirine benzeseler de Singapur Çinlileri tipik olarak batılaşmıştır ve İngilizceyi anadil olarak konuşurlar. 2015 yılı itibarıyla ülke vatandaşlarının %76,2'sini (Singapurluların dörtte üçünden fazlasını), böylece de Singapur'daki en büyük etnik grubu oluştururlar. Singapur, Büyük Çin'in haricinde etnik Çinlilerin nüfusun çoğunluğunu oluşturduğu Dünya'daki tek ülkedir; ayrıca hem siyasi hem de ekonomik açıdan Singapur toplumunun her seviyesinde temsil edilirler. Tayland, Endonezya, Malezya ve Amerika Birleşik Devletleri'ndeki Çin topluluklarından sonra Dünya'daki en büyük beşinci denizaşırı Çinli topluluğuna ev sahipliği yapmaktadır. Singapur Çinlileri, kendilerini "Çin uyruklu" (中国人; "Zhōngguórén") veya "denizaşırı Çinlisi" (华裔; "Huáyì"; 华侨; "Huáqiáo") olarak tanımlamaktan çok Çincede kendilerini etnik Çinli (华人; "Huárén") olarak tanımlarlar. Çin uyrukluğu Çin uyrukluğu, aşağıdakilerle ilgili olabilir: Burak King Burak Canatan veya bilinen adıyla Burak King (17 Mayıs 1992, Rotterdam), Türk rap müzisyeni Kadir Canatan ve Emine Canatan’ın oğlu olarak 1992 yılında Hollanda’nın Rotterdam şehrinde dünyaya gelmiştir. İlköğretimini Rotterdam’da tamamladı. 2008’te, henüz 15 yaşında iken, ailesiyle birlikte Hollanda’dan Türkiye’ye kesin donüş yapmıştır. Balıkesirde gençliğinin büyük bir bölümünü geçirmiş ve daha sonra İstanbul’a taşınmıştır. Rap müzik ile küçük yaştan itibaren ilgilenen Burak King, müzisyenliğin yanı sıra Kütahya Dumplupınar üniversitesinde Beden Eğitimi Öğretmenliği okuyor. Babası Prof. Dr. Kadir Canatan, Istanbul Sabahattin Zaim Üniversitesinde, dekan olarak görev yapmaktadır. Babası Kırşehirli, annesi Kırıkkalelidir. Kariyeri Genç yaşta, Hollanda’da bir azınlık olmanın getirdiği duygu ve düşüncelerini Rap’a dökerek, amatör olarak müzisyenliğe başladı. O dönem sokaklarda oynayarak büyüdüğünü dile getiren Burak, arkadaşları tarafından 'King' lakabını aldı. Türkiye'ye kesin dönüş yapınca İstanbulda Eypio ile tanışmış ve birlikte müzik yapmaya başlamışlardır. 28 aralık 2015 tarihinde Eypio ile birlikte yaptığı Günah Benim adlı single parçası 200 milyon izlenmeyi geçmiştir. Böylelikle Burak King profesyonel anlamda müzik piyasasına ilk girişi yapmıştır. Cem Yılmaz ve Ertuğrul Özkök’ün de desteğini gören Günah Benim parçası, birçok ödüle talip oldu. Sibel Can çocuklarının Günah Benim şarkısına olan hayranlığı üzerine Burak King ve Eypio’ya yapacağı Harbiye Açıkhava Konserinde düet yapma teklifinde bulunmuştur. Bu konser 2016'da gerçekleşti. Uefa'nın resmi Türkiye takım editörü Çetin Cem Yılmaz Türkiye millî futbol takımın otobüsünde en çok çalan şarkının Günah Benim olduğunu beyan etmiştir. Ayrıca Milli takım oyuncusu Mehmet Topal, otobüste devamlı çalan bu şarkının milli takımı motive ettiğini de vurgulamıştır. Bunun üzerine Burak King 2016 Avrupa futbol Şampiyonasında Milli takıma destek amaçlı, Eypio ile birlikte Günah Benim parçasından uyarlanan Ay Bizim Yıldız Bizim adlı parçayı yapmıştır. 2017'de sözü ve müziği kendisine ait olan Koştum Hekime isimli single çıkarmıştır. Bu single müzik marketlerde en çok indirilenler ve dinlenenler arasında yer aldı. Burak King bu parça ile 44. Altın Kelebek ödülleri ‘Yılın Şarkısı’ adayıdır. AyÅŸen Aydemir Ayşen Özdemir (d. 1 Ocak 1964 - ö. 26 Eylül 1999, İstanbul) Türk sinema ve tiyatro oyuncusu. Galatasaray Lisesi'nden mezun olduktan sonra Boğaziçi Üniversitesi Tarih bölümüne girdi, bir süre Mimar Sinan Üniversitesi Sahne ve Gösteri Sanatları bölümünde okuduktan sonra ABD'ye gitti. Burada Santa Monica'da tiyatro eğitimi aldı, bir dönem Ortaoyuncular tiyatro topluluğu bünyesinde oyunlarda oynadı. 1996 yılında Açık Radyo'da Amma Hikâye adlı programı yaptı, aynı radyoda haber spikerliği yaptı. 1996