yolculuğuna başladı. 24 Eylül'de ay toprağı taşıyan kapsül paraşütle Kazakistan topraklarına iniş yaptı. SSCB, bu etkileyici girşimi aslında Apollo 11'in aya indiği gün, Luna 15 ile gerçekleştirmeyi planlamıştı. Böylece hem bütün dünyayı bir kez daha şaşırtacak hem de ABD'lilerden önce ay toprağını getireceklerdi. Ne var ki Luna 15, iniş sırasında Ay'daki dağlara çarparak parçalandı. Bu görev de 1,5 yıl sonra Luna 16'ya kaldı. Akşam (anlam ayrımı) Akşam, günün bölümlerinden biridir. Ayrıca şu anlamlara da gelebilir, Arecibo mesajı Arecibo mesajı, frekans modülasyonlu radyo dalgaları yoluyla, Arecibo radyo teleskobunun yenilenmesini kutlamak için yapılan 16 Kasım 1974 tarihindeki törende, yalnızca bir kez (tekrarlı değil) uzaya gönderilmiştir. Törenin yapıldığı tarihte ve yerde, gökyüzünde görülebilen yakın ve geniş bir yıldız topluluğu olması sebebiyle, 25.000 ışık yılı uzaklıktaki M13 küresel yıldız kümesi bölgesine doğru gönderilmiştir. Mesaj 1679 ikilik sayı sistemi rakamından oluşur ve yaklaşık olarak 210 bayttır. 2380 MHz frekanstadır ve ""sıfırlar"" ve ""birler"" arasındaki fark 1000 kW gücündeki 10 Hz'lik değişimlerle ayarlanmıştır. Bilgi saniyede 10 bit olacak şekilde yayımlanmıştır. Yayının toplam süresi üç dakikadan daha kısa sürmüştür. Mesajdaki bit sayısı olan 1679, bir yarı asal (iki asal sayının çarpımı) olduğu için seçilmiştir. Bu sayı, mesaj içeriğindeki her bir bit 23 sütun ve 73 satır olacak şekilde art arda dizildiğinde, içinde çeşitli desenler barındıran bir dikdörtgen oluşturmasını sağlar. 73 sütun ve 23 satır olarak yazılması halinde ortaya anlamsız ve karmaşık bir desen çıkar. Resimdeki bitler grafik karakterlere ya da boşluklara çevirildiğinde sağdaki resimde görülen desen (renk bilgisi taşınmadığı için renksiz olarak) oluşur. O dönemde Cornell Üniversitesi'nde olan ve meşhur Drake denkleminin yaratıcısı Dr. Frank Drake, Carl Sagan ve başka kişilerin yardımıyla mesajı yazmıştır. Mesaj yedi parçadan oluşmuştur. Bu parçalar şunları anlatır: Mesajın ulaşmasının hedeflendiği yıldızlara ulaşması 25000 yıl (ve olası bir cevabın buraya ulaşması için 25000 yıl daha) alacağı için Arecibo mesajı, dünya dışı akıllı varlıklarla bir iletişim kurma çabasından ziyade, insanlığın teknolojik gelişmişliğinin bir sunumu olmuştur. Gerçekte, mesajın ulaşmasının hedeflendiği yıldızlar mesaj oraya ulaştığında orada olmayacaklardır. Cornell News gazetesinin 12 Kasım 1999 tarihli basılı sürümüne göre, bu gönderimin esas amacı mesajın birilerine ulaşması değil, yeni kurulan ekipmanın yeterliliklerinin bir sunumunun yapılmasıdır. Ağustos 2001'de, Birleşik Krallık'ta Chilbolton teleskobu yakınlarındaki bir tarlada bulunan çember biçimli yapıların, Arecibo mesajına dünya dışından gelen bir cevap olduğu iddia edilmiştir. SETI'ye göre, bu grafiklerin dünya dışı kaynaklı olduğunu iddia edebilmek için hiçbir kanıt yoktur. Mesajın en baştaki kısmı 1'den 10'a kadar sayıların ikili sayı sisteminde gösterimlerini içerir. İlk üç satır sayılarla ilgili verileri belirlerken, en alt satır her sayının bitim noktasını işaret eder. Olası alıcıların ikili sayı sistemini anlayabildiğini varsaymamız halinde dahi, sayıların kodlanışı (yazılış yönteminden ötürü) tam olarak açık olmayabilir. İlk yedi sayıyı okumak için en alttaki satır görmezden gelinerek, üç tane ikili sayı sistemi rakamı olarak yukarıdan aşağıya okunmalıdır. Örneğin, 10 tabanında 1 sayısı, ikilik sayı sisteminde 001 olarak yazılabilir. Bu dönüşümleri şu şekilde açabiliriz: 8, 9 ve 10 sayılarının okunması, iki sütun olarak yazıldıkları için biraz daha değişiktir. Bu sayıların tek sütunda yazılması fazla yer kaplayacağı için bu şekilde yazılmışlardır. Bunların basamakları şu şekilde dizilmiştir: Bu sırayla örneğin 8 sayısının mesajdaki formunu açmak istersek, sayısı 001000 şeklinde yazılır. Buradan 8, 9 ve 10 sayıları ve dönüşümleri şu tabloyla açıklanabilir: İkili sayı sisteminde belirtilen sayılar, yine yukarıdan aşağı okunarak 10 tabanına çevirildiğinde 1, 6, 7, 8 ve 15 sayıları elde edilir. Bunlar DNA'yı oluşturan elementler olan hidrojen (H), karbon (C), nitrojen (N), oksijen (O) ve fosfor (P) elementlerinin atom numaralarıdır. Element numaralarının sayılar gibi ayrı ayrı yazmak yerine bir blok olarak yazılmasının sebebi, sonraki bölümde açıklanan nükleotidleri oluşturan elementleri belirtebilmek içindir. Nükleotidler önceki bölümde tanımlanan beş elementten kaç tane içerdikleriyle belirtilmiştir. Her blok, DNA'da bağlanmış haldeki sayılarıyla nükleotidlerin molekül formüllerini gösterir. Örneğin, tabloda sol üstte gösterilen deoksiriboz molekülü (DNA'da bağlıyken COH — bağımsızken COH) şu şekilde okunmalıdır: 7 hidrojen, 5 karbon, 0 nitrojen, 1 oksijen ve 0 fosfor atomu. DNA'nın ikili sarmal yapısı. Ortadaki düşey çubuk insan genomundaki nükleotidlerin sayısını yaklaşık olarak verir. Buradaki değer 4.3 milyar civarında olmasına rağmen aslında insan genomunda yaklaşık 3.2 milyar ikili nükleotid vardır. Ortadaki element insanı temsil eder. Resme göre soldaki element yetişkin bir erkeğin ortalama boyunu verir: 1764 mm. Bu sayı, yatay olarak yazılmış 14 sayısının (bitiş belirteci en solda) mesajın dalgaboyuyla (126 mm) çarpılmasıyla elde edilmiştir. Sağdaki element 1974 yılındaki insan nüfusunu gösterir: yaklaşık 4.3 milyar. Burada sayılar düşey değil yatay olarak belirtilmiştir, okunmaya sağ alttan başlanmalıdır. Bitiş belirteci sol üsttedir. Güneş sistemi, Güneş ve Güneş'ten uzaklıkları sırasıyla gezegenler. (Plüton, 2006 yılında Uluslararası Astronomi Birliği'nce yeniden sınıflandırılarak cüce gezegen olarak tanımlanmıştır.) Dünya, Güneş'ten uzaklık sıralamasında üçüncü sıradadır. Grafikte de mesajın gönderildiği gezegeni belirtmek amacıyla Dünya diğer gezegenlerin bulunduğu hattın dışında gösterilmiştir. Grafikte insan figürü, Dünya'nın "üzerinde duruyor" gibi görünür. Bu grafik gezegenlerin konumlarını göstermesinin yanı sıra, Güneş'in ve gezegenlerin yaklaşık boyutları hakkında da bilgi verir. Mesajın son bölümü Arecibo radyo teleskobu ve çapını gösterir. 2430 sayısı mesajın dalgaboyuyla çarpıldığında 306.18 m sonucu elde edilir. Burada 2430 sayısı yatay olarak, soldan sağa gidecek şekilde okunmalıdır. Bu sayının son basamak belirteci sağ alttadır. Mesajdaki bitler 0 ve 1 olarak doğru en ve boy değerlerinde bir tabloda yazıldığında şöyle bir sonuç elde edilir: Eğer en boy değerleri ters olarak yazılırsa ortaya anlam içermeyen bir doku çıkar: Gostya iz buduşçevo Gostya iz buduşçevo (Rusça: Гостья из будущего, anlam: "Gelecekten gelen misafir"), Kir Bulyçev'in romanı "Sto let tomu vperyod" (Сто лет тому вперёд; "Yüz yıl kadar ileri")'un film uyarlaması olan 1984 SSCB Gorki Film Stüdyosu yapımı fantastik TV dizisi. Yönetmenliğini Pavel Arsenov yaptı ve başrollerini Natalya Guseva ve Aleksey Fomkin paylaştı. Beş bölümden oluşan dizi Mart 25-29 1985 tarihleri arasında saat 16:05'te SSCB Merkez Televizyonu'nda yayımlandı. "100 yıl Sonrası"' adlı romandan uyarlanmıştır. 1997'de Sankt-Peterburg'ta kurulan Rus pop müzik ve dans grubu Gosti iz Buduşçevo (Гости из Будушего, "Gelecekten gelen misafirler") adını diziden almıştır. 2001'de Moskova'da kurulan Rus rock grubu Priklyuçeniya Elektronikov ise dizinin tema müziği olan "Prekrasnoye Dalyoko" 'nun punk rock remix'ini olarak yorumladı. Hişâm bin Abdülmelik Hişâm bin Abdülmelik (Arapça: هشام بن عبد الملك), onuncu Emevî halifesidir. Kardeşi halife II. Yezîd 724'te öldüğü zaman halife olmuş ve 18 yıllık uzun bir halifelikten sonra 6 Şubat 743'te ölmüş, yerini II. Velîd olarak anılan kardeşinin oğlu Velîd bin Yezîd bin Abdülmelik’e bırakmıştır. Cerrah el-Hakami ordusuyla o kışı Seki'de geçirdi ve Ocak 724'te II. Yezid'in ölüm haberini bu kış kampında aldı. Komutanları ve ordusu burada Hişam'a biat etti. Hazarlara karşı savaşa devam edebilmek için oraya takviye kuvvetler gönderildi. 730'da Kazar kağanı 300.000 kişilik bir ordu toplamıştı. Kağan'ın oğlu Baryik (Barçik) komutasında bu Hazar ordusu Terek Irmağı vadisinin boğazlarından geçti. Vartham kalesini kuşatmaya aldılar. Cerrah bu kuşatmayı kırmayı başaramadı. İki taraf arasında Erdebil civarındaki ovalarda Marj Erdebil Muharebesi veya Erdebil Muharebesi adıyla anılan ve üç gün süren bir muharebe yapıldı. Cerrah bu muharebe sırasında öldürüldü. Hazar ordusu komutanı Cerrah'ın kafatasını harp arabasına bir süs olarak astı. Hazar ordusu Erdebil'e girdi ve Hazarlar askerlik çağında olan bütün erkekleri öldürdüler ve kadınları köle olarak esir aldılar. Hazar ordusu Kafkasların güneyinde bir Hazar Krallığı kurmak amacıyla Gilan, Azerbaycan, Mezopotamya'nın kuzeydoğusunu işgal altına aldı. Cerrah'in yenilip öldürülmesinden sonra Hişam yeni Ermenistan valisi olarak Amr bin Said el-Haraci'yi atadı. El-Haraci yeni ordusuyla durumu kontrol altına alabildi. Bir şans eseri olarak Hazar Kağanı'nı küçük bir köyde yapılan bir baskında sarhoş bir halde yakalayıp öldürüldü. Bundan hemen sonra Hazarların asıl ordu kampına bir gece baskını yapıp çok büyük sayıda uykulu Hazar askerini elimine etti. Böylece Haraci'nin seferi Hazarların yenilgisi ile sona erdi. Hazarlar komutanı Barçık'ın sonu iki değişik kaynakta değişik olarak verilmektedir: 731'de Halife Hişam Haraci'yi Ermenistan valilik görevinden aldı; yerine kandi kardeşi Mesleme bin Abdülmelik'i vali yaptı. Mesleme Şirvan bölgesinde Haraci'ye yetişti. Fakat Meseleme ile Haraci arasında büyük bir anlaşmazlık çıktı ve Mesleme Haraci'yi hapse attırdı. Bunun haberi Hişam'a erişince, halife Haraci'nin serbest bakılmasını emretti. Mesleme'nin hayata yaklaşımını açıklamak için şu hikâye söylenir: Mesleme Şirvan'da bir şehri kuşatmaya almış ve şehrin elçileri ile müzakereler başlamışdı. Meseleme "şehrin askerlerinin de tek birinin öldürülmeyeceğine" söz verdi. Şehrin kapıları açılınca Meseleme şehrin bütün askerlerinin ve şehir halkının hepsinin yakalanıp öldürülmesini, ancak seçilmiş tek bir askerin öldürülmeyip hayatının bağışlanmasını emretti. Böylece Mesleme sözünü tutmuş oldu. 731'de yeniden kurulan Hazar ordusu Arapların 'Bab" adını verdikleri şimdiki Dağistan'da Derbent geçidinin kuzeyinde toplanmaya başladı. Bunun haberini alan Mesleme kuzeye ilerledi; Bab kapısında küçük bir birlik bırakarak Hazar ülkesine girdi ve Balanjar'a kadar ilerledi. Arapların bu beklenmedik hücumu daha yeni toplanmakta olan büyük Hazar ordusu içinde önce bir panik yarattı. Fakat hemen toplanan büyük Hazar ordusu Araplarla yakın çarpışmaya girişti. Meseleme'nin Arap ordusu o günkü uzun zorlamalı yürüyüş ile bu mevkiye gelmiş olmasına rağmen bu büyük Hazar ordusuyla bütün gün süren bir muharebeye girişti. Bu muharebede Hazar Kaganı yaralandı ve bu da Hazar ordusunun moralini yıkmaya bir faktör oldu. Hazar ordusu askerleri Volga Irmağı'nın bir kıyısına yığıldılar ve karşı kıyıya geçmeye yeltendiler. Mesleme bu ırmak kenarında sıkışan Hazar ordusuna iki alternatif tanıdı: Ya Arap süvarileri tarafında kılıçlanıp öldürülme ya da İslam'i kabul etme. Hazarların çoğunun İslam dinini kabulü bu muharebeye atfedilir. Mesleme sonra güneye dönüp hala Hazarlar tarafından ellerinde bulundurulan Bab Kalesi önüne geldi. Bu şehrin suyunu sağlayan sarnıçlar içine ölü hayvan leşleri attırdı ve suları böylece zehirlenen Bab halkı hemen teslim oldu. Meseleme sonra Hişam'ın gözünden düştü ve 732'de Ermenistan Valiliği görevine Şam'dan gelen Mervan bin Muhammed atandı. 732'de Emevilerin gösterdiği gayretler çok şiddetli yağmur yağışları nedeniyle hiç görünür sonuç yaratmadı. Hazarlara karşı ikinci savaş 737'ye kadar devam etti. Mervan iki alternatifi olan bir strateji uygulamaya koyuldu. Bir taraftan Hazar Kağanı ile barış müzakerelerini açtı ve bu uzun müzakereler devam etti. Diğer taraftan Hazar arazilerine Arap askeri birlikleri sokmaya başladı. Bunların askeri birlik girişlerinin en büyüklerinde Arap süvari birliği önce iki koldan ilerlemeye başladı; Samandar şehri civarında bu iki kol birleşti ve birlikte Samandar şehrini ellerine geçirdiler. Arapların Samandar şehrini ellerine geçirmeleri Hazarların başşehrinin İtil'e nakledilmesine neden oldu. Mervan Samandar'ı ele geçirme ile kazandığı avantajı kullanmamayı tercih etti. Kendinin Kağan'ın bir Arap vasalı olarak bir Arap yarı özerk eyaleti olan Hazar eyaletinin valiliğine atanmasını yeterli başarı olarak kabul etti. Orduyu dağıtarak Irak'a çekildi. Endülüs'teki Emevi orduları 718 Pirene Dağları'nı geçmişlerdir. Endülüs'teki Emevi valisi "Abdurrahman bin Abdullah el-Refiki" önce Akitanya'nın güneyini eline geçirip Kuzey Akitanya'ya hücumlara başladı. Güney Fransa'daki Narbon ve civarı Emevilerin eline geçti. 721'de Toulouse'da yapılan bir muharebe ile Gaskon Eudes büyük bir Emevi hücumunu durdurdu. Fakat 725'te bir başka Emevi Endülüs ordusu Rhône Nehri vadisinden kuzeye çıkıp Autun'a kadar olan bölgeyi talan etti. 732'de "Abdurrahman bin Abdullah el-Refiki" ordusu ile yaptığı bir hücumda Poitiers'e kadar ilerledi. Burada Frank Kralı'nın vekilharcı unvanı ile bir Frank ordusu komutanları Sarl Martel ile bu Arap hucumunu durdurmayı başardığı iddia edilir. 25 Ekim 732'de yapılan ve Frankların Poitiers Muharebesi adını verdikleri bu çarpışma Fransız tarihçiler tarafından Avrupa'nın Müslüman Arap ordularından kurtulması olarak büyük önemle anılır. Araplar Güney Fransa'ya, Languedoc bölgesine yerleşmişler ve 780'e kadar bu bölgede kalmışlardır. Hişam Halid bin Abdülkasrı her iki Irak eyaletinin valisi olarak atadı. Bu vali Irak'tan büyük bir Arap ordusu ile Türklerle çarpışmak için kuzey doğuya doğru ayrıldı. Bu ordu Amuderya Irmağı'nı geçerek Sugd'da Buhara, Semerkand, Kocand şehirlerine doğru yöneldi. Fakat Türk hakanının direnişi dolayısıyla Araplara kalıcı fetih yapamadan geriye dönüp tekrar Horasan'a gelmek zorunda kaldılar. Sonraki iki yıl da aynı şekilde hücuma geçen Arap orduları aynı şekilde başarısızlığa uğrayıp geri döndüler. Bu orduların komutanlarına şiddetle sinirlenen Halid bin Abdülkasrı bu komutanların saç sakallarını kestirdi, giysilerini çıkarttırıp iç çamaşırları ile zincirlerle bağlı olarak onları Irak'ta tutukladı. Bunun haberini Şam'da alan ve bu haberden hiç hoşlanmayan Hişam hemen Asras bin Abdullah'ı Horasan valisi tayin etti. Yeni Horasan valisi sefere çıkıp Buhara üzerine doğru yürüdü. Fakat Buhara'nın Türk hakanı bu Arap ordusunu büyük (bazı kaynaklar gere 100.000 kişilik) bir Türk ordusu ile karşıladı. Yapılan muharebede 1.000 kadar Arap öldürüldü, ama Türkler Semerkand'te doğru geri çekildiler. Bunu bir başarısızlık sayan Halife Hişam bu sefer Asras bin Abdullah'ı Horasan valiliğinden alıp yerine Cüneyd bin Abdulrahman'ı atadı. Yeni bir Arap ordusuyla Cüneyd Amu Derya'yı geçti ve hemen Türk hakanının 70.000 kişilik orduyla çarpışmaya girişti. Araplara bu çarpışmadan galip ayrıldılar ve Türklerden 3.000 kişi öldürdüler. O kış Asras bin Abdullah bir başka orduyla Amu Derya'yı geçerek Merv yakınlarına hücuma geçti. İlkbaharda Semerkand Cüneyd komutasındaki Arapların eline geçti. Fakat Türk orduları tekrar gelip Semerkand'ı kuşattılar ve Buhara ile Semerkand arasında düzlükleri Araplara geçilmez hale getirdiler. Semerkand'ı kuşatmasını kırmak için gönderilen takviye Arap orduları bu düzlüklerde pusuya düşürüldü. 20.000'den fazla Arap askeri bu pusularda öldürülüp diğerleri yüksek araziye kaçmak zorunda kaldılar. Bu sefer Araplar Merv üzerinden yeni 40.000 kişilik bir orduyu Semerkand'in kuşatmasını kırmak için gönderdiler ve başarı kazanıp Semarkand'da kuşatılmış Cüneyd'in ordusunu kurtardılar. Cüneyd Merv'e döndükten hemen sonra oldu. Cüneyd'in yardımcı komutanlarından biri Şam aleyhinde bir isyan başlattı. Hişam bu isyanı bastırmak için Yusaf bin Ömer'i Horasan valisi olarak atadı ve onu bir ordu ile isyankar komutan üzerine gönderdi. Hişam da kendinden önceki Emevi halifelerin gibi İslamlığı yeni olarak kabul etmiş kişilerden tıpkı gayrimüslim halk gibi cizye vergisi almayı prensip edinmişti. Buna neden devletin vergi hasılatının İslamiyeti kabul edenlerin artması ile azalmasını önlemekti. Fakat İslamiyeti yeni kabul edenler tarafından cizye ödemek bir adaletsizlik sayılmakta ve bu hoşnutsuzluk yaratmakta idi. Hişam zamanında daha yeni Arap hakimiyetine girmiş olan ve birçoğu İslamı kabul edip çoğunluğu Berberi olan ahalinin bulunduğu Tanca ve Sus emirliklerinde Hişam döneminde bu hoşnutsuzluk isyana dönüştü. Bu gelişmeye katkıda bulunan diğer faktör ise Maysara el-Matgari adli bir Hariciliği kabul etmiş olan su taşıyıcısının 739-740'ta giriştiği efektif propaganda kampanyası idi. İsyancılar Tanca'da idareyi ellerine aldılar ve Harici danışmanlar tarafından idare edilen isyancı orduları Arapların karşı koymalarını eriterek İfrakiyye'de merkezleri olan Keyrevan'a doğru ilerlemeye başladı. Kuzey Afrika'daki Arap orduları bu yeni İslam'a dönmüş ve çoğu Berberilerden oluşan isyancı ordulara karşı koyamamaktaydı. Halife Hişam bu sefer Suriye'de bulunan en iyi Arap ordusunu İfrakiyye'deki orduları takviye için gönderdi. Fakat bu ordu da Sebu Irmağı kıyılarında isyankar Berberi orduları tarafından mağlup edildi. Bu sefer yeni orduları ile Emevilerin Mısır Eyaleti valisi Handhala bin Safwan İfrakiyye'ye getirildi. Bu Mısır'dan gelen Arap ordusu İfrakiyye'de Arapların merkezi olan Keyrevan'ı tehdit eden, Hariciler tarafından desteklenen, Berber ordusunu Nisan-Mayıs 742'de El-Karn ve simdi Cezayir'de bulunan El-Asnam muharebelerinde yenerek Arapların İfrikiyye'den Berberiler tarafından atılmasını önledi. MS 740 yıluında Irak valisi Yusuf bin Ömer, Kufe'deki Şiiler arasında idaresinden hoşnutsuzluğun arttığını ve bunun bir eyleme döneceğinden korkarak Hüseyin bin Ali'nin torunu olan Zeyd bin Ali'nin Kufe'den ayrılmasını istedi. Zeyd, bu nedenle Medine'ye gidermiş gibi şehirden ayrıldı ama sonradan tekrar Kufe'ye döndü ve değişik evlerde saklanıp orada gizlice yaşamaya başladı. Kufe'den Zeyd bütün eyaletlerde bulunan Şiilere gönderilen genel bir mektup yazarak onları Emeviler'e karşı kendi safına gelmeye çağırdı. Şiilerin devamlı hürmetlerini ve kendine bağlılık mesajlarını almaya başladı. Halife Ebu Bekir ile Ömer'i halife saymayan aşırı Şiilerden kendini uzak tuttu ama Şiiler yeterce sayıda mücahit bulup toplanırlarsa Emevi halifelerinin hükmünden kurtulabileceklerine inanmaktaydı. Şiilerin bir fitne çıkarmasını önlemek için Irak valisi Yusuf bin Ömer Zeyd'i yakalamaya karar verdi. Bunun için bütün Küfe halkını şehrin büyük camiisine gelmeye zorladı, onları orada kilitleyip şehirde Zeyd'i aramaya koyuldu. Zeyd etrafına biraz mücahit asker toplayarak büyük camiye gelmeyi başardı. Orada cami içindeki halka camiyi boşaltmalarını istedi. Sonra etrafında bulunan mücahitleri ile Yusuf bin Ömer'in emri altında bulunan askerleri cami etrafından püskürtüp atmayı denedi ve bunda biraz başarı kazandı. Ancak onların attıkları bir okla öldürüldü. Küfe halkı, Zeyd'in cesedini kaçırıp bir gizli mezara gömdüler. Fakat sonradan halktan birisi imamın mezarını Irak valisine ifşa etti. Yusuf bin Ömer, Zeyd'in mezarını açtırdı; ölünün kafasını kestirip Hişam'a gönderdi. Sonradan Zeyd'in kesik kafası Medine'ye götürülmüştür. Zeyd isyanının diğer elebaşları da yakalanıp öldürüldü ve cesetleri yakıldı. Hişam etrafındakileri basitliği ve dürüstlüğü ile çok etkilemiştir. Hiç şatafatlı giyinmeyi sevmezdi. Halife olduktan sonra bütün halifeliği boyunca aynı yeşil pelerini giymişti. Basit hayat yaşamayı kendi örneği ile herkese göstermiştir. Halifeliğinin döneminde şehirlerde ortaya çıkan veba salgınlarından kaçınmak için devamlı olarak bir bedevî gibi çölde yaşamıştır. Ekmek yapmasını bildiğini ve keçi sağıp süt bulabildiğini ve ekmek süt ile yaşanabileceğini gelen her misafirine gösterirdi. Çok büyük bir araziye hüküm edip hepsinden vergi toplayabilmesi imkânı olmasına rağmen zamanında devlet maliyesinin adaletinden ve dürüstlüğünden devamlı bahis edilmiştir. Emeviler halifeleri arasında, eğer sefere iştirak etmediyse, devletten askerî maaş almayan tek halifedir. Hişam 6 Şubat 743'te bir Çarşamba günü difteri hastalığından ölmüştür. Yerine halife olarak kardeşi II. Yezid'in oğlu Velid bin Yezid bin Abdülmelik II. Velid olarak halife olmuştur. Hişam halifeliğe geldiği zaman politik şartları değişmiş buldu ve saltanatında karşılaştığı sorunlar kardeşi II. Yezid'in karşılaştığı sorunlardan çok değişik oldu. Hişam bu sorunlarla başarılı olarak uğraştı ve çok büyük ve yaygın arazisi olan bir devlet olan Emevilerin parçalanmadan idare edilmesini sağladı. Bu arada Ömer bin Abdülaziz tarafından uygulanmaya başlanan reformları da tekrar siyasî alana soktu. Bu nedenle Hişam'ın uzun saltanat yılları tarihçilerce başarılı sayılmaktadır. Hişam kardeşi I. Velid gibi sanata ve edebiyata önem vermiş ve ülkesinde bu alanlarda çalışanları korumuştur. Emevi ülkelerinde eğitimin yayılması için çok sayıda mektep ve medrese açtırmıştır. Kültürel alanda en büyük eseri birçok edebî ve bilimsel eserin Arapçaya tercüme edilmesine amil olmasındandır. Hukuk alanına gelince Hişam ikinci halife Ömer devrindeki gibi Şeriat'in çok daha sıkı uygulanmasına sebep olmuş ve hatta kendi aile ve sülalesine bile bu sıkı şeriat kurallarını tatbik ettirmiştir. Kendinde önceki I. Yezid'in Emevi Ümeyye sülalesine karşı gelmeyi bilmesi ve onları sülalesinin hareketlerini kontrol edememesi nedeniyle başarısız olmasına karşılık, bu sülale mensuplarının ifrata kaçan kibirli tavırlarına karşı gelmesi Hişam'ın başarılarından sayılır. I. Clovis I. Clovis, (466 Tournai, Roma İmparatorluğu – 27 Kasım 511 Paris, Frank Krallığı) Frankların ilk kralı. Kavimler Göçü'nün yatışma döneminde dünyaya gelen Clovis, dağınık kabileleri bir araya toplayıp yeni bir siyasi sistem kurmaya çalıştı. Roma'nın düşüşüyle beraber Galya'ya yayılmış olan Frankları birleştirerek kral oldu. Romalı general Syagrius'un ülkesini işgal ederek bugünkü Fransa'nın temellerini attı. Karısının etkisiyle Hristiyanlık'ı kabul etti. Bu kararı Avrupa tarihinde dönüm noktası sayılır, zira o güne dek Roma topraklarını istila eden Germen halkları Hristiyanlığa karşı da savaşmaktaydı. I. Clovis, Fransa'nın ilk kralı sayılır. Ayrıca Avrupa'daki ilk Hristiyan kraldır. I. Clovis'le beraber Frankları iki yüzyıldan uzun süre yönetecek olan Merovenj Hanedanı iktidara gelmiş oldu. Radagais Radagais (? - 23 Ağustos 406) Roma'yı istila etmeye kalkışan barbar liderlerdendir. Hristiyan düşmanı Gotlardan bir ordu toplayıp Roma'ya saldırdı. Askerleri düzensizdi ve amaçları yalnızca yağmalayıp yıkmaktı, öte yandan Roma'da ve Hristiyan dünyasında paniğe yol açtı. General Stilicho tarafından Kuzey İtalya'da durduruldu, ordusu yok edildi ve kendisi de yakalanıp idam edildi. Radagais'e karşı savaşta, Hunlar da Roma'ya yardım etti. Böylece Attila'ya dek sürecek olan Hun - Batı Roma ittifakı başlamış oluyordu. Radagais'in açtığı yoldan gidecek olan Alaric, birkaç yıl sonra Roma'yı istila edecekti. Saklaplar Saklaplar Ortaçağ'da yazılmış İslam kaynaklarında geçen bir ifadedir. Kuzeydoğu Avrupa'da yaşayan İdil Bulgarları veya onların komşusu Slavlar için kullanılır. İbn Fadlan Seyahatnamesi'nde yaşam tarzlarından bahsedilir. Saklaplar, bugün Rusya'da yaşayan Kazan halkının atalarından sayılabilir. Katolik Hükümdarlar Katolik Hükümdarlar, Papa VI. Alexander tarafından Kastilya kraliçesi I. Isabel ile Aragon kralı II. Ferdinand'a verilen unvandır. Isabel ve Ferdinand 1469'da evlendi, ülkeleri tek çatı altında birleşerek İspanya'yı oluşturdu. Yeni ülke, yarımadayı tamamen Hristiyanlaştırmak üzere coşkulu bir savaşa başladı, yedi yüzyıldan uzun süredir devam eden Reconquista başarıya ulaştı ve 1492'de son Müslüman direnişi çöktü. Katolik Krallar, Müslümanlara ve Yahudilere karşı şiddet uygulayarak birçoğunu Afrika'ya sürdüler ve İspanya, Reform hareketlerinin filizlendiği bir çağda, Katolik Hristiyanlık'ın kalesi haline geldi. Aynı yıl, 1492'de, yine Katolik Krallar'ın desteğini alan Kristof Kolomb 'Batı Hindistan'a ulaştı ve orayı Hristiyanlık adına fethetti. Katolik Krallar, Avrupa'nın diğer Katolik aileleriyle evlilik ittifakları yaptı. Kızlarından ikisi (Isabella ve Maria) Portekiz kraliyet ailesinden kişilerle evlendi. Kızları Juana, Habsburg ailesinden Alman imparatorunun oğluyla evlendi ve bu evlilikten, ilerde Katolik Kilisesi'nin baş savunucusu olacak Şarlken dünyaya geldi. Bir başka kızları Catherine, İngiltere kralıyla mutsuz bir evlilik yaptı ve bu evlilikteki sorunlar, İngiltere'nin Katolik Kilisesi'nden ayrılmasında etkili oldu. Katolik Krallar'ın tek oğlu Juan ise Habsburg ailesinden bir prensesle evlendi. The Sarah Silverman Program The Sarah Silverman Program, komedyen Sarah Silverman'ın başrolünde oynadığı ve Dan Harmon ile Rob Schrab'la birlikte yaratmış olduğu televizyon dizisi. Dizinin ilk bölümü Comedy Central'da 1 Şubat 2007'de yayınlandı. Şovda mizah yoğunlukla geleneksel "aile dostu", ahlâklı ve doğru mesajlar vermeyi amaçlayan televizyon programlarının hicvedilmesine dayanır. En başta şovun adının The Sarah Silverman Programme olması düşünülmüştü. İkinci sezon 8 Ekim 2008 - 11 Aralık 2008 tarihleri arasında yayınlandı. Sarah Silverman'ın 3 Mart 2009'da e-postayla yaptığı açıklamada şovun üçüncü sezonuyla devam edeceği, 4 Mart'tan itibaren bu sezonun yazılmaya başlanacağı belirtildi. Üçüncü sezon 2010'un başlarında yayınlanacaktır. The Sounds The Sounds, Helsingborg'da kurulmuş İsveçli bir New Wave grubudur. Grubun müzikal tarzı Blondie, The Cars, the Epoxies ve Missing Persons gibi New Wave sanatçılarıyla karşılaştırılmaktadır. The Sounds, tüm şarkılarında synthesizer kullanmaktadırlar. "Living in America" adını taşıyan ilk stüdyo albümünü 2002'de yayımlayan grup; 21 Mart 2006'da "Dying to Say This to You" albümünü piyasaya çıkardı. The Sounds, son olarak 2 Haziran 2009'da "Crossing the Rubicon" adlı üçüncü stüdyo albümünü yayımladı. Grubun ana vokalisti Maja Ivarsson, vokal hırsıyla ilgili şunları söyledi: "En iyi kadın vokalisti olmak istiyorum... en azından bu yüzyılın". Maja, Cobra Starship'in "Katil Yılanlar" filmi için kaydettiği "Snakes on a Plane (Bring It)" şarkısında yer aldı. Grup üyelerinden Jesper Anderberg ve Felix Rodriguez, Hollandalı pop grubu Krezip ve İsveçli punk grubu Quit Your Dayjob için de şarkılar yazmaktadırlar. Kasım Hanları Listesi 1445-1681 yılları arasında hüküm süren devlet çeşitli hanedanlara mensup hanlarca yönetildi. 1506 yılından itibaren Rusya'ya tâbi olan devlet, son han Seyyid Burhan'ın 1679'da ölümüyle müteakip iki yıl naibe Fatma Sultan Bike tarafından idare edildiyse de, adıgeçenin de ölümüyle tamamen Rusya tarafından ilhak edildi. Söz konusu devletin hanları mensup oldukları hanedanlarla birlikte aşağıda sunulmuştur: Kazan Hanları Hanedanı: (Osmanlı Devleti'ne tâbi) Kırım Hanları Hanedanı: Altınordu Hanları Hanedanı: Kazak HanedanÄ±: Sibir Hanları Hanedanı: Bedouin Soundclash Bedouin Soundclash, Toronto temelli Kanadalı müzik grubu. Grubun sound'u reggae olarak tanımlanmaktadır. Grubun şimdiki kadrosu vokalde ve gitarda Jay Malinowski ve bas gitarda Eon Sinclair'den oluşmaktadır. Grubun ilk albümü "Root Fire"da (2001) djembe çalan Brett Dunlop da yer aldı. Grup üyeleri Kingston, Ontario, Kanada'daki Queen's Üniversitesi'nde tanıştı. Grubun ikinci albümü "Sounding a Mosaic", 2004'te piyasaya çıktı. Albümden çıkan "When the Night Feels My Song" single'ı, 2005 yazında Kanada radyolarında büyük ilgi gördü. Grup, son olarak 21 Ağustos 2007'de "Street Gospels" albümünü piyasaya sürdü. Astrahan hanlarÄ± listesi Altınordu Devleti'nin çökmeye başlamasıyla 1466 yılında ortaya çıkan bu hanlık 1557 yılına dek varlığını sürdürmüş, anılan tarihte Rusya tarafından ilhak edilince son han da tahttan inmek zorunda kalmıştır. Hanların listesi hüküm sürdükleri yıllarla birlikte aşağıdaki gibidir: İlk üç han kardeş olup babaları Mahmud Han 1435-1465 arasında Kazak Hanı idi. 1465-1481 arasında Altınordu Hanı olan Seyyid Ahmed Han da bu üç kardeşin amcasıdır. İlk Astrahan Hanı Kasım I'in oğlu Yadigar 1552 yılında Kazan Hanı olmuştur. Sondan bir önceki hükümdar olan Yağmurçi Han 1554 yılında Azak'a gelerek Osmanlı Devleti'ne sığınmıştır. Ems TelgrafÄ± Ems Telgrafı 1870-1871'deki Fransa-Prusya Savaşı'nın başlamasına sebep olan nottur. Prusya'nın hızla güçlenmesi karşısında Fransa öteden beri rahatsızdı. 1866'daki Prusya-Avusturya Savaşı'nın ardından, Alman Birliği'ni kurabilmek için Prusya'nın önündeki tek engel Fransa'ydı. Ancak savaşı kimin başlatacağı çok önemliydi, eğer Prusya saldırgan görünürse diğer Alman devletlerinden destek bulamazdı. 1870'te İspanya tahtı için Prusya kraliyet ailesinden bir aday ortaya çıktı. Ancak Fransa'nın sert muhalefeti sonucu aday geri çekildi. Bu olay Prusya halkı tarafından öfkeyle karşılandı. Prusya-İspanya ittifakından çekinen Fransa, Prusya sarayına baskı yapmaya başladı. 13 Temmuz 1870'te, Ems'te, Fransız büyükelçi ile Prusya kralı görüştüler. Büyükelçi, İspanya tahtı konusunda ısrar etmeleri durumunda ülkesinin Prusya'ya savaş açacağını bildirdi. Durumun ciddiyetine rağmen görüşme diplomatik nezaket çerçevesinde gerçekleşti. Görüşmenin ardından Başbakan Bismarck'a bir telgraf çekilerek görüşmenin içeriği aktarıldı. Bismarck aradığı bahaneyi bulmuştu. Telgraftaki üslup çarpıtıldı, Fransızların taleplerini sunuş şekli kabalaştırıldı ve bu haliyle metin basına gönderildi. Fransızların küstahlığı karşısında Prusya halkı galeyana geldi ve Almanlar arasında savaş fikri yayıldı. Telgraf metni Fransa'da da çarpıtıldı ve büyükelçiye hakaret edildiği şeklinde yorumlandı. Öfkelenen Fransız halkı, Prusya'ya savaş açılmasını talep etti. Ems Telgrafı, Bismarck başta olmak üzere siyasetçilerin halk üzerinde oynadığı bir oyundur. Hem Alman, hem Fransız halkları, basının göz boyaması sonucu savaşa destek vermeye başladı ve 19 Temmuz'da Fransa, Prusya'ya savaş açtı. Savaşın sonunda Alman Birliği kurulacaktı. Bismarck, telgrafın gösterdiği etkiyi, Fransız boğası önünde kırmızı pelerin takmak olarak tasvir etmiştir. Yağmurçi Yağmurçi, 1543-1554 yılları arasında hüküm sürmüş Astrahan Hanı. Kendinden bir önceki han Ak Kebek'in kardeşi Berdi Bey'in oğludur. 1552 yılında Kazan'ın düşüşünün ardından Kazan Hanlığı'nın Rusya tarafından ilhak edilmesiyle Astrahan Hanlığı'nın üzerindeki Rus baskısının giderek arttığı bir dönemde hükümdarlık yaptı. 1554 yılında Astrahan önünde Rus ordusuna yenilince tahtını bırakıp kaçmak zorunda kaldı ve Azak'a gelerek Osmanlı Devleti'ne sığındı. Ancak bir yıl sonra Nogaylar tarafından öldürüldü. The Mercury News San Jose Mercury News, San José, Kaliforniya ile Silikon Vadisi'nin başlıca günlük gazetesidir. Sahibi MediaNews Group'tur. Merkezi ve basım yeri Kuzey San Jose'dedir. 1990'ların sonunda Silikon Vadisi ve "Mercury News" gazetesinin ulusal çapta öne çıkmasıyla, gazetenin o zamanki sahibi Knight Ridder merkezi Miami'den, yükselen yıldıza daha yakın bir yer olan San Jose merkezindeki iş kulesine taşıdı. Veronica Mars Veronica Mars, Rob Thomas tarafından yaratılan ABD yapımı televizyon dizisi. 22 Eylül 2004 tarihinde UPN'de yayınlanmaya başlandı ve 22 Mayıs 2007 tarihinde sona erdi. Dizi, Neptün'ün kurgusal bir kasabasınde geçti ve Kristen Bell, diziye adını veren karakteri canlandırdı.Veronica Mars, karakter olarak Buffy the Vampire Slayer'da Buffy'e benzemektedir. Thomas, esasen "Veronica Mars"'ı genç yetişkin romanı olarak yazdı ve protagonisti, erkek olarak tasarladı. Bölümler farklı bir yapıya sahiptir: Veronica, bir sezonluk uzun gizemleri çözmeye çalışırken haftanın farklı bir olayını da çözer. İlk iki sezonda uzun süreli gizemler mevcuttur, örneğin dizinin ilk bölümündeki sır, ilk sezonun finalinde çözüldü. İkinci sezonda ise çözülmeyi bekleyen iki büyük sır vardı. Üçüncü sezon dizi farklı bir biçim aldı, daha çok küçük sırlar etrafında geçti. Üçüncü sezon, son sezonu olsa da sezon sonunda dizinin final bölümü yapılmamıştır.En son bölüm : "The Bitch Is Back" adlı bölümüdür ve bölümün bitişiyle dizinin sonu netlik kazanamamıştır. Kristen Bell, Veronica Mars filmi için birçok görüşme yapsa da bir filmi olacağı kesinlik kazanmamıştır. İlk sezonun eleştirel başarı elde etmiş olan ilk 22 bölümü, Birleşik Devletler'de bölüm başına ortalama 2.5 milyon izleyiciye ulaştı. 13 Mart 2013 tarihinde Veronica Mars filmi yapılması için bir bağış kampanyası başlatılmıştır. 2014 yılında Veronica Mars filmi vizyona girmiştir. The Blind Boys of Alabama The Blind Boys of Alabama, 1939 yılında Alabama'daki Institute for the Negro Blind'da kurulan bir gospel grubudur. Grubun üç ana vokalisti ve bateristinin gözleri görmemektedir. 2008 yılı itibarıyla Jimmy Lee Carter'ın da vokal desteğiyle de uluslararası bir turneye çıktılar. Grubun ana vokalisti ve kurucu üyesi Clarence Fountain, sağlık sorunları nedeniyle turneye bazı konserlerde katılabildi. Kurucu üyelerden George Scott, 9 Mart 2005'te yetmiş beş yaşında hayatını kaybetti. Grubun son yıllardaki yayınları Grammy Ödülleri'nde çok popüler oldu. 2002 ve 2005 yılları arasında her yıl En İyi Geleneksel Soul Gospel Albümü kategorisinde ödülü kazandılar. Grup, 2007'de Gospel Music Hall of Fame'e alındı. Grubun Ben Harper cover'ı "I Shall Not Walk Alone", "Lost" dizisinin "Confidence Man" bölümünde kullanıldı. Neva Muharebesi Neva Muharebesi (15 Temmuz 1240) Rus tarihinde kırılma noktası teşkil eden savaşlardan biridir. İsveçliler, eskiden beri Rusya'yı sömürge olarak kullanmakta, buradaki ırmaklar üzerinde koloniler kurmaktaydı. İsveç'in ihraç ettiği kültürün etkisiyle ırmak boylarında yeni bir Slav uygarlığı filizlenmekteydi. Rus şehirlerinden Novgorod, XIII.yüzyıla gelindiğinde bölgenin en güçlü şehri ve en önemli ticaret merkezi haline gelmişti. Paganları Hristiyanlaştırmak ve Bizans etkisindeki Ortodoksları da Katolikleştirmek adına, Papa, doğuya doğru yapılacak Haçlı harekatlarını destekliyordu. Bu dini bahaneyi kullanan İsveç, kaybetmeye başladığı doğu ticareti üzerinde sağlam bir egemenlik kurmak için Baltık Denizi'nin doğu yakasına saldırdı. Novgorod'un genç prensi Alexander Yaroslav, Rus ordusunu yöneterek İsveçlileri Neva yakınlarında yendi. Zafer nedeniyle Alexander'a Nevski lakabı verildi. Neva Muharebesi ile beraber Ruslar, İsveç boyunduruğundan kurtuldu. Ancak aynı yıllarda doğudan gelen Moğolların egemenliği altına girdikleri için zaferin keyfini süremediler. Fantômas Fantômas, 1998 yılında Kaliforniya'da kurulan avant-garde metal grubudur. Fantômas, Faith No More'un çöküşünden önce ana vokalist Mike Patton'ın bestelediği avant-garde metal tarzda şarkılarla başladı. Patton, bir süper grup oluşturmak için demoları gitarist Buzz Osborne (The Melvins'ten), basçı Trevor Dunn (Mr. Bungle'dan) ve baterist Igor Cavalera (Sepultura'dan)'ya gönderdi. Cavalera, teklifi geri çevirdi, ancak proje için mükemmel olacağına inandığı biri teklifi kabul etti: Slayer'dan Dave Lombardo. 2005 yılı ortalarında grup, Lombardo'nun Slayer ile turnede olması nedeniyle Terry Bozzio ile birlikte Avrupa turnesine çıktı. Lombardo, turnenin son konserleri için gruba döndü. Ancak, söylentilere göre Bozzio, grubun gelecek albümlerinde basçı olarak görev alacaktı. 13 Mayıs 2006'da Patton, Billboard.com'a verdiği demeçte Fantômas'ın beşinci albümünün planlandığını ifade etti. Kasım 2008'de "Rock-A-Rolla" dergisinin internet sitesinde, grubun yeni albümünün Haziran 2009'da çıkacağını yazdı. Derginin Mayıs/Haziran 2009 sayısında Greg Werckman, grubun yeni kayıtlarına henüz başlamadığını dile getirdi. Suriye Basketbol Ligi Suriye Basketbol Ligi, Suriye'nin resmi ve profesyonel, en üst kademedeki basketbol ligidir. Ligin ilk sezonu 1954-1955 yıllarında oynanmıştır. Ligin geçtiğimiz sezonunun yani 2008-2009 Sezonu'nun şampiyonu Al-Jalaa'dır. Ligin gelmiş geçmiş en başarılı takımı olan Al-Jalaa Basketbol Kulübü, ligi 27 kere kazanmıştır. Ardından Al-Ittihad Basketbol Kulübü 18 kere, Al Wahda Spor Kulübü ise ligi 6 kere kazanmıştır. Bu üç takım dışında, Al Jaish ise ligi tarihinde 2 kez kazanmıştır. Ligi, kazanan başka takım yoktur. 2009-2010 Sezonu'nda da ligi Al Jaish kazanmıştır ve tarihinde ikinci kez ligi kazanmıştır. 2009-2010 lig sıralaması şöyledir; " Ligden düşerek Birinci Lig'e giden Tashreen ve Al-Thawra yerine, lige Brinci Lig'den gelecek takımlar belli olunca, madde güncellenecektir. " Virgin Media Virgin Media Inc. (eski adıyla ntl:Telewest, NTL Incorporated ve Telewest Global, Inc. ile birleşmesinden sonra), 2006 yılında quadruple-play hâline gelen Birleşik Krallık merkezli medya şirketidir. Televizyon, internet, cep telefonu ve sabit hat telefon servislerini bir araya getirmektedir. Virgin Media, telekomünikasyon yakınsamasının önemli bir örneğini sunmaktadır. Birleşik Krallık'ta büyük bir şirket olarak, pazardaki diğer sağlayıcılardan daha fazla kanalı çeken büyük paralı-TV operatörü uydu tabanlı British Sky Broadcasting ile ve ücretsiz karasal yayın servisi Freeview ile rekabet etmektedir. ABD merkezli olduğu hâlde Virgin Media, Hook, Hampshire'daki merkezi üzerinden Birleşik Krallık'ta işletilmektedir ve mali tabanı Bradford'da bulunmaktadır. L. Scott Caldwell Laverne Scott Caldwell (d. 17 Nisan 1950), Tony ödüllü Amerikalı oyuncu. "Lost" dizisindeki Rose Henderson rolüyle bilinmektedir. Caldwell, Loyola University Chicago'nun Tiyatro Sanatları ve İletişimi bölümünü dereceyle tamamladı. Bundan sonra çok sayıda filmde rol aldı. Rol aldığı film ve diziller arasında "Mystery Alaska", "Waiting to Exhale", "The Net", "The Fugitive", "Dutch" ve "Without a Trace" sayılabilir. "Judging Amy" dizisinde yinelelen bir rolü vardır ve CBS kanalındaki "JAG", "Chicago Hope", "City of Angels" ve "Promised Land" dizilerinde konuk sanatçı olarak rol aldı. Diğer televizyon rolleri ise şunlardır: "The Practice", "The Division", "Any Day Now", "Murder One", "The Pretender", "Grace Under Fire", "Melrose Place", "Lois and Clark", "ER", "Nip/Tuck", "L.A. Law", "Ghost Whisperer", "Cold Case", "Saving Grace", "State of Mind" ve "The Cosby Show." Çok sayıda Broadway oyununda rol alan Caldwell, 1998'de "Joe Turner's Come and Gone" oyunundaki performansıyla Tony Ödülü kazandı. Rol aldığı diğer broadway tiyatroları ise şunlardır: "Proposals", "A Month of Sundays" ve "Home". Ayrıca bazı Broadway'lerde de kapalı oynadı: "About Heaven & Earth", "Colored People's Time", "Old Phantoms", "A Season to Unravel" ve "The Imprisonment of Obatala". Son olarak rol aldığı "Southland" ve "The Secret Life of the American Teenager" dizilerinin yanı sıra, "Powder Blue", "Like Dandelion Dust" ve "Gridiron Gang" gibi filmlerde oynadı. Caldwell ayrıca "Lost" dizisinde rol aldı. Frank Drake Dr. Frank Donald Drake (d. 28 Mayıs 1930, Şikago), Amerikalı astronom ve astrofizikçi. SETI'nin kurucusu olması ve Drake denklemi ile Arecibo mesajının yaratıcı olmasıyla tanınır. Uzaylılarla ilk kez bilimsel anlamda iletişim kurma girişiminde bulunan Drake, 1960 yılında güneşe benzeyen iki yakın yıldızdan gelen sinyalleri dinlemek amacıyla 25 metrelik bir radyo gözlem çanağından faydalansa da, bu girişim başarıya ulaşmadı. American Dad! American Dad!, hicve dayalı animasyon televizyon dizisi. Yapımcılığı Underdog Productions ve Fuzzy Door Productions tarafından, 20th Century Fox Television iş birliğiyle üstlenmiştir. Yaratıcıları "Family Guy"ın da yaratıcısı olan Seth MacFarlane ile iki eski "Family Guy" yazarı olan Mike Barker ve Matt Weitzman'dır. İlk bölümü ABD'de Fox kanalında 6 Şubat 2005'te yayınlandı. Dizi, CIA ajanı Stan Smith ile ailesini konu alır. Dizinin ilk 11 sezonu FOX'ta yayınlandı. Dizi 12. sezondan itibaren TBS'te yayınlanmaya başladı. Hâlen 14. sezonu bu kanalda yayınlanmaktadır. Stan Smith: Ailenin babasıdır. Kendisi işini ve ülkesini önemseyen bir CIA ajanıdır. Ailesine gereken önemi işinden daha az verir. Özellikle de evlilik yıldönümlerinde karısı Francine'den sürekli dayak yer. Francine Smith: Ailenin annesidir. Francine kocası Stan'e çok aşıktır ancak hemen onu satabilir. Kendisi alışverişkolik ve saftır. Özellikle de dolandırıcılık yapan biridir. Stan işe gidince çocuklarla tuhaf aktiviteler yapmayı sever. Steve Smith: Stan ve Francine'nin oğludur. Steve sadist ve hayalperest biridir. En büyük hayali bir sevgilisinin olmasıdır. Ancak hiç sevgilisi yoktur. Arkadaşı Snot ve diğer grubu ile tehlikeli maceralar yaşamayı seven birisidir. O yüzden çok belalı bir çocuktur. Hayley Smith: Stan ve Francine'nin kızıdır. Kendisi hippidir ve Dünya barışını desteklemektedir. Bu yüzden evde ne zaman babası Stan'in silahlarını görse babasıyla tartışır. Ayrıca Jeff Fischer adında bir sevgilisi vardır ancak Jeff uzayda Roger tarafından mahsur kalmıştır. Bu yüzden arada Roger ile kavga eder. Roger Smith: Ailedeki uzaylıdır. Kendisi 51.bölgeden kaçmıştır ve Stan'in koruması altında gizlice yaşamaktadır. Genellikle Klaus ve Steve ile takılır. Uzaylı kimliğini korumak için eve misafir geldiğinde ya da sokağa çıktığında kılık değiştirir. Klaus Heissler: İçine Alman beyni yerleştirilmiş bir japon balığıdır. Tek sevdiği şey evdekilere hayat hikâyesini anlatmaktır. Genellikle Francine'nin düzenlediği aktivitelerden bir bahane uydurup kaçar. Dizi Langley Falls/Virginia'da geçmektedir. Smith Evi Dizinin temelini oluşturan mekandır. Her türlü karmaşık ve komik olayların başlangıcı veya oluşumu bu evde gerçekleşir. CIA Başkonsolosluğu Stan CIA'de çalıştığı için bu mekan da işini yapar. Bu mekandada komik olaylar olur. Hatta Family Guy dizisinin 6.sezonundaki "Lois Kills Stewie" bölümünde Stewie buraya saldırır. Langley Falls Alışveriş Merkezi Bu mekan genellikle Stan işe gittiğinde Francine'nin gittiği yerdir. Hatta bir bölümde Steve ile dolandırıcılık yapmaya gittiğinde Steve köle oluyordu. Bu mekanda çoğu zaman Smith ailesinin başına kötü olaylar gelir. Cleveland Brown'ın Evi Dizinin 7.sezonundaki "Hurricane" bölümünde "The Cleveland Show" dizisindeki ev de bu dizide görülmüştür. Peter Griffin'in Evi "Family Guy" dizisindeki Peter'ın evi American Dad dizisindeki "Hurricane" bölümünde Cleveland Brown'ın evi ile birlikte Peter Griffin'in evi de görülmüştür. Avery Bullock: Avery Bullock bir CIA ajanıdır. Kendisi aynı zamanda Stan, Dick ve Jackson'ın müdürüdür. İşininden çok çapkınlık yapmayı seven sapık bir müdürdür. Çalışanlarına kötü davranan ve birilerini işten kovmayı seven birisidir. Onun bir çalışanını sevmesi ise çok zordur. Ama Stan ona kendisini sevdirmeye çalışsada hep başarısız olur. Jackson: Jackson Stan'in iş arkadaşıdır ve dolayısıyla bir CIA ajanıdır. Ama o Stan'dan ziyade Bullock'a kendini sevdirmeye çalışmayan birisidir. Tek sevdiği şey işten sonra iş arkadaşlarıyla sarhoş olana kadar içmek ve çapkınlık yapmaktır. Dick Reynolds: Dick Reynolds bir CIA ajanıdır. Ayrıca Stan ve Jackson'ın iş arkadaşıdır. Kendisi biraz yaşlıdır ve korkak biridir. Aynı zamanda gizli görevlerden nefret eden biridir. Toshi Yoshida: Toshi Yoshida Steve'in sınıf arkadaşıdır. Kendisi Japon bir ailenin çocuğudur dolayısıyla ingilizce bilmiyordur. O yüzden Steve, Snot, Barry ve Schmuely (Steve'in arkadaş grubu) tarafından alay edilmektedir. Çok garip inançları olan biridir. Jeff Fischer: Jeff Fischer Hayley'nin erkek arkadaşıdır. Fakat uzayda mahsur kalmış biridir. Roger onu uzay gemisine itip uzaya yollamıştır. Bu yüzden Hayley ve Roger kavga ederler. Bu dizi yukarıdaki karakterlerin başına gelen komik ve trajik olayları anlatır. Dizide hafifte olsa aksiyon öğeleri de bulunur. Bazı bölümlerde kardeş dizisi olan Family Guy ile birleştirilir. Çoğunlukla dizide komedi aksiyon ve politik öğelerde bulunur. Özellikle de politik şakalar Stan iş arkadaşlarıyla sohbet ederken olur. American Dad dizisi tam olarak 11 sezonluk bir başarıdır. Dizinin yaratıcısı Seth MacFarlane zaten 3 tane çizgi-komedi dizisi (Family Guy, American Dad, The Cleveland Show) yaratmıştır. Üçündede başarı elde etmiştir. 2009 Dünya Boks Şampiyonası 2009 Dünya Boks Şampiyonası; İtalya'nın Milano şehrinde 1 Eylül 2009 ve 12 Eylül 2009 tarihleri arasında düzenlenmektedir. Şampiyona şimdiye kadar düzenlenen şampiyonaların en büyüğüdür. Şampiyonaya 5 kıtadaki 133 ülkeden 554 sporcu katılmıştır.. Turnuvaya katılan ülkelerden Türkiye, Küba, Amerika Birleşik Devletleri, Kazakistan, Özbekistan, Macaristan, İrlanda, Rusya ve Ukrayna istisnasız her sikletten birer sporcu çıkararak toplamda on birer sporcuyla turnuvaya en çok sporcu göndermeyi başaran ülkeler olmuşlardır. Katılımcı Listesi Esarhaddon Esarhaddon Asur kralı (hükümdarlığı: MÖ 681 - MÖ 669). Sanherib'in oğlu Esarhaddon, babasının yayılmacı politikasını başarıyla sürdürdü. Anadolu'ya girerek burada yuvalanan Kimmer istilacıları dağıttı. Suriye kıyılarındaki irili ufaklı devletçiklere boyun eğdirdi, Asur'un etki alanını Kıbrıs'a dek genişletti. Kenan Ülkesi'ndeki Yahudi devletleri egemenlik altına aldı. Kızlarından birini bir İskit prensiyle evlendirerek bozkırlılarla ittifak kurdu ve doğudaki Medleri ortak saldırıyla çökertti. Esarhaddon'un en ünlü harekatı Mısır'ın istilasıydı. Ortadoğu'nun bu zengin ve güçlü ülkesini tek seferde ele geçiremediyse de Mısır'ın çoğunda egemenlik kurmayı başardı. Esarhaddon'un başlattığı bu harekatı oğlu Asurbanipal tamamlayacaktı. Esarhaddon, Mezopotamya'nın kuzeyine oğlu Asurbanipal'i, güneyine de bir diğer oğlu Shamash-Shum-ukin'i vali atadı. Kevin Durand Kevin Serge Durand (d. 14 Ocak 1974), Kanadalı aktör. "Dark Angels" dizisindeki Joshua, "Lost" dizisindeki Martin Keamy ve "" filmindeki Fred J. Dukes rolüyle tanınmaktadır. Durand, Thunder Bay, Ontario'da dÃ¼nyaya geldi. Thunder Bay'de St. Ignatius High School'dan mezun oldu. Durand, James Cameron'ın çektiği "Dark Angel" dizisinde Joshua, "Touching Evil" dizisinin yeni versiyonunda ajan Jay Swopes'u canlandırdı. Ayrıca "", "", "ER", "Without a Trace" ve "Dead Like Me" gibi dizilerde de rol aldı. Ayrıca "Stargate SG-1" programında Lord Zipacna karakterini canlandırdı. Durand, "Lost" dizisinin dördüncü sezonundaki sekiz bölümde Martin Keamy karakteriyle izleyicinin karşısına çıktı. Durand'ın ilk büyük sinema rolü "Mystery, Alaska" filmindeydi. Ashton Kutcher ile birlikte "The Butterfly Effect" filminde hücre arkadaşı Carlos'u canlandırdı. Diğer rolleri arasında "Mystery, Alaska" filminde Tree, "Walking Tall" filminde Booth, "Wild Hogs" filminde Red, "Smokin' Aces" filminde neo nazi Jeeves Tremor karakterini canlandırdı. Ayrıca "Otis E." filminde de bir rolü vardır. "" filminin yeni versiyonunda Russell Crowe ve Christian Bale ile birlikte oynadı ve kiralık katil Tucker karakterini canlandırdı. Evrenin yaşı Evren'in yaşı, Büyük Patlama'dan günümüze dek geçen zamandır. Şu anki teori ve gözlemler, Evren'in yaşının 13,5 ile 14 milyar arası olduğunu önermektedir. Bu yaş aralığı birçok bilimsel araştırma projesinin görüş birliğiyle elde edilmiştir. Bu projeler arasında arka plan ışınımı ölçümlerini ve Evren'in genişlemesinin ölçümü için kullanılan diğer pek çok farklı yöntemi de içerir. Arka plan ışınımı ölçümleri Evren'in Büyük Patlama'dan bu yana olan soğuma süresini verir. Evren'in genişlediğine dair kanıtlardan biri olan kırmızıya kayma gözlemleri ise Evren'in yaşının hesaplanması için kesin bilgiler verir. Mustafa İslamoğlu Mustafa İslamoğlu (d. 28 Ekim 1960, Develi, Kayseri), Türk ilâhiyatçı, şâir, yazar. Edebiyat, İslâm hukuku, İslâm tarihi, tefsir gibi alanlarda çalışmalar yapmakta ve bu konularda kitaplar yazmaktadır. Mustafa İslamoğlu, ilk Arapça ve temel İslâmî ilimler eğitimini babası Ahmet İslamoğlu'ndan aldı. Yüksek öğrenimine Kayseri Yüksek İslâm Enstitüsü'nde başladı, akabinde Kahire'de El-Ezher Üniversitesi İslam hukuku fakültesinde devam etti. El-Ezher'deki eğitimini tamamlamadan bıraktı. Yazı hayatına edebiyatla başladı. İlk makaleleri 1980'de Millî Gazete'de, 1982-83 yılları arasında Yeni Devir gazetesinde yayımlandı. Edebî çalışmaları ise "Mavera", "Aylık Dergi" ve "Dergâh" gibi dergi ve mecmualarda yayımlandı. Üniversitelerarası şiir yarışması birincilik ve ikincilik ödülleri aldı. Mustafa İslamoğlu'nun şiirlerinden oluşan ilk kitabı ""Heyelan"", 1987 yılında Aylık Dergi Yayınları tarafından yayımlandı. 1989 yılında ise İslâmî hareket önderleriyle yaptığı sohbetleri ""Öncülerle Konuşmalar"" adı altında kitaplaştırıldı. Eğitim için Kahire'de bulunduğu yıllarda bir yandan İslâmî araştırmalarda bulunmuş, bir yandan da dersler vermiştir. Burada 1990 yılında "İmamlar ve Sultanlar" adlı İslâm tarihinin ilk 150 yılını ele alan eleştirel tarih niteliğindeki ilk çalışmasın yazdı. Kahire'de verdiği tefsir derslerini bir "konulu tefsir" örneği olan "Adayış Risâlesi" başlığı altında kitaplaştırdı. Aynı yıl, İslâmî hareketin özeleştirisini içinde barındıran ilk denemesi ""Yürek Devleti""ni kaleme aldı. Bu dönemde Mısırlı yazar Safinaz Kâzım'ın ""fî Mez'eleti's-Sufur vel Hicâb"" adlı eserini ""Kadının Özgürlüğü"" adı altında Türkçeye tercüme etti. İlk cildini Kahire'de, diğer ciltlerini Türkiye'de kaleme aldığı ""Anadolu İslâmî Hareketleri"" (şimdiki adıyla: "İslâmî Hareketler ve Kıyamlar Tarihi") serisini 1991-93 yılları arasında yayımladı. Bu serinin ilk cildini Hasan Ali el-Beyyûmî ile birlikte Arapça'ya da tercüme etti. 1993 yılında İslâm düşüncesinin oluşum ve değişim sürecini ele alan ""İman"" adlı kitabını ve 1994 yılında da İslâm ümmeti için bir özeleştiri niteliğindeki ""Yahudileşme Temâyülü"" adlı eserini kaleme aldı. Seminer notlarından oluşan ""Tavsiyeler I"" ve ""Tavsiyeler II"" de bu tarihlerde yayımlandı. (1995-1998) Kahire-Mekke hattında yazdığı şiirlerini ""Yasîn"" adlı kitabında 1991 yılında bir araya topladı, 1996 yılında ise tüm şiirlerini ""Divan"" adlı kitapta derledi. 1992 yılının ekim ayından itibaren başlattığı tefsir dersleri, 15 yıl sürdü. Bu dersler, Tefsir Dersi adlı sitede izlenebilir. Yine 1998'de başlayan ""Tefsiru-l-Kur'ân Te'vilu'l-Furkān"" adlı görüntülü ve sesli tefsir projesi 200 ders olarak tamamlandı. Proje, Kur'an'ın tamamının görüntülü ve sesli olarak tefsiri şeklindedir ve 2008 yılında tamamlandı. Mustafa İslamoğlu'nun ""Hayat Kitabı Kur'an"" adı verdiği gerekçeli meâl çalışması da bu projeyle eş zamanlı olarak yürütüldü ve aynı tarihlerde tamamlandı. 2008 yılında başlayan "Esmâ-ul Hüsnâ" dersleri de 2012 yılında tamamlandı ve üç cilt olarak yayımlandı. Mustafa İslamoğlu'nun makaleleri Anadolu'da Vakit, Selam, Ribat, Yeni Şafak, Meydan, Aylık Dergi, Özgün Duruş gibi gazete ve dergilerde yayımlandı. Bu makaleler ""Makâlat"", ""Şafak Yazıları"", ""Dağarcık"", ""Yokluğunda Düşülmüş Notlar"", ""Savaş Kesmeyen Sözler"", ""Sözün gücü mü, gücün sözü mü?"", ""Yerliler ve yersizler"", ""Âyetlerin Işığında"" isimleriyle kitaplaştıldı. Ayrıca kendisiyle yapılan sohbetler ""Bir yaradan kurşun çıkarır gibi"" adıyla yayımlandı. Mustafa İslamoğlu, bir gazetede yayımlanan bir makale nedeniyle bir yıl; Ankara'da özel bir mecliste sunduğu ""Kürt sorununa İslâmî çözüm"" başlıklı tebliğinden dolayı da bir buçuk yıl olmak üzere toplam iki buçuk yıl hapse mahkûm edildi. Gölcük Cezaevi'nde başlayan mahkûmiyeti, Ankara Yarıaçık Cezaevi'nde tamamlandı. Cezaevinde çok zor şartlar altında Macar müsteşrik Ignaz Goldziher'in ""Die Richtungen der Islamischen Koranauslegung"" adlı eserini, Arapça tercümesinden "İslâm Tefsir Ekolleri" başlığıyla Türkçeye tercüme ettrldıi. Mustafa İslamoğlu, 1997 yılında Human Rights Watch Helmann-Hammet 1997 ödülünü aldı. Yazarın bunlardan başka II. Uluslararası Fetih Sempozyumu'nda sunduğu tebliğ, 1997 yılında ""Yürek Fethi"" adıyla kitaplaştırıldı. Mekke'de kaleme aldığı ""Hac Risâlesi"" 1998'de yayımlandı. Aralık 2000 tarihinde Kur'an'ın peygamber tasavvurunu karşılaştırmalı olarak ortaya koyan ve çok ses getiren eseri ""Üç Muhammed""i yayımladı. Birleşik Devletler Atlanta'da verdiği seminerler, 2001'de ""Hayatın Yeniden İnşası İçin"" adıyla yayımlandı. Bunu 2000 yılında yayımladığı ""Ne Yapmalı-Nasıl Yapmalı-Kiminle Yapmalı"" adlı eseri takip etti. Yazar, 1983 yılında kaleme aldığı ""Seyrânî"" adlı ilk edebî kitap çalışmasını 2002'de yayımladı. ""Allah: Tanımak-Bilmek-Anlamak"", "Pasif İyiden Aktif İyiye", "İslâm Nedir?" yayımlanmış son kitaplarıdır. Mustafa İslamoğlu, kendi kurduğu ve "İslâmî İlimler Akademisi" adını verdiği okulunda tefsir usûlü dersleri vermeye devam ediyor. Ayrıca yazarın konferans, seminer, hutbe ve konuşmalarından meydana gelen onlarca görüntülü ve sesli kaydı bulunmaktadır. Yazar, evli ve beş çocuk babasıdır. İslamoğlu; İslam Peygamberi'nin din kültürü tamamıyla Kur'an'dan ibaret olduğu, Kur'an dışında bir kaynağının bulunmadığı, dolayısıyla hiçbir zaman Kur'an'la çelişen bir şey söylemiş olamayacağı nokta-i nazarından hareketle hadislerin kaynağı ne olursa olsun ancak Kur'an'la uyuşanlarının kabul edilebileceği, bunun dışındakilerin reddedilmesi icap ettiği görüşündedir. İslâm'da mutlak kriterlerle hareket edilmediğini öne sürerek "Sahih-i Buhârî" ve "Sahîh-i Müslim"in kendi kriterlerine göre sahih olan hadisleri eserlerinde topladığına işaret eder. Mesela Buhârî'nin "sikâ" dediği güveniler 420 küsur râvînin hadislerini talebesi Müslim, kitabına almamıştır. Yine Müslim'in "güvenilir" (sika) dediği 600 küsur râvînin hadislerine ise hocası Buhârî güvenmemiştir. Dolayısıyla güvenilirliğin kriteri içtihâdîdir, başka bir deyişle kişiseldir. Başka bir ifadeyle hadise sahih olması, ona sahih diyene göredir, "…yoksa Efendimizin dudaklarından döküldüğü manâsına gelmez." demektedir. İslamoğlu'na göre rivâyet edilmiş 1 milyon hadîsin aslen kaç tane olduğu hususu, Ebû Dâvûd tarafından ciddi olarak tartışılmış; bu sayının 4.500-6.300 civarında olduğu ileri sürülmüştür. Hadis ilminin bu saatten sonra devam edecekse "Bu 1.000.000'u nasıl 6.000'e ircâ ederiz, konusu artık bu olmalıdır." der. Mustafa İslamoğlu'na göre [bâzı] hadisleri Kur'an seviyesine çıkarmak hadisleri o seviyeye çıkarmaz, Kur'ân'ı hadisler seviyesine indirir. Örnek olarak bir kitabından Müslim'in Ebû Hureyre'den gelen bir rivayeti göstererek görüşüne göre sekiz yerde Kur'an'la çeliştiğini ifade ediyor. İslamoğlu, kabir azabı konusunun bir tefrika konusu olduğunu, sadece hadislerde konu edinildiğini, bunların da bu konuya tam açıklık getirmediğini öne sürer. Hadislerin hiçbir zaman akaide konu olamayacağını kabul eder, dolayısıyla kabir azabına inanmak şart değildir. İslamoğlu, sahih hadisleri reddetmekle aklânîlerden görülür ve hadislere saldırdığı iddia, "Kur'an'a arzettim" deyip bir sahih hadisi aklıyla inceleyerek reddetmesi tenkit edilir. Kur'an'da İslâm'la ilgili bütün bilgilerin olmadığı, mesela farz namazların kaç rekât olduğu ya da hacda Kâbe'nin kaç defa tavaf edilmesinin şart olduğu hadislerle bildirildiği gerçeği, geçerli hadislerin Kur'an'ın içeriğinden başka bir şey bildirmesinin mümkün olamayacağı görüşüyle çelişmektedir. Çünkü öyle olmuş olsaydı bu hadislerin içeriğinin yanlış olması gerekirdi. Halbuki hem Ehl-i Sünnet'e, hem de Şia'ya göre hadislerden gelen bu bilgiler doğru olarak kabul edilmiştir. Yazılar serisi; yazarın çeşitli gazete ve dergilerde yayınlanan yazılarının konularına göre tasnif edilmesiyle oluşdu. Bu seri içindeki yazılar daha öncesinde "“Dağarcık”, “Şafak Yazıları”, “Makalat”, “Âyetlerin Işığında”, “Sözün Gücü mü, Gücün Sözü mü?”, “Yerliler ve Yersizler”, “Savaş Kesmeyen Sözler”, “Kalemler Öğreten Adına”, “Yokluğunda Düşülmüş Notlar”, “Efendim”, “Kelimeler”" isimleriyle ayrı kitaplar olarak yayınlandı. Mustafa İslamoğlu'nun bâzı eserleri Almanca, Arapça, Arnavutça, Azerice, Bulgarca, İngilizce, Kürtçe, Romence dillerine çevrilip ilgili ülkelerde yayımlandı: Sanherib Sanherib Asur kralı (hükümdarlığı MÖ 704 - MÖ 681), Asurlu II. Sargon'un oğlu ve halefidir. Sanherib, kral olur olmaz pek çok sorunla karşılaştı. İstilacı Kimmerlere karşı sınırlarını korumaya çalıştı. Mezopotamya'nın diğer büyük gücü Babil'le ölüm-kalım savaşına girdi ve zaferle çıkmayı becerdi. Babil'in istilasıyla beraber Asur, doğal sınırlarına ulaşmış oluyordu. Suriye'nin güneyindeki Yahudi krallıklarına saldıran Sanherib, buraları işgal ederek yağmaladı. Bu hareketi Yahudiler ve onların ardılı Hristiyanlar tarafından hatırlanacak ve dini öykülerdeki zalim Mezopotamya kralı imajına katkıda bulunacaktı. Mısır'ı da istila etmeye kalkışan Sanherib, askerlerin isteksizliği sonucu bu amacına ulaşamadı. Sanherib zamanında Asur, hayatta kalma mücadelesi vermekten kurtularak alabildiğine yayılmaya başlamıştır. Savaşçılığın yanı sıra Sanherib sanata da önem vermişti. Savaş esirlerini çalıştırarak başkent Ninova'yı tapınaklar ve ihtişamlı eserlerle doldurmuştu. Rivayete göre eski çağlarda suyun yüksek yerlere taşınmasında kullanılan ve Babil'in Asma Bahçeleri'ni olanaklı kılan Arşimet burgusunu da Sanherib icat etmiştir. Kral Sanherib, Nisrok'un tapınağında ibadet ettiği sırada oğulları Adrammelek ve Şaretser (2. Krallar 19:37, Yeşaya 37:38) tarafından öldürülmüştür. Sahherib'den sonra Asur tahtına oğlu Esarhaddon geçti. Friedrich KreÃŸ von Kressenstein Friedrich Siegmund Georg Freiherr Kreß von Kressenstein (24 Nisan 1870 - 16 Ekim 1948), I. Dünya Savaşı sırasında Alman İmparatorluğu ordusunda görevli general. Birinci Dünya Savaşı sırasında Osmanlı Ordusu'nda yardımcı Alman subay grubunun bir üyesiydi. I. Dünya Savaşı başlamadan Türkiye'ye geldi. Türkiye'de Otto Liman von Sanders'in askeri misyonunun bir parçası oldu. Nürnberg'li soylu bir aileden geliyordu. Babası Georg Kress von Kressenstein (1840-1911) yüksek mahkeme hakimi idi. 1888 yılında topçu Sancağı olarak Bavyera ordusuna katıldı. I. Dünya Savaşı esnasında Kasım 1914 - Aralık 1917 tarihleri arasında Osmanlı Ordusuna bağlı Filistin cephesindeki 8. Ordu'da görev yaptı. Filistin'de Cemal Paşa'nın ordusuna katıldı. Birinci ve İkinci Kanal Harekâtı'nı fiilen yönetti. Birinci Gazze Muharebesi'nde (Mart 1917) Alman binbaşı Tiller Bey ile birlikte Osmanlı savunmasının başındaydı. Bu muharebede İngilizler büyük ölçüde kendi hataları yüzünden yenilgiye uğratıldı. Nisan 1917'deki İkinci Gazze Muharebesi'nde İngilizler yine yenildi. Üçüncü Gazze Muharebesi'nde de Osmanlı Ordusu'na komuta ederek İngilizlere karşı savaştı. Gazze Savunmaları'nda gösterdiği başarılar nedeniyle Prusya'nın en yüksek madalyası olan Pour le Mérite verildi. Haziran 1918 tarihinde, Osmanlı-Alman ittifakının parçalanması ile, bağımsızlığından sonra Almanya tarafından korunan Gürcistan'a küçük bir Alman kuvveti ile gönderildi. Abhazya'nın Kızıl Ordu tarafından işgalini önlemek için yardımcı oldu. Aralık 1918'de Gürcistan'ı terk etmek zorunda kaldı. 1929'da Alman Ordusu'ndan emekli oldu. Daha sonraki yıllarda, Bavyera Savaşı ve Ulusal Arşivler ve İngiliz Kraliyet Birleşik Hizmetler Enstitüsü için bir otobiyografik makale yazdı. 1948'de Münih'te öldü. Tihomirov Alet Tasarımları Bilimsel Araştırmalar Enstitüsü V. V. Tihomirov ad. Alet Yapımların Bilimsel Araştırma Enstitüsü Açık Anonim Şirketi (Rusça: ОАО "Научно-исследовательский институт приборостроения им. В.В. Тихомирова / "Nauchno-issledovatelskiy ınstitut priborostoyeniya imeni V.V. Tikhomirova", kısaca , NIIP - İngilizce: "Tikhomirov Scientific Research Institute of Instrument Design"), Rusya'nın askeri havacılık sanayisinde (ÖR: avcı uçak ve hareketli orta mesafeli uçaksavar) silah kontrol sistemleri geliştirme işletmelerinden biridir. Enstitüsü Uçak Sanayi Bakanlığı SSCB Bakanlar Kurulu tarafından 1 Mart 1955 tarihinde Moskova NII-17 bir dalı olarak kuruldu. Şubat 1956'da NII-17 şubesi bağımsız bir kuruluş olarak yeniden düzenlenmiş, ve V. V. Tikhomirov ad. Alet Yapımların Bilimsel Araştırma Enstitüsü ya da NIIP adını almış. NIIP - bir konumun tüm spektrumu: havada, yeryüzünde, su, su altı. StraÅŸimira Filipova Strashimira Filipova (d. 18 Ağustos 1985-Sofya) Bulgar voleybolcu. Spora CSKA’nın spor okulunda atletizmle (yüksek atlama) ile başladı. Daha sonra voleybolu tercih etti. Voleybol yaşantısını CSKA Sofya ve Levski Sofya kulüplerinde sürdürdü. Bir sezon Polonya’da oynadıktan sonra RC Cannes’a geçti ve bu kulüpte üç sezon mücadele etti. 2009 yılında Rusya Süper Lig takımlarından Uraloçka’ya transfer oldu. The Tonight Show with Conan O'Brien The Tonight Show with Conan O'Brien, 1 Haziran 2009 tarihinden itibaren NBC'deki Amerikan late-night talk show programdır. NBC'de uzun süre yayında kalan "The Tonight Show with Jay Leno"'nun yerini Conan O'Brien almıştır. Conan O'Brien bundan önce on altı yıl boyunca "Late Night with Conan O'Brien" programını sunuyordu. NBC'nin Jay Leno'nun reytinglerini beğenmeyip onu tekrar eski saatine döndürme isteği ve bunu Conan O'Brien'ın kabul etmemesi sonucu, NBC 45 milyon dolar ödeyerek O'Brien'ın kanalla ilişkisini sonlandırdı. Channel 7 Channel 7 ÅŸu anlamlara gelebilir: TV7 ÅŸu anlamlara gelebilir: Sky One Sky One, Birleşik Krallık'taki ve İrlanda'daki British Sky Broadcasting eğlence kanalı. Kanal, 26 Nisan 1982'de "Uydu Televizyonu" olarak yayına başladı ve BBC One (2 Kasım 1936), ITV (22 Eylül 1955) ve BBC Two (20 Nisan 1964) kanallarından sonra İngiltere'deki en eski dördüncü televizyon kanalıdır. (Channel 4, 1982 yılında yayına başladı.) Sadreddin Musa Şeyh Sadrettin Musa "(d. 1305 - ö. 1391 Erdebil)" Safevi Hanedanına ismini veren ve Safeviye Tarikatı'nın kurucusu Şeyh Safiyüddin İshak Erdebili'nin halefi ve oğludur. Şeyh, oğlu Hoca Alaaddin Ali (1391-1429), onun oğlu Şeyh İbrahim (1429-1447), onun oğlu Şeyh Cüneyd (1447-1460) ve onun oğlu Şeyh Haydar (1460-1488) yolu ile, Safevi Devleti'nin kurucusu Şah İsmail'in atasıdır. Sadrettin Musa 1334-1391 yılları arasında, 57 sene Safeviye Tarikatı'nın şeyhliğini yapmıştır. Şeyhliği döneminde, Safeviye Tarikatı bölgesel politada, hesap edilmesi gereken bir aktör olmuş, tekkenin gelirleri ve öğrencileri de artmıştır. İlhanlı Beyleri'nden ve Moğol Asil'lerinden onun öğrencileri arasına girenler olmuştur. Tüm bunlarla beraber yine de bölgede arasında çatışma yaşadığı beyler de olmuştur. Babası ve selefi olan Şeyh Safiyüddin İshak Erdebili'nin döneminde genişleyen propaganda ağları, Şeyh'in döneminde organize bir hal alıp, tekke ile öğrencileri arasındaki iletişimin sürekliliği sağlanmıştır. Hac farizasını yerine getirdikten sonra 1391’de Erdebil’de ölmüştür. Yerine, şeyhliği 1391-1429 yılları arasında 38 yıl sürecek olan oğlu Hoca Alaaddin Ali geçmiştir. Jeff Fahey Jeffrey David "Jeff" Fahey (d. 29 Kasım 1952), Amerikalı sinema ve dizi oyuncusu. Fahey, Olean, New York'ta İrlandalı-Amerikalı bir ailenin on üç çocuğundan altıncısı olarak dünyaya geldi. Fahey on yaşındayken Buffalo, New York'a taşındılar ve Fahey burada Father Baker's High School'a devam etti. Fahey, on yedi yaşındayken evden ayrıldı. Otostopla Alaska'ya ve daha sonra Avrupa'ya gitti ve İsrailli bir kibbutzda çalışmaya başladı. Fahey, yirmi beş yaşındayken Joffrey Ballet şirketinden burs kazandı ve dans etmeye başladı. Amerika Birleşik Devletleri tiyatrolarında ve Broadway'de sahneye çıktı. İlk televizyon rolünü, Gary Corelli karakterini canlandırdığı pembe dizi "One Life to Live"da yaşadı. 1985'te ilk sinema deneyimini "Silverado" filminde Tyree karakterini canlandırarak yaşadı. Sonraki yıl "Miami Vice" dizisinde Eddie Kaye adında bir silah satıcısını canlandırdı. Aynı yıl "Psycho III" filminde Duane Duke rolünü oynadı. "Revelation" filminde ise Thorold Stone karakteriyle izleyicinin karşısına çıktı. Fahey daha sonra Pierce Brosnan ile birlikte "The Lawnmower Man" filminde rol aldı. 1990 yılında Marisa Tomei ile birlikte "Parker Kane"de rol aldı. 1995'te ABC'nin "The Marshal" dizisinde oynadı. Rodriguez filmi "Dehşet Gezegeni"nde rol aldı. Ayrıca 2007 yılında Bruce Payne ile birlikte "Messages" filminde oynadı. Fahey son olarak "Lost" dizisinin dördüncü ve beşinci sezonlarında Frank Lapidus adlı bir kurtarma pilotunu canlandırdı. Galeorhinus galeus Galeorhinus galeus, Triakidae ailesinden bir köpekbalığı türü. Carolus Linnaeus, 1758 yılında bu türü "Squalus galeus" olarak tanımladıysa da bu isim aynı sene içerisinde yine kendisi tarafından "Galeorhinus galeus" olarak değiştirildi. "Galeorhinus" cinsinin adı Eski Yunanca'daki köpekbalığı anlamına gelen ""galeos"" ve burun anlamındaki ""rhinoz"" sözcüklerinin birleşiminden oluşmuştur. Av köpekbalıkları olarak da adlandırılan 33 tür içeren Triakidae ailesinin bir üyesidir. İnce yapılı bu köpekbalıklarının uzun bir burnu ve geniş bir ağzı vardır. Solungaç yarıkları gözlerinin hemen arkasındadır. Ön sırt yüzgeci arka sırt yüzgecinden daha büyüktür. Arka sırt yüzgeci anal yüzgeçle aynı boyutlardadır ve üst hizasındadır. Erkeklerin uzunluk ortalamaları 1,93, dişilerinki ise 1,95 cm'dir. Şu ana kadar kaydedilmiş en ağır birey 44,7 kg'dir. Erkekler 12-17 yaşları arasında 1,52 cm kadarken cinsel ergenliğe ulaşırken dişilerde yaş 13-15 ve uzunluk 1,77 m'dir. Renkleri, sırt bölgelerinde siyah, boz, mavi gibi renkler alabilir. Karınları ise soluk beyazdır. Genç bireyler boyu 60 cm kadar olan kara uçlu sırt ve kuyruk yüzgecine sahiptir. Göğüs yüzgeçlerinde ise beyaz kenerlar vardır. Camgöz köpekbalıklarının bu türü genelde deniz tabanındaki çakıllar ve kumluk alanların üzerinde ya da dibe yakın alanlarda yaşarlar. Genelde yalnız dolaşan hayvanlardır. 50 m ve üstü derinliklerde yaşarlar. Bu köpekbalığı türü 68° kuzey ve 55° güney enlemleri arasındaki subtropikal ve ılıman sularda yaşamaktadır. Doğu Atlas Okyanusu'nda İzlanda çevresindeki sular, Batı ve Güney Afrika; "Büyük Okyanus"'un doğusunda Peru, Şili, Kanada, Kaliforniya'nın güneyi ve Meksika Körfezi; Güneybatı Pasifik'te Avustralya'nın kuzeyi hariç tüm kıyı şeritleri ve Yeni Zelanda bu türün doğal yaşam alanları arasındadır. Bu köpekbalıkları genelde göçmen türlerdir. Yaz boyunca kutup bölgelerine, kış aylarında ise ekvatoral bölgelere göçerler. Güçlü kasları ve vücutlarını yüzerken hareket ettirme şekilleri onları çok iyi birer yüzücü yapar. Bir günde 55 km'den fazla yol katedebilirler. 1974-1980 yılları arasında yapılan araştırmalar erkeklerin dişilere oranla daha derin ve açık sularda yaşadığını, dişilerin ise erkeklere kıyasla daha sığ ve kıyıya yakın bölümleri tercih ettiği ortaya çıkmıştır. Bu köpekbalıkları çoğunlukla sardalya, ringa, somon, hamsi, ateş balığı, barlam balığı, akrep balığı, morina, uskumru, orkinos, lapina, kaya balığı, pisi balığı, dil balığı ile beslenir. Omurgasız canlılar içinde ise denizkestanesi, kalamar, yengeç ve deniz salyangozu ana besinlerini oluşturur. John Maddox Sir John Royden Maddox (d. 27 Kasım 1925 – ö. 12 Nisan 2009), Büyük Britanyalı bilim yazarı. 1966-1973 ve 1980-1995 yılları arasında, toplamda 22 yıl boyunca, "Nature" dergisinin editörlüğünü yaptı. Nature dergisinin editörlüğüne getirildiğinde tirajı düşen derginin popülerliğini yeniden kazandırdı. Manchester Üniversitesi'nde teorik fizik dersleri vermeye başlayarak bilim camiasına adımını atan Maddox, kısa bir süre sonra Rockfeller Enstitüsü ve Nuffield Vakfı'nda çalıştıktan sonra Nature dergisinin editörlüğüne getirildi. Bu görevinden sonra tekrar 1975-1979 yılları arasında Nuffield Vakfı'nda çalışan Maddox, 1980'de 2. kez Nature dergisinin editörlüğüne getirildi. Maddox, 1970'li yılların başında İngiltere'de hızla yükselen çevreciliği de ciddi biçimde eleştirdiği için, yine çok sayıda meslektaşının ve kurumun hedefi olan Maddox, 1995'te "Sir" unvanını almıştır. Nuevo León Nuevo León, (Tr. ""Yeni León"", ok. ""nuebo leon"") Meksika’nın kuzeydoğu eyaletlerinden biridir. Eyalet, İspanya'daki eski bir krallığa atfen adlandırılmıştır. Kuzeyde ve doğuda Tamaulipas eyaletiyle, güneyde San Luis Potosí eyaletiyle ve batıda Coahuila (ok. “kvavila”) eyaletiyle komşudur. Kuzeyde, Nuevo León ile ABD'nin Teksas eyaleti arasında 15 km.'lik (9 mi) bir sınır mevcuttur. Nuevo León'un başkenti Monterrey'dir. Diğer önemli şehirler ise Guadalupe, Santa Catarina ve San Nicolas de los Garza'dır. İlk kez Alberto del Canto tarafından kurulan ilk koloniler, bölgede kurulan her türlü yerleşim birimini yıkan ve devamlılığına izin vermeyen kuzey Meksika'nın Kızılderilileri Çiçimekalar tarafından yıkıldı. Alberto del Canto'nun Nuevo León'u iskan etmedeki başarısızlığını takiben Luis Carvajal y de la Cueva, Portekizli ve İspanyol yerleşimcilerin önderi olarak bölgeyi tekrar iskan etmek için dönemin İspanya kralından izin ister ve Yeni León Krallığı -Coahuila, Nuevo Santander ve Teksas ile birlikte- Yeni Kuzey İspanya'nın Doğu İç Bölgeleri'nden birisi oldu. 19. yüzyılda Nuevo León büyüme hamlesi yakaladı, ucuz arazi satışları Alman, Slav, Fransız, İtalyan, Yahudi ve Angloamerikan asıllı birçok göçmenin Nuevo León'a yönelmesini sağladı. Nuevo León'un başkenti Monterrey, Meksika'nın üçüncü büyük şehridir, yaklaşık dört milyon insanı barındırır. Monterrey, çağı yakalamış ve zengin bir şehirdir. Nuevo León uzun zamandır Meksika'nın en sanayileşmiş şehirlerinden birisidir. Nuevo León'un iklimi kuraktır, yıllık ortalama yağış miktarı çok düşüktür. Eyaletin yüzölçümü 64 924 km²'dir ve üç farklı coğrafi bölge mevcuttur; kuzeyde sıcak ve kuru bir iklim, dağlık kesimlerde nispeten ılıman bir iklim, güneyde yarı kurak bir iklim yaşanır. Galeana ve Doctor Arroyo yaylalarına, Iguana, Picacho, Papagayo ve Santa Clara dağ sırasına ve Pilón, Ascensión, ve Río Blanco vadilerine şekil veren Sierra Madre Oriental dağ sırası, bölgenin mevcut coğrafi yapısında önemli rol oynar. San Juan Irmağı, El Cuchillo (ok. "el kuçilyo") barajını besler. El Cuchillo barajı Monterrey metropolünün su ihtiyacını karşılar. Bundan başka, Cerro Prieto, La Boca, Vaquerias, Nogalitos, Agualeguas barajları vardır. Laguna de Labradores Nuevo León'un başlıca gölüdür, civarda Pozo del Gavilán doğal kaynağı vardır. Her iki doğal güzellik Galeana belediyesi sınırları dahilindedir. Bölgenin bitki örtüsü düşük rakımda çalılık ve çayırlar, dağlarda çam ve meşe ağaçları şeklindedir. Bölgede yaşayan belli başlı hayvanlar, kara ayı, dağ aslanı, pekari, tilki, kır kurdu, ak kuyruklu geyik ve diğer bazı küçük türlerdir. 2005 sayımına göre Nuevo León'un nüfusu 4,1 milyon civarındadır. Nüfusun yaklaşık %80'i Monterrey metropolünde yaşar. Nüfusun %94'ü şehirlerde yaşar, şehir nüfusunun bir milyonu ev sahibidir ve bunların %90'ı su, kanalizasyon şebekelerini ve şehir elektriğini kullanır. Ortalama yaşam süresi erkeklerde 73, kadınlarda 79 yıldır. Meksikalıların genel eğilimine dahil olarak, halkın büyük kısmı Katolikliğe tabi olduğunu belirtir. Eyaletin genelinde hakim olan yüksek yaşam kalitesi, eğitim durumu gibi kimi istatistikî ölçütlerde kendini göstermektedir. Eyalette orta öğretim mezunu oranı yaklaşık %100'dür. Her 100 kişiden 13'ü lisans düzeyinde eğitimlidir. Eyaletin okuma-yazma bilmeme oranı %2,8 ile Distrito Federal'den sonra ikinci sıradadır. Yüksek eğitim kuruluşları: Nuevo León yüksek oranda endüstrileşmiş bir eyalettir, yaşam koşulları Hırvatistan, Slovakya ve Polonya ile emsâldir. 2007 yılı kişi başı GSYİHsi, Tayvan ile eşdeğerdedir ve AB ülkeleri Slovakya ile Macaristan'dan fazladır. 26.658 $ ile -Federal Merkez hariç olmak üzere- Meksika'nın en yüksek GSYİH düzeyine sahiptir, bu hâliyle Meksika ortalamasından yukarıdadır (2007 GSYİH kişi başı ortalaması 14,119 $'dır). Eyalete dâhil belediyelerden San Pedro Garza García, Meksika'nın en yüksek kişi başına düşen gelir ortalamasına sahiptir. Bu şehir ülkenin en büyük şehirlerinden birisi ve birçok dev holdingin merkezidir. Cemex (LaFarge ve Holcim'den sonra dünyanın üçüncü büyük çimento şirketidir), Bimbo (fırıncılık ve pastacılık), Maseca (gıda ve tahıl), Banorte (Meksika'da tamamen Meksikalılara ait tek genel banka), Alfa, i-service (bilgisayar teknolojileri bilgi desteği), Vitro SA (cam), FEMSA (Coca-Cola'nın Latin Amerika etiketi), Cervecería Cuauhtémoc Moctezuma ("Sol", "Tecate", "XX", "Bohemia", "Indio" ve "Nochebuena" biralarının üreticisi). Nuevo León zengin bir tarımsal üretim alanına sahiptir, "turunç kuşağı" da denilen bu yöre Allende, Montemorelos, Hualahuises (ok. valavises), General Teran, Linares belediyelerinden müteşekkildir. Küçük fakat üretken tesisler genellikle turunçgil ve tahıldan oluşan hasatı tarım sanayisine kazandırarak yöreye gelir sağlar. Nuevo León'un “turunç kuşağı”nın yüksek gelir getiren tarım endüstrisinin aksine Galeana, Arramberri, Zaragoza, Doctor Arroyo ve Mier y Noriega'dan oluşan güney kesim, daha kırsal ve daha az üretkendir. Eyaletin güney kesiminin büyük bir bölümü ziraaî verimliliğe ve hayvancılığa engel teşkil eden yağmursuz bir iklim altındadır. 2007 itibarıyla Nuevo Leon'un ekonomisi Meksika toplam GSYİH'sinin %11,4'ünü teşkil etmektedir (105 milyar $). Nuevo Leon'un ekonomisi ihracat odaklı ağırlıklı üretim dayanır (Örn;maquiladora / INMEX)). 2005 itibarıyla eyalette 431.551 kişi üretim sektöründe çalışıyor. 2005 itibarıyla Nuevo Leon'a doğrudan dış yatırım 1,213.1 milyon $. Son yıllarda eyalet yönetimi havagemiciliği, mekatronik, biyoteknoloji, bilgi işlem teknolojisi sahalarında etkili yatırımları çekmek için Araştırma ve Teknoloji Buluş Parkı'nı (PIIT, Parque de Investigación e Innovación Tecnológica) kurmuştur. Bu tesiste, bilimsel araştırma-geliştirme ve buluşlar yapılması amaçlanıyor. Bu tesis, Monterrey'i uluslararası Bilgi Şehri yapma programının temel projesidir. Tesis, Monterrey metropolünün Apodaca belediyesinde yer alır. Monterrey Uluslararası Havalimanı'ndan 10 km uzaklıktadır, 70 hektarlık bir alanı kaplar. Arazinin yarısı Ar-Ge kuruluşlarına verilmiş durumdadır. Geri kalan 35 hektarlık alan ise Ar-Ge kuruluşları ve tesisin amaçlarına uygun diğer iş merkezlerine teslim edilmeyi beklemektedir. Nuevo León 51 belediyeye ayrılır. Belediyelerin tamamının isimleri, belediye merkezinin olduğu kent ile aynıdır. En meşhur belediye Monterrey'dir. Monterrey bir metropoldür ve şu belediyeleri de içine alır; Apodaca, Escobedo, Guadalupe, San Nicolás de los Garza, San Pedro Garza García ve Santa Catarina. Bo' Selecta! Bo' Selecta!, Leigh Francis'in yazdığı ve oynadığı bir dizisi. Skeçlerden oluşan şov, popüler kültürü hicveden gerçeküstü ve soyut tuvalet mizahıyla tanınır. Britanya kanalı Channel 4'da üç sezon devam etti. Francis, Iracnipuss'lu tehlikeli bir deli olan Avid Merrion'u canlandırdı. Türkiye millî kriket takımı Türkiye Millî Kriket Takımı , Türkiye'yi uluslararası turnuvalar ve maçlarda temsîl eden kriket takımıdır. Haziran 2008'de Uluslararası Kriket Komitesi (ICC) tarafından bağlı statüsüne alındı. Ardından Eylül 2008'de Korfu, Yunanistan'da ilk kez Avrupa Kriket Şampiyonası'na katıldı. Av (roman) Av (İngilizce: Prey), Michael Crichton'ın bir romanıdır. Kitapta insan türünü tehdit eden nano-robotik tehdit konu edilmektedir. Roman, ilk kez Kasım 2002'de ciltli olarak ve Kasım 2003'te HarperCollins tarafından karton kapaklı olarak yayımlandı. 2004 yılında Türkiye'de karton kapaklı olarak yayımlandı. Roman, bilim ve teknolojideki gelişmeler ve nanoteknoloji hakkında eğitici bir öyküdür. Kitapta bilgisayarcılık/bilim toplumundaki yapma hayat, belirme, genetik algoritmalar ve ajan-tabanlı hesaplamalar gibi yeni gelişmelerden bahsedilmektedir. Ram Dass Richard Alpert (d. 6 Nisan 1931-ö. 22 Aralık 2019), diğer adıyla Baba Ram Dass , geleneksel spiritüel öğretmeni ve 1971'in çok satan kitabı "Be Here Now"un yazarıdır. 1960'lı yıllarda Harvard Üniversitesi'ndeki Timothy Leary'yle olan kişisel ve profesyonel ilişkileriyle bilinmektedir. Ayrıca Hindistan'a yaptığı seyahatleri ve Hindu guru Neem Karoli Baba ile ilişkileriyle de tanınmaktadır. Alpert 22 Aralık 2019'da Maui, Hawaii'de 88 yaşında vefat etmiştir. III. Yezîd III. Yezid veya Yezid bin Velid (Arapça: يزيد بن الوليد) (d. 691 – ö. 744), on birinci Emeviler halifesi. Amcasının oğlu olan halife II. Velid'in, kendinin de liderlerden biri olarak katıldığı bir komplo ile öldürülmesi üzerine 15 Nisan 744'te halife oldu. Çok zayıf, naif ve hastalıklı bir tabiatlı olarak - "El Nakıs (zayıf)" - adıyla tarihlere geçmiştir. Altı ay iki gün süren halifelik yaptıktan sonra Ekim 744'te beyin tümörü dolayısıyla eceliyle öldü. Yezid, halife I. Velid ve onun cariyesi olan bir Farslı prensesin oğlu idi. Amcasının oğlu olan III. Velid gözde bir cariyesinde olan iki oğlunu varis olarak kabul etmişti ve Yezid bundan hoşlamamaktaydı. Yezid etrafına kendini tutan özellikle Yemen asıllı Beni Kelb kabilesinde büyük sayıda kişi bulunmaktaydı. Bunun yanında Yezid "Kaderi" ve "Mürci" adlı kişilerin hayatlarının sırf kader kısmete dayanmadığını; herkeste kendi kendini idare edecek bulunan serbest irade olduğunu iddia eden tarikatler tarafından da tutuldu. Yezid'in kardeşi olan Abbas ve amcası ve Azerbaycan ve Ermenistan valisi olan Mervan bin Muhammed, Yezid'e halifeye sadakatsızlık etmemesi hakkında nasihatler verdiler ve eğer bir hükûmet darbesi yaparsa Emevi hanedanın ortadan kaldırılmasına bir neden olabileceğine onu uyardılar. Fakat Yezid sonunda etrafındakilere dayanıp bu nasihatlere kulak asmadı. Velid'in, özellikle Yemen asıllı Arap kabileleri ve Arap olmayan Müslümanlar aleyhinde olup Beni Kays kabilesine ait Arapları kayırmasının