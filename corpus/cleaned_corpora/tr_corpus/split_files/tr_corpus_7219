ilk önce siyah barutu patlatarak dış kutuyu parçalar ve mayının üst kısmını örten toprak kısımıtemirler. Ardından ana patlayıcı olana savaş başlığı ateşlenir. Patlayıcı yüzeyini kaplayan huni çelik tabaka ters yönde ok şeklini alarak üzerinden geçmekte olan zırhlı aracın zırhına çarpar. 530 mmlik mesafeden 76 mmlik zırhı delebilir. ABD tarafından tahmini olarak 200,000 adet üretilen mayının , Güney Kore'de K441 ve K442 adları altında lisanslı olarak üretilen kopyaları bulunmaktadır. M-24 mayını M-24 mayını, ABD yapımı off-route sınıfı bir tür tanksavar mayınıdır. Savaş başlığı olarak 3.5 inçlik roket fırlatıcı olan Bazukaya ait M28A2 model HEAT savaş başlığı kullanmaktaydı. Mayında ise savaş başlığı için M143 model plastik fırlatma tüpü kullanılmıştır. Kasım 1961 tarihinde Picatinny Silah Dökümhanesinde üretilen mayın Eylül 1968 tarihinde ABD Ordusu hizmetine girmiştir. Yola döşenen basınç kablosu içerisinde iki adet kanal bulunuyordu. Bu kanallara yapılan yeterli basınç sonucunda sıvı akışı kesilmekte bu da fünyeyi ateşlemekteydi. Tekerlekli araçlar içi kablo yola dik döşenmekteydi. İki tekerleğin aynı anda kabloya baskı uygulaması ile çalışırdı. Ancak zırhlı araçların paletlerinini kabloyu parçalamaması için yola 15 derecelik açı ile döşenmekteydi. Mayının sahip olduğu roketin azami etkili menzili 39 metreydi. Şu an üretilmeyen mayın ABD Ordusu tarafından kullanılmamaktadır. Büyük bir ihtimalle halen Andgolada bulunmaktadır. M24 (anlam ayrımı) M24 veya M.24 veya M-24 ÅŸu anlamlara gelebilir: Iydgâh Camii Iydgâh Camii (Uygurca: Héytgah Meschit, Çince: 艾提尕尔清真寺, Àidīgǎ'ěr qīngzhēnsì), Sincan Uygur Özerk Bölgesi'nde Kaşgar şehrinde tarihi bir camidir. 15. yüzyılda (tahminen 1442 yılında) "Saqsız Mizra" tarafından 16,800 m² alana yaptırılmış ve Ana asya'nın en etkinli ve Sincan'nın en büyük camisidir. "Ubul Adibek" amcası "Mizra Wali" hatırına 1538 yılında ibadet yerini genişlettirmiştir. 16., 18. ve 19. yüzyılda yapılan birkaç eklemelerle şimdiki durumunu almıştır. Her Cuma günü cami 10,000 ibadet eden müslüman insanları barındırır ve neredeyse 20,000 kişiyi barındırabilecek kapasiteye sahiptir. Onun giriş kemeri diğer yöreleri uygun olması için kum renkli tuğlalarla yapılmıştır. Yapının sonununda ve batısında Namaz salonu bulunur. Tavanı açık mavi sütünler taşır ve bütün sütünlerin tamamı dörtgen biçimindedir. Yapı kendisini özgü mozaiklerle ve renkli arabesk tarzında süslenmiştir ve "Çin'deki İslami Mimarlık örneği" unvanı verilir. Limasol kazası Limasol kazası, Kıbrıs Cumhuriyeti'nin altı kazasından biridir. Kıbrıs Cumhuriyeti'nin liman şehirlerinden biri olan Limasol buradadır. Birleşik Krallık'ın Agrotur ve Dikelya adlı askeri üstleri de bu bölgede yer alır. Larnaka kazasÄ± Larnaka kazası, Kıbrıs Cumhuriyeti'ndeki altı kazadan biridir. Merkez şehri Larnaka'dır. Türk Silahlı Kuvvetleri'nin 1974 yılında yaptığı harekâttan itibaren Kuzey Kıbrıs Türk Cumhuriyeti tarafından Larnaka kazası'nın küçük bir bölümü Lefkoşa İlçesi'ne dahil edilmiştir. Lexus IS Lexus IS, Lexus'un 1998 yılında piyasaya çıkardığı otomobildir. Toyota Avensis'in temelini paylaşmaktadır. 2005'te ise 2.nesil IS satışa sunulmuştur.En hızlı versiyon IS-F'dir. Benzinli Dizel Bilgi kutusu kaynağı İngilizce Vikipedi'dir. Baf kazası Baf kazası (Rumca: Επαρχία Πάφου / Eparxia Pafou), Kıbrıs Cumhuriyeti'ndeki altı kazadan biridir. Merkez şehri Baf'tır. Bu kazanın kontrolü uluslararası alanda tanınmış Kıbrıs Cumhuriyeti'nin elindedir. Baf kazasının içinde dört belediye bulunur: Baf, Yeroşibu, Peyia ve Poli. Gewehr 98 Gewehr 98 (kısaca G98 ya da Gew 98), 1898'ten 1935'e kadar Alman piyadelerinin standart piyade tüfeğidir. 1935'te hizmete giren Mauser Kar 98k, bu tüfeğin karabina modelidir. Birçok savaşta kulanılmıştır. Günümüzde bile sağlam olanları ve sonradan üretilenleri av için kullanılmaktadır. Osmanlı İmparatorluğu ordusunun ve Cumhuriyet'in ilk yıllarında Türk Silahlı Kuvvetleri tarafından en çok kullanmış olduğu tüfeklerden biridir. 1950 yılında Türkiye'nin Kore Savaşı'na girmesiyle M1 Garand TSK'nın envanterine girdi ve Gewehr 98 kullanımdan çıkarıldı. G98, 740 mm'lik uzun bir namluya sahiptir. Karabina modelinden çok daha hızlı bir namlu çıkış hızına sahiptir. Standart olarak zamanında askerlere süngü ile gelirdi. Kundak içi mermi yuvası 5 mermi alır. Sürgülü olduğu için her atıştan sonra mermi sürgü çekilerek el yardımıyla dışarı atılır. Sürgü geri itildiğinde tüfek tekrar atışa hazır hale gelir. 5 mermi aynı anda bir kılavuz metal parçasıyla üstten bastırılarak silah doldurulur. Standart 7.92x57mm Mauser mühimmat kullanır. Bu tüfekler, Osmanlı İmparatorluğu'nun envanterine II. Abdülhamit zamanında girmiştir.Osmanlı İmparatorluğu, ABD'nin silah satmayı durdurması üzerine II. Abdülhamit'in girişimleri ile Alman İmparatorluğu'ndan bu silahları almayı başarmıştır.Alman İmparatorluğu müttefik arayışında olduğundan Osmanlı-Alman işbirliği gerçekleşmiştir.II. Wilhelm bu yakınlaşmanın üzerine bugün Alman Çeşmesi olarak bilinen çeşmeyi hediye etmiştir.Çok iyi tüfekler olması ve o zamana kadar daha iyileri geliştirilememesi nedeniyle uzun yıllar Türkiye Cumhuriyeti'nde de hizmet vermişlerdir. Üretilen tüfeklerde seri numarası üzerinde kullanan ülkenin amblemi vardır. Türk tüfeklerinin çoğu Amerikan M1 Garand'ın kullanılmaya başlaması ile hurda olarak yurtdışına satılmıştır. Bugün ABD ve Avrupa'da sivil koleksiyonerler arasında sürgü sisteminin üstündeki seri numarasının yanında ay-yıldız olan Türk Mauser'leride bulunmaktadır. Bu tüfekler ABD'de kuvvetli ve ucuz oldukları için sivil avcılar ve atışçılar tarafından kullanılmaktadır. Bir tabancanın ortalama 600 dolar olduğu ABD'de bu tüfekler 100 dolara satılmaktadır. Türkiye içinde de siviller arasında az sayıda olsa da bu tüfeklerden halen bulunmaktadır. Bu tüfekler uzun yıllar model adı olan 98 yerine marka adı olan Mauser adıyla tanınmıştır. Bu nedenle Türkçeye Mavzer tüfek deyimi yerleşmiştir. Cumhuriyet döneminde Kırıkkale'de modifiye edilmiş Türk Mauser modelleri üretilmiştir. Bunlar "Kırıkkale 38" adıyla bilinir. 1915'te 15,000 Gewehr 98 tüfeği dürbün ile keskin nişancı tüfeğine dönüştürüldü. 2.5x ve 3x yakınlaştırmalı dürbünler hem asker hem de sivil alanda kullanıldı. Süvari ve hızlı mekanize birlikler için daha kısa namlulu bir karabina Gewehr 98 varyantıdır. Bir başka karabina Karabiner 98b varyantıdır. Alman İmparatorluğu ve müttefikleri, I. Dünya Savaşı'nda bu tüfekle donatılmıştır. Türk Kurtuluş Savaşı'nda da kullanılmıştır. Çağının gelmiş geçmiş en iyi 2 silahından biriydi. I. Dünya Savaşı'ndan önce İspanya-Amerika Savaşı'nda kullanılıp, daha sonraları Çin'de meydana gelmiş olan Boxer Ayaklanması'nı bastırmak için kullanılmıştır. Aynı zamanda Herero ve Namaka Soykırımı ve Çin Devrimi'nde de kullanılmıştır. I. Dünya Savaşı'ndan sonra İspanyol İç Savaşı'nda Francisco Franco'ya bağlı İspanyol falanjları tarafından kullanılmıştır. II. Dünya Savaşı'na az bir zaman kala Çin-Japon Savaşı'nda kullanıldı. II. Dünya Savaşı'nda ise Gewehr 98'ler Nazi Almanyası tarafından geliştirildi ve Mauser Kar 98k tüfeği ortaya çıktı. II. Dünya Savaşı'ndan sonra Çin İç Savaşı'nda kullanıldıktan sonra modası geçtiği için kullanımdan çıkmıştı. Günümüzde sadece silah koleksiyoncularında bulunup av tüfeği olarak satılmaktadır. Siegfried Jacobsohn Siegfried Jacobsohn (d. 28 Ocak 1881, Berlin - ö. 3 Aralık 1926, Berlin), Yahudi kökenli Alman gazeteci ve tiyatro eleştirmeni. Siegfried Jacobsen daha 15 yaşında iken tiyatro eleştirmeni olmaya karar vermişti. Ekim 1897 tarihinde okuldan ayrıldı ve Berlin’de bulunan Humboldt Üniversitesi bünyesindeki Friedrich-Wilhelm Üniversitesi’nde yüksek öğrenime başladı. (O zamanlar lise diploması olmadan da üniversiteye gidiliyordu.) Diğerlerinin yanı sıra edebiyat bilimci Erich Schmidt, Ulrich von Wilamowitz-Moellendorf ve tiyatro bilimcisi Max Herrmann’dan dersler aldı. Fakat bu hocalarından daha çok, kendisine örnek aldığı eleştirmenler olan Maximilian Harden, Fritz Mauthner ve Paul Schlenther’in bilgilerinden faydalandı. Ayrıca, Albert Bassermann, Jakob Tiedtke ve Richard Leopold gibi oyunculara da sık sık danışıyor ve onlardan bilgiler alıyordu. Jacobson daha öğrencilik yıllarında, Hellmut von Gerlach’ın Berlin’de çıkan haftalık gazetesi "Die Welt am Montag" 'da (Pazartesi Dünyası) tiyatro eleştirmeni olarak çalışmaya başladı. "Bu genç çocuk" diye hatırlıyordu daha sonraları Gerlach "kelimenin tam anlamıyla her akşamını tiyatroda geçiriyordu. Tüm oyuncuları rolleri ile birlikte tanıyor ve sahne edebiyatı ile ilgili tüm literatürü biliyordu. Tespitlerindeki doğruluk bu yaştaki bir delikanlıdan beklenmeyecek kadar yüksekti. Bu bir fenomendi." ("Frankfurter Zeitung", 8 Kasım 1926, 1. Morgenblatt). "Welt am Montag" gazetesinin mart 1901 sayısında Jacobson’un ilk yazısı yayınlandı. Haziran 1902 tarihinde redaktör olarak çalışmak üzere 3 yıllık bir anlaşma yaptı. 1902 eylülünde de Viyana’da yayınlanan günlük gazete "Die Zeit" ‚in (Zaman) tiyatro muhabirliğini ek iş olarak üstlendi. Kısa zamanda sahnelerdeki acemiliğin ve amatörce davranışların acımasız eleştirilerini yapan birisi haline geldi ve Hermann Sudermann’ın tartışmalı kitabı "Die Verrohung in der Theaterkritik" üzerine yapılan tartışmalarda da hiç korkmadan Berliner Tageblatt gazetesine "sanat yolsuzluğunun odağı" olduklarını iddia ederek savaş açtı. Kasım 1904 tarihinde Mosse Yayınevi tarafından çıkarılan günlük gazetenin kültür redaksiyonu, Jacobsohn’un iki konuda intihal (aşırma) yaptığını ileri sürerek karşı saldırıya geçti. Jacobsohn, "Das Theater der Reichshauptstadt" adlı kitabında yer alan kelimeler, resimler, cümleler ve cümle devamlarının, tiyatro eleştirmeni Alfred Gold’un da yazdığı gibi, başka yazarlardan çok az bir çağrışım yaptığını açıkladı. Maximilian Harden ve Arthur Schnitzler’in, dünyadaki uygulamalara ve normlara göre bunların bir intihal, alıntı olduğuna inanmadıklarını söylemelerine rağmen "Welt am Montag", eleştirmenini işten çıkardı. Viyana, Roma ve Paris’i kapsayan ve birkaç ay süren Avrupa seyahatinden sonra, 1905 yılı mayıs ayının sonlarına doğru bir Tiyatro Dergisi çıkarmayı planlamış olarak Berlin’e döndü. Şimdilik sadece tiyatro sorunlarıyla ilgilenen haftalık derginin ilk sayısı Friedrich Schiller'in "Sahneyi manevi bir kurum olarak görmek gerekir" sözünden yola çıkılarak "Die Schaubühne" (Sahne) adıyla 7 Eylül 1905 tarihinde çıktı. Julius Bab, Willi Handl, Alfred Polgar, Lion Feuchtwanger(1908 yılında başladı), Herbert Ihering(1909 yılında başladı), Robert Breuer(1911 yılında başladı) ve Kurt Tucholsky (1913 yılında başladı) derginin önemli yazarlarındandılar. Jacobsohn, "Yaprakçık" olarak nitelendirdiği dergiyi 1913 yılından itibaren politik sorunların da ele alındığı bir dergi haline getirdi. 1918 nisan ayında derginin adını "Die Weltbühne" (Dünya Sahnesi) olarak değiştirdi ve dergiyi Almanya ’nın dışında da tanınan sol politikaların pasifist forumuna dönüştürdü. Bu yeni oluşumla birlikte çalışanların profili de değişti. Polgar ve Tucholsky yazar olarak dergi çevresindeki en yakın isimlerdi. Bunlara ek olarak diğerlerinin yanı sıra politika yazarı-gazeteci Kurt Hiller(1915 yılından itibaren), ulusal ekonomist Alfons Goldschmidt (1917 yılından itibaren), taşlama ustası yazar Hans Reimann (1917 yılından itibaren), Almanya Barış Derneği Otto Lehmann-Rußbüldt (1918 yılından itibaren), Sosyal Demokrat politikacı Heinrich Ströbel (1919/20), sanat eleştirmeni Adolf Behne (1920 yılından itibaren), yazar Walter Mehring (1920 yılından itibaren), ekonomi muhabiri Richard Lewinsohn (1921 yılından itibaren), gazeteci yazar Friedrich Sieburg (1921 yılından itibaren) ve politik redaktör Carl von Ossietzky ’de (1926 yılından itibaren) yazarlar arasına katıldılar. Jacobsohn’un tiyatro eleştirmenliği Alfred Kerr’in tam zıddıydı. Kerr’den farklı olarak, tiyatroda natüralizmi çok kararlı ve azimli bir şekilde eleştiriyordu ve onun düşüncelerine karşı olarak da tiyatro sahibi ve yönetmeni Max Rheinhardt’ın performansını Otto Brahm’dan daha iyi ve daha yüksek olarak değerlendiriyordu. Fakat Rheinhardt’ın 1919 yılında açılan Berlin’deki Schumann Sirki’nden bozma Büyük Sahne ile birlikte bir çeşit Arena Tiyatrosu’na yönelmesini de açıkça kınadı. Birinci Dünya Savaşı’ndan sonra Berlin Devlet Tiyatrosu Sanat Yönetmeni Leopold Jessner’in çalışmalarından çok umutluydu ve Ludwig Berger, Jürgen Fehling, Heinz Hilpert, Berthold Viertel ve Erwin Piscator’un sahnelemelerini de çok dikkatle izliyordu. Jacobsohn ilk zamanlar, başta William Shakespeare olmak üzere, klasiklerin yanı sıra, Hugo von Hofmannsthal ve Arthur Schnitzler gibi yazarlara çok değer veriyordu. Yeni romantiklere bağladığı umutlar boşa çıkmıştı. 1913 yılından itibaren politize olmasının altında da büyük bir ihtimalle bu nedenler yatıyordu. Ekspresyonist (Dışavurumculuk) sahne oyunlarını, Georg Kaiser ve Ernst Toller’in oyunları hariç, çok sert eleştiriyordu. 14 Mart 1918 tarihli "Sahne" dergisinde „Şimdiki şairlerin hepsinde, şairliğin özü yok denecek kadar az“ diye yazar. Weimar Cumhuriyeti zamanında, Jacobsohn, 1920 yılında Herbert Ihering’e itiraf ettiği gibi, tiyatrodan yorulmasına rağmen, Bertolt Brecht, Arnolt Bronnen ve Carl Zuckmayer gibi yazarlardaki potansiyeli gören ender eleştirmenlerden birisiydi. Kurt Hiller, 1950 yılında yayınlanan "Kafalar ve Damlalar" (Köpfe und Tröpfe) kitabında Jacobsohn’un kendi dergisini I. Dünya Savaşı ’ndan sonra doğruları ortaya çıkarması açısından çok iyi yerlere getirdiğini yazar. Burada takdir edilecek bir konu da, Jacobsohn’un hoşuna gitmese bile, kültür ve politika açısından önemli olan katkılara da açık olmasıdır. Bu konu ile ilgili olarak, Hans Siemsen, Frank Warschauer, Roland Schacht ve Rudolf Arnheim gibi eleştirmenleri çalışma arkadaşı olarak kazandığı film eleştirilerini sayabiliriz. Müzik eleştirilerinde de yeni sesler ortaya çıkardı. Kendisi Richard Wagner’e karşı olmasına rağmen, Wagner uzmanı sosyal demokrat Klaus Pringsheim’i müzik eleştirmeni olarak görevlendirdi. I. Dünya Savaşı sonlarına doğru politik olarak giderek USPD'ye (Almanya Bağımsız Sosyal Demokrat Partisi) yaklaştı. 1918 yılında Hiller’in "İşçi Fikir Konseyi"'nde kısa bir süre çalıştı, fakat "Weltbühne" çalışmaları daha önemli olduğundan, hiçbir partiye mensup olmak istememesinden ve temelde doktrinler kendisine aykırı olduğundan, orayı çok çabuk terketti. Jacobsohn, Tucholsky ’nin Paris’ten alaycı bir tavırla üzerine yazılar yazdığı, Oskar von Hindenburg (1925 – 1934 yılları arası Almanya Cumhurbaşkanı Paul von Hindenburg’un oğlu) gibi kişilerle sosyal ilişkilerde bulunmaktan çekinmiyordu.Tucholsky, Ebert’le ilgili polemik yazılarınnda aşırıya kaçıp onu sınıfına ihanet etmekle suçladığında, Jacobsohn, 1924 yılı kasım ayında Tucholsky’yi kutsal kabul edilebilecek kelimelerle uyarmıştı: Jacobsohn, "Deutsche Montagszeitung" (Berlin), "Frankfurter Nachrichten", "Weser-Zeitung" (Bremen), "Prager Presse", "Prager Tagblatt" ve "Zeit im Bild" (Berlin / Münih / Viyana) gibi yayınlarda da çalıştı. 3 Aralık 1926 tarihinde vefat etti ve Berlin’in güneyindeki Südwestkirchhof Stahnsdorf’da defnedildi. (Onursal mezar statüsünde defnedildi) Haftalık dergisi "Die Weltbühne", önce birkaç aylığına Kurt Tucholsky, daha sonra da Carl von Ossietzky tarafından yönetildi. Dergi, 1933 yılında yasaklandı ve tüm arşivine el konuldu. (Arşiv o günden bu yana hala kayıptır) Puerta del Sol Puerta del Sol (İspanyolca "Güneşin Kapısı"), Madrid'in en bilinen meydanı. Meydan, ayrıca çok ünlü bir saate de sahiptir. 31 Aralık 1962'den beri burada yapılan yeni yıl kutlamaları televizyonlardan canlı olarak verilir. Puerta del Sol, onbeşinci yüzyıldan kalma Madrid'i saran şehir duvarlarının kapılarından biriydi. Duvarın dışında, ortaçağa ait banliyöler başlardı. Kapının ismi, doğuda bulunması sebebiyle her sabah doğan güneşin şehri o taraftan aydınlatmaya başlamasından gelir. Onyedinci ve ondokuzuncu yüzyıllar arasında meydan önemli bir buluşma yeriydi. Ülke dışından ya da İspanya'nın diğer şehirlerinden gelen kuryeler postaneye uğruyorlardı. Ayrıca, yeni haberler öğrenmeye hevesli insanlar da sık sık meydana uğruyorlardı. Postane binası, Fransız mimar Jacques Marquet tarafından 1766 ile 1768 arasında inşa edildi. Francisco Franco'nun diktatörlüğü sırasında İç İşleri Bakanlığı'nın merkezi oldu. Puerta del Sol'da İspanya'yla ilgili görülebilecek hem uluslararası hem de yurt içi öneme sahip bazı yerler vardır. Güney tarafındaki eski postane bunlardan biridir. Yine, güneyde III. Carlos'un bir heykeli yer alır. Doğudaki iki bana olan Calle de Alcalá ve Carrera de San Jerónimo arasında ise ünlü Tio Pepe vardır. Kuzeyde ise ayı ve kocayemiş ağacı heykeli görülebilir. bu heykel Madrid'in simgelerinden biridir. "Sıfır kilometre", postanenin kuzeyindedir ve İspanya'nın sembolik olarak merkezidir. İspanya ulaşımının temelini oluşturmasının yanı sıra, özellikle savaş ve vahşet karşıtı gösteriler ve protestolar için de burada toplanılır. ETA'ya, Madrid'in trenlerine 11 Mart'ta yapılan saldırılara, İspanya'nın Irak Savaşı'na katılmasına karşı gösteriler de meydanda yapıldı. Ayrıca, Sol ismi verilen bir metro hattı da meydanın altından geçmektedir. Komşu binalar, pek çok dükkânı barındırır ve meydan çok sayıda turist de çeker. Alan, gece geç saatlere kadar kalabalıktır. Yakınlarında pek çok bar ve gece kulübü vardır. Peter Weir Peter Lindsay Weir, "(d. 21 Ağustos 1944)" Avustralyalı film yönetmeni. Ülkesinde çektiği " Picnic at Hanging Rock", "The Last Wave", "Gallipoli" ve Amerika'da çektiği "Witness", "Dead Poets Society", "The Truman Show", "Master and Commander" filmleri ile tanınır. Sidney,Avustralya'da doğan Weir, "Scots College" okuluna gitmeden önce "University of Sydney" 'nda sanat eğitimi gördü. Bundesliga gol krallarÄ± listesi Bundesliga tarihindeki gol krallarÄ± listesi Hugh Thomas Hugh Thomas, Baron Thomas of Swynnerton (d.21 Ekim 1931-ö. 7 Mayıs 2017 ) İngiliz tarihçi ve akademisyen. Thomas, Dorset'teki Sherborne Okulu'nda eğitim gördü. 1953 yılında Cambridge'deki Queens' Koleji'nden sanat derecesi aldı. Ayrıca, Paris'te Sorbonne'a devam etti. 1961 yılında yayınlanan kitabı "The Spanish Civil War" (İspanyol İç Savaşı) ile 1962'de Somerset Maugham Ödülü'nü kazandı. Bu kitabın büyük ölçüde revize edilmiş ve genişletilmiş baskısı 1977 yılında yayınlandı. 1971'de çıkardığı "Cuba, or the Pursuit of Freedom" ("Küba, Özgürlük Çabası") isimli 1500 sayfadan uzun kitabında Küba tarihini ve Küba Devrim'i olana kadar süren İspanyol Sömürgesi'ni anlattı. Thomas, on yıl boyunca bu kitapla ilgili araştırma yaptı. 1966'dan 1975'e kadar, Thomas, University of Reading'de tarih profesörü olarak çalıştı. 1979 ile 1991 yılları arasında Politika Çalışmaları Merkezi'nin yöneticiliğini ve Birleşik Krallık'ın başbakanı Margaret Thatcher'ın danışmanlığını yaptı. 1981 yılında baron unvanını aldı. Tarih kadar, politika hakkında da yazdı. Ayrıca, üç romanı da vardır. Hugh Thomas, adaşı olan iki başka tarihçiyle çok sık karıştırılır. W. Hugh Thomas çoğunlukla Nazi Almanyası hakkında yazmıştır. Hugh M. Thomas ise İngiliz tarihi yazan bir Amerikalıdır. Steve Wozniak Stephen Gary Wozniak (d. 11 Ağustos 1950, San Jose, Kaliforniya), ABD doğumlu bilgisayar mühendisidir. Polonya kökenli bir ailedendir. Steve Jobs'la birlikte Apple Bilgisayar şirketini kurmuştur. 1970'lerdeki kişisel bilgisayar devrimine büyük katkılarda bulunan buluşları ve cihazlarıyla tanınır. 1970'lerin ortasında Apple I ve Apple II isimli bilgisayarları geliştirmiştir. Apple II büyük bir başarı kazanarak 1970'lerde ve 1980'lerin başında en çok satan kişisel bilgisayar olmuştur. Wozniak'ın birçok takma adı vardır, örneğin "The Woz", "Wonderful Wizard of Woz" (Woz'un Harika Büyücüsü) ve "iWoz" (birçok Apple ürününün ismine nazire). "WoZ" ("Wheel of Zeus" (Zeus'un Tekerleği)'nin kısaltması) aynı zamanda Wozniak'ın kurduğu şirketin de adıdır. İçedönük bir kişi olarak bilinir, ünlü olmasından rahatsızlık duyar. Apple Bilgisayar'ın "Öteki Steve'i" olarak da adlandırılır. Daha iyi tanınan Steve Jobs ise, Apple Şirketi'nin icra kurulu başkanıydı. Wozniak 1975'te okumakta olduğu Berkeley Üniversitesi'nden ayrılır ve ileride kendisini ünlü yapacak olan bilgisayarı tasarlar. Ne var ki, niyeti Palo Alto, Kaliforniya'da yer alan elektronikçilerin bir hobi kulübü olan Homebrew Computer Club (Ev Yapımı Bilgisayar Kulübü) üyelerini etkilemeye çalışmaktı. Bu nedenle projesinin henüz yaygın bir tanınmışlığı yoktu. 1970'te Wozniak'ın bir mainframe (anaçatı) bilgisayar üzerinde çalıştığı şirkete Steve Jobs yaz stajına geldiğinde arkadaş olurlar. Wozniak otobiyografisi iWoz'da belirttiği üzere Jobs bilgisayarı tümüyle bir araya getirilmiş biçimde satışa çıkarma fikri vardı. Wozniak, başlangıçta şüpheyle yaklaşmasına rağmen, daha sonra Jobs'un "başarılı olamasalar da en azından torunlarına kendi şirketleri kurduklarını söyleyebilecekleri" sözüyle ikna olmuştu. Bazı değerleri eşyalarını (Wozniak'ın Hewlett-Packard hesap makinesi ve Jobs'un Volkswagen karavanı gibi) satarak 1300 $ kazanıp ilk prototipleri Jobs'un yatak odasında, daha sonra yer kalmayınca Jobs'un garajında üretmeye başladılar. Apple I bilgisayarı ilk kez ticari ürün olarak olarak satılan kişisel bilgisayar olan Altair 8800'e benziyordu, ama kullanıcıların hafıza ve arayüz kartları eklemesine uygun bilgisayar veri yolu yapısı yoktu. Bu kartların eklenmesiyle Altair bir bilgisayar terminaline bağlanabiliyor ve BASIC dilinde programlanabiliyordu. Apple I tipik bir hobi ürünüydü. ROM'u olan bir tek-devreli kart üzerinde 20 $'lık bir mikroişlemci (M.O.S. 6502)'den oluşuyordu. Tümüyle işlevsel olmasını sağlayacak bir RAM'i, klavyesi ve ekranı yoktu. 1 Nisan 1976'da Jobs ve Wozniak Apple Computer şirketini kurdular. Wozniak Hewlett-Packard'daki işinden ayrıldı. Apple'ın araştırma ve geliştirmeden sorumlu başkan yardımcısı oldu. Apple I'i 666.66 $ olarak fiyatlandırmaları konusunda Wozniak bu sayıyla Şeytanın Sayısı arasındaki ilişkinin farkında olmadığını, tekrar eden sayıları sevdiği için 500 $ fiyatın üzerine kar payı olarak %33'ünü ekleyip bu sayıya ulaştığını söyler. Jobs ve Wozniak ilk 100 bilgisayarlarını Mountain View, Kaliforniya'da Byte Shop isimli yeni bir bilgisayar mağazası açan Paul Terrell'e satarlar. Terrell, Apple I'in sadece devre kartını satın alır, klavye, ekran ve hatta bilgisayarı yerleştirmek için kasayı da kendisi sağlar. Wozniak artık tüm zamanını Apple I'in hatalarını düzeltmeye ve yeni işlevler eklemeye verebilmekteydi. Yeni tasarımı en önemli özellikleri olan basitlik ve kullanılabilirliği sürdürüyordu. Apple II'de Wozniak yüksek çözünürlüklü grafik özelliğini ekledi. Bilgisayarı artık sadece yazı değil resimler de gösterebiliyordu. Wozniak "Yüksek çözünürlüğü öylesine eklemiştim. Bunu sadece iki çiple sağladım. İnsanların kullanıp kullanmayacağından emin değildim." der. 1978'de pahalı olmayan bir floppy disk kontrol ünitesi ekler. Randy Wiggington'la birlikte basit bir disk işletim ve dosya sistemi yazarlar. Disk işletim sistemi için Shepardson Microsystems şirketi komut hattı arayüzü (command line interface) üretir. Donanım tasarlamasının yanı sıra, Wozniak Apple'la birlikte başından beri sunulan çoğu yazılımın da mühendisidir. Bir programlama dili yorumlayıcısı, SWEET 16 adıyla bilinen bir sanal 16-bit işlemci kullanım seti, "Breakout" isimli bir oyun (bilgisayara ses eklemesinin nedenlerinden biri), disk sürücüsünü kontrol etmek için gereken kod ve daha birçok başka programı yazmıştır. 1980'de Apple halka arz işlemini gerçekleştirir. Jobs ve Wozniak artık mülti-milyonerdirler. 1981 Şubat'ında Steve Wozniak kaza sonucu Beechcraft Bonanza marka uçağını Santa Cruz Sky Park'tan havalandırırken düşürür. Ulusal Ulaşım Güvenlik Konseyi (NTSB National Transportation Safety Board)'nin araştırmasından çıkan sonuçlara göre Wozniak bu tip bir uçak için yeterli bilgiye sahip değildir, pilotluk belgesinde "yüksek performans" onayı bulunmamaktadır, bu da uçağı kullanmasına engel oluşturmaktadır ve uçağı yeterince bilmemektedir. Kazanın nedeninin erken havalanmaya bağlı olarak uçağın burnunun havaya dikilmesi olarak belirlenir ve bunun sonucunda 12 feet yüksekliğindeki toprak setin içine daldığı kaydedilir. Kazanın sonucu olarak Wozniak'ta geriye dönük bellek yitimi (retrograd amnezi) ve geçici ileriye yönelik bellek yitimi (anterograd amnezi) oluşur. Kazaya ilişkin bir şey hatırlayamaz, hatta bir süre boyunca, bir kaza geçirdiğini bile bilmez. Hastanede kaldığı zamanı ve daha sonrasını hatırlamaz. Uçmak dışında, kazadan önceki günlük uğraşılarına devam eder. O an ne yapmakta olduğunu hatta o günün hangi gün olduğunu hatırlayamaz. Pazar günü işe gidip, Çarşamba günü haftasonu olduğunu sanarak evde kalır. İnsanların anlattıklarıyla parçaları bir araya getimeye başlar. Apple'ın ilk zamanlarında muhasebe bölümünde çalışan kız arkadaşı Candice Clark'a başına herhangi bir kaza gelip gelmediği sorar, kız arkadaşı olayı anlattığında kısa-süreli hafızası yerine gelir. O yılın sonunda Wozniak ve Clark nişanlanırlar, evlilik yüzüklerini San Diego'daki bir kuyumcuya ısmarlarlar ve almak için oraya uçarlar. Wozniak Apple II bilgisayar oyunlarının kayıp anılarını yeniden bulmasında yardımcı olduğunu söyler. Uçak kazasının etkisi geçip kendisine geldiğinde Wozniak Apple'a geri dönmez. 1976 Olimpiyatlarında deniz kayağı dalında başarıları olan bir sporcu olması nedeniyle "Süperkadın" olarak isimlendirdiği Candice Clark'la evlenir. "Rocky Racoon Clark" (Rocky köpeğinin adı, Clark da eşinin evlenmeden önceki soyadı) adıyla Berkeley Ünivesitesi'ne geri döner ve 1986 yılında sonunda lisans derecesini alır. 1983 yılında Apple ürün geliştirme bölümüne dönmeye karar verdiyse de sadece mühendislik yapmayı ve çalışanlara moral destek olmayı ister. 1982 ve 1983 yıllarının Mayıs aylarında gelişen teknolojilerle ilgili iki festivale sponsorluk yapar. Bu festivaller teknoloji fuarları olmalarının yanı sıra rock festivalleri olarak müzik, bilgisayar, televizyon meraklılarını bir araya getiren etkinlikler olmuşlardı. Kendilerinden önceki rock festivallerinden (örneğin Woodstock) önemli bir farklılıkları da taşınabilir tuvaletlerin önündeki daha kısa bekleme sırlarıydı. Wozniak bir mühendis olarak ne kadar tuvalet gerekeceğini daha az iyimser bir öngörüyle hesaplamıştı. 1986'da Wozniak adının "Stephen G. Wozniak Başarı Ödülleri" (kısaca Wozzie Ödülleri)'nde kullanılmasına izin vermiş, iş, sanat ve müzik dallarında 6 başarılı "Bay Area" (San Fransisko Körfez Bölgesi) lise ve üniversite öğrencisini ödüllendirmiştir. Wozniak Apple'daki tam zamanlı işinden 6 Şubat 1987 tarihinde, şirketi kurduktan on iki yıl sonra ayrılır. Buna rağmen hala bir çalışanı olarak maaş almaktadır ve hissedarlarındandır. Steve Jobs ile bağlarını koparmaz. 1985 yılında Wozniak, dönemin A.B.D. Başkanı Ronald Reagan'dan "National Medal of Technology" (Ulusal Teknoloji Madalyası) ödülü alır. 1987'de riskli bir girişim olan C.L. 9 isimli şirketi kurar ve ilk "evrensel" TV uzaktan kumandasını geliştirip piyasaya sunar. Wozniak ögretmenliğe başlar. Beşinci sınıf öğrencilerine ders verir, eğitim alanında hayır işlerinde çalışır. Apple'dan ayrıldıktan sonra, yaşadığı bölgedeki okullarda teknoloji geliştirme programları için bütün mali destek ve teknik yardım sağlar. ABD'de iki festival düzenlemek için kurduğu Un.U.Son. (Unite Us In Song) (Şarkımıza Katıl) isimli organizasyon şimdi daha çok eğitim ve yardım amaçlı projelerini gerçekleştirmek için çalışmaktadır. Aralık 1989'da Kolorado Üniversitesi Wozniak'a Mühendislik alanında Fahri Doktorluk Unvanı verir. 1997'de "Computer History Museum" Bilgisayar Tarihi Müzesi üyesi ilan edilir. Wozniak "Children's Discovery Museum of San Jose" (San Jose Çocuklar için Keşif Müzesi)'nin kuruluşunda en büyük katılımcı ve destekçi olur. Müzenin önündeki caddeye "Woz Way" adı verilerek onurlandırılır. 2000 yılının Eylül'ünde "National Inventors Hall of Fame" (Ulusal Mucitler Onur Salonu)'na alınır. 2001'de "Wheels of Zeus" (WoZ kısaltmasıyla bilinen) şirketin kurucu ortağı olarak "sıradan insanlara günlük nesneleri bulmaya yardımcı" olacak kablosuz GPS teknolojisi geliştirmeye başlar. 2002'de yeni bir telekomünikasyon teknolojileri girişimi şirketi olan "Ripcord Networks,Inc."in yönetim kurulu'na girerek, hepsi birer eski Apple çalışanı olan Ellen Hancock, Gil Amelio, Mike Connor ve "Wheel of Zeus"un diğer kurucu üyesi olan Alex Fielding'le birlikte çalışmaya başlar. Aynı yıl daha sonra Hip Top'u üreten "Danger, Inc." şirketinin yönetim kuruluna girer. 2004 Mayıs'ında Dr. Tom Miller tarafından aday gösterildiği, kişisel bilgisayar alanındaki katkılarından dolayı "Bilim Doktorası" S.D. unvanını Kuzey Karolina Devlet Üniversitesi'nden alır. Mayıs 2004'te Kettering Üniversitesi (Flint, Michigan) tarafından Mühendislikte Fahri Doktorluk unvanıyla ödüllendirilir. Nova Southeastern Üniversitesi (Fort Lauderdale, Florida) tarafından "Bilim Doktorası" S.D. unvanını ve Telluride Tech Festivali Teknoloji Ödülünü alır. 2006'da Wheels of Zeus kapanır, teknoloji şirketleri alıp geliştirmeyi hedefleyen Acquicor Technology şirketini eski Apple çalışanlarından Ellen Hancock ve Gil Amelio'yla birlikte kurar. Eylül 2006'da Wozniak, Gina Smith'le birlikte yazdığı "iWoz: From Computer Geek to Cult Icon: How I Invented the Personal Computer, Co-Founded Apple, and Had Fun Doing It" isimli otobiyografisini yayınlar. Steve Wozniak hâlen, birisi "prank"ler üzerine olan, üç kitap üzerinde çalışıyor. Tony Yeboah Anthony "Tony" Yeboah (d. 6 Haziran 1966, Kumasi) forvet mevkiinde görev almış Ganalı futbolcudur. Gana Premier Lig'inde futbol hayatına başlayan Yeboah, 2 kez Gana Premier Lig Gol Kralı olmuştur. Gana'daki başarılı performansı ile Alman 2. lig ekiplerinden 1. FC Saarbrücken takımının dikkatini çekmiş ve 1988-1989 sezonunda bu takıma transfer olmuştur. 2 sezonda 65 maçta 26 gol atarak Avrupa' da iyi bir başlangıçş yapmış ve 1990-1991 sezonunda Bundesliga ekiplerinden Eintracht Frankfurt transfer olmuştur. 5 sezon Eintracht Frankfurt forma giyen Yeboah, 123 maçta 68 gol atarak %0.55 gol ortalaması ile başarılı bir grafik çizmiştir. 1995-1996 sezonunda İngiltere Premier League ekiplerinden Leeds United'a transfer olmuş ve bu takmın 2 yıl formasını giymiştir. Leeds United forması altında birbirinden güzel golleri imzasını atan Yeboah, taraftarlarının büyük beğenisini kazanmıştır. 1997-1998 sezonunda tekrar Hamburg'a transfer olarak Bundesliga geri dönmüştür. 4 sezon Hamburg forması giydikten sonra 2001-2002 sezonunda Katar'ın Al Ittihad Doha takımna franfer olmuş ve sezon sonunda 36 yaşında futbolu bırakmıştır. 1992 Senegal'de yapılan Afrika Ulusal Kupası'nda ikinci olan Gana millî takım kadrosunda yer almıştır. 59 kez Gana millî takım forması giyen Yeboah, bu maçlarda 26 gol atmıştır. Boris Efimov Boris Efimoviç Efimov (Rusça: Бори́с Ефи́мович Ефи́мов) doğum adı Boris Haimoviç Fridland, (28 Eylül (11 Ekim) 1900, Kiev — 1 Ekim 2008, Moskova) Sovyet grafik sanatçısı, siyasi karikatür ustası, SSCB ulusal sanatçısı (1967), Sosyalist Kahraman Ödülü sahibi (1990), 2 kez Stalin Ödülü sahibi (1950, 1951), SSCB Sanat Akademisi üyesi (1954).İzvestiya gazetesinin baş karikatüristiydi. Kiev’de dünyaya gelir. Babası Fridljand Haim Movsheviç (Efim Moiseyeviç) (1860—1945) , annesi Rahlya Shevakhovna’dır (Rahil Savelevna’dır) (1880—1969). Beş yaşındayken çok iyi resim yapmaktadır. Ailesiyle beraber Bialstok şehrine yerleştikten sonra burada ağabeyi Michael ile aynı okula yazılır. Burada elleriyle yazdıkları okul gazetesiyle yayıncılığa başlarlar. Daha sonra ünlü bir yayıncı olacak ağabeyi Michael Koltsov yazıları yazmakta, Boris ise resimlemektedir. 1915 yılında yaşamakta oldukları Bilaystok şehri 1.Dünya Savaşı sırasında geri çekilmekte olan Rus Çarlık Ordusu tarafından boşaltılınca Kharkov’a yerleşirler. 1917’de Kharkov’da gördüğü eğitimden sonra okuluna devam etmek üzere Kiev’e geçer. 1918 yılında yerel bir dergide ilk karikatürü yayınlanır. Ekim Devriminden sonra 1919 yılında Ukrayna Sovyetinde Savunma Komiserliğine bağlı olarak yayınevlerinde çalıştı. 1920 yılından itibaren sanatçının karikatürleri “Komüncü”, “Bolşevik” gibi dergilerde yayınlanıyordu. 1922 yılında Moskova’ya gider ve burada “Izvestia” ve “Pravda” gazeteleriyle “Krokodil” dergisinde çalışır. Koltsov’un tutuklanmasından sonra kitap resimleme işlerine ağırlık verir. 2.Dünya Savaşı sırasında Nazi Almanyasının Sovyetler Birliğine 1941 yılında saldırmasından sonra siyasi yergi karikatürlerine yeniden başlar. Savaşın bitmesiyle oluşturulan Nürnberg Uluslararası Askerî Ceza Mahkemesi davalarına katılarak Nazi sanıklarının karikatürlerini çizer. Savaştan sonra 1966 yılından itibaren “Agitprop” dalında artık saygın bir yere sahiptir. Deni, Moorom, Brodaty, Cheremnykh ve Kukryniksami gibi sanatçılarla beraber dünyada çığır açan yergi akımının öncüsüdür. Sovyet tarzı siyasi kampanyaları eserleriyle destekler; Batı kültürü, Batılı sosyal-demokrat hareket, Mareşal Tito, Amerika’nın Sesi Radyosu bu eserlerden nasiplerini alırlar.2002 yılında Rusya Sanat Akademisinde Karikatür dalında öğretim üyesiydi. 28 Eylül 2007’deki 107.doğumgününde Izvestia gazetesinin baş sanatçısı ilan edildi. İlerlemiş yaşına rağmen sürekli çalışan sanatçı sosyal hayatın hep içinde oldu; toplantı, açılış ve etkinliklerde boy gösterdi. 1 Ekim 2008 tarihinde 109 yaşındayken Moskova’da hayata veda etti. Kurudo no Hoshi , Yoshikazu Yasuhiko (安彦 良和) tarafından yaratılan ve Tokuma Shoten (徳間書店)'in Aylık Shōnen Captain (月刊少年キャプテン) dergisinde seri halinde yayınlanan mangadır. 1983'te Prometeus hikâyesini konu eden Arion (アリオン) adlı bir manga eserinin animesini çekmek için Yunanistan'ı ziyaret eden Yasuhiko Türkiye'ye de uğramıştır. Kısa sürede yeterli araştırmalar yapılmadan yazıldığı için karakterlerin adları ne Türkçeye ne de Kürtçeye benzemektedir. Tokyo'da oturan Japon bir genç Jiro Manabe'nin hem babası hem de annesi kayıptır. Bir gün Türkiye'den annesinden bir mektup gelir. Mektupta annesi, kayıp babasını birlikte aramak istediğini belirtir ve Jiro'yu İstanbul'a davet eder. Jiro çocukluğunda annesiyle Üsküdar'da oturmaktaydı. Hemen THY ile İstanbul'a uçan Jiro, İstanbul Hilton Oteli'nde dansöz olarak çalışan annesi ile görüşür. Fakat dansözün gerçek annesi olmayıp "Demirel" kod adlı Kasım'ın eşi olduğu ortaya çıkar. O esnada TSK birlikleri (not: yanlışlıkla Askerî İnzibat gösgerilmektedir.) hotelin odasını basarlar. Odasından kaçan Jiro, Honda markalı motosikletle tessadüfen geçen Türk kızı Lila tarafından kurtarılır. Peşlerine düşen Türk birlikleri yaklaştığı anda Toyota Land Cruiser'i kullanarak yetişen Demirel tarafından Lila ile birlikte kurtarılr. Fatih Sultan Mehmed Köprüsünde pusu kuran Türk zırhlı araçlarını bombayla havaya uçurarak Asya yakasına geçerler. Demirel onları Van'da bir köye götürür. Köye vardıktan sonra Demirel, Kürtlere hakaret eden Lila'yı tekme tokat döver... Gana Premier Ligi Gol KrallarÄ± Gana Premier Ligi tarihindeki gol krallarÄ± listesi P2 Mk2 mayını P2 Mk2 ve P3 Mk2 Pakistan yapımı plastik kasalı metalsiz bir tür tahripli tanksavar mayınıdır. P2 Mk2 kare şeklinde olup kasasının merkezinde yivli baskı plakası bulunur. P3 modelinin kasası ise dairesel olup yine merkezinde daire şeklinde bir baskı plakası bulunur. Her iki mayında anti personel mayını olarak kullanılabilir. Mayınların üzerinde bulunan baskı plakalarının çıkartılması ile mayınlar çok daha düşük ağırlıklarda harekete geçebilir. Mayının yan yüzeyinde branda kumaşından sarı renkte taşıma sapı bulunur. Her iki modelin alt kısmında yerinden oynatılmaları durumunda patlamaya hazır tuzaklama amaçlı ikincil fünyeler bulunur. GLM-2 model elektronik fünye takılarak bubi tuzağı yapılabilir. Çok az olmakla beraber metal kutulu olarak üretilen modelleri kolaylıkla tespit edilebilir. Ancak ilk olarak 1980 yılında Birleşmiş Milletler tarafından imzaya açılan Klasik Silahlar Anlaşmasının imzalayan Pakistan, II nolu protokolde belirtilen şartlara uygun olarak 1997 yılından itibaren depolarında bulunan plastik kasalı mayınlara çelikten tarama plakaları eklemiştir. Mayın günümüzde Afganistan, Angola, Eritre, Etiyopya, Pakistan, Somali, ve Tacikistan'da bulunmaktadır. MCM Top MCM Top, 5 Eylül 1992 tarihinden bu yana yayınını sürdüren Fransa merkezli müzik kanalı. Kanal; Avrupa'ya özgü bir müzik kanalı olarak kalmıştır ve günümüzde de bütün müzik türleri ile ilgili video klipler, konserler ve magazin programları yayınlamaktadır. T-IV mayını T-IV SSCB yapımı II. Dünya Savaşı öncesinde geliştirilen ve savaş sırasında kullanılan bir tahripli tanksavar mayınıdır. Mayının metal kutusu üzerinde ahşap baskı plakası bulunuyordu. Ahşap plaka dört köşeden metal kutuya civatalanmıştı.Kendinden sonra üretilen TM-38 modeli ile benzer özellliklere sahipti. Mayının dahili fünyesi MUV model piston fünyesine bağlıydı. Kapağa baskı yapıldığı zaman fünye içerisindeki iğne tetikleniyordu. İğne çabuk yanma çözelliğine sahip ateşleyici maddeyi yakıyordu. Yanma sonrasında ana patlayıcı infilak etmekteydi. VII. Karl (Kutsal Roma imparatoru) İmparator Charles VII Albert (Brüksel 6 Ağustos, 1697 – 20 Ocak, 1745, Münih), Wittelsbach ailesi üyesi, 1726 dan beri Kutsal Roma İmparatorlarını seçme hakkına sahip altı üyeden biri ve 24 Ocak, 1742 yılından 1745 yılında ölümüne kadar Kutsal Roma İmparatoru. II. Maximillian Emanuel (Bavyera Seçmeni) ve Teresa Kunegunda Sobieska'nın oğlu. Polonya Kralı III. Jan Sobieski'nin torunu. Ailesi İspanya Veraset Savaşları'nda bölündü ve pek çok yıllar Avusturya'da ev hapsindeydi. 1715 yılında aile tekrar bir araya geldi. 3 Aralık 1715 yılından 24 Ağustos 1716 yılına kadar Karl İtalya'yı ziyaret etti ve 1717 yılında Habsburglu'ların yanında, Bavyera yedekli Osmanlı Devleti'ne karşı yapılan savaşa katıldı. 5 Ekim 1722 yılında Karl, Avusturya Arşidüşesi Marie Amalie ile evlendi. Marie Amalie I. Joseph'in ve onun eşi olan "Wilhelmina Amalia ( Brunswick-Lüneburg)" un kızlarıydı. 1725 yılında Karl Albert, Versay'ı XV. Louis'in düğünü için ziyaret etti ve Fransa ile sabit bir temas tesis etti. 1726 yılında Karl Albert "Seçmen Prens" ve Bavyera Dükü oldu. Daha sonra Habsburg ailesi ve ayrıca Fransa ile iyi ilişkileri sürdürdü. Amalienburg, onun hükümdarlığı döneminde inşa edildi. Karl Albert, I. Joseph (Kutsal Roma İmparatoru)'nun yasal oğlu olarak "1713 Pratik Yaptırım" a itiraz ediyor ve 1740 yılında VI. Karl'nın ölümünden sonra Habsburg Hanedanlığı'nın Alman toprakları üzerindeki hakkını talep ediyordu. 1741 yılı Nymphenburg antlaşmasıyla KArl Albert Avusturya'ya karşı Fransa ve İspanya ile birleşti. Avusturya Veraset Savaşı'nın başlamasıyla Karl Albert, 1741 yılında Yukarı Avusturya'yı istila ediyor ve Viyana'yı fethetmeyi planlıyordu. Fakat onun müttefiki Fransız orduları yeniden Bohemya'ya yönlendiriliyordu. Böylece Karl Albert'e 9 Aralık 1741 tarihinde Prag'da Bohemya Krallık tacı giydirildi. Karl Albert, 24 Ocak 1742 tarihinde "Roma Kralı" seçildi ve 12 Şubat 1742 tarihinde "Kutsal Roma İmparatoru" unvanını aldı. Taç giyme olayından kısa bir süre sonra Karl Albert'in topraklarının çoğu, Avusturya ve Bohemya'yı istila etmiş olan Maria Theresia'nın orduları tarafından istila edildi. Ekim 1744 yılında yeni bir müttefik II. Frederick (Prusya) ile Avusturya ordusunu Bayvyera'yı terk etmeye zorladı ve VII. Karl yeniden Münih'i elde etti. Gut hastalığına tutulması nedeniyle geri döndü ve sadece üç ay sonra öldü. Kardeşi Klemens August, daha sonra tekrar Avusturya'ya doğru dayandı ve ayrıca onun oğlu ve ardılı III. Maximilian Joseph Avusturya ile barış yaptı. Karl Albert Münih'teki yeraltı türbesi Theatinerkirche'e gömüldü. O ve hanımı Marie Amalie (Avusturya Arşidüşeşi) yedi çocuklu evebeynlerdi: VS-N fünyeli mayınlar VS-2.2, VS-3.6 ve SH-55 İtalyan yapımı dairesel şekilli plastik kasalı birer tahripli tanksavar mayınıdır. Mayınlar metalsiz mayın sınıfında olup her türlü basınca dayanıklıdırlar. VS-2.2 ve VS-3.6 modelleri istenildiğinde helikopter yardımı ile havadan serpilerek istenilen bölgelere döşenebilir. İtalyan Valsella Meccanotecnica SpA firması geliştirilen mayın ve daha sonra Singapurdaki Chartered Industries tarafından da üretilmiştir. Ancak şu an imalatı yapılmamaktadır.VS-2.2 ve VS-3.6 modelleri görünüp olarak birbirlerine banzemektedir. İçlerinden VS-3.6 çok az büyük olup , daha yuvarlak bir yapıya sahip olan SH-55 modeli içlerinde en büyükleridir. Çok daha küçükleri olan VS-1.6 modelinde de aynı fünye kullanır. Normal şartlarda zeytin yeşili veya kum rengine boyanır. VS-2.2 ve VS-3.6 modellerinin gövdesi yivli olup üst kısımda geniş VS-N fünyesi bulunur. SH-55 in büyük olan ana gövdesi yivsiz olup diğerleri ile aynı VS-N fünyesini kullanır. Her ne kadar yapı olarak küçük olsalar da kendileri ile aynı sınıfta bulunana mayınlara nazaran tanklara karşı çok daha etkilidirler.Mayın ve fünyesi sahip oldukları sert plastik yapıdan ötürü çok farklı iklim şartlarından etkilenmeden kullanılabilir.Sulak arazilerde de kullanılabilir.Genellikle toprağın 50 ila 70 mm altına yerleştirilirler. VS-N fünyesi içerisindeki diyaframdaki hava ateşleme iğnesini tutan bilyaları tutarak ateşlemeyi önler. Bu özelliğinden ötürü temizleme esnasında kullanılanan yüksek basınç tekniği mayını infilak ettirmeye yetmez. VS-2.2 modelinin sahip olduğu ana patlayıcı tank gövdesine hasar veremiyecek kadar azdır. Ancak VS-3.6 ve SH-55 modellerinini sahip olduğu ana patlayıcı tank zırhına zarar verebilir. VS-2.2 modeli Irak ve Kuveyt, SH-55 ise Afganistanda bulunmaktadÄ±r. VS-1.6 mayını VS-1.6 İtalyan yapımı dairesel şekilli plastik kasalı bir tür tahripli tanksavar mayınıdır. Mayın metalsiz mayın sınıfında olup her türlü basınca dayanıklıdırlar. İstenildiğinde helikopter yardımı ile havadan serpilerek istenilen bölgelere döşenebilir. İtalyan Valsella Meccanotecnica SpA firması geliştirilen mayın şu an üretilmemektedir. Normal şartlarda zeytin yeşili veya kum rengine boyanır. Sahip olduğu iki sıra kasnak havadan atılan mayının düşüşü esnasındaki sarsıntıya azaltır. Mayın ve fünyesi sahip oldukalrı sert plastik yapıdan ötürü çok farklı ilklim şartlarından etkilenmeden kullanılabilir.Sulak arazilerde 1 metreye kadar suyun altına yerleştirilebilir. Sahip olduğu ana patlayıcı her ne kadar tank gövdesine hasar veremiyecek kadar az olsa da palet kısmını parçalayarak aracın hareket ölümüne sebep olur. Elektronik yapıya sahip VS-1.6EL fünyesi sayesinde mayın belirli zaman aralıklarında çalışıp bu süre sonunda kendi kendisini imha edebilir. İçerisinde bulunan ikincil fünyeler tuzaklama amaçlı olup mayını yerinden oynatılması durumunda patlamaya ayarlıdır. Mayın günümüzde Irak, Kuveyt, Lübnan, Burma ve Batı Sahrada bulunmaktadır. Merlin Merlin (Galce: "Myrddin"), Kral Arthur efsanesinde yer alan büyücüdür. Karakterin bilinen tasviri ilk olarak Monmouthlu Geoffrey'nin tarihî ve efsanevi figürlerin karışımını esas alarak yazdığı "Historia Regum Britanniae" ("Britanya Krallarının Tarihi") adlı eserinde ortaya çıkmıştır. Geoffrey, Kral Arthur ile hiçbir bağlantısı olmayan Myrddin Wyllt (Merlinus Caledonensis) adlı bir kâhin veya deli hakkında var olan hikâyelerle, Romano-Britanyalı savaş adamı Ambrosius Aurelianus'un hikâyelerini birleştirerek Merlin Ambrosius adını verdiği bir figür oluşturdu. Merlin'in asıl görevi Arthur'u korumaktır. Ayrıca Stonehenge'nin Merlin tarafından yapıldığı rivayet edilir. Geoffrey'nin betimlediği karakter kısa sürede popüler oldu. Sonradan gelen yazarlar karakteri geliştirerek büyücünün daha bütünleşmiş bir görüntüsünü ürettiler. Merlin'in geleneksel yaşam öyküsü, onun ölümlü bir anneden doğduğunu ve doğaüstü güçlerinin kaynağı olan bir "incubus" tarafından peydahlandığını yansıtır. Merlin olgunlaştığında ermiş bir bilgin olur; büyü ve entrika sayesinde Arthur'un doğumunu tertipler. Ünlü kılıç Ekskalibur'u bir kayaya saplar ve kayanın altına ""Bu kılıcı kayadan çekip çıkartacak mutlu kişi, Tanrının izniyle İngiltere kralı olacaktır" "diye yazar. Kılıcı kayadan çıkartan tek kişi olan Arthur kral olunca yanında danışmanı olarak yerini alır. Arthur, Merlin'in tavsiyesi üzerine Guinevere ile evlenir ve ünlü Yuvarlak Masayı yaptırır. Fakat Merlin daha sonra bir erkeğin görülmez bir şatoya nasıl hapsedilebileceğini öğrenmek isteyen Gölün Hanımı na (Viviane) bunu öğretir ancak Gölün Hanımı tarafından uyurken büyülenip hapsedilir. Bir başka efsaneye göre ise Kral Vortigern, Dinas Emrys bölgesinde bir kale yapmak ister fakat her gece yaptırdığı kalenin duvarları bir şekilde yıkılmakta ve zarar görmektedir. Kral Vortigern kale duvarlarını koruması için ve duvarlara zarar veren şeyin ne olduğunu bulması için öksüz bir çocuk bulunmasını emreder. Bu çocuk Merlin'dir. Merlin krala iki ejderha hikâyesinden bahseder ve kral bölgeyi kazdırarak ejderhaları serbest bırakır. İki ejderha serbest kalır kalmaz dövüşmeye devam ederler ve sonunda "Y Ddraig Goch" dövüşü kazanır. Merlin Kral Vortigern'e beyaz ejderhanın Saksonları, kırmızı ejderhanın ise kralın halkını simgelediğini söyler. Başka bir efsane Merlin'in yüce bir "druid" olduğu yönündedir. Antik druid öğretilerini, aldığı eğitimler sayesinde kendinde birleştiren Merlin kendine yaraşır bir öğrenci bulmak adına Arthur'un karşısına çıkar. Bu hikâyelerde Merlin'in, Bilge Süleyman isimli bir kuzgunu olduğu görülmektedir. Arthur'a da druid ilimlerini öğretmeye ve onu zaman zaman yolculuklara götürmeye başlar. Merlin kendi kardeşi "Morlyn'i" yaptığı kötülüklere bir son vermek amacıyla öldürür. Morlyn'i öldürmek amacıyla kuracağı tuzakta Arthur'un ve "Morfyn'in" yardımını alır. Bundan sonra Druid Merlin, Arthur'u kendi çırağı olarak tamamıyla kabul eder ve böyle anılmasını sağlar. Arthur'un kraliyet soyundan olduğunu ve kral olması gerektiğini ise sonradan açıklar. Akabinde ilk defa bir druid tahta çıkar. Arthur'un tahtta oturduğu dönem druidlerin altın çağından sonra yaşadıkları en güzel dönem olarak adlandırılır. VS-AT4 mayını VS-AT4 ve VS-AT4-EL İtalyan yapımı dairesel şekilli plastik kasalı birer tahripli tanksavar mayınıdır. Mayınlar metalsiz mayın sınıfında olup her türlü basınca dayanıklıdırlar VS-AT4 modelinde basınca dayanıklı mekanik basınç fünyesi kullanılır. VS-AT4-EL modelinde ise programlanabilen elektronik basınç fünyesi ve tuzaklama düzeneği vardır. VS-AT4_EL mayını bir ila 365 gün arasında birer saatlik dilimler içerisinde programlanabilir. Ayrıca üzerinde geçen araçları sayabilme özelliğine sahiptir. Mayın her türlü tekerlekli ve paletli zırhlı araca karşı etkili olup hareket ölümüne sebep olabilecek kadar patlayıcı bulundurur. Verilen süre içerisinde patlamayan mayın ya kendisini kapatır veya patlatır. Dilber Koçarslanlı Dilber Koçarslanlı ya da bilinen ismiyle Dilber Hala, "Avrupa Yakası" dizisinde Binnur Kaya'nın canlandırdığı kurgusal karakterdir. Gülse Birsel tarafından yaratılan karakter, dizinin altıncı sezonunun ikinci, toplamda yüz altmış dördüncü bölümünde diziye dahil oldu ve dizinin toplam yirmi altı bölümünde yer aldı. Dilber Koçarslanlı, Adana'dan İstanbul'a abileri Selahattin ve Bahattin Koçarslanlı'nın yanına gelir ve bir müddet sonra Sütçüoğlu Apartmanı'nda yaşamaya başlar. Bodrum'da bir sohbet esnasında, dizinin senaristi Gülse Birsel'in aklına gelen "Dilber Hala" karakteri diziye de Birsel tarafından uyarlandı. Binnur Kaya, "Şahika Koçarslanlı" ve "Hala" karakterleriyle dizide iki karakter canlandıran oyuncular arasında yer almış oldu. Karakter, eleştirmenler tarafından genellikle olumlu eleştiriler aldı ve "Forbes" dergisi tarafından "Zengin 10 Sanal Karakter Listesi" içinde 5. sırada yer aldı. Dilber Koçarslanlı karakteri, dizinin senaristi Gülse Birsel tarafından yaratıldı. 2008 yazında dizinin oyuncularından olan Sarp Apak'ın kız arkadaşını Şenay Gürler, Hasibe Eren, Binnur Kaya, Hale Caneroğlu ve senarist Gülse Birsel'in yanına götürmesi, bu grubun Apak'ın kız arkadaşını "daraltmaya başlamaları" ve Binnur Kaya ile Hasibe Eren'in gelin adayını çekiştiren hala rollerine bürünmeleriyle karakter fikri Birsel'de oluştu. Birsel, Binnur Kaya'nın canlandırdığı alaturka ve kötü niyetli hala tipiyle ilk zamanlar bir sit-com yazmayı düşündü fakat daha sonra karakteri, senaristliğini yaptığı Avrupa Yakası'na ekledi. Binnur Kaya, verdiği röportajda "Dilber Hala" karakterinin daha çizilmeden önce Olgun Şimşek'in hayali halası olduğunu belirtti ve "Gülse gibi biri olmasa, kendi aramızda eğlendiğimiz bir taklit olarak kalırdı bu." diye ekledi. Dilber Hala, Adana'dan İstanbul'a kardeşinin yanına gelmiştir. İstanbul'da birkaç gün kaldıktan sonra tekrar Adana'ya dönecekken Tahsin Sütçüoğlu'yla (Gazanfer Özcan) karşılaşır ve ona aşık olur. Bunun üzerine Adana'ya dönmekten vazgeçerek Nişantaşı'nda bir ev bulmaya niyetlenmektedir. Sütçüoğlu Apartmanı'nda Sütçüoğlu ailesinin üst katına yerleşen Koçarslanlı, tadilat fikirleri alma bahanesiyle Sütçüoğlu rezidansından çıkmamaktadır. Bu durumdan rahatsız olan Volkan (Ata Demirer) ve Aslı (Gülse Birsel), bir plan yaparlar. Dilber Hala'ya annelerinin Bursa'dan döndüğü söylenir ve Volkan, İffet Sütçüoğlu'nun kılığına girer. Dilber Hala, plan ortaya çıktığında Volkan ile Aslı, kendisinden özür diler. Diğer yandan, Hala, Aslı ile yeğeni Osman'ın (Hakan Yılmaz) birlikte olmasından memnun kalmaz ve aralarını bozmaya çalışır. Aslı ile evlilik sözleşmesi imzalaması için Osman'a ısrar eder. Osman, halası ve Aslı arasında kalınca, Aslı'dan Dilber Hala ile iletişim kurmasını ister. Dilber Hala, İsviçre'deki gizli hesabının numarasının kazılı olduğu aile yüzüğünün, Osman'ın eski nişanlısı Meryem'de olduğunu bahane ederek, Meryem'i İstanbul'a çağırır. Meryem, İstanbul'a gelince Dilber Hala, Osman ve Meryem'in arasını yapma çalışmalarına başlar. Gençlik sevgilisi Azim (Ata Demirer), "Yemeğe Misafir" programına katılan Dilber Hala'yı televizyonda görünce, Adana'dan kalkıp İstanbul'a Dilber Hala'nın yanına gelir. Dilber Hala, bunun sonucunda eski sevgilisini, herkesten gizlerken Azim'in varlığını fark eden insanlarla arasını iyi tutmaya çalışır fakat Makbule (Hasibe Eren), iki sevgiliyi uygunsuz halde basar. Makbule'ye Azim'in doktor olduğu söylenir. Azim, daha sonra Dilber Hala'yı bırakarak, Adana'ya geri döner. Karakteri canlandıran Binnur Kaya, daha önce dizinin beşinci sezonunda dizinin oyuncu kadrosuna dahil oldu ve bu sezon boyunca Şahika Koçarslanlı karakterini canlandırdı. Kaya, Şahika karakterini birkaç bölüm sonra ancak içine sindirmesine rağmen "Dilber Hala" karakterini ilk andan itibaren benimsedi. Kaya, canlandırdığı karakterin popüler olmasını "iyi senaryo, iyi bir ekip ve iyi yönetmen" unsurlarına bağladı. Dizinin senaristi Birsel, "Sabah" gazetesindeki köşesinde karakterin dizide kullandığı Adana yöresine ait çeşitli kelime ve deyimleri açıklayan bir yazı yazdı. Yazma nedenini ise "bu arada artık herkesin Dilber Hala gibi konuşuyor olduğu gerçeği ve halanın popülaritesi gözden kaçacak gibi değil (...) bu vesileyle bir sözlük vermek bir nevi görevim diye düşünüyorum" diye belirtti. Karakterin popüler olmasıyla birlikte karakterin etkisi güncel hayata yansıdı. Adana'da iki dönem bağımsız Büyükşehir Belediye Başkan adayı olan ve bir önceki seçimlerde "Biz fırıldak değiliz - Bu tekere çomak sokmayın" sloganı ile ünlenen Abdurrahman Boztaş, 2009 seçimlerinde kendisini tanıtmak için Dilber Hala karakterinden esinlenerek ""Kuzuuum, yavruuum, oyunuzu Boztaş'a atın." ifadesini seçim kampanyasında kullandı. 5 Ocak Stadyumu'nda 2. Lig 2. Grup'ta oynanan Adana Demirspor-Turgutluspor maçında Adana Demirsporlu taraftarlar maçta Dilber Hala"nın fotoğrafının bulunduğu ve üzerinde "Tak atkımızı gurbette üşüme Dilber Hala" yazılı bir pankart açtılar. Dilber Koçarslanlı karakteri, programın toplam yirmi altı bölümünde yer aldı. İlk kez dizinin altıncı sezonunun ikinci bölümünde gözüktü. En son yer aldığı bölüm ise dizinin final bölümü olan yüz doksanıncı bölüm oldu. Dizinin yayınlandığı özel bölümlerden olan "Dilber Hala - Özel" bölümü ise 22 Mart 2009 Pazar akşamı atv ekranlarına geldi ve tüm izleyicide (2.7 - 6.5) 27'nci, A/B grubunda ise (3.1 - 7.8) 18'inci sırayı aldı. Karakterler için yayınlanan özel bölümlerden diğer iki bölüm olan "Burhan Altıntop - Özel" ve "Volkan - Özel" bölümleri arasında en çok izlenme oranı kıyaslamasında "Dilber Hala - Özel" bölümü, "Volkan - Özel" bölümünden sonra ikinci sırada yer aldı. Dilber Koçarslanlı, iki haftada bir yayınlanan iş dergisi olan Forbes dergisinin Mart 2009 sayısında yayınlanan "Forbes En Zengin 10 Sanal Karakter Listesi" içinde 5. sırada yer aldı. İlk sırada Noel Baba'nın yer aldığı listede, Koçarslanlı "gayrimenkul ve medya yatırımlarıyla tanınan Türkiye’nin 14’üncü zengini Bahattin Koçarslanlı’nın kardeşi" olarak tanıtıldı ve servetinin 370 milyon dolar olduğu belirtildi. Dilber Hala karakteri, diziye dahil olduktan sonra elde ettiği popülariteyle karakteri canlandıran Binnur Kaya, D-Smart reklamlarında yer aldı. Reklamlar, Dilber Hala'nın içinde olduğu çeşitli parodilerden oluştu. Umur Turagay’ın çektiği reklam filminde 70 kişi çalıştı, dekorların tamamı 8 günde inşa edildi ve tüm çekimler bir kerede yapıldı. Dilber Hala karakterinin göğüsleri, Dükkân-ül Hayal ekibi tarafından hazırlandı. Ekip, Dilber Hala'nın göğüslerini tasarlamak için yaşlı ve kilolu bir kadının göğüslerinin nasıl olacağını hesapladı ve göğüsleri buna göre üretti. Dizinin teknik ekibi tarafından çok abartılı bir göğüs istendi. Karakteri canlandıran Binnur Kaya ise kendi bedenine uygun göğüslerle oynamak istedi ve kalıp alma aşamasından göğüslerin yapımına kadar her aşamada ekiple birlikte oldu. "Dilber Hala" karakterine genellikle olumlu eleştiriler geldi. "Sabah" gazetesinde televizyon eleştirmenliği yapan Yüksel Aytuğ, karakterin, dizinin izleyicileri için sürpriz olduğunu belirtti. Senarist Birsel'i ve karakteri canlandıran Kaya'yı tebrik eden Aytuğ, Kaya'nın performansı sonucu "Bu deli kadın, oyuncu değil, sanki kek hamuru... Hangi kalıba dökerseniz, hemen onun şeklini alıyor. Yörenin şivesini, tavırlarını mükemmel canlandırdı." diyerek övdü. "Zaman" gazetesinin "Televizyon Servisi", dizide Engin Günaydın (Burhan Altıntop) ve Ata Demirer'in (Volkan Sütçüoğlu) öne çıkacağı konuşulmasına rağmen Osman'ın Adana'dan gelen halası Dilber'in herkesten rol çalacağının hesaplanmadığını belirtildi ve "Yaka'da, oyuncular senaryoya değil, senaryo oyunculara göre yazılıyor çoğu zaman" dendi. "Milliyet" gazetesinden Sina Koloğlu, karakterin bir "fenomen" olduğunu ifade etti. "Radikal"'de yayımlanan bir yazıda karakterin "aksi, nemrut, eski Adana lügati geniş bir hanımağa" olduğu ve "JR'lı devirlerin küpünü Adana toprağından dolduran ağaları gibi bir rüküşlük" içinde yer aldığı belirtildi. Karakterin Adana ağzıyla konuşmasına yönelik yapılan olumsuz eleştirilerden biri Dil Derneği Başkanı Sevgi Özel'den geldi. Karakterin yeterince incelenmeden oluşturulduğunu ve karakterin Adana ağzından daha çok Orta Anadolu, Kayseri, Malatya, Maraş ağızlarını çağrıştıran bir konuşması olduğunu belirtti. Karakterin, Adana'dan gelen eski sevgilisi Azim (Ata Demirer) ile olan diyaloglarına hem olumlu hem olumsuz tepkiler geldi. "Milliyet"'ten Sina Koloğlu, diyalogların "tam internetlik" olduğunu belirtirken, Yüksel Aytuğ, okurundan aldığı bir elektronik postayı açıkladı ve diyalogların kimilerine şirin geldiğini kimilerin ise diyaloglardan rahatsız olduğunu belirtti. Aytuğ'un okurundan gelen mektupta "... Dilber Hala'nın kokular sürmesini, Azim'in cinsel açlık çekiyor gibi hareket etmesini komik değil (...) Bu, gerçek hayatta olabilir ama her yaştan izleyiciye sahip bir komedi dizisinde güldürü unsuru olarak kullanılmamalı." ifadesi yer aldı. Leblebici Horhor Ağa (anlam ayrımı) Leblebici Horhor Ağa, Dikran Çuhacıyan'ın Tekfor Nalyan ile birlikte yazdığı operet. Şu anlamlara da gelebilir: Türkiye'deki demiryolu kazaları listesi Leblebici Horhor AÄŸa (film, 1916) Leblebici Horhor Ağa, 1916 yapımı konulu ilk Türk filmi olarak başlamış ancak yarıda kalmıştır. Dikran Çuhacıyan'ın Tekfor Nalyan ile birlikte operet olarak yazdığı aynı adlı eserinden sinema senaryosu olarak uyarlanan filmin çekimine, 1916 yılında Sigmund Weinberg yönetmenliğinde başlanmış, başrol oyuncularından birinin ölümü üzerine çekim yarıda kalmıştır. "Milli Operet kumpanyası" oyuncularının rol aldığı filmin yapımcılığını Merkez Ordu Sinema Dairesi üstlenmiştir. Türkiye'deki madencilik kazaları listesi Türkiye'deki madencilik kazaları, geçmiş yıllardan günümüze kadar Türkiye'nin çeşitli bölgelerindeki kömür ve diğer maden ocaklarında meydana gelen kazalardır. 1941 yılından bu yana 3 binden fazla insan maden kazalarında hayatını kaybetmiştir. 100 binden fazla insan ise yaralanmıştır. Madenlerde en çok görülen kaza sebepleri ise grizu patlaması, göçük ve yangınlardır. Türkiye'de geçmişten günümüze kadar birçok kaza yaşanırken, bu kazaların en çok görüldüğü il ise Zonguldak olmuştur. Cumhuriyet tarihinden beri yaşanan en büyük maden kazası, 13 Mayıs 2014 tarihinde Manisa'nın Soma ilçesinde meydana gelmiş ve 301 kişi hayatını kaybetmiştir. Türkiye İstatistik Kurumu'nun yaptığı bir araştırmada, Türkiye'de maden ve taş ocakçılığı iş kazalarının en fazla yaşandığı sektör olmuştur. Türkiye, maden kazaları sonucu yaşanan ölümlerde dünyada ilk sıralarda yer almaktadır. Dünyanın en büyük kömür üreticilerinden bir tanesi olan Çin'de, 2008 yılında 100 milyon ton başına düşen ölüm sayısı 127 olurken, Türkiye'de bu rakam 722 olarak kaydedilmiştir. Çin'de, 2008 yılında 100 milyon ton başına 127 kişi hayatını kaybederken, bu sayı 2013 yılında 37'ye düşmüştür. Dünyanın en büyük kömür üreticilerinden birisi olan Amerika Birleşik Devletleri'nde de, 100 milyon ton üretim başına 1 ile 6 kişi yaşamını yitirmiştir. Türkiye'de ise 2000 yılında 100 milyon ton başına 710 kişi hayatını kaybederken, 2008 yılına gelindiğinde bu rakam 722'ye çıkmıştır. Dünya üzerinde bugüne kadar en fazla ölümün yaşandığı madencilik kazası, 26 Nisan 1942 tarihinde kömür tozu patlaması sebebiyle Çin'de yaşanmış ve toplam 1.549 kişi yaşamını yitirmiştir. "Not: 1983 yılından sonra meydana gelen kazalar yazılmıştır." Boiling Point: Road to Hell Boiling Point: Road to Hell (önceden Xenus olarak bilinir) Ukraynalı oyun şirketi Deep Shadows tarafından geliştirilmiş ve Atari tarafından 2004 yılında piyasaya sürülmüş bir video oyunudur. Boiling Point oyunun oynanış tarzı FPS ve RPG mekaniklerinin kombinasyonu biçimindedir. Oyunun piyasaya çıkışının ardından yapılan eleştiriler birkaç istisna dışında genelde ılımlı olmuştur. Çok iyi eleştiriler alamamasının sebebi ise oyundaki birçok teknik aksaklığın oyunculara yaşattığı zorluklardır: buglar, oluşan kısa süreli hatalar ve değişken oyun performansı. Bu hataların giderilmesi için oyuna eklentiler çıkarılmış olsa da tamamiyle eksiklikler çözülememiştir. Boiling Point, Atari’nin websitesindeki son güncel versiyonu 2.0 indirilerek güncellenebilir.Deep Shadows şirketi şu anda 2008 yılında piyasaya sürmeyi planladığı bu oyunun devamı niteliğindeki üzerinde çalışmaktadır. Boiling Point’in baş kahramanı Saul Myers (karakter modelinde aktör Arnold Vosloo'dan esinlenilmiştir) Paris’te yaşayan eski bir Fransız Yabancı Lejyon askeridir.Mysers’ın kızı Lisa ise sık sık dünyayı dolaşan bir gazetecidir.Lisa Güney Amerika’da Realia’da yaşanan siyasi gerginlikle ilgili araştırma yaparken ortadan kaybolur ve bilinmeyen bir kesim tarafından kaçırıldığı anlaşılır.Kızının kayboluş haberini alan Myers, bu olayın gizemini ortaya çıkarmak ve kızını bulmak için yerel yönetimiyle ve suç dünyasıyla yakın ilişki içine girmek zorunda olduğu Realia’ya doğru derhal yola çıkar. Oyun 25x25 km’lik (625 km²) bir haritaya uyarlanmış Realian vadisi üzerinde geçmektedir.Oyun içerisinde yer değişikliği sırasında herhangi bir yükleme yoktur.Vadinin coğrafyası tropikal bir yapıdadır.Oyunda iki temel şehir vardır: batıda, yerel hükümetin yönetimi altındaki Puerto Sombra ve doğuda, komünist isyancıların yönetimi altındaki Pueblo Faro.Vadide bu iki şehrin dışında dağınık bir biçimde yer alan farklı askeri üsler, plantasyonlar, köyler ve malikaneler bulunmaktadır.Haritanın büyüklüğü de göz önünde bulundurularak oyun içinde ulaşım için farklı seçeneklere yer verilmiştir: arabalar, kamyonlar, tanklar, uçaklar, helikopterler ve botlar. Oyun kontrol biçimi FPS ve RPG mekaniğinin ikisini birden içermektedir.Karakter geliştirmesi skill-bazlı olup kullanılan bir yetenekteki karakter becerisi artarken kullanılmayan bir yeteneğin beceri yüzdesi düşmektedir.Oyuncunun skill sayısı limitli olup tamamı fiziksel kabiliyet ve silah becerisi üzerine kurulmuştur.Bununla beraber oyundaki temel amaç görüş alanına giren her şeyi yok etmek değildir.Saul Myers’ın amacı kızını bulmak için sürekli farklı insanlarla konuşup gerekli bilgilere ulaşmak ve kızının kayboluşunun ardındaki gizemi çözmektir.Oyuncunun ulaşması gereken bilgilerin çoğu Realian parası ile satın alınabilmektedir ve para kazanmanın tek yolu ise oyundaki farklı grupların vereceği görevleri tamamlamaktır. Oyunda kati olarak belirlenmiş bir düşman yoktur.Birçok NPC karakter vardır ve başlangıçta hepsiyle Myers’ın ilişkileri nötr konumdadır.Oyunda 6 farklı grup bulunmaktadır: Realian hükümeti, komünist gerillalar, mafya, yerel kızıl derili kabileleri, haydutlar ve CIA.Aynı zamanda Myers’ın sürekli değişen ve dinamik itibar seviyesini belirlemek amacıyla oyunda siviller de bir grup olarak nitelendirilmiştir.Bir grubun görevini tamamlamak o grubun düşmanlarıyla Myers’ın arasındaki saygınlık seviyesini düşürür ve negatif saygınlık seviyesinde o grubun yandaşları Myers’ı düşman olarak benimseyip görüş alanlarına girmesi durumunda ateş ederler.Bununla birlikte Myers’ın herhangi bir grupla azalan saygınlığını yeniden yükseltmesi için farklı metotlar bulunmaktadır. Realia’ya giden Myers ilk olarak kızının patronu (kızının çalıştığı gazetenin editörü) ile görüşür.Editör Myers’ı kızını son olarak canlı gören ve ülkedeki her yasadışı aktiviteyle bir bağlantısı olan suç dünyasının lideri Don Pedro’ya yönlendirir.Derhal Don’un malikanesine giden Myers Don’un ofisinde adamları tarafından pusuya düşürülür ve yakalanır.Fakat Don Pedro Myers’ı öldürtmez ve kızıyla ikisinin dostane ilişkileri olduğunu, kızının onun hakkında yazdığı bir hikâye için kendisiyle röportaj yaptığını ve yeniden editörle konuşmak için şehre doğru yola çıkmasının ardından onu bir daha göremediğini söyler. Aldatıldığını anlayan Myers derhal editörün ofisine geri döner ve editörü silahla tehdit ederek gerçekleri anlatmasını ister. Fakat tam her şeyi itiraf edeceği sırada editör yolun karşı tarafından gelen bir sniper atışı ile öldürülür. İyi giyimli ve profesyonel bir suikastçı olan katil derhal olay yerinden kaçar.Fakat Myers katilin izini sürüp onu yakalar ve öldürür. Birkaç olayın izini sürmesinin ardından Myers sonunda her şeyin arkasında ve Realia’daki alışılmadık olaylarla adam kaçırma vakalarından sorumlu olarak siyah üniforma giyen bir grup gizemli askerin olduğunu keşfeder. Myers daha sonra Black Soldiers (Siyah Askerler) adlı grubun liderinin isminin Don Diego olduğunu ve bu kişinin insanları zombileştirmeye çalışmakla uğraştığını öğrenir. Black Soldiers tarafından kaçırılan birisini onların elinden kurtardıktan sonra Myers Don Diego’nun gerçekte Don Pedro olduğunu öğrenir.Myers Don Pedro’yu adadan şatosunda sıkıştırır, adadaki tüm adamlarını öldürür, Don Pedro’yu bacağından vurur ve onunla yüzleşir. Don Pedro her şeyi açıklar.Black Soldiers’ın arkasındaki asıl yönetici aslında Myers’ın henüz oyunun başlarında iken Puerto Sombra’nın barında tanıştığı zengin bir filozof olan Alberto Caruzzo’dur.Caruzzo tam bir Nikola Tesla düşkünüdür ve özellikle Tesla’nın Mindscape (insan zihnini dışarıdan okuyabilme ve kontrol edebilme) araştırmaları üzerine kendini adamıştır.Caruzzo Mindscape’ten ilham alarak insanların zihin gücünü kontrol edebilme yeteneğini kendisine kazandıran muazzam bir alıcı yapmıştır.Lisa da bu gerçeği ortaya çıkarmaya çok yaklaştığı sırada Caruzzo’nun adamları tarafından kaçırılmıştır.Öyle görünüyor ki Caruzzo’nun zihin kontrol makinesi Lisa’nın zihnini kontrol altına alamamış ve bu yüzden Caruzzo tarafından sebebini belirlemek için üzerinde araştırmaya yapılmaya başlamıştır. Myers Caruzzo’nun volkanik bir dağ içerisine kurduğu muazzam üssü Black Tower’ı basar ve kızını bu üsteki laboratuvarların birinde bir makineye bağlanmış olarak bulur.Caruzzo’nun baş bilim adamı Myers’a dev zihin kontrol alıcısının parçalanmadığı sürece kızının makineden çıkarılamayacağını aksi takdirde ölümüne sebep olacağını söyler. Caruzzo dev bir video ekranında gözükür ve Myers ile yüzleşir.Caruzzo üçüncü dünya ülkelerindeki insanların kötü durumlarına ve sonu gelmek bilmeyen şekilde savaşarak sürekli birbirlerini öldürmelerine figan eder ve Myers gibi batılılara ve onların kokain talepleri için de teşekkür eder.Dev alıcıyı kullanarak insanların zihnini ele geçireceğini ve onların beyinlerinden nefreti, savaş fikirlerini ve yetersizlikleri silip tüm dünyaya barışı getireceği şeklindeki planını tanımlar.Myers Caruzzo ile bir münakaşanın içine girmeyi reddeder ve kızını kaçırarak çok büyük bir hata yapmış olduğunu söyler. Myers Caruzzo’nun seçkin askerleri ile savaşır ve Black Tower alıcısını yıkarak volkanın ve volkanla beraber Caruzzo’nun da parçalanmasına sebep olan büyük bir patlama yaratır.Myers, Lisa ve baş bilim adamı helikopterle gün batımına doğru uçarlar.Lisa babasına artık gazetecilik yapmak istemediğini, bir acil müdahale ekibine girip Nepal’e gitmek için plan yaptığını anlatır. Hükümet: Realian ordusu ve polis güçleri.Vadinin farklı noktalarında dağınık şekilde askeri üsler ve ileri karakol noktaları bulundurmalarının yanında Puerto Sombra şehrini de kontrol ederler.Gerillalar ve mafya hükümetin esas düşmanıdır fakat yerliler ve haydutlarla da büyük ölçüde zıttır. Gerillalar: Komünist isyancılar. Vadinin farklı noktalarında dağınık şekilde askeri üs ve ileri karakol noktaları bulundurarak askeri varlığını sürdürmesinin yanında Pueblo Faro şehrini de kontrol ederler.Hükümet ve mafya gerillaların esas düşmanıdır, bunun yanında genelde yerliler ile iyi ilişkiler içerisindedir. Mafya: Suç dünyası.Esas işleri yasadışı uyuşturucu malzemeler yetiştirmek, imal etmek ve satmaktır.Vadinin farklı noktalarındaki plantasyonları ve üsleri kontrol ederler, ayrıca ufak bir kesimde de olsa her iki şehirde de varlıklarını sürdürürler.Küçük gruplar tarafından genelde hor görülmelerinin yanında hükûmet ve gerillalar esas düşmanlarıdır. Haydutlar: Gangsterler, hırsızlar ve kiralık katiller.Hem Puerto Sombra hem de Pueblo Faro’nun kenar kesimlerinde varlıklarını sürdürürler.Başka bir grup ile açık savaş halinde olmadıkları sürece özellikle yerliler ve siviller tarafından hiç sevilmezler. Yerliler: Vadinin yerli kabileleri.Yerliler vadinin farklı noktalarında genelde şehirden uzak köylerde konuşlanmışlardır.Mafya tarafından sürekli rahatsız edilirler ve hükümete karşı çok büyük güvensizlikleri vardır.Gerillalarla olan ilişkileri daha dostçadır. CIA: Birleşik Devletler’in Realia’da ki varlığı.CIA ajanları ve dedektifleri her iki temel şehrin yanında vadinin farklı ve gizli noktalarında da bulunur.Hükümet ile işbirliği içerisindedir ve gerillalar ile mafyanın saldırgan aktiviteleri esas hedefleridir. Siviller: Realian halkı. Puerto Sombra ve Pueblo Faro’nun nüfusunu oluştururlar ve çeşitli yol kenarı marketleri ile gaz istasyonlarını işletirler.Oyun ekonomisinin çoğu siviller tarafından yönetilir.Herhangi bir grupla açık savaş olmadığı sürece özellikle haydutları hiç sevmezler. Bir Fransız Yabancı Lejyon askeri olarak Saul Myers silahlar konusunda ne derece yetenekli olduğunu kullanabildiği Boiling Point cephaneliğindeki silahlar ile kanıtlamıştır: Knife (Bıçak)Crossbow (Antik zaman oku)Desert Eagle .50AE Magnum tabancaColt Anaconda .44 Magnum revolverPSS susturuculu tabanca 7.62x41mm SP-4Mini Uzi 9 mm Para makineli tabancaRemington 870 12-çap pump-action pompalıAK-47 7.62x39mm saldırı tüfeğiIMBEL MD3 5.56 x 45mm NATO saldırı tüfeğiM16A1 5.56 x 45mm NATO saldırı tüfeğiSteyr Aug A1 5.56 x 45mm NATO saldırı tüfeğiFAMAS F1 5.56 x 45mm NATO saldırı tüfeğiSVD Dragunov 7.62x54mm RM79 el bombası atıcıRPG-18 anti-tank roketatarSurface-to-air füzesiM240D 7.62x51mm NATO makineli silahı (Piranha aracına monte edilmiştir) Saul Myers birçok farklı kara, hava ve deniz taşıtını kullanabilir.Başlangıçta sadece araba kullanabilen Myers daha sonra her biri için 500 peso karşılığında Augusto’dan dersler alarak sırasıyla bot, helikopter, tank vs. kullanmayı öğrenebilir.Augusto’nun dersleri öğretebilmesi için Myers’ın aynı zamanda öğrenmek istediği dersin “Learn how to handle” (Nasıl kullanılır öğrenin) isimli teori kitabına da sahip olması gerekir. Boiling Point’te kullanılan araç isimleri ya belirsiz ya da uyduruk isimlerdir. Araçların listesi (tamamını kapsamamaktadır): AraÃ§lar:General Motors Hummer "Heru"Land Rover Defender "Piranha"Ferrari "sports vehicles"Alfa Romeo "Taxi"Nissan pickup-truck "Melarud" Helikopterler:Bell 47 chopper "Butterfly"CH-146 GriffonMil Mi-8AH-1 Cobra Kompleks Kompleks veya karmaşık birden çok parçadan oluşan, bu parçaların birbiriyle bağlantılı ve ilişkili olduğu bir bütündür. Aşağıdaki anlamlara sahiptir: Kompleks (psikoloji), kişinin tutum ve davranışını etkileyen, kişinin belli bir konuyla eşleştirdiği bir grup zihinsel faktör. Kompleks (kimya), metal kompleks veya koordinasyon bileşiği olarak da adlandırılır, merkezi bir atom veya molekül, ve ona zayıf şekilde bağlanmış olan çevresindeki atom veya moleküllerden oluşmuş yapı. Kompleks (taksonomi), birbirlerinden farklılığı kesin olmayan, birbiriyle üreyebilen bir türler grubu. Kompleks sayı veya karmaşık sayı, a+bi olarak ifade edilen, a ve b'nin gerçek, i'nin ise sanal olduğu sayı. Türkiye'deki sanayi ve inşaat kazaları Alessi Brothers Alessi Brothers, Amerikalı pop müzik grubu. 1977 yılındaki ""Oh Lori"" ve 1984 tarihli ""Savin' the Day"" adlı hit şarkıları ile tanınırlar. Grup, Bill (Billy) Alessi ve Bob (Bobby) Alessi adlarında iki kardeş tarafından kurulmuştur. 1977 yılında, Birleşik Krallık Single Listesi'nde ""Oh Lori"" adlı parça ile 8 numaraya kadar; 1982'de ise ABD'de Billboard Hot 100'da ""Put Away Your Love"" şarkısıyla 71. sıraya kadar yükseldi. 1984 yılında çıkardıkları ""Savin' the Day"" adlı parça, GhostBusters filminin soundtrack'ı olmuş ve şarkı hem çizgi filmlerde, hem de 1986'da çizgi filmden uyarlanarak yapılan filmde de yer almıştır. Alex North Alex North (d. 4 Aralık 1910 Chester, Pensilvanya - ö. 8 Eylül 1991 Los Angeles) Amerikalı müzisyen, bestecidir. Jesse Blacksmith ve Bela Suifer’ın oğludur. Gerçek adı Isadore Soifer'dir. Birçok filmin film müziklerinin yaratıcısıdır. Annemarie Hollger ile evliliğinden Steven, Elissa, Dylan adlarında üç çocuğu oldu. 8 Eylül 1991'de Los Angeles'ta pankreas kanseri sebebi ile öldü. Alex North'un meşhur bestesi "Unchained Melody" tüm zamanların gelmiş geçmiş en popüler şarkısıdır. Parça 1955 yılında ilk kez yayınlandıktan sonra peşpeşe farklı yorumlarla ortaya çıkmıştır. Parçanın bir başka özelliği de enstrümantalden canlıya her formda kaydedilmiş olmasıdır. Dog Beneath the Skin, 1936; Blow Your Top, 1943; thepageant Song of Our City, 1946; the musical The Queen of Sheba, 1950, and TheAmerican Clock. Plays for young people include the revue Of V We Sing, American Youth Theatre, 1941; The City Sings for Michael, 1940; the opera The Hither and Thither of Danny Dither, 1941; and Yank and Christopher Columbus, 1948. Composer for the ballets Exile and Golden Fleece, both Mansfield Theatre, 1941; Ballad in a Popular Style and Case History, 1933; Into the Streets and Song of Affirmation, 1934; Facade, 1935; War Is Beautiful, 1936; The Last Waltz, 1937; Inquisition, 1938; Lupe, 1940; Design for Five, 1941; Intersection,1947; and Daddy Long Legs Dream Ballet, 1955. Con Air Con Air, 1997 yılında gösterime girmiş Amerikalı yapımı aksiyon macera filmidir.Touchstone Pictures tarafından yapılan filmin başrollerinde Nicolas Cage, John Cusack ve John Malkovich yer almıştır. Simon West tarafından yönetilmiştir. ABD'de 200 milyon doların üzerinde hasılat yapmıştır. Wichita, Kansas Wichita Amerika Birleşik Devletleri'nin Kansas eyâletindeki en büyük kenttir. ABD çapında 476.420 kişilik nüfusuyla 51. büyük kenttir. Wichita'nın en büyük özelliği havacılık tarihinde taşıdığı önemdir. 20. yüzyılın başlarında itibaren Stearman, Cessna, Mooney ve Beech gibi havacılık firmaları Wichita'da kurulmuştur. Günümüzde Boeing ve Airbus firmaları Wichita'da faaliyet göstermektedir. Wichita'nin aşağıdaki şehirler ile kardeş şehir antlaşmaları vardır: Spider-Man: Web of Shadows Spider-Man: Web of Shadows Spider-man video oyunu serisinin şu anki son oyunudur. Oyun 21 Ekim 2008 tarihinde piyasaya sürülmüştür. Oyun 3 boyutlu olarak Xbox 360, PlayStation 3, Microsoft Windows ve Wii için çıkarılmıştır. Oyun pc,ps3,Wii vb. konsollar için 3 boyutlu , ps2 vb benzeri konsollar için 2 boyutlu olarak hazırlanmıştır.Oyunun en önemli özellikleri , oyunun içinde simbiyot kostümden kırmızı kostüme geçiş yapabilmesi ve her iki kostümünde , kendine has özel combolarının olmasıdır.Oyundaki Karakterlerden ayrıca Wii konsoluna has 6 alternatif kostüm seçeneği de bulunmaktadır. Spider-Man venom ile yaptığı bir savaşta gafil avlanarak venoma yenilmek üzeredir.Fakat Venomdaki simbiyot kostümün bir parçası Spider-Man'a geçiş yapar.Siyah kostüm ile Venom'u yener.Ama bu savaşta M.J. yaralanmıştır.Onu hastahaneye götürmektedir.Hastahanenin önünde bir serseri grubu ile karşılaşır ve onları tam yenecekken bir grup serseri daha gelir:Burada yardıma Luke Cage yetişmektedir.Birlikte serseri grubunu etkisiz hale getirirler ve Spider-Man bir süre M.J iyileşene kadar Luke Cage'den görevler alır.Birkaç görev yaptıktan sonra , Şehri simbiyot salgını basar.Oyunda Sırası İle Simbiyot Electro,Simbiyot Wolverine,Simbiyot Black cat ve Simbiyot Vulture ile karşılaşacaksınız.Oyunda şehrin kaderi size bağlı bölümleri geçtikçe çıkan poth seçeneği ile kötü kostümü veya iyi kostümü seçerek oyunun bütün kaderini değiştirebilir, şehri simbiyotlardan kurtarabilir ya da başlarına geçebilirsiniz. Gamespot=10/8 IGN=10/5.5 GAMEZONE=10/8.8 GAME INFORMER=10/6.5 I Disappear I Desappear,Thrash Metal grubu Metallica'nın 2000 yılında albümü için yapmış oldukları heavy metal ağırlıklı şarkıdır. Bu şarkının klibi Metallica'nın en fazla para harcadığı kliptir. Bu şarkı aynı zamanda Napster Davası'nın da baş nedenlerinden biridir. Peridermis Bitkilerde Peridermis veya ölü Doku veya mantar doku, epidermisin, bitki yaşlanıp öldükçe oluşan dokudur. Mantar doku epidermis gibi koruyucudur. Epidermisdeki stomanın yerini mantar dokuda lentisel (kovucuk) alır. Ruirui Zhao Ruirui Zhao (d. 8 Ekim 1981- Nankin / Jiangsu) Çinli millî voleybolcu. Annesi ve babası da voleybolcuydu. Spora 1992 yılında basketbolla başladı. 1994 yılında voleybolda karar kıldı. Ulusal formayı ilk kez 1999 yılında giydi. Ulusal takımla ilk altın madalyasını 2001 World Grand Champions Cup'ta kazandı. Çin ulusal takımıyla 2003 Dünya Kupası’nda altın madalya alırken « en iyi smaçör » seçildi. 2004 yılının mart ayında bacağı kırıldı. Zhao 2004 Atina Olimpiyatları’na yetişmeyi başardı. Ancak olimpiyatların ilk maçı olan ABD maçının üçüncü dakikasında yeniden bacağı kırıldı. Daha sonraki maçlarda oynayamamasına karşın bu olimpiyatlarda Çin ulusal takımıyla altın madalya kazandı. Oyuncu sonraki üç yılı da sakatlıklarla geçirdi. Ülkesinde yapılan 2008 Yaz Olimpiyatları’nda ise bronz madalya ile yetinmek zorunda kaldı. Ruirui Zhao Guangdong Hengda takımının oyuncusudur. Jamaika doları Jamaika doları, 1969'dan bu yana Jamaika'da kullanılan para birimidir. Normalde kısaca $ işaretiyle gösterilse de, diğer ülkelerin dolar para birimlerinden ayırmak için J$ veya JA$ olarak da gösterilmektedir. 1 Jamaika doları, 100 centten oluşmaktadır. 1, 10 ve 25 centlik madeni paralar nadiren kullanılmaktadır. Venezuela bolivarı Bolívar fuerte 1 Ocak 2008'den itibaren Venezuela'da kullanılan ulusal para birimidir. 1 Bolivar fuerte 100 centimos'dan oluşmaktadır. Bolivar fuerte, eski para birimi bolivarın yerini almıştır. Enflasyon nedeniyle, ülkede paradan sıfır atma operasyonu gerçekleştirilmiş, 1000 Bolivar 1 Bolivar fuerte ile değiştirilmiştir. Eski para birimi Bolivar 1879'dan 2007 yılına kadar ülkede kullanılmıştır. Ülkede yeni para birimine geçilmesiyle beraber yeni para birimi için kampanyalar düzenlenmiştir. Bu kampanyalarda slogan Güçlü ekonomi, güçlü bolivar, güçlü ülkedir. KÃ¼ba pesosu Küba pesosu, uluslararası gösterimi CUP olan Küba'da kullanılan iki resmi para biriminden biridir. Diğer para birimi Küba değiştirilebilir pesosudur. 1 Küba pesosu 100 centavos'tan oluşmaktadır. Küba pesosu'na karışıklığı önlemek için ulusal peso da denir, değiştirilebilir pesoya ise dolar peso olarak isimlendirilir. Değiştirilebilir peso turistik işler gibi konularda kullanılır. Kübalı devlet çalışanları maaşlarının bir kısmını değiştirilebilir peso olarak, geri kalanını normal peso olarak alırlar. Genel ihtiyaçlar için yalnızca normal peso kabul edilir. Küba pesosunun ülke dışında resmi bir değeri belirlenmemiştir. Rano Raraku Rano Raraku Paskalya Adası'nın Rapa Nui Milli Parkı'nda Terevaka bölgesinin eteklerinde bulunan volkanik bir kraterdir. Krater volkanik kül bulutu ve tüflerle oluşmuştur. 1800'lü yıllara kadar 500 yıl süre boyunca ada halkı tarafından (Moai) taş ocağı olarak kullanılmıştır. Bölge Dünya Miras Listesi'ne dahildir ve milli parkın yedi bölümünden birinin ismini verir. Fethiye İlçe Stadyumu Fethiye Şehir Stadyumu,