olabilir. Space Shuttles’ın egzozu, 46 km’den sonra Solid Rocket Booster’dan ayrılışından sonra sadece su buharı olan, cüzi tekil bulutları oluşturan şey olarak bulunmuştur. Su buharının yarısı termosfere salınır, genelde 103 ile 114 km yüksekliği arasında. 11.8.2014'te SpaceX Falcon9 Orlando Florida üzerinde muhteşem gece parlayan bulutlar oluşturmuştur. Egzoz Arktik bölgeye bir günden az bir sürede taşınabilir, fakat bu çok yüksek hızlı taşımanın mekanizması bilinmemektedir. Su kuzeye doğru göç ettikçe, termosferden daha serin olan, atmosferin hemen üstündeki mezosfere düşer. Tekil gece parlayan (notrilucent) bulutların mekanizması bu olsa da olayın bütününde katkısını sağlayanın bu olduğu düşünülmemektedir. Mezosfer çok az nem içerirken, yaklaşık olarak Sahra çölündeki havanın milyonda yüzü kadar, ve fazlasıyla inceyken, buz kristalleri sadece -120C derecenin altında oluşabilmektedir. Bu da demektir ki gece parlayan (notrilucent) bulutlar öncelikli olarak yaz aylarında, önsezilere aykırı olarak, mezosferin en soğuk olduğu zamanlarda oluşmaktadır, bu sebeple Kutup halkalarının içinde gözlemlenemezler (orada olsalar da) çünkü güneş hiçbir zaman o mevsim ve o enlemde ufuğun altında olmaz. Gece parlayan (notrilucent) bulutlar çoğunlukla kutup bölgeleri yakınlarında oluşur, çünkü mezosfer en soğuk oradadır. Güney yarım küredeki bulutlar kuzey yarımküredeki bulutlardan 1 km yüksekte olur. Güneşin kızılötesi radyasyonu su moleküllerini parçalarına ayırır, gece parlayan (notrilucent) bulut oluşumu için uygun suyu azaltır. Radyasyonun güneş döngüsü ile birlikte döngüsel değiştiği bilinir ve uydular bulutların parlaklığını ve kızılötesi radyasyonun artışını iki güneş döngüsüdür takip etmektedir. Bulutlardaki değişimin yoğun bir şekilde UV ışınlarıyla yıllık olarak değiştiği bulunmuştur; ama bu uzun gecikmenin sebebi bilinmemektedir. Gece parlayan (notrilucent) bulutların, 50 MHz’den 1.3 GHz’e kadar değişen tekrarsıklığında (frekansta) yüksek radar yansıtması sergilediği bilinir. Bu hareketin nedeni tam bilinmemekle birlikte, buz tanelerinin etrafını kaplayan sodyum ve demir metalleri bir açıklama olabilir, bu özellik bulutu radarlar için yansıtıcı kılabilir. Sodyum ve demir atomları gelen mikrometeorlardan sıyrılır ve gece parlayan (notrilucent) bulutların bulunduğu yükseltinin üzerine yerleşir, ve ölçümler gösterir ki bu elementler bulutun varlığında bir hayli tükenirler. Diğer deneyler ortaya koymuştur ki gece parlayan (notrilucent) bulutların aşırı soğuk ısılarında, sodyum buharı buz tabakası üzerinde hızla depolanabilir. = Keşif ve Araştırma = Gece parlayan (notrilucent) bulutların ilk bilinen görüntülenmesi 1885’tedir, 1883’teki Krakatoa’nın patlak vermesinden sonra. Görüntülenmesinin volkanın patlamasıyla arasındaki bağlantı açık değildir veya insanların volkanik kalıntının yarattığı inanılmaz günbatımını izlemesiyle bir ilgisi olup olmadığı bilinmemektedir. Çalışmalar gece parlayan (notrilucent) bulutların sadece volkan hareketlerinden kaynaklanmadığını gösteriyor, yine de patlamayla birlikte toz ve su buharının üst atmosfere taşınıp bulutları oluşturması mümkündür. Aynı zamanda bilim insanları bulutun volkanik külün bir başka tezahürü olduğunu fakat havada kaldığını varsayıyor. En son olarak da bulutların volkanik kül kalıntısı olduğu teorisi Malzev tarafından 1926’da çürütülmüştür. Keşfedilişini izleyen yıllarda, geniş kapsamlı olarak, onları ilk fotoğraflayan ve gece parlayan bulut anlamındaki notrilucent ismini veren Alman Otto Jesse tarafından incelenmiştir. Notları bulutların 1885 ilk yılında ortaya çıktığına delil olmuştur. O Krakatoa patlamasından sonra ortaya çıkan alışılagelmişin dışındaki günbatımları hakkında detaylı inceleme yapmıştır ve o zamandan beri görünürse eğer şüphesiz bulutları fark etmiştir. Bulutların sistematik fotoğrafik gözlemlerinin düzenlenmesi 1887’de Jesse, Forester ve Stolze tarafından yapılmıştır ve o yıldan sonra, Berlin Gözlemevi tarafından gözlemler devam etmiştir. Bu araştırma sırasında üçgenlere bölme yoluyla bulutların yüksekliğine karar verilmiştir. Proje 1896’da yürürlükten kalkmıştır. Otto Jesse’nin ölümünden on yıllar sonra 1901’de, bulutların doğasıyla ilgili birkaç yeni sezi vardı. Wegener’in kestirdiği kadarıyla su buzundan oluşuyorlardı, daha sonra doğruluğu gösterildi. Çalışmalar yerden yapılan gözlemlere dayanıyordu ve bilim insanlarının 1960'ta direkt roket ölçümleri başlayana kadar mezosfer hakkında çok az bilgisi vardı. Bunlar ilk defa gösterdi ki, bulutların oluşumu mezosferdeki ısının çok düşük olmasıyla örtüşüyordu. Gece parlayan (notrilucent) bulutlar uzaydan ilk defa OGO-6 uydusu tarafından 1972’de gözlemlenmiştir. OGO-6’nın kutup uçları etrafındaki dağınık parlak katman gözlemleri bulutların kutuba olan uzamları olarak belirlenmiştir. Daha sonraki bir uydu, Solar Mesosphere Explorer, 1981 ve 1986 yılları arasında ultraviole spektrometre kullanarak bulutların dağılımını haritalamıştır. Bulutlar 1995 yılında Utah Eyalet Üniversitesi tarafından çıplak gözle görünür olmadıkları zamanlarda bile ışıklı radar kullanarak gözlemlenmiştir. Bulutların birincil bileşeninin su buzu olduğu 2001 yılında Üst Atmosfer Araştırması Uydusu üzerindeki HALOE aleti tarafından ilk defa onaylanmıştır. 2001’de İsveçli Odin uydusu bulutlar üzerinde tayfsal analiz yapmıştır, ve onların dağılımlarıyla ilgili çeşitlilik içeren örüntüleri gözönüne seren günlük küresel haritalar oluşturmuştur. 25 Nisan 2007’de AIM(Mezosferdeki buzun aeronomisi) uydusu fırlatılmıştır. Bu gece parlayan (notrilucent) uyduları çalışmaya adanmış ilk uydudur ve ilk gözlemini 25 Mayıs 2007’de yapmıştır. Uydunun çektiği fotoğraflara göre bulutların şekilleri, troposfer bulutlarınınkilere benzerlik göstermektedir, bu da dinamiklerinin de benzer olabileceği ile ilgili ipuçları vermiştir. 28 Ağustos 2006’da Mars Express görevinden bilim insanları, Mars’ın yüzeyi üstünde boyları 100 km’ye uzayan karbon dioksit kristalleri bulduklarını duyurmuştur. Bunlar bir gezegen yüzeyinde bulunmuş en yüksek bulutlardır. Dünyadaki gece parlayan (notrilucent) bulutlar gibi bunlar da sadece güneş ufkun altındayken gözlemlenebilirler. Geophysical Research Letters dergisinin 2009 Haziran sayısında yayınlanmış makaleye göre gece parlayan (notrilucent) bulutlar Tunguska olayını izleyen sürede gözlemlenmiş olmaları , onları yaratan etkinin bir göktaşına bağlı olabileceğine delil olabilir. 19 Eylül 2009’da Birleşik Devletler Denizcilik Araştırma Laboratuvarı (NRL) ve Birleşik Devletler Uzay Savunma Test Programı (STP) beraber, NASA’nın Wallops Uçuş Tesisi’nden fırlatılan Black Brant XII yörüngealtı sondaj roketini kullanarak yapay gece parlayan (notrilucent) bulutlar yaratarak Yüklü Aerosol Salım Deneyi (CARE) yürütmüştür. NRL/STP STPSat-1 uzay mekiğinin üzerindeki Mezosferik Radikalleri için Uzaysal Heterodin Görüntüleyicisini(SHIMMER) ve yüzeydeki aletleri kullanarak bulutlar haftalarca gözlemlenmiştir. Roketin egzoz izi gözlemlenip, Birleşik Devletler’de New Jersey’den Massachusetts’e kadar haber organizasyonlarında sunulmuştur. = GÃ¶zlem = Gece parlayan (notrilucent) bulutlar genelde renksiz veya uçuk mavidir, yine de bazen kırmızı ve yeşil renklerini içerebilmektedirler. Karakteristik mavi renk, bulutu aydınlatan güneş ışığının geçtiği yol boyunca ozon tarafından tutulması sonucu oluşur. Ayrıca özelliksiz çizgiler halinde de ortaya çıkabilirler, ama sıklıkla belirgin damarlı çizgiler, dalga benzeri devinimler ve girdaplar şeklindedir. “Güzel doğal olaylar” olarak dikkate alınırlar. Sirrus bulutlarıyla karıştırılabilirler, ama büyütüldüğünde daha keskin görünürler. Roket egzozları gümüş rengi ve maviden başka renkler de gösterir çünkü oluşan aynı boyuttaki su damlaları onlara yanar döner bir hal verir. Gece parlayan bulutlar 50 ile 65 derece arasında gözlemlenebilirler. Çok ender olarak daha düşük enlemlerde de gözlemlenirler (Paris, Utah, İtalya, Türkiye ve İspanya’da gözlemlenmiştir) ve kutup bölgelerinde bulutlar gözlemlenebilecek kadar koyu renkli değildir. Yaz aylarında oluşurlar, kuzey yarım kürede Mayıs ortasından Ağustos ortasına kadar, güney yarımkürede Kasım ortasından Şubat ortasına kadar gözlemlenir. Çok silik ve ince yapıdadırlar ve sadece alt atmosferdeki bulutlar alacakaranlıkta gölge altında kaldığında ve gece parlayan (notrilucent) bulutlar güneş tarafından aydınlatıldığında gözlemlenebilirler. En iyi güneş ufkun 6 ve 16 derece altındayken görünürler. Her iki yarıkürede de oluşsalar da kuzey kutbunda yüz kat daha fazla gözlemlenir. Güney yarımküredeki bulutlar daha siliktir ve daha az sıklıkla oluşurlar, ayrıca güney yarım kürede daha az insan yaşadığı için gözlem yapacak çok fazla insan yoktur. Bulutlar şekil ve örüntü bakımından çok çeşitlidir. 1970'te Fogle tarafından beş gruba ayrılarak bir tanımlama şeması oluşturulmuştur. O zamanlardan bu zamanlara bu ayrımlar geliştirilmiştir ve alt kategorilere ayrılmıştır. Yerden, uzaydan ve sondaj roketlerinden gözlemlenebilirler. Bazı gece parlayan (notrilucent) bulutlar daha küçük kristallerden, 30 nm ve daha azı, oluşmuşlardır ve yeterince ışığı dağıtmadıkları için gözle görünür değillerdir. = Küresel Isınmaya Etkileri = Son yıllardaki kademeli artışlarının ve görece olarak daha sık oluşmalarının sebebi küresel ısınmaya bağlanılmaktadır. Colorado Üniversitesi’nden Atmosfer ve Uzay Fizikçisi atmosfer bilimcisi Gary Thomas, bulutların gözleminin Krakatoa ve endüstriel devrimle ilişkili olduğunu, ve yirminci yüzyılda daha yaygın ve sık göründüğünü, özellikle 1964 ve 1986 arasında tepe yapmış olduğunu öne sürmektedir. Küresel ısınma ve gece parlayan (notrilucent) bulutların bağlantısı yine de tartışmalıdır. Gary Thomas gece parlayan (notrilucent) bulutların küresel ısınmayla ilgili olabileceğini ilk öne süren Wilfried Schröder’den sonra makalesini yazmıştır. Yakınlarda 2012’de Lonnie Cumberlan’ın fizik alanındaki doktora tezi gece parlayan (notrilucent) bulutların Miner’s Canary olabileceği ve üst atmosferdeki artan suya bağlı olduğu için küresel ısınmayla etkileştiğini destekler. NASA bilim insanları metanın atmosferde daha üst katmanlara yönelmesinin su buharının artışı ve o yükseltilerdeki gece parlayan (notrilucent) bulutların oluşumuyla desteklenmiş olabileceğinden şüphelenir. İklim modelleri sera gazları salımının artışının üst atmosferin ısısını düşürerek gece parlayan (notrilucent) bulutların daha sık ve yaygın oluşumuna katlı sağladığını tahmin eder. Yoğun tarım faaliyetlerinin metan gazını arttırarak üst tabakadaki su buharını arttırması bununla yarışan bir kuramdır. Metan konsentrasyonları 100 yıl içerisinde iki katına çıkmıştır. Tromp ve arkaşları tartışmalı olarak hidrojen ekonomisindeki değişimlerin serbest hidrojen konsantrasyonunda 1ppm artışa sebep olarak gece parlayan (notrilucent) bulutların oluşumuna sebep olacağını öne sürmektedir. = Referanslar = Friedrich Schiller Ãœniversitesi Jena Friedrich Schiller Üniversitesi Jena (FSU) (, mezunlarının ifadesiyle "Uni Jena"), Jena, Türingiya, Almanya'da yer alan bir devlet araştırma üniversitesidir. Üniversite 1558 yılında kurulmuş Almanya'daki en eski on üniversiteden biridir.Sonuncusu 2000 yılında fizik alanında Nobel kazanan Jena mezunu Herbert Kroemer olmak üzere 6 tane Nobel kazanan ile afiliasyonu vardır. Tarih profesörü olarak 19. yüzyılda Jena'da ders veren ünlü yazar Friedrich Schiller'den sonra üniversiteye yazarın adı verilmiştir.Öğretim üyesi kadrosunda yer alan Karl Leonhard Reinhold, Johann Gottlieb Fichte, G. W. F. Hegel, F. W. J. Schelling ve Friedrich von Schlegel gibi isimlerle üniversite Alman idealizmi ve Alman Romantizmi'nin tam odağında yer almıştır. Radik Tülüş Radik Viktoroğlu Tülüş ("Radik Tülüş" diye tanınmıştır), (, ) - Tıva Türklerinden ve Tuva Cumhuriyetinde yaşayan höömeyci, şarkıcı, besteci, sanatçı. "Üyer" müzik bölüğünün kurucusudur. "Yat-Ha" müzik bölüğünün önceden üyesidir 2006 yılından beri "Hün Hürtü (Huun-Huur-Tu)|" müzik bölüğünün höömeycisidir. Tıva Cumhuriyetinin ünlü sanatçısıdır. 2005 yılında birinci ""Tuva: Spirits of my Land"" adlı solo-albümü çıkmıştır. 2012 yılında ""Çalama"" adlı ikinci solo-albümü yazmıştır. Radiktyulyush Keith Leon Moore Keith Leon Moore (5 Ekim 1925 - 5 Aralık 2019), Kanadalı akademisyen. Toronto Üniversitesi Cerrahi Fakültesi Anatomi bölümünden emekli olmuş bir profesördür. Keith L. Moore 1976'dan 1984'e kadar üniversitenin tıp fakültesinde temel tıp bilimleri için dekan ve Anatomi Anabilim Dalı başkanı olmuştur. Amerikan Klinik Anatomicileri Derneği'nin (American Association of Clinical Anatomists) kurucu üyesidir ve bu derneğin 1989 ile 1991 yılları arasında başkanlığını yaptı. Moore'un Arthur F. Dalley ve Anne M. R. Agur ile birlikte yazdığı "Kliniğe Yönelik Anatomi(eserin aslı: Clinically Oriented Anatomy)" ile "Temel Klinik Anatomi(eserin aslı: Essential Clinical Anatomy)" adlı kitapları bulunmaktadır. Ayrıca Moore'un T. V. N. Persaud ve Mark G. Torchia ile birlikte yazdığı "Klinik Yönleriyle İnsan Embriyolojisi(eserin aslı: The Developing Human: Clinically Oriented Embryology)" ile "Embriyoloji ve Doğum Defektlerinin Temelleri - Before We Are Born(eserin aslı: Before We Are Born: Essentials of Embryology and Birth Defects)" adlı embriyoloji üzerine kitapları da vardır. Dedryck Boyata Dedryck Boyata (d. 28 Kasım 1990), Celtic takımında defans pozisyonunda görev yapan Belçikalı futbolcudur. Profesyonel kariyerine 2009 yılında Manchester City kulübünde başladı. Daha sonra sırasıyla Bolton Wanderers, Twente ve Celtic kulüplerinde oynadı. Richard Wright (futbolcu) Richard Wright (5 Kasım 1977), İngiliz eski futbolcudur. en son Premier League takımlarından Manchester City FC forması giymiş, kaleci bölgesinde görev yapmıştır. Penelope Mitchell Penelope Mitchell (d. 23 Temmuz 1991), Avustralyalı oyuncu. Amerikan korku serisi "Hemlock Grove"daki Letha Godfrey ve The CW'de yayılanan "The Vampire Diaries" dizisindeki Liv Parker rolleriyle bilinir. Patrick Bloche Patrick Bloche (d. 4 Temmuz 1956, Neuilly-sur-Seine) Fransız sosyalist siyasetçi. 1972'de Sosyalist Parti'ye üye olmuştur. Georges Sarre'ın yakın çalışma arkadaşları arasında yer almıştır. Sosyalist Parti içinde Jean-Pierre Chevènement'ın başını çektiği daha sonra Cumhuriyet ve Sosyalizm akımına dönüşen Sosyalist Eğitim, Araştırmalar ve Çalışmalar Merkezi (CERES) dönüşen akımın uzun süre içinde yer almıştır ancak 1991'de Körfez Savaşı'na Fransa'nın angaje olmasını desteklemiş ve Chevènement ile Sarre'ın çizgisi ile ayrılmıştır. 1995'te Paris Konseyi'ne (belediye meclisi) seçilmiş olup halen bu görevi sürdürmektedir. 1997-2017 yılları arasında Paris milletvekili olmuştur. 2008-2014 yıllarında Paris 11. arrondissement belediye başkanlığı yapmıştır. Pacs önerisinin Fransa Ulusal Meclisi'nde raportörü ve yazarı olmuş ve yasallaşmasında çok önemli bir isim olmuştur. 2009'da telif ve yayın haklarına dair UMP hükümetinin hazırladığı kanuna ciddi derecede karşı çıkıp alternatif olarak küresel lisansı savunmuştur. 2011'de Sosyalistlerin cumhurbaşkanlığı önseçiminde Martine Aubry'nin ekibinde yer alarak kültür-medya konularından sorumlu olmuştur. 2012-2017 yılları arasında Meclis Kültürel İşler ve Eğitim Komisyonu başkanı olmuş, ayrıca bu komisyon tarafından France Télévisions yönetim kurulu üyeliğine seçilmiştir. 2017 yılı itibarıyla Paris belediye başkan yardımcısıdır. Yerel YÃ¶netimler Meclis Diğer Yazgı paradoksu Yazgı paradoksu (diğer adlarıyla nedensel döngü, nedensellik döngüsü veya daha az bilinen isimleri kapalı döngü, kapalı zaman döngüsü), bilimkurguda tema olarak sıkça kullanılan bir zaman yolculuğu paradoksudur. Zamansal nedensellik döngüsüne senaryosuna göre önceden yaşanan #1 olay, daha sonra yaşanacak #2 olayın nedenidir (veya en azından nedenlerinden biridir) ve zaman yolculuğu dolayısıyla, #2 olay aynı zamanda #1 olayın nedenidir. Zaman yolcusu, zamanda geçmişe yolculuk yapmasını “yazan” ya da “önceden tayin eden” olaylar döngüsüne yakalandığında paradoks başlar. Bu durumda, #2 olay yolcunun zamanda geçmişe gitmesi olayı haline gelir ve #1 olay ise, zaman yolcusunun geçmişte yaptığı ve kendisini geçmişe yolculuk yapması için etkileyen bir olaya dönüşür. Paradoksa göre geçmişe yolculuk eden kişilerin, herhangi bir durumu değiştirme ihtimali yoktur. Sevdiği birine araba çarpmasını engellemeye çalışan birini örnek alırsak, bu kişi kaza olmadan olay yerine yetişmek için arabayla giderken, tam da kurtarmak için geri döndüğü insana çarpar ve gelecekteki kendisinin, geçmişe gitmesine sebep olacak ölüme neden olur. Yazgı paradoksu; birinin geçmişe gidip büyükbabasını öldürdürmesi durumunda bu olayın imkânsız olacağını, çünkü kendisinin hiç doğmamış kabul edilceğini varsayan büyükbaba paradoksunun tam tersidir. Paradoks, ilahi güçlerin ulvi planlarına atıfta bulunma zorunluluğu taşımaz. Yalnızca, zamanın değişmez olduğuna dair bir inanç sunar. Olaylar serisi ulvi bir plandan ziyade, nedenselliğin bir parçası da olabilir, örneğin: Buradaki yazgı, nedenselliğin değişmezliği anlamındadır, bir planın var olması zorunluluğundan dolayı değil. Zaman yolculuğu esnasında geçmişi etkileme olasılığından dolayı, tarihin değişmemesini açıklamanın bir yolu da, olan şeylerin zaten olması gerektiğidir. Bu; ya geçmişi bilinçli ya da bilinçsiz şekilde değiştirme girişiminde olan zaman yolcusunun çabalarının, tarihin bizim bildiğimiz haliyle şekillenmesinde yeri olduğu ve tarihi değiştiremeyeceği ya da zaman yolcusunun geçmişle ilgili bildiklerinin, gelecekte yapacağı geriye doğru zaman yolculuğunun tecrübelerini de içerdiği anlamına gelir (Novikov öz-tutarlılık prensibi). Diğer bir deyişle: zaman yolcuları geçmiştedir, bu da onların "daha önceden" de geçmişte olmalarını gerektirir. Bu yüzden de varlıkları gelecek için çok önemlidir ve geleceğin, kendi hatırladıkları gibi gerçekleşmesini sağlayacak eylemlerde bulunurlar. Bu paradoks ontoloji paradoksuyla yakından alakalıdır ve genellikle aynı anda gerçekleşirler. Zamansal nedensellik döngüsü, zamanda belirli bir anın, bağımsız bir zaman diliminde kendini devamlı tekrar etmesiyle oluşan kuramsal bir olaydır. Zamansal nedensellik döngüsü; uzayzamanın, içindeki yerel bir zaman diliminin sonsuza kadar kendini tekrar edecek şekilde bozunması durumudur. Başka bir deyişle zamansal nedensellik döngüsü, neden-sonuç zincirinin dairesel olduğu teorik bir olgudur. Örneğin, eğer A olayı B olayına, B olayı C olayına ve C olayı da A olayına neden oluyorsa, bu olayların nedensellik döngüsü içinde olduğu söylenebilir. Zamansal nedensellik döngüsü olağan uzayzamandan ayrı olduğundan dolayı; zaman, bu anormal olayda bulunmayanlar için normal akarken, olayın içinde yer alanlar aynı zaman dilimini tekrar ederler. Zamansal nedensellik döngüsü sadece olayların birebir aynı şekilde ve sonsuza dek tekrar edeceğini belirtmez, aynı zamanda küçük değişikliklerin olabileceğini de öne sürer – hatta döngü devam ettikçe artacaklarını savunur. Bilimkurguda güçlü ve sürekli déjà vular –daha önce birkaç kere gerçekleşmiş olan olayların, tekrar yaşanıyormuş hissi vermesi- zamansal nedensellik döngüsünün uyarıcı işaretleri olarak kabul edilmiştir. Nesnelerin yerini bilginin aldığı bir yazgı paradoksu çeşidinde, zamanda yolculuk yapmak ve kendini doğrulayan kehanetler benzer kabul edilir. Örneğin, bir adam kendi geleceğiyle ilgili bilgi alıyor ve kalp krizinden öleceğini öğrenir. Bu alınyazısından kaçabilmek için form tutmaya karar verir, fakat bunu yaparken kendini çok zorlar, bu da kendisini öldürecek olan kalp krizine neden olur. Bu örneklerde nedensellik büyük değişikliklere uğratılmıştır çünkü komşuluğu bulunan olaylar birbirlerinin hem sebebi hem de sonucudur ve paradoks da burada yatmaktadır. Aynı anda ontoloji paradoksu olmayan bir yazgı paradoksu için aşağıdaki örnek verilebilir. 1850 yılında Bob’un atını bir şey korkutur ve Bob neredeyse bir uçurumdan düşecekken yabancı bir adam tarafından kurtarılır. Bu adam daha sonra heykeli dikilerek onurlandırılır. 200 yıl sonra, John zamanda geriye doğru seyahate çıkar ve birinin atının uçurumdan düşmek üzere olduğunu görür. Koşarak adamın yardımına gider ve hayatını kurtarır. Başka bir örnek de Harry Potter ve Azkaban Tutsağı filminde; Harry’nin, kendisini ve Sirius’u ruh emicilerden kurtaran bir silüet görmesi üzerine bunun ölmüş olan babası olduğunu düşünmesi, fakat Hermione ile geçmişe gittiklerinde hayatlarını kurtaranın kendisi olduğunu anladığı sahnedir. Çoğu örnekte, kişi geçmişe giderek zaten yaşanmış bir olaydaki görevini yerine getirir. Kendini doğrulayan kehanette ise, kişi "henüz" gerçekleşmemiş bir olaydaki görevini yerine getirir ve zamanda yolculuk eden genellikle bir insandan çok, bilgi olur (örneğin kehanet şeklinde). Her iki durumda da, geçmişi veya geleceği değiştirme çabaları boşa çıkar. Paradoksun iki yönlü örneği, bir Antik Yunan klasiği olan ‘Oedipus’ oyununda sergilenmiştir. Laius, oğlu tarafından öldürüleceği ve oğlunun, karısıyla evleneceği kehanetini alır. Kehanetin üzerine korkuya kapılan Laius, yeni doğan Oedipus’un ayaklarında delikler açarak onu ölüme terk eder, fakat Oedipus’u bulan bir çoban onu alır ve Thebes’ten uzaklaştırır. Oedipus evlatlık olduğunu bilmeden, babasını öldürüp annesiyle evleneceğini öngören aynı kehanetinden korkarak evden kaçar. Bu arada Laius, Sfenks’in bilmecesini çözmek için tehlikeli girişimlerde bulunmaktadır. Kehanette öngörüldüğü gibi, Oedipus’un yolu zengin bir adamla kesişir ve aralarında, sonunda Oedipus’un adamı öldürdüğü bir kavga başlar. Oedipus’un bilmediği şey ise bu adamın babası olduğudur. Oedipus, kral olabilmek adına esrarengiz bilmeceyi çözerek Sfenks’i alt eder. Dul kraliçe Jocasta’nın kendi annesi olduğunu bilmeden onunla evlenir. Pek çok kurgusal eser, zaman yolculuğu dolayısıyla mantıklı şekilde meydana gelebilecek çeşitli durumları ele almış, çoğunlukla da paradokslarla uğraşmıştır. Yazgı paradoksu bu tarz kurgularda sıklıkla karşılaşılan bir edebi araçtır. Örnekler arasında Robert Heinlein’ın genç bir adamın geçmişe götürülüp, kendisinin genç ve cinsiyet değiştirme ameliyatı geçirmeden önceki kadın halini hamile bırakması için kandırılmasını konu alan "“-All You Zombies-“" isimli hikâyesi ve David Gerrold’un 1973 yılında yayımladığı, içinde benzer paradoksların yer aldığı "The Man Who Folded Himself" isimli bilimkurgu romanı yer alır. Zamanda yolculuğun hikâyelerde konu olarak kullanılmasından önce, kendini doğrulayan kehanet versiyonu oldukça yaygındı. Shakespeare’in "Macbeth"’i bunun klasik bir örneğidir. "Minority Report" filmindeyse; kehanetlerin, polisin suçu yok etmek adına rutin olarak kullanabileceği kadar güvenilir olduğu bir dünya tasvir edilmiştir. Harry Potter evreninde, Sybill Trelawney tarafından ortaya atılan, Voldemort’u yenebilecek güçlere sahip bir büyücünün doğacağı kehanet Snape tarafından kısmen duyulmuştur. Bunun üzerine Snape Voldemort’u bunun hakkında uyarmıştır. Kehanetten haberdar bir şekilde ve bu bebeğin Harry olacağını varsayarak Potter ailesine saldırmış, Harry’nin ebeveynlerini öldürmüş fakat bebeği öldürme çabasında başarısız olması üzerine saldırısı geri tepmiş, kendisini zayıflatmış ve Harry’nin 18 yıl sonra Voldemort’u yenmesi senaryosunun gerçekleşmesini sağlamıştır. "Terminatör"’ün ilk filmi yazgı paradoksuna dayanmaktadır. İlk filmde, sayborg T-800, Skynet karşıtlarının annesine suikast düzenlemek üzere geçmişe gönderilir, yok edilir, fakat parçaları kurtarılır, böylece T-800 yaratmanın mümkün olduğu bir zaman çizgisi yaratmış olur. Buna ek olarak, Skynet’in suikast planını durdurmak üzere Kyle Reese, T-800’ü geriye doğru zaman yolculuğunda takip eder ve kendini, Skynet’in en başta ortadan kaldırmaya çabaladığı düşmanının babası olarak bulur. Zaman yolculuğu paradoksları, "Bioshock Infinite" ve "The Zybourne Clock" gibi video oyunlarının arka planında da karşımıza çıkar. Hobo Hobo, göçmen işçi ya da evsiz avare gezen beş parasız kimse. Terim ABD'de batıda, büyük olasılıkla kuzeybatıda 1890 yılında ortaya çıkmıştır. Serserilerin aksine hobolar seyyar işçilerdir. Hobolar hayatlarının belirsizliği nedeniyle bir sembol sistemi ya da görsel kod sistemi geliştirmişlerdir. Hobolar diğer "kardeşlerine" yön, bilgi ve uyarı sağlamak için tebeşir veya kömür kullanarak bu kodları yazarlar. Bir sembol, "burada sağa dönün", "düşman trenyolu polisinden kaçın", "tehlikeli köpek", "yiyecek mevcut" gibi anlamlara gelmektedir. Bazı sık kullanılan işaretler: Musicians known for hobo songs include Ramblin' Jack Elliott, Utah Phillips, Baby Gramps, Jimmie Rodgers, Seasick Steve, and Boxcar Willie. Examples of hobo songs include: El Chavo del Ocho Çocuk sekiz (özgün adıyla El Chavo Del Ocho), Roberto Gómez Bolaños'un oynadığı ve yarattığı Meksika komedi dizisi. İlk kez Kanal 8 ile 20 Haziran 1971 tarihinde yayınlandı. 290 bölümlü dizi 8 sezon sürmüştür. Miriam Akavia Miriam Akavia (Matylda Weinfeld, d. 1927 – ö. 16 Ocak 2015), Polonya asıllı İsrailli çevirmen ve yazar. Akavia Polonya-İsrail platformunun başkanlığını yaptı. Krakow, Polonya'da doğdu. Akavia Varşova, Polonya'da 87 yaşında öldü. Inge Vermeulen Inge Joanna Francisca Vermeulen (d. 6 Ocak 1985 ; ö. 10 Ocak 2015), Brezilya kökenli Hollandalı çim hokeyi oyuncusu. Hollanda ve Breziya millî hokey takımlarında oynadı. Vermeulen Americana Brezilya'da doğmuş ve daha ufakken ailesi ile Hollanda'ya yerleştiler. Vermeulen 10 Ocak 2015'te Utrechtte cinayet sonucu 30 yaşında katledildi. Vermeulen çim hokeyi oyuncusu olarak kaleci mevkiinde yer almıştır. Åžahzoda Şahzoda (Zilola Bahodirovna Musayeva; d. 28 Temmuz 1979 Fergana), Özbek bir şarkıcı. Adının anlamı Şehzade. Özbekçe dışında Rusça, Türkçe, İngilizce, Kazakça ve Tacikçe şarkılar söylüyor ve bu dillerin konuşulduğu ülkelerde de biliniyor. Müzik kariyerine öncelikle 1998'de Jonim adlı grupla başladı. "Qarama ko'zlarimga" ilk çıkış parçalarıydı. Ancak 2 sene sonra grup dağıldı ve Şahzoda'yla Aziza ikisi de solo olarak başarılı çalışmalarına başladılar. Shahzoda ilk olarak Bor Ekan adlı şarkısı ile Özbekistan'da büyük bir çıkış yakaladı. Bunu 2002'de çıkardığı aynı isimli albümü izledi. 2003'te ise "Baxt bo'ladi" adlı ikinci albümünü çıkardı. Hemen ertesi sene 2004'te "Keragimsan" bunu izledi. Bu albümden "Baxtliman", "Sevgi" ve "Tamannozi" adlı parçalar büyük beğeni topladı. Yine albümden "Qayt" adlı şarkısına Özbek rapçi 'la birlikte düet yaptı. Aynı yıl kendisinin de başrolde oynadığı "Fotima va Zuhra" adlı filmin müziği "Hayot ayt" da beğeni topladı. 2005'te dördüncü albümü Baxtliman'ı (bahtlıyım, şanslıyım anlamında) çıkardı. Bu albümden "Keragimsan", "Baxtliman", "Faqat sen", "Layli va Majnun" parçaları art arda büyük başarı kazandı. Shahzoda ayrıca Tacikçe "Naghz mebinam" ve "Manu tanho" adlı şarkıları seslendirdi, bu ona Tacikistan'dan çok sayıda hayran kazandırdı. Rusça olarak da "1000 i Odna Noch" ve "Mezhdu Nebom I Zemley" adlı şarkıları Rusya'dan ona hayranlar kazandırdı. 2007'de bir başka Özbek filmi Zumrad va Qimmat'da başrol oynadı. Filmin müziği Orzular'la da beğeni topladı. "Zeynep Dizdar" — "Zehir Gibi" 2005 Yapımcı Ozan Çolakoğlu "Emina Sandal" — "Nije vise tvoja stvar" (Daha çok senin) (2006) "Şahzoda" — "Kechalar" (Geceler) (2006) Yapımcı Cesur Şametov 1. «Tarona Taqdimoti — 2003» merasiminde — «Yılın en iyi sahne performansı» ve «Yıln en iyi kadın şarkıcısı» 2. «Tarona Taqdimoti — 2004» merasiminde — «Yılın en iyi albümü» 3. «Tarona Taqdimoti — 2004» merasiminde — «Yilin şarkısı» Nurten Ä°nnap Nurten İnnap (d. 19 Kasım 1934 ; İstanbul - ö. 16 Kasım 2007, İstanbul),TRT ve Radyo kökenli Türk halk müziği sanatçısı, sinema oyuncusu. 19 Kasım 1934'te İstanbul'da doğdu. İstanbul'da Kandilli Kız Lisesi'nde ortaokul son sınıftayken bir subayla evlenince okuldan ayrıldı. 1956'da bir oğlu oldu. 1958'de İstanbul Belediyesi Konservatuvarı'nda nota, solfej ve nazariyat dersleri aldı. 1960'ta radyo sanatçısı oldu. 1999'da emekliye ayrıldı. 2007'de vefat etti. Silivrikapı Mezarlığı'nda defnedildi. Lütfü Seyfullah Lütfü Seyfullah (1 Ocak 1923; Üsküp, Makedonya - 25 Mayıs 2005, İstanbul), Türk sinema, tiyatro oyuncusu, şair ve yazar. 1923 yılında Üsküp'ün Dükkâncik Mahallesi'nde doğdu. Çocukluğu Üsküp Çarşısı'nda geçti. 1950 yılında Deniz Astsubay Meslek Yüksekokulu'ndan mezun oldu. Bu eğitime rağmen çocukluğundan beri ilgi duyduğu tiyatroyu seçti. Aynı yıl kurulan Üsküp Halklar Tiyatrosu'nda tiyatro sanatçısı olarak çalışmaya başladı. Bu sahnede geçirdiği kırk yıllık sanat hayatı süresince yüzden çok tiyatro eserinde başrol oynadı. Aralarinda Ankara Sanat Tiyatrosu'nun da bulunduğu diğer profesyonel tiyatroların sahnelerine de konuk oldu. Makedonya'nın en büyük sanat ödülü "11 Ekim Odülü" 'ne layık görüldü. Tiyatro yönetmenliği yaptı. Bazı Yugoslav, birçok da Türk filminde ve televizyon dizi filmlerinde rol aldı. Edebiyata çocuk tiyatro oyunları yazarak girdi. Sonra kendisini çocuk öyküleri ve şiir dalında da denedi, Yazdıkları özellikle 1975 yılından sonra Makedonya ve Kosova'da çıkan bütün Türkçe gazete ve dergilerde yayımlanmaya başladı. Çocuklar için kaleme aldığı "Üç Arkadaş" ve "Bilmeceli Oyun" bir de yetişkinlere yazdığı "Kılıbık" adlı tiyatro oyunları, Üsküp Halklar Tiyatrosu "Türk Dramı" sahnesinde sahnelendi. Emekli olduktan sonra film çalışmalarına ağırlık verdi. Son yıllarda Feza Film ve TGRT yapımı filmlerle televizyon dizilerinde rol aldı. 2005 yılında vefat etti. Dirk Skreber Dirk Skreber(D.1961 Lübeck) Alman sanatçı.Düsseldorf Sanat Akademi'sinden mezun oldu. 2000 yılında Berlin'de Preis der Freunde der Nationalgalerie für junge Kunst ödülünü aldı. Museum Franz Gertsch, Burgdorf, Staatliche Kunsthalle Düsseldorf, Kunstverein Freiburg gibi müzelerdeki kişisel sergileri yanı sıra, Cohen Collection Wolverhampton, Saatchi Gallery, Londra ve Museum of Contemporary Art, Los Angeles gibi müzelerde de grup sergilerine katıldı. http://www.dirimart.com/ Rönesans Eğitim Vakfı Rönesans Eğitim Vakfı, Rönesans Eğitim Vakfı (REV), 2009 yılında Rönesans Holding Onursal Başkanı Bekir Ilıcak tarafından kurulmuştur. Vakıf kuruluşundan itibaren faaliyetlerini Ilıcak ailesinin bağışlarıyla sürdürmektedir. Rönesans Eğitim Vakfı Yönetim Kurulu Başkanı Refia Jale Ilıcak'tır. Vakıf lisans ve yüksek lisans öğrencilerine karşılıksız burs vermekte ve yurt içinde ve yurt dışında, başta eğitim olmak üzere, sağlık, kültür, bilim ve spor alanlarında çeşitli projeler uygulamaktadır.. Deniz Güvenç Deniz Güvenç (1980), Türk sinema, tiyatro, dizi oyuncusu ve yönetmen. 1980 Ankara doğumlu oyuncu ilk kez 1986 yılında daha okuma yazma bilmeden yine oyuncu olan ağabey'i Zaim Güvenç tarafından çalıştırılarak Orhan Veli'nin şiirlerinden derlenen oyunda tiyatro ile buluşmuştur.Daha sonra birçok belediye ve özel tiyatrolarda eğitim görmüş, 11 yaşında Kulaktan kulağa adlı oyunda rol almıştır. 1993 yılında TRT' nin Gökten düştü bir yıldız adlı çocuk programının söyleşi bölümünde birçok konukla söyleşiler yapmıştır. 1998 yılında Acı çikileta adlı oyunda rol almış hemen sonrasında Deli desinler bunlar güzel mevsimler ve Soğuk yürekler sıcak bedenler adlı oyunlarda başrol oynamıştır. 2002 yılında Film tayfası adlı ekibin kurucuları arasında yer almış , Zaim Güvenç öncülüğünde bu grupla birçok kısa filmde, tiyatro oyunlarında ve son olarak uzun metrajlı bir sinema filmi olan Melek yoksa şeytan mı adlı filmde oyuncu olarak yer almıştır. Halen oyuncu olarak tiyatro, sinema ve televizyon dizilerinde yer almaktadır. Son olarak Kırım'a giderek Haytarma adlı filmde Aleksey Gorbunov' u seslendirmiştir. Ä°nsan Gezegeni İnsan Gezegeni (Özgün adı: Human Planet), 2011 İngiltere yapımı belgesel serisidir. Yapımı BBC, Discovery ve BBC Worldwide tarafından yapılmıştır. Dünyanın değişik yerlerinde yaşayan insanların yaşam mücadelesini anlatır. İlk yayın 13 Ocak 2011. Bölüm konuları: 'Kamera Arkası' kısmında: Filipinler'de komprasör dalışı İlk yayın 20 Ocak 2011. Bölüm konuları: 'Kamera Arkası' kısmında: Nijer'de Tubu kadınlarının deve kervanı ile Sahra'yı geçişleri İLk yayın 27 Ocak 2011. Bölüm konuları: 'Kamera Arkası' kısmında: Grönland'da denizgergedanı avı İlk yayını Perşembe 3 Şubat 2011. İşlenen konular: 'Kamera Arkası' kısmında: Batı Papua'da ağaç evi inşa eden yerliler İlk yayın 10 Şubat 2011. Bölüm konuları: 'Kamera Arkası' kısmında: Moğolistan'daki Altay Dağları'nda kaya kartalı ile avlanma İlk yayın 17 Şubat 2011. Bölüm içeriği: 'Kamera Arkası' kısmında: Stealing food from a lion pride in Kenya İlk yayın 24 Şubat 2011. Bölüm içeriği: 'Kamera Arkası' kısmında: Traversing the Mekong's cataracts during the monsoon İlk yayın 3 Mart 2011. Bölüm konuları: 'Kamera Arkası' kısmında: Collection of filming experiences from all habitats The Region 2 DVD and Blu-ray three-disc set was released on 21 Åžubat 2011. The Region 1 DVD and Blu-ray three-disc set was released on 26 Nisan 2011. The Region 4 DVD and Blu-ray three-disc set was released on 5 MayÄ±s 2011. The accompanying hardcover book was released on 20 Ocak 2011: Chandelier (Sia şarkısı) "Chandelier", Avustralyalı şarkıcı Sia'nın bir şarkısı. Sia ve Jesse Shatkin tarafından Sia'nın altıncı stüdyo albümü "1000 Forms of Fear " (2014) için yazılan şarkının prodüktörlüğünü Greg Kurstin ve Jesse Shatkin üstlendi. Elektronika, R&B ve reggae etkileri taşıyan bir elektropop şarkısı olan "Chandelier", ilk kez 17 Mart 2014'te Amerika Birleşik Devletleri radyolarında çalınmaya başladı. "Chandelier", Sia'nın sözleri ve vokalleriyle eleştirmenlerin beğenisini kazandı. Ticarî anlamda da başarılı olan şarkı; Avustralya, İngiltere, İtalya, Norveç, Polonya ve Yeni Zelanda listelerinde ilk beşe girdi. Şarkı ayrıca ABD "Billboard" Hot 100 listelerinde sekiz numaraya yükseldi. Böylece Sia Hot 100'e giren ilk single'ı ile ilk on şarkı arasına yükselmeyi başardı. "Chandelier", 2015 Grammy Ödülleri'nde Yılın Şarkısı, Yılın Kaydı, En İyi Solo Pop Performansı ve En İyi Video Klip dallarında ödüle aday gösterildi. Edis Edis Görgülü (d. 28 Kasım 1990), Türk şarkıcı ve şarkı yazarı. Londra'da doğdu ve İzmir'de büyüdü. Lise ve üniversite yıllarında okul eğitiminin yanı sıra müzik eğitimi de aldı. Galatasaray Üniversitesi İletişim Fakültesi'ni kazanınca İstanbul'a yerleşerek albüm hazırlamak için hemen çeşitli kişilerle iletişim kurmaya çalıştı ancak başarılı olamadı. Bunun üzerine oyunculuğa başladı. "Dinle Sevgili" (2011-12) ve "Hayatımın Rolü" (2012) dizilerinin oyuncu kadrosunda yer aldı. Oyunculuk yaptığı bu yıllarda menajerinden müzisyenlik için teklif aldı. Mart 2018'de ilk stüdyo albümü "Ân"ı piyasaya sürmeden önce çıkardığı single'lar ile ün kazandı. Aralık 2014'te çıkış single'ı "Benim Ol" ile eleştirel başarı yakaladı ve şarkı Türkiye'de bir hit olarak MusicTopTR Resmî Listesi'nde iki numaraya kadar ilerledi. Ardından yayımladığı "Dudak" (2016) ve "Çok Çok" (2017) single'ları da benzer şekilde Türkiye'de iki numara olurken "Roman" bir numaraya yükseldi. Edis bugüne kadar üç Radyo Boğaziçi Müzik Ödülü ve iki Altın Kelebek Ödülü dahil birçok ödül aldı. Edis Görgülü, 28 Kasım 1990'da Londra, İngiltere'de doğdu. Kendisi doğmadan önce ebeveynleri, çalışmak ve eğitimlerini tamamlamak için Londra'ya gelmişlerdi. Annesi bir kafede işletmecilik yaparken babası BBC Radio'da çalışmaktaydı. Edis 1,5-2 yaşlarındayken ailesi onu Türkiye'de büyütmenin daha doğru olacağına karar verdi ve Görgülü ailesi memleketleri olan İzmir'e yerleşti. Edis, 4 yaşında piyano dersleri aldı. Piyano kursunda piyanoyu çalmaktan ziyade doğaçlama şarkı söylemekle uğraştığını söyledi. Liseyi İzmir Özel Tevfik Fikret Lisesi'nde okudu. 2007'de bu okuldayken Expo 2015 adayı olan İzmir'in tanıtılması için yapılan çalışmalarda yer aldı. Ayrıca İzmir Kent Orkestrası'nda solistlik yaptı. Bir müzisyen olmak isteyince ailesi, önce okulunu bitirmesi gerektiğini söyledi. Bunun üzerine Galatasaray Üniversitesi İletişim Fakültesi'ni kazanarak İstanbul'a yerleşti. Galatasaray Üniversitesi'ndeyken İstanbul Üniversitesi Devlet Konservatuvarı'nı da kazanarak bu bölüme de başladı. Ancak iki okulu birden aynı anda okumakta zorlandığı için İstanbul Üniversitesi'ni bıraktı. İstanbul'a gelince albüm hazırlamak için hemen bağlantılar kurmaya çalıştı ancak başarılı olamadı. Bunun üzerine oyunculuk ajanslarına başvurdu. 2011-12'de FOX'ta yayınlanan "Dinle Sevgili" dizisinde Barış karakterini canlandırdıktan sonra, 2012'de Star TV'de yayınlanan "Hayatımın Rolü" dizisinde Uygar rolüyle yer aldı. Oyunculuk yaptığı bu yıllarda arkadaşlarıyla bir karaoke bara gitti ve burada eğlence amaçlı şarkı söylerken bardakilerin dikkatini çekti. Bu sayede menajerinden müzisyen olması yönünde teklif aldı. Menajeri Şebnem Özberk aracılığıyla ilk kez Kenan Doğulu'yla tanışarak çeşitli demolar kaydetti. Ardından Ozan Çolakoğlu ve Soner Sarıkabadayı ile tanıştı. Ozan Çolakoğlu ve Soner Sarıkabadayı ile tanıştığı ilk gün anlaşan Edis, PDND Müzik ile albüm anlaşması imzaladı. Çolakoğlu ve Sarıkabadayı'ya hazırladığı pek çok şarkıyı dinletti. Bu şarkıların arasından "Benim Ol"un Edis'in çıkış şarkısı olması kararlaştırıldı. Söz yazarlığını ve besteciliğini Edis'in yaptığı "Benim Ol", 1 Aralık 2014'te PDND Müzik aracılığıyla single olarak yayımlandı. "Benim Ol"un klibinde Hepsi üyesi Cemre Kemer, Edis'e eşlik etti. Şarkı, Türkiye'deki radyo ve televizyonda çalınma verileri esas alınarak oluşturulan MusicTopTR Resmî Listesi'nde üç hafta üst üste iki numarada yer aldı. Edis, "Benim Ol"u tanıtmak için "3 Adam", "Güldür Güldür" ve "İşte Benim Stilim" dahil olmak üzere çeşitli programlara konuk oldu, ayrıca 42. Altın Kelebek Ödülleri'nde sahneye çıktı. 30 Mart-6 Nisan 2015 haftasında Türkiye'nin Google'da en çok aradığı isimlerden biri oldu. Edis'in çıkışı, çıkış şarkısı ve dansları pek çok kişi tarafından başarılı bulundu. "Hürriyet"ten Ali Tufan Koç, Edis için "aranan taze kan" dedi. Edis, 31 Mart-1 Nisan'da Kansersiz Yaşam Derneği tarafından yapılan Alışveriş Yaşatır etkinliğine bazı özel eşyalarını bağışlayarak destek oldu. Bu eşyaların satılmasından elde edilen gelir, kanser hastası çocukların tedavisine destek olmak üzere kullanıldı. Şarkıcı, 2 Mayıs'ta Soner Sarıkabadayı ile birlikte Bostancı Gösteri Merkezi'nde sahneye çıkarak ilk konserini verdi. 19 Mayıs'ta ise Sultangazi'de sahne aldı ancak kendisini daha yakından görmek isteyen hayranlarının sahneye hücum etmesi üzerine sahne çökme tehlikesi geçirdi. Bu yüzden konseri yarıda kesti. 10 Temmuz'da ikinci single'ı "Olmamış mı?"yı yayımladı. Ocak 2016'da "Her Şey Aşktan" filmi için kaydettiği "Vay" ve Ağustos'ta Türkiye'de iki numaraya kadar yükselen "Dudak" single'ını satışa sundu. Ekim'de giyim perakendecisi Defacto'nun bir reklam filminde oynadı. Yıl sonunda DMC ile kayıt anlaşması imzaladı, bunun üzerine hâlen PDND ile anlaşmasının sürdüğünü belirten şirketin sahibi Soner Sarıkabadayı tarafından kendisine 30 bin değerinde tazminat davası açıldı. Edis, Haziran 2017'de beşinci single'ı "Çok Çok"u DMC ve Felix etiketiyle piyasaya sürdü. Şarkı, Türkiye'de iki numaraya kadar yükseldi ve 44. Altın Kelebek Ödülleri'nde En İyi Klip ile Yılın Şarkısı kategorilerinde aday gösterildi. Aralık'ta ilk kez canlı dijital konser verdi, bu konserde kendisine Fatma Turgut ile Ozan Çolakoğlu da eşlik etti. Şarkıcının ilk stüdyo albümü "Ân", DMC etiketiyle Mart 2018'de piyasaya sürüldü. Albümün çıkış şarkısı "Roman", Türkiye'de liste başarısı yakalayarak dört hafta üst üste bir numarada kaldı. Aynı dönemde şarkıcı, Birleşmiş Milletler Nüfus Fonu Türkiye Ofisi'nin sözcüsü oldu ve ₺1 milyon değerinde bir anlaşma imzalayarak içecek markası "Yedigün"ün reklamlarında oynadı. Ayrıca Yıldız Tilbe'ye saygı albümü "Yıldızlı Şarkılar" için "Buz Kırağı" şarkısını seslendirdi ve Emina ile düet yaptığı "Güzelliğine" single'ını çıkardı. Yıl sonuna gelindiğinde Telifmetre tarafından paylaşılan bilgilere göre Edis, 2018'de Türkiye'de radyo ve televizyonlarda en çok çalınan üçüncü erkek şarkıcı oldu. 2019'un başlarında, Edis'in, MasterCard Türkiye için bir promosyon şarkısı üzerinde çalıştığı açıklandı. "Paha Biçilemez Bir Şey Başlat" adlı şarkı Şubat 2019'da müzik videosu ile birlikte yayımlandı. Head&Shoulders ile bir sözleşme imzaladıktan sonra Edis, Onurr ile birlikte "Efsane Sensin" şarkısını yazdı ve hazırladı. Şarkı, Mayıs 2019'da Gülşen Aybaba'nın yönettiği bir müzik videosu ile yayımlandı. Ekim 2019'da ayrıldığı menajeri, Edis'e ₺3,5 milyon liralık tazminat istemiyle dava açtı. Edis, gitar ve piyano çalabilmektedir ancak kendisini profesyonel olarak tanımlayamayacağını belirtmektedir. İlk şarkısı "Benim Ol"un Batı tarzı bir pop havası vardır, aynı zamanda "Hürriyet"ten Onur Baştürk'e göre 1990'ların müziğini de çağrıştırmaktadır. Edis, ilk şarkısını "muhtemelen ilgi çekmek amacıyla" 10 yaşındayken yazdı. Yaşı ilerlediğinde bu sözleri tekrar inceledi ve bir çocuk için gayet başarılı olduğuna karar verdi. Freddie Mercury, Michael Jackson, Sezen Aksu ve Tarkan hayranı olduğunu söyledi. Çocukluğunu Barış Manço, Britney Spears ve Justin Timberlake dinleyerek geçirdi. Manço için "Çocukluğumda büyük etkisi var. Unutamadım onu." dedi. Ayrıca Sting'in "Desert Rose"da yaptığı gibi, batı ve doğu müziğini birleştirmeyi hedeflemektedir. F.T. Island F.T. Island veya FTISLAND (hangul: 에프티 아일랜드) 2007 yılında kurulan Güney Koreli bir müzik grubu. Üyeleri Lee Hongki (vokal), Lee Jaejin (bas gitar), Choi Minhwan (davul). Grubun ismi "Five Treasure Island" isminden kısaltılmış. İlk albümü "Cheerful Sensibility" adıyla 2007 yılında çıktı, "Lovesick" şarkısı listeleri haftalarca topladı. Grubun "The One" adlı ilk Japon albümü Oricon günlük listesinde birinci oldu. Grubun üyeleri başka mesleklerde de başarılılar: Hongki oyuncu olarak, Jaejin, Seunghyeon ve Minhwan musical şarkıcı olarak da bilinir. 2009 y覺l覺nda Oh Wonbin gruptan ayr覺ld覺, Song Seunghyeon onun yerine geldi. Grup Golden Disc Awards ve Seoul Music Awards'da 10 dan fazla ödül kazanan ilk sanatçı oldu. FTISLAND'ın ilk albümü Cheerful Sensibility'nin 2007 yılının mayıs ayında yayınlanması planlanıyor olmasına rağmen, üyeler Mnet kanalındaki "Wanna be my girlfriend?" (Korece: 두근두근 여친만들기) programına katıldı. Ayrıca grup Rolling Hall sahnesinde de canlı performans sergiledi ve 27 Mayıs 2007 tarihinde Seoul Gwangjang-dong'daki Live House Melon-AX'de ilk resmî gösterisini gerçekleştirdi. Grup 7 Haziran 2007 tarihinde çıkış parçası Love Sick'i müzik programı M!Countdown'da seslendirdi; grubun çıkış albümü olan Cheerful Sensibility de aynı gün piyasaya çıkmıştı. Cheerful Sensibility albümü, şarkıların tarzına göre “Duygusal Bölüm” ve “FTISLAND Bölümü” olarak iki bölüme ayrılan 13 şarkıdan oluşuyordu. “Duygusal Bölüm” rock balad parçalarından oluşuyordu. "FTISLAND Bölümü" ise Japon rock grubu SMAP ile çalışan Japon besteciler tarafından bestelendi ve çeşitli pop rock şarkılarını içeriyordu. 2007 yılında 79,000 kopyası satılan albüm yılın en çok satılan altıncı albümü oldu. Albüm 3 Aralık 2007 tarihinde 3 yeni şarkı, bir fotoğraf albümü, fotoğraf kartları ve vokal ve enstrüman seviyesini ayarlamayı sağlayan Music 2.0 isimli bir müzik karıştırma programıyla birlikte The Refreshment ismiyle yeniden yayınlandı. Albümün bu versiyonunun aralık ayında 25,724 kopyası satıldı. Kore'de çıkış yaptıktan sonra, FNC Entertainment FTISLAND'ın çalışmalarını yurt dışına taşıma kararı aldı. 31 Mart 2008 tarihinde Malezya'daki Damansara Cineleisure'de imza etkinliği düzenlendi. Bir sonraki gün de Sunway Lagoon Amfitiyatrosu'nda grubun ilk konseri gerçekleşecekti. Fakat performans iptal edildi ve grubun ilk konseri 12 Nisan 2008 tarihinde Tayland'daki Royal Paragon Hall'de düzenlendi. FTISLAND'ın Prologue of FTISLAND isimli ilk Japonca albümü 7 Haziran 2008 tarihinde yayınlandı, albümün çıkış parçası Soyogi'ydi. Albüm FTISLAND ve Primadonna şarkılarının yeni versiyonlarını da içeren 8 şarkıdan oluşuyordu. Always Be Mine isimli son şarkı çıkış albümündeki First Kiss'in İngilizce versiyonuydu. Ayrıca Soyogi ve Friendship şarkıları için grubun profesyonel ve dinç yönlerini sergileyen klipler çekildi. Grup Japonya'daki tanıtım çalışmalarının sona ermesinin ardından, 27 Ağustos 2008 tarihinde Colorful Sensibility isimli ikinci Korece albümünü yayınlamak için Kore'ye döndü. Onu takiben 17 Ekim 2008 tarihinde Colorful Sensibility Part 2 albümü yayınlandı. O yıldan sonra, FTISLAND indie şirketi AI Entertainment ile birlikte Japonca tanıtım single'ı The One'ı yayınladı. Single günlük Oricon listesinde 9. oldu. F&C Music, büyük plak şirketlerinin yardımını kullanarak popülarite kazanmaya çalışan Koreli gruplara rağmen FTISLAND'ın hiçbir pazarlama çabasında bulunmadan listelerde kendini gösterdiğini belirtti. Ayrıca bu single Oh Won Bin'in ayrılmadan önce yer aldığı son resmî çalışmaydı. 28 Ocak 2009 tarihinde Oh Won Bin'in gruptan ayrılacağı ve gitarist ve yardımcı vokalist olarak yerine FNC stajyeri Song Seung-hyun'un geçeceği ilan edildi. Yeni kadro değişikliği ile, FTISLAND mini albümünün çıkış parçası "Bad Woman" için bir klip yayınladı. Ayrıca şarkıyı SBS Inkigayo'da tanıttı ve iki gün sonra grubun ilk Korece mini albümü Jump Up yayınlandı. FTISLAND 22 Nisan tarihinde I Believe Myself isimli Japonca single'ını yayınladı. Üyeler ilk kez bu single'ın söz yazımında ve bestelerinde yer aldılar. Moonlight Angel şarkısının sözlerinin yazımına Lee Jae-jin, bestelemesine de lider Choi Jong Hoon eşlik etti. I Believe Myself, Song Seung-hyun'un yer aldığı ilk Japonca single'dı. Grup 2009 yılının yaz mevsiminde, Japonya şehirlerinde 2009 FTISLAND Tour-I Believe Myself'i düzenledi. FTISLAND ayrıca Singapur, Japonya, Tayland, Tayvan, vb birçok Asya ülkesinde tanıtım amaçlı tur yaptı. Gösteriler 25-27 Haziran tarihinde Singapur'da başladı. Yurt dışı tanıtımlarına hazırlanma sırasında üyeler üçüncü albüm kayıtlarının ortasındaydı. FNC 9 Temmuz tarihinde Cross & Change isimli üçüncü albümün kapak fotoğrafını yayınladı. Bir sonraki gün, çocukların televizyonda idollerini izledikleri bir tanıtım klibi yayınlandı. Albümün çıkış parçası “I Hope/Barae 16 Temmuz tarihinde piyasaya çıktı. FTISLAND Cross & Change albümünde birçok farklı müzik tarzı denedi; albümde baladlardan canlı melodiye sahip bağımlılık yapan şarkılara kadar değişiklik gösteren toplam 12 şarkı vardı. FTISLAND bu albüm için, Kore'nin 80'li yıllarındaki “kot imajı”ndan esinlenen “Bokgo” tarzını benimseyerek, geçmişe döndüren yeni bir moda tarzı ve konsept seçti. FTISLAND 21 Ekim 2009'da üçüncü Japonca single'ı Raining'i yayınladı. Single'ın çıkış parçası için bir klip yayınlandı. Lider Choi Jong Hoon çıkış parçası için gitar yerine piyano çaldı. Choi Jong-hoon, Choi Min-hwan ve Lee Jae-jin F.T. Triple isimli alt grubu oluşturdu. Bu hamlenin ardındaki sebep üyelerin yeteneklerini daha fazla sergileyebilme imkânı bulması ve ana vokal Lee Hongki'nin sesini çok yormasını engellemekti. Başka bir sebep de; Lee Hongki "You're Beautiful" dizisinin çekimleriyle, Song Seunghyun da eğlence programlarıyla meşgulken FTISLAND'ın tanıtımlarını sürdürebilmekti. Bu üçlü ilk olarak Japonya'daki Dream Concert'te "A3" adıyla tanıtıldı. Üçünün kanı da A grubu olduğu için, grubun adı neredeyse A3 olacaktı. Fakat F.T. adını korumak istediler ve alt grubun üçlü olduğunu temsilen de sonuna Triple kelimesini eklediler. F.T. triple grubunda, FTISLAND'ın basçısı olan Lee Jaejin gitarist ve ana vokalist oldu; lider Choi Jonghun piyano çaldı ve Choi Min-hwan yine bateri çalmaya devam etti. Alt grubun ilk single'ı "Love Letter" FTISLAND'ın 2CD'lik yeni versiyon albümü Double Date'in Two Date isimli ikinci CD'si olarak yayınlandı. Bu CD'de F.T. Triple şarkılarının tamamı bulunuyordu. 14 Kasım 2009'da FTISLAND Seoul'de "Men's Stories" isimli ulusal bir tur başlattı. Albümdeki başarılı parça I Hope, hayranlardan çok güzel tepkiler aldı ve beş üye, hayranları için sahne arkasındaki yaşamlarını güçlü görüntüleri ve sesleriyle birlikte daha kişisel bir düzeyde göstermeyi planladı. FTISLAND üyeleri bu konserlerinde grup olarak büyüdüklerini vurgulamak amacıyla, çocuksu yönlerini bir kenara bırakarak daha olgun ve erkeksi bir görüntü sergiledi. Ocak ve şubat ayında üyeler Asya turuna başladı. Tur Japonya, Tayland, Tayvan, Hong Kong, Filipinler ve Singapur'u ziyaret etti. Biletler çabucak tükendi; grubun temsilcileri bunun "You're Beautiful" dizisinde oynayan Lee Hongki'nin popülaritesi sayesinde gerçekleştiğine inanıyordu. Müzik endüstrisindeki 1000. günlerini kutladıktan sonra, Japonya'ya gittiler ve yeni büyük Japon şirketi Warner Music Japan ile yapacakları büyük çıkış için ağustos ayının sonuna kadar orada kaldılar. Ayrıca 7 Nisan 2010 tarihinde yayınlanmaya başlayan yeni bir Japon programına katıldılar. 19 Mayıs 2010 tarihinde, FTISLAND Warner Music altında "Flower Rock" single'ını yayınladı. "Flower Rock" yayınlandığı gün Oricon günlük listelerine 3. sıradan giriş yaptı ve haftalık listede dördüncü oldu. 14 Temmuz 2010'da, FTISLAND üyeleri Song Seung-hyun ve Choi Jong-hoon tarafından yazılıp bestelenen şarkılardan oluşan "Brand-new days" isimli single yayınlandı. FTISLAND iki single'ı da yayınladıktan sonra Japonya'da 5 şehirlik bir konser turu düzenledi. Ayrıca Japonya'nın Osaka kentindeki Maishima Arena'da düzenlenen "Summer Sonic 2010" uluslararası rock festivalinde performans sergilediler. Japonya tanıtımlarının ardından, 2010 yılının ağustos ayının ortasında FTISLAND Kore'deki dönüşüne odaklandı. 25 Ağustos 2010'da yeni mini albüm "Beautiful Journey" ve albümün çıkış parçası "Love Love Love"ın klibi yayınlandı. FTISLAND 27 Ağustos 2010'da Korece dönüş performansını sergiledi. "Love Love Love" Güney Kore'deki birçok müzik listesinin zirvesini ele geçirdi ve özellikle Tayvan olmak üzere uluslararası düzeyde de popülarite kazandı. Choi Jong Hoon, Don Quixote's Song isimli şarkının yazılıp bestelenmesine eşlik etti, böylece şarkı FTISLAND'ın bestesinin yer aldığı ilk Korece şarkı oldu. FTISLAND kasım ve aralık boyunca, Kore ve Japonya'daki Beautiful Journey Konseri ve So Today... Konseri isimli iki ayrı konseri birlikte yürüttü. FTISLAND ikinci Korece mini albümünün tanıtımlarını yaparken, kasım ayında piyasaya çıkacak So today... isimli yeni single'ının kayıtlarını tamamladı. Şarkıların üçü de Lee Jae-jin'in eşliğinde yazıldı; Boom Boom Boom şarkısı Choi Jong Hoon tarafından bestelendi. Single Oricon Günlük Listesinde 6. sırayı aldı. FTISLAND’ın 3. single'ının 6. sırayı almasıyla, grup tüm single'ları Oricon listesinin ilk 10'unda yer alan bir grup olarak kayıtlara geçti. 20-21 Kasım tarihlerinde Osaka ve Tokyo'da düzenlenen tanıtım etkinliklerine yaklaşık 10,000 hayran katıldı. FTISLAND Tayvan'daki muazzam popülaritesi sebebiyle 25 Aralık tarihinde bir konser düzenledi ve 9000 hayranıyla birlikte yeni yılı kutladı. FTISLAND Tayvan'da bu ölçüde büyük bir konser düzenleyen ilk Koreli rock grubuydu ve en iyi ses sistemi ve donanım dışında herhangi bir istekleri yoktu. Konserin onur konuğu olan eski gitarist ve vokalist Oh Wonbin konserde solo sanatçı olarak yayınladığı ilk şarkısını ve henüz yayınlanmamış olan yepyeni şarkısını seslendirdi. FTISLAND Korece, Japonca ve Çince olmak üzere üç dilde şarkı söyledi. Tayvan müzik endüstrisine 10 aydan kısa bir süre önce girmiş olsalar da, 100,000'in üzerindeki albüm satış rekoruyla FTISLAND Çin medyasından olumlu yorumlar aldı. FTISLAND'ın [Beautiful Journey] konserinde, sadece konser biletleri ve konser ürünlerinden elde edilen gelir toplam 20 milyon Yeni Tayvan dolarını geçti. FTISLAND, 2010 yılının sonunda en çok para kazanan Koreli sanatçı olarak adlandırıldı ve grup Tayvan'ı çok yakında tekrar ziyaret etmek istediğini söyledi. China Times, Yonhap News, Apple Daily ve Liberty Times isimli dört önemli haber ajansı konser haberlerini kapak yaparak grubun yüksek popülaritesini gözler önüne serdi. Ayrıca FTISLAND Tayvan'da 500,000 mobil indirme ve 10,000,000 müzik indirme hiti alarak farklı rekorlar kırdı. 20 Nisan 2011 tarihinde, FTISLAND yedinci Japonca single'ı "Satisfaction"ı yayınladı, şarkıya Choi Jong-hoon'un bestelerine katkıda bulunduğu "Friends" ve "I Want" isimli iki parça eşlik ediyordu. Single, Oricon haftalık single listesinin ikinci sırasından çıkış yaptı ve grubun ülkedeki listelerde yüksek sırayı alan single'ı oldu. Ayrıca, çıkış parçası "Satisfaction" Fuji TV'de yayınlanan Toriko isimli animenin bitiş tema şarkısı seçildi. FTISLAND 18 Mayıs tarihinde Japonya'daki ilk stüdyo albümü Five Treasure Island'ı yayınladı. Albümde "Flower Rock", "Brand New Days", "So Today...", ve "Satisfaction" single'larındaki şarkıların yanı sıra, Lee Hongki'nin erkek başrolü canlandırdığı Japon dizisi "Muscle Girl!"ün müzikleri de dahil birkaç yeni şarkı daha yer alıyordu. FTISLAND, Oricon günlük albüm listesinin ilk sırasında yer alan ilk Koreli grup olarak rekor kırdı. Grubun ilk Japonca albümü yayınlandığı ilk gün 20,410 kopyası satılarak Oricon günlük albüm listesinin ilk sırasına yerleşti. FTISLAND bundan bir gün sonra Yomiuri Land'de albümün yayınlanmasını kutlamak amacıyla bir etkinlik düzenledi ve başarısı dolayısıyla hissettiği sevinci 5,000 hayranıyla paylaştı. FTISLAND performansına eski single'larındaki şarkılarla başladı ve yeni albümündeki "Mirai", "Yume", "Rock'n'Roll" şarkılarının yanı sıra, Lee Hongki'nin "Muscle Girl!" dizisinin tema şarkıları olan "Itsuka" ve "Haruka"yı da seslendirdi. FTISLAND, "Birinci sırayı almış olmamız inanılmaz bir şey. Gelecekte size daha iyi müzikler sunabilmek için daha çok çalışacağız. Lütfen bize sevgi ve desteğinizi göstermeye devam edin," diyerek Oricon listesinde ilk sıraya ulaşmanın verdiği mutluluğu dile getirdi. FTISLAND mayıs ayının sonunda, Return isimli mini albümüyle Güney Kore müzik sahnesine dönüş yaptı. Albüm 24 Mayıs tarihinde yayınlandı. Çıkış parçası "Hello Hello", 200 BPM'de kaydedilen hızlı tempolu bir rock şarkısı. Albümde toplam beş şarkı yer alıyordu. Lider Choi Jong-hoon'un hayranları düşünerek yazdığı bir şarkı olduğunu söylediği "I Confess," beş üyenin de vokallerinin yer aldığı ilk popüler Korece şarkı oldu. FTISLAND “Severely” şarkısı için acıklı bir klip yayınlamasının ardından, ‘Grown-Up‘ isimli dördüncü mini albümünü yayınladı. Beş şarkıdan oluşan ‘Grown-Up’ beş yavaş tempolu şarkıdan oluşuyordu ve albüm isminde de belirtildiği gibi grubun son çıkışından bu yana olgunlaştığını gösteriyordu. Albüm 31 Ocak'ta yayınlandı ve çok başarılı oldu. 'Grown Up' Hanteo albüm listelerinin hem günlük hem de haftalık albüm satış listelerinde 1 numaraya yerleşti, bunun yanı sıra albümün çıkış parçası 'Severely' birçok online müzik listesinin zirvesini ele geçirerek büyük başarı elde etti. Albüm yayınlanır yayınlanmaz peynir ekmek gibi satıldı. Yayınlandıktan 10 gün sonra albümler tükendi ve albümün yaklaşık 50,000 kopyası satıldı. Grubun ajansı FNC Entertainment buna cevap olarak, “Müzik tarzında değişiklik yapmak amacıyla albümü balad şarkılarla doldurduk ve aldığımız tepkiler beklediğimizden daha iyiydi," açıklamasını yaptı. "Perakende mağazaların yayınlanma öncesi sipariş ettikleri mevcut albümler neredeyse tükendi ve şu anda talebi karşılamak için ek üretim yapma konusu üzerinde çalışıyoruz.” 9 Mart tarihinde, FTISLAND ve şirket arkadaşı CNBLUE Amerika'daki Los Angeles Nokia Theater'da ilk kez performans sergiledi. FTISLAND nisan ayının 18'inde yayınlanan 7. Japonca single'ı "Neverland"in tanıtımı için Japonya'ya gitti. Hızlı tempolu bir rock şarkısı olan “Neverland,” Japon yayın sistemi WOWOW'un 20. yılını kutlamak için hazırlanan Ozuma animasyonunun açılış şarkısı oldu. Ozuma'nın ilk bölümü 16 Mart tarihinde yayınlandı ve ünlü çizgi filmci Matsumoto Reiji tarafından yazıldı. FTISLAND 16 Mayıs 2012 tarihinde ikinci Japonca stüdyo albümü 20 [Twenty]'yi yayınladı. Haftalık Oricon albüm listesinde dördüncü sıradan çıkış yapan albümün, yayınlandığı ilk hafta 41,726 kopyası satıldı ve bu, grubun Japonya'daki en iyi ilk hafta satışı oldu. FTISLAND aynı yıl içerisinde 10 Eylül tarihinde dördüncü Korece stüdyo albümü Five Treasure Box'ı ve I Wish şarkısını yayınladı. Albüm yayınlandığı ilk hafta içerisinde Güney Kore'de 30,000'in üzerinde satıldı. Gaon albüm listesinde birinci sıradan çıkış yaptı. Grup bir yıl önce Seul'da başladığı TAKE FTISLAND konserine Çin ve Şangai'de devam etti. 27 Mart 2013 tarihinde FTISLAND üçüncü single'ı "You Are My Life" ve diğer iki şarkısı "Beat It" ve "Come Into My Dream" ı yayınladı. Yayınlanan 3 şarkıda Japon listelerinde ilk beşte yer aldı ayrıca Çin sitelerinde iilk sıralarda bulundu. 9 Nisanda grubun 2009 yılında yayınladığı albümü "Jump Up" 'ın şarkı listesindeki "Bad Woman" adlı şarkısı Tayvan listelerinde korece ve japonca olarak yayınlandı. Grup Haziran 2013'te Japonca albümleri "Rated-FT'ı yayınladı." Albüm listelerde üç numarada giriş yaptı.F.T. Island 2014 yılında Şangai'de FTISLAND’s 6th-anniversary turununa başladı.Grup ayrıca Japonyada lbüm ve single yayınlayacağı açıklandı.24 Mayıs 2014 tarihinde "New Page yayınlandı" dünya genelinde 22,000 satış ile Oricon Günlük listelerinde 3 numarada ve Oricon haftalık listelerinde 6 numarada yer aldı. Birkaç ay sonra F.T. Island ikinci albümünün isminin "Japan Best – All About" olduğu ve şarkı listesi "Be Free" Kasım ayında yayınlandı. Albüm Gaon Fiziksel albüm listesinde 5 ve 11 numaralarda yer aldı.Gaon albümleri listesinde ise aylarca 8 numarada yer aldı. Grup ayrıca Tayvan da birçok tur düzenledi. Çin'in en büyük festivali Zebra Music Festival'de "Flower Rock" ve "Freedom" şarkılarını söyledi.Festivalden sonra grup Çin'de büyük bir popülerlik kazandı. Ayrıca Hong-gi M Countdown'ın onuncu yıl özel programında MC'lik yaptı. 2014 yılında tüm üyeler solo aktivitelerde bulundu.Minhwan, "Joseph and the Amazing Technicolour Dreamcoat müzikalinde yer aldı", Seung-hyun komedyen Song Eun-yiile işbirliği yaptı "Two Song Place şarkısını yayınladı" "ve No One to Trust in the World filminde yer aldı." Hongki "Bride of the Century filminde oynadı." Ayrıca Modern Farmer dizisinde de başrol olarak yer aldı ve kendi moda hattı olan Skullhong'u kurdu. "Hongstargram" adında bir kitap yayınladı ve solo turlarda yer aldı. Jong-hoon , “Heroes” dizisinin premiyerinde yer alacağı açıklandı. Ayrıca ilk defa Japonyada solo çalışmalar yaptı. Jae-jin, Fashion Killa programına Hong-gi ile birlikte özel konuk olarak katıldı. Grup 2015 yılında "2015 FTISLAND [FTHX] Turu" ile dünya genelinde konser vermeye başladı. 1 yıl 4 ay sonra grup Korede üçüncü mini albümü "The Mood ve" "I Will 23 Mart tarihinde FNC Entertaiment tarafından yayınlandı." Albüm Billboard Dünya Listelerinde iki ay boyunca yedi numarada kaldı."I Will" ayrıca Gaon Music Chart'ta üç numarada yer aldı. FT.ISLAND 31,000 satış ile Mart ayı satışlarında en çok satan yedince kişi oldu. Grup Çin'de "Pray" şarkısı ile En Popüler Asyalı Grup ödülünü kazandı. F.T.Island sonrasında Tayvan,Çin,Japonya ve birçok ülkede tur düzenledi. Birkaç ay sonra grup hayranları için "Puppy" adlı şarkısını yayınladı."Puppy" şarkısı grubun çıkışından beri yayınladığı 35. single'ı dır.Şarkı yayınlandığında Japon müzik listelerinde üst sıralarda yer aldı. Şarkı ayrıca Billboard's Japan Hot 100 listesinde sekiz numarada bulundu. Sontasında grup Japonyanın br çok şehrinde konser verdi. 2016 yılında grubun yıllar sonra Korece ve Japonca olarak bir geri dönüş yapacağı açıklandı.Albüm"N.W.U" 6 Nisan tarihinde yayınlandı. Albüm yayınlandığında birçok listede üst sıralarda yer aldı. 11 Temmuz 2016 tarihinde FNC tarafından grubun Korece altıncı stüdyo albümü "Where's the Truth? ı yayınlayacağı açıklandı.Şarkı listesindeki "Take Me Now" şarkısını yalnızca grup üyeleri tarafından yapıldığı açıklandı." Kısa bir süre sonra şarkı Youtube'da yayınlandı. Billboard's World Album Charts listesinde "I Will" ile kırdığı rekoru "Where's the Truth?" şarkısı ile 5. sırada yer alması le tekrar kırmıştır ("I Will" ile 7 numarada yer almıştı). "Take Me Now" yayınlandıktan bir süre sonra grup 37. single'ı "Just Do It" i yayınladı. Şarkı birçok listede 3-4 gibi numaralarda yer aldı. 2 Eylül tarihinde FTISLAND şarkısı "Hollywood Dream" da yer alan ilk K-pop grubu olmuştur. 25 Eylül 2009 tarihinde, FTISLAND Japonca single'ı "Raining"in klibini çekmek için Filipinler'deki Cebu'ya gitti ve adayı vuran Ketsana Kasırgası sebebiyle grup geçici olarak bağlantı sorunu yaşadı ve zor durumda kaldı. Eski üye Oh Won Bin'in Lee Hongki'nin rol aldığı You're Beautiful (미남이시네요) dizisinin müzikleri için şarkı seslendirmesinin ardından gruba geri döneceği söylentileri çıktı. 23 Mart 2009 tarihinde, en küçük üye Choi Min-hwan Road Home dizisinin setinde yorgunluktan bayıldı. Tedavi için hastaneye götürüldü ve bir sonraki gün taburcu edildi. Minhwan soğuk algınlığı ve fazla çalışmaktan muzdarip olmuştu. 3 Mayıs 2011 tarihinde, FTISLAND'ın Seoul, Youngdeungpo-gu'daki Munrae-dong yakınlarında bulunan yurdunda yangın çıktı, fakat grup yardım çağırdı ve hiçbiri yaralanmadı. NanosensÃ¶r Nanosensörler, nanoparçacıklarla ilgili bilgileri makroskopik dünyaya iletmek için kullanılan biyolojik, kimyasal ya da cerrahi sensör noktalarıdır. Temel olarak, çeşitli tıbbi amaçlarların yanı sıra nano robotlar ve nano ölçeklerde kullanılan bilgisayar çipleri gibi başka nano ürünlerin yapımında bir araç olarak kullanılırlar. Şu sıralar, nanosensör yapımı için önerilen pek çok yöntem vardır. Yukarıdan aşağı (top-down) litografi (baskı), aşağıdan yukarı düzenlenme (bottom-up) assembly, moleküler kendiliğinden düzenlenme(self assembly) bu yöntemlerden bazılarıdır. Gıdalar üzerinde moleküler boyutta gerçekleştirilen değişim, renk, kıvam ve form başta olmak üzere çok farklı şekillerde kendini gösteriyor. Bu teknolojiyle geliştirilen çikolatalar istenilen seviyeye kadar sıcağa dayanıklı hale getirilebiliyor ya da patatesler kızartılmak için yağın içerisine atıldığında yalnızca belirlenen miktarda yağı bünyesine alıyor, fazla miktarda yağ patatesin içerisine işleyemiyor böylece vücudumuza aldığımız doymuş yağı azaltarak rahatça patates kızartması yiyebiliyoruz. Ayrıca yiyeceklerin kıvamı ve rengi istenildiğinde ısı ve harekete göre değiştirilebiliyor. Gıda endüstrisindeki nanoteknoloji uygulamaları, taşıma sistemleri (miseller, nanoemülsiyonlar, liposomlar, biyopolimerik nanoparçacıklar vb.) gıda güvenliği ve biyogüvenlik (nanosensörler vb.) ve nanotoksizite gibi uygulamaları kapsıyor. Gıdalarda potansiyel nanoteknoloji uygulamalarının, gıdadaki besin öğeleri ve antioksidanlar gibi biyomoleküllerin insan vücudunda etkin ve efektif olarak salınımları üzerinde yoğunlaşacağı öngörülüyor. Nanoteknoloji uygulamalarının yaygın olarak kullanılabileceği diğer bir alan ise, fonksiyonel gıda endüstrisi olarak belirtiliyor. Halen ABD ve Japonya'nın gıda pazarında kendine yer edinmeye çalışan Nano gıdalar gelecekte firmaların yarıştığı bir alan olacak. Küçük birer kumanda kapsülü gibi çalışan bu parçacıklar üretici şirketler tarafından önce renk, lezzet veya kıvam özellikleriyle dolduruluyor, ardından da ısı veya harekete duyarlı olarak programlanarak gıdaların içerisine yerleştiriliyor. Böylece tüketici nano gıda teknolojisiyle üretilen gıdaların birçok özelliğini dilediği anda değiştirebiliyor. Özellikle ilk olarak ABD‘de satışa sunulan ve türünün ilk örneklerinden biri olan nano pizza büyük ilgi çekiyor. Ürünün en büyük özelliği ise ısıya göre lezzet ve kıvamının değişmesi. Pizza 100 derecede ısıtıldığında rengi kırmızı olurken lezzet bakımından da domatesi çağrıştırıyor. Ancak aynı pizza 200 derecede ısıtıldığında ise rengi yeşile dönüşüyor ve tadı da ıspanak lezzeti vermeye başlıyor. Başka güzel bir örnek ise Mentos şekerler. Mentos şekerlerin içinde bulunan doğal nanotüpler ve nanotüplerin de içine saklanmış aromalar var. Siz şekeri ağzınızda erittikçe nanotüpler patlamaya devam ediyor ve sürekli taze, ferah aroma ile karşılaşıyorsunuz. Harika değil mi? Nanosensörlerin tıbbi kullanımı temel olarak nanosensörlerin vücuttaki belli başlı hücreleri ya da yerleri doğru bir şekilde bulma potansiyeline dayanır. Nanosensörler, vücutta bulunan hücrelerin miktar, yoğunluk, hız ve yer değiştirme,yerçekimi, elektrik ve manyetik kuvvetleri,basınç ya da sıcaklık değişimlerini ölçerek ilaç sağlamak ya da vücudun belli yerlerindeki değişimleri denetlemek için moleküler düzeyde, özellikle kanser hücreleri olmak üzere belli başlı hücreler arasında ayrım yapabilir ve bu hücreleri saptayabilirler.Bunun yanı sıra, nanosensörler vücudun dışından da makroskopik değişimleri algılayabilir ve bu değişimleri vücutta çalışmakta olan diğer nano ürünlere iletebilir. Vücuttaki tümörlerin bulunması için kadmiyum selenür kuantum noktalarının parlaklık özelliklerinin sensör olarak kullanılması nanosensörlere bir örnektir.Doktorlar,vücuda enjekte ettikleri kuantum noktalarını, parlaklıkları nedeniyle kolaylıkla bularak vücuttaki tümörleri ya da kanser hücrelerini saptayabiliyorlardı. Gelişmiş nanosensör kuantum noktaları da sadece vücudun tehlike altında olmasına yol açan hücreyi bulmak üzere kurulacaktı. Ancak, bu kadmiyum selenür noktalarının sakıncalarından biri vücut için büyük oranda zehirli olmalarıydı. Bu yüzden, araştırmacılar parlaklık özelliklerini hala muhafaza etseler de bu noktaların yerine zehir oranı daha düşük farklı noktalar geliştirmeye çalışıyorlar. Özellikle de kadmiyum selenür kadar parlak olmasalar da manganez ve çeşitli lantanit elementlerle arttırılabilen çinko sülfür kuantum noktalarının belli başlı yararlarını inceliyorlar. Bunun yanı sıra, bu yeni noktalar hedef hücrelerine yapıştıklarında da daha parlak hale geliyorlar. (Kuantum) Tahmini potansiyel işlevler arasında, özellikle yüksek risk taşıyan bireyler için olmak üzere açık kalıtsal bozuklukların tanımlanması için belirli DNA’ların bulunmasında kullanılan sensörler ve mevcut detektörlerden daha kolay bir şekilde diyabetle ilgili konularda glikoz seviyelerinin otomatik olarak saptanması için vücuda yerleştirilen sensörler de yer alabilir.DNA, aynı zamanda, saptama özelliği olan bir nano aygıt ile birleştirildiğinde CMOS IC üretimi için kurban (sacrifical) tabaka olarak da işlev görebilir.Bu sebeple, nanosensörler, proteomik tasarımlar ve yeni hibrit(karma) malzemeler kullanarak bileşenlerin devre montajının bir parçası olarak yarı iletken bir hibrit alt maddeye dönüşmesini sağlamak için kullanılabiliyor. Nanosensörlerin geliştirilmesi ve minyatürleştirilmesi çok sayıda ilgi çekici fırsat sağlayacaktır. Tasarlanan diğer ürünler, çoğunlukla nanosensörlerin daha küçük tümleşik devreler yapmak için kullanımını ve ulaşım, iletişim; yapısal bütünlük ve robotik alanında gerçekleşen gelişmeler gibi çeşitli durumlarda kullanmak için başka nanoteknoloji formları aracılığıyla yapılan diğer çeşitli ürünlere dâhil edilmesini içeriyor. Nanosensörlerin, zamanla, uydular ve havacılıkla ilgili makineler gibi büyüklüğün ve ağırlığın sınırlandırıldığı sistemlerde kullanmak için maddenin hallerini ölçen daha hassas cihazlar kadar değerli olması bekleniyor. Şu anda, en yaygın toplu üretimli nanosensörler biyoloji dünyasında doğal dış uyarı reseptörleri olarak yer alıyor. Örneğin, özellikle de köpek gibi hayvanlarda oldukça güçlü olan koku alma duyusu, nano boyutta molekülleri algılayan reseptörleri kullanarak çalışıyor. Bazı bitkiler de güneş ışığını saptamak için nanosensörlerden yararlanır; birçok balık bulunduğu sudaki miniskül titreşimleri algılamak için nanosensörleri kullanır; çok sayıda böcek sex feromonlarını nanosensörlere aracılığıyla algılıyor. Sentetik nanosensörlerin ilk çalışma örneklerinden biri 1999 yılında Georgia Teknoloji Enstitüsü (Georgie Institute of Technology) araştırmacıları tarafından yapılmıştı. Bu çalışma, tek bir parçacığın bir karbon nanotüpün sonuna eklemeyi ve parçacıklı ve parçacıksız olarak nanotüpün titreşim sıklığının ölçümünü içeriyordu.Bu iki sıklık arasındaki fark araştırmacıların eklenen parçacığın kütlesini ölçmelerini sağlıyordu. Kimyasal sensörler de gaz halinde bulunan moleküllerin çeşitli özelliklerini saptamak için kullanılıyor. Titanyumdan yapılan nanotüpler, moleküler seviyede hidrojenin atmosferik yoğunluğunu saptamak için kullanırken, Karbon nanotüpler, gaz moleküllerin iyonlaşmasını algılamak için kullanılıyor.Bunların birçoğu nanosensörlerin başka bir molekül için özel bir yere sahip olması hedeflenerek tasarlandığı bir sisteme sahip. Yalnızca bu özel molekül nanosensöre yerleştirildiğinde ve ışık nanosensörü aydınlattığında, molekül, farklı ışık dalga boyları yansıtır bu yüzden farklı bir renk alır.Aynı şekilde, Flood ve diğerleri, çok moleküllü konuk-konak kimyanın SERS (Yüzeyde Güçlendirilmiş Raman Saçılması) ve Raman saçılması ışığı kullanarak nicel algılama sağladığını kanıtlamıştır. Şu anda nano sensör üretiminde kulkanılan ve henüz kanıtlanma aşamasında olan birçok yol vardır. Yukarıdan aşağı litografi çoğu tümleşik devrenin şu anda yapıldığı bir yaklaşımdır. Bu yaklaşımda bazı malzemelerin daha büyük bir bloğuyla başlanır ve arzu edilen şekil biçimlendirilir ve Biçimlendirilen bu aletler, genellikle yalnızca mikro boyuta ulaşan mikrosensörler olarak kullanılan özel mikro elektromekanik sistemlerde uygulanır ancak, bunların en güncelleri nano boyutlu parçalar içermeye başlamıştır. Başka bir nanosensör üretim yolu da çoğunlukla bireysel atomlar ve moleküller olmak üzere daha küçük sensörlerden oluşan parçaların düzenlendiği aşağıdan yukarıya (bottom up)tekniğidir. Bu teknikle belli bir maddenin atomları teker teker belli konumlara taşınacaktı ancak her ne kadar bu işlem laboratuvar testlerinde atomik güç mikroskopları gibi aletler kullanılarak gerçekleştirilmiş olsa da, özellikle de ortak çalışma yapmak için hem lojistik hem de ekonomik sebeplerden dolayı hala oldukça zordur. Bu metot, büyük olasılıkla, temel olarak kendiliğinden düzenlenen sensörler için başlatıcı moleküller yapımında kullanılacaktı. Daha büyü için bir kendiliğinden düzenlenme(self assembly)bir başlatıcısı olarak kullanılan DNA molekülüne bir örnek.kendiliğinden düzenlenmiş(self assembled) bir DNA nanogridinin atomik güç mikroskobu görüntüsü. Bireysel DNA kendiliğinden düzenlenmeyi(self assemble) yüksek seviyede düzenlenen periyodik iki boyutlu DNA nanogritine yerleştirir. Çok daha hızlı sonuçlar vadeden üçüncü bir yolda ise kendiliğinden düzenlenme(self assembly) yöntemi kullanılır, ya da sensör olarak kullanılmaları için belli nano yapılar büyütülür. Bu, çoğu kez, iki tip düzenlemeden birini kapsar. Birincisinde daha önceden üretilmiş ya da doğal olarak şekil almış nano yapıların bir parçası kullanılır ve kendi türünden özgür atomlara batırılır. Belirli bir sürenin ardından, güncel şeklin bir devamı olarak onu daha fazla molekül çekmeye yatkın kılan düzensiz bir şekle sahip olan yapı bazı özgür atomları yakalayacaktır ve nanosensörlerin daha büyük parçalarını yapmak için kendisinden daha fazla oluşturmaya devam edecektir. Kendiliğinden düzenlenme’nin(self assembly) ikinci tipi, otomatik olarak kendilerini bitmiş bir üründe düzenleyecek olan hali hazırda tamamlanmış parçalar grubuyla başlar. Bu ikinci yaklaşım şimdiye kadar yalnızca mikro boyutlu bilgisayar çiplerinin düzenlenmesinde kullanılsa da, araştırmacılar, sonunda nanosensörlerin de dâhil olduğu çoklu ürünler için de nanometre ölçülerinde yapabilmeyi umuyorlar. Laboratuvarda, arzu edilen bir sensör için bu etkinin yeniden doğru bir şekilde oluşturulabilmesi için bilim adamlarının her bir sensörü manuel olarak düzenlemesi yerine, çok küçük bir dış müdahaleyle ya da tamamen çok sayıda molekülün kendilerini düzenlemelerine izin vererek, çok daha hızlı ve muhtemelen çok daha düşük maliyetli nanosensörler üretebilirler. PDND MÃ¼zik Please Do Not Disturb Music veya kısaca PDND, müzik şirketidir. Soner Sarıkabadayı, Edis, Işın Karaca, Zerrin Özer, Birol Giray, Mert Ali İçelli ve Ahmet Kasut ile çalışmaktadır. Benjamin Jeannot Benjamin Jeannot (22 Ocak 1992), Fransız futbolcudur. Ligue 1 ekiplerinden FC Lorient'de oynamaktadır. Didier Ibrahim N'Dong Didier Ibrahim N'Dong (d. 17 Haziran 1994), Gabonlu millî futbolcudur. Ligue 1 ekiplerinden FC Lorient'de oynamaktadır. Futbol'a 2011-12 sezonunda Tunus ekiplerinden CS Sfaxien'de başladı. 26 Eylül 2012'de ilk maçına JS Kairouan'a karşı çıkmıştır. 3 Ocak 2015'te Lorient'e transfer oldu. 2019 yılında tekrar Fransa'ya dönene kadar, İngiltere'de futbol hayatına devam etti. François Bellugou François Bellugou (d. 25 Nisan 1987), Fransız futbolcudur. Ligue 1 ekiplerinden FC Lorient'de oynamaktadır. Gilles Sunu Gilles Sunu (d. 30 Mart 1991), Fransız futbolcudur. Ligue 2 ekiplerinden LB Châteauroux'de oynamaktadır. LB Châteauroux'den Temmuz 2007'de £ 700,000'a alındı. Arsenal Rezerv takımında 9 maçta 4 gol kaydetmiştir. 18 Şubat 2010'da Derby County'ye 6 aylığına kiralanmıştır.ilk maçına ise Swansea City'e karşı çıkmıştır.Derby County formaı ile 9 maçta 1 gol kaydetmiştir. 2010-11 sezonunda kiralık olarak görev yapan oyuncu 2011'den bu yana Lorient'de forma giymektedir. Julien Quercia Julien Quercia (d. 17 Ağustos 1986), Fransız futbolcudur. Ligue 1 ekiplerinden FC Lorient'de oynamaktadır. Lamine Gassama Lamine Gassama (d. 20 Ekim 1989), Senegalli millî futbolcudur. Süper Lig ekiplerinden Göztepe'de oynamaktadır. 2008'de Lyon'da futbola başlamıştır.ilk profesyonel maçına 28 Ekim 2008'de Sochaux maçıyla çıkmıştır.UEFA Şampiyonlar Ligi'nde ise ilk maçına grup maçında FC Bayern München'e karşı forma giymiştir.26 Ocak 2012'de FC Lorient'e transfer olmuştur. Lyon'daki performansı ile Fransa U-21'e seçilmiştir.ilk maçına ise Danimarka U-21 karşısında çıkmıştır. 2012'de Senegal forması giymeye başlamıştır.İlk maçına 10 Ağustos 2012'de Fas karşısında çıkmıştır.Ayrıca 2015 Afrika Uluslar Kupası'nda da forma giymiştir. Mathias Autret Mathias Autret (d. 1 Mart 1991), Fransız futbolcudur. Ligue 1 ekiplerinden FC Lorient'de oynamaktadır. Pierre Lavenant Pierre Lavenant (d. 3 Ağustos 1995), Fransız futbolcudur. Ligue 1 ekiplerinden FC Lorient'de oynamaktadır. US Saint-Malo'nun altyapısına 2001'de başlamıştır.10 yıl boyunca US Saint-Malo'nun altyapısında kalan oyuncu 2011'de Lorient'in A2 takımına transfer oldu. 2011-2014 arasında Lorient B formasını giymiştir.2014'te profesyonel sözleme imzalandı. Fransa U-18 ve U-19 millî takımlarının formasını giymiştir. Rafidine Abdullah Rafidine Abdullah (d. 15 Ocak 1994), FransÄ±z futbolcudur. Marseille'nin altyapısından yetişen oyuncu 2012'de Marseille'da görev almıştır. Marseille'da 13 numaralı formayı giyen oyuncu ilk profesyonel maçına 9 Ağustos 2013'te 2012-13 Avrupa Ligi 3. Ön Eleme Turu maçında Süper Lig ekiplerinden Eskişehirspor'a karşı çıkmıştır. Marseille forması altında 15 maçata görev alan oyuncu 2013'ten bu yana Ligue 1 takımlarından FC Lorient'de forma giymektedir. RaphaÃ«l Guerreiro Raphaël Guerreiro (d. 22 Aralık 1993), defans pozisyonunda görev yapan Portekizli millî futbolcudur. Caen altyapısında yetişen oyuncu 2012'de Caen'in A takımına yükselmiştir. 2013'e kadar Caen forması ile 38 maça çıkmıştır. 27 Haziran 2013'te Lorient'e transfer oldu. 10 Ağustos 2013'te Lille OSC'ye karşı ilk kez Lorient formasını giymiştir. Millî takım tercihini annesinin ülkesi olan Portekiz'i seçmiştir. Valentin Lavigne Valentin Lavigne (d. 4 Haziran 1994), Fransız futbolcudur. Ligue 1 ekiplerinden FC Lorient'de oynamaktadır. FC Lorient'in altyapısında yetişen oyuncu ilk profesyonel maçına 10 Ağustos 2014'te AS Monaco FC'ye karşı çıkmıştır.Yann Jouffre'nin yerine 81.dakikada oyuna girmiş ve 6 dakika sonra gol kaydetmiştir. Vincent Le Goff Vincent Le Goff (d. 15 Ekim 1989), Fransız futbolcudur. Ligue 1 ekiplerinden FC Lorient'de oynamaktadır. FKA twigs Tahliah Debrett Barnett (d. 16 Ocak 1988, Gloucestershire), veya bilinen sahne adıyla FKA twigs, İngiliz şarkıcı-söz yazarı, prodüktör ve dansçı. 2015 itibarıyla Londra'da yaşamaktadır. Sahne adındaki "FKA", "Formerly Known As" (Türkçe: "Önceden Bilinen Adıyla") öbeğinin kısaltılmışıdır. İlk stüdyo albümü "LP1" Ağustos 2014'te yayımlanmış olup eleştirmenlerden övgü toplamıştır. Tahliah Barnett, Gloucestershire'da dünyaya geldi. Babası Jamaikalı olup dansçı ve jimnastikçi olan annesiyse İngiliz ve İspanyol kökenlidir. Barnett annesi ve üvey babası tarafından yetiştirildi. Bir caz dansçısı olan öz babasıyla 18 yaşına kadar görüşmedi. Gloucestershire'ın kırsal bölgesinde büyüyen sanatçı, bu yaşadığı yeri "hemen hemen hiçbir şeyin ortasında bir yerde" olarak tarif etti. Özel bir Katolik okulu olan St. Edward's School, Cheltenham'da okudu. Düşük gelirli bir aileden geldiği için eğitimi bir burs yardımıyla karşılandı. 16 yaşında Barnett, gençlik kulüplerinde müzik yapmaya başladı. 17 yaşında ise dansçı olarak bir kariyer elde etmek adına Londra'ya taşındı. Kylie Minogue, Ed Sheeran ve Taio Cruz gibi sanatçıların kliplerinde arka plan dansçısı olarak çalıştı. Aynı şekilde Jessie J'in 2010 çıkışlı "Do It Like a Dude" ve 2011 çıkışlı "Price Tag" şarkılarında arka planda dansçı olarak yer aldı. 2011'de "Beyonce Wants Groceries" adlı iki dakikalık BBC komedi skecinde süpermarkette dans eden bir dansçıyı canlandırdı. Ağustos 2012'de "i-D" dergisinin kapağında yer aldı. Parmak çıtlatma şekli nedeniyle çevresi tarafından "twigs" (Türkçe: "çerçöp") olarak tanınmaya başladı. Daha sonra "twigs"