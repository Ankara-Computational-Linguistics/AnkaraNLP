Bunlar yirmi iki bölüktür; her bölüğün ayrı bir belgesi ve hayvanlarına vurulan bir alâmeti vardır. Birbirlerini bu belgelerle tanırlar. Onbeşincisi : "اُرإغِر Üregir"lerdir. "ياُرإغِر Yüregir" dahi denir. Sayılan bölükler köktür. Bu kökten bir takım oymaklar çıkmıştır; onları söylemedim, sözü kısa kestim. Bu bölüklerin adları onları kurmuş olan eski dedelerin adlarından alınmıştır. Araplarda dahi böyledir. Karen Allen Karen Jane Allen (d. 5 Ekim 1951) AmerikalÄ± sinema ve tiyatro oyuncusu. Kutsal Hazine Avcıları filminde canlandırdığı Marion Ravenwood karakteri ile ünlenmiştir. National Lampoon's Animal House (1978), The Wanderers(1979), Split Image (1982), Starman (1984), Scrooged (1988), The Sandlot (1993) ve Indiana Jones ve Kristal Kafatası Krallığı filmlerinde de rol almıştır. Sarah's Backstage Pass:Interview with Karen Allen She discusses her early days of acting. Ray Winstone Raymond Andrew "Ray" Winstone, Jr. Emmy ödüllü İngiliz oyuncudur. Winstone, Homerton, in the London Borough of Hackney'de doğmuştur. Corona Stage Academy okulundan mezun olan oyuncu 1979 yılından beri Elaine Wistone ile evlidir. Nil by Mouth, Sexy Beast, Cold Mountain, King Arthur, The Proposition, The Departed, Beowulf ve Indiana Jones ve Kristal Kafatası Krallığı filmlerinde canlandırdığı karakterler ile ünlüdür. 2009 yapımı Şeytanın Mezarı filminde rol almıştır. John Hurt John Vincent Hurt (22 Ocak 1940 - 25 Ocak 2017), İngiliz film-dizi oyuncusu ve seslendirme sanatçısı. "Midnight Express", "Alien", "The Elephant Man", "Nineteen Eighty-Four", "Rob Roy", "Harry Potter and the Philosopher's Stone", "Spaceballs", "V for Vendetta", "Indiana Jones and the Kingdom of the Crystal Skull" ve "Hellboy" gibi filmlerde rol almıştır. "Geceyarısı Ekspresi" filmindeki rolü ile Akademi Ödülü adayı olmuştur. "Fil Adam" filminde ağır makyaj altında oynamıştır. "Merlin" adlı dizide seslendirdiği Ejderha (Büyük Ejder) ile dizinin oyuncu kadrosu arasında ilk sırayı almayı başarmıştır. Bir süredir pankreas kanseri tedavisi gören oyuncu 25 Ocak 2017 tarihinde Londra'da ölmüştür. "" (2007) (seslendirme) ((Ulramarines)) (2010) Boynu Bükük Küheylan Boynu Bükük Küheylan, 1990 yapımı Erdoğan Tokatlı'nın yönetmenliğini ve senaryo yazarlığını yaptığı Türk sinema filmi. Filmde Türk sinemasının bilinen kişilerinden Kemal Sunal, Aydemir Akbaş, Halil Ergün ve Füsun Demirel gibi isimler vardır. İki eşiyle birlikte köylerinden kente göç eden İbrahim Küheylan büyük bir apartımanın kapıcılığını yapmaya başlamıştır. Küheylan zengin olma hayallerini düşlerken yavaş yavaş kent kültürünün etkisi altına giren iki eşi kaba kocalarına karşı birleşmeye başlamışlardır. İşi İbrahim Küheylan'ı terk etmeye kadar vardırırlar. Shia LaBeouf Shia Saide LaBeouf(d. 11 Haziran 1986), Amerikalı film oyuncusudur. "Constantine", "Ben Robot", "Hayatımın Maçı", "Şüphe", "Transformers", "Indiana Jones ve Kristal Kafatası Krallığı" ve "Kartal Göz" filmlerindeki rolleri ile tanınır. Tam adı Shia Saide LaBeouf olan oyuncu Los Angeles, ABD'de doğdu. "Holes" filmindeki Stanley rolüyle ünlü oldu. Ailenin tek çocuğu olan Shia, ebeveynlerinin ayrılmasından sonra annesiyle birlikte Los Angeles'a taşındı. Kafelerde kendi hazırladığı stand-up şovlar yaptı. Dr. Quinn, Medicine Woman'da rol alan bir arkadaşına rastlayınca o da profesyonel bir oyuncu olmaya karar verdi. 2000'de Even Stevens adlı dizide rol aldı ve buradaki rolüyle Emmy ödülünü kazandı. Zor Karar Joe (Nicolas Cage), Surat adlı acımasız suç patronunun dört düşmanını öldürmek üzere Tayland’ın başkenti Bangkok’a iner. Bu ülkeyi hiç tanımadığı için kendisine yardım etmesi ve yol göstermesi için Kong (Shahkrit Yamnarm) adlı bir dolandırıcıyla anlaşma yapar. İşini tamamladıktan sonra onu da öldürüp bütün izleri yok etmeyi planlamaktadır. İşin tuhafı, tam bir yalnız kurt olan Joe kendisini bu genç adama akıl hocalığı yaparken bulacak, bu arada yerel bir dükkânda çalışan sağır ve dilsiz bir kıza adım adım aşık olacaktır. Bangkok kentinin sarhoş edici güzelliklerinde ilerlemeye çalışan Joe kendi varoluşunu sorgulamaya başlar. Surat’ın katliam zamanının geldiğini düşündüğü sırada Joe artık değişmiş, bambaşka birisi olmuştur. İsviçre sistemi turnuvalarında eşitlik bozma Eşitlik bozma sistemleri bir satranç turnuvasında son turun ardından puanı eşit olan oyuncuların nihai sıralamasının belirlenmesi amacıyla kullanılan sistemlere verilen genel addır. Bir eşitlik bozma sisteminin oyuncular arasındaki eşitliği sona erdirememesi durumunda başka bir eşitlik bozma sistemi kullanılır ve bu yöntem, oyuncular arasındaki eşitlik bozuluncaya dek sürer. Kullanılan yöntemlerin çoğu o ana dek oynanmış oyunlara ait çözümlemeler içerirken kimi eşitlik bozma yöntemleri oyuncuların bir kez daha karşı karşıya gelmelerini gerektirebilir. Oyuncuların turnuva boyunca oynadığı oyunlardaki başarımı (bir oyuncunun belli bir puana ne güçlükle ulaştığı) o oyuncunun nihai sıralamasını doğrudan etkiler. Harry Golombek birçok eşitlik bozma sisteminin gedikler içerdiğini iddia etmiş ve zamanın yeterli olduğu durumlarda bir ek tur düzenlenmesinin nihai sıralamayı daha adil bir biçimde saptayacağını ortaya koymuştur. Golombek, zamanın yeterli olmadığı durumlarda Sonneborn-Berger yönteminin uygulanmasını ve bu yöntemden bir sonuç alınamaması durumunda galibiyet sayısına bakılmasını önermiştir. Golombek'in İsviçre sistemi turnuvaları için önerdiği yöntemler Buchholz sistemi ve birikimli sistemdir. Kenneth Harkness tarafından bulunan ortanca sistemi "Harkness Sistemi" olarak da adlandırılmaktadır. Sistem, her oyuncunun karşılaştığı rakiplerin puanlarının toplamını hesaplar. En yüksek ve en düşük puanlar bu hesaplamaya katılmazlar. Turnuvanın dokuz ya da daha fazla turdan oluşması durumunda en iyi ve en kötü iki puan hesaba katılmaz. Rakibin oynamadığı oyunlar yarım puan, oyuncunun oynamadığı oyunlar sıfır puan değerindedir. Bu sistem, Buchholz sistemi olarak da anılmaktadır. Değiştirilmiş ortanca sisteminin özgün sürümünden ayrıldığı noktalar şunlardır: Bu sistem, ortanca sistemiyle bir fark dışında tümüyle örtüşür: Bir oyuncunun tüm rakipleri hesaplamaya katılır. Benzerlerinin aksine, bu sistem Ephraim Solkoff tarafından bulunmamıştır. Solkoff tarafından 1950 yılında Birleşik Devletler'e taşınan sistemin daha önceleri İngiltere'de uygulandığı söylenmektedir. Bu sistem, bir oyuncunun her tur sonunda elde ettiği puan toplamını göz önüne almaktadır. Örneğin, sırasıyla galibiyet, mağlubiyet, galibiyet, beraberlik ve mağlubiyet alan bir oyuncunun her tur sonundaki puanı şu şekildedir: 1, 1, 2, 2½, 2½. Bu sayıların toplamı 9'a eşittir. Bu sistem, önceki turlarda kazanılan karşılaşmalara son turlarda kazanılan karşılaşmalara göre daha fazla önem atfetmektedir. Bu durum şöyle açıklanabilir. Turnuvaya iyi başlamış bir oyuncu sonraki turlarda güçlü rakiplerle karşılaşmış olabilir. Turnuvaya kötü bir giriş yapan başka bir oyuncu ise sonraki turlarda görece güçsüz rakiplerle karşılaşmış olabilir. Bu durumda birinci oyuncuya üstünlük sağlanması gerekir. Bu sistemde oyuncunun rakiplerinin puanlarının birikimli toplamına bakılır. Aralarında eşitlik bulunan iki oyuncu birbiriyle karşılaşmış ise eşitlik, bu karşılaşmayı kazanan oyuncu lehine bozulur. Eşitlik, siyah taşlarla daha fazla oynamış olan oyuncu lehine bozulur. Isaac Kashdan tarafından kurgulanan bu sistem, galibiyete dört puan, beraberliğe iki puan, mağlubiyete bir puan ve oynanmamış her oyuna sıfır puan değer biçer. İki oyuncunun da çıkmadığı turun olmaması durumunda eşitlik, daha az beraberlik alan oyuncu lehine bozulur (bu, bir galibiyet ve bir mağlubiyetin iki beraberliğe üstünlük sağladığı anlamını taşır). Sonneborn-Berger sistemi bir oyuncunun yendiği tüm rakiplerinin puanlarının toplamı ile berabere kaldığı rakiplerinin puanlarının yarısının toplamını temel alır. William Sonneborn ve Johann Berger'e atfedilen bu sistem Oscar Gelbfuhs tarafından bulunmuştur. Çift yönlü lig turnuvalarının ana eşitlik bozma yöntemi olan Sonneborn-Berger, İsv,çre sistemi turnuvalarında da kullanılmaktadır. Bu sistem, Neustadtl puanı olarak da anılır. Sonneborn ve Berger'in adıyla anılan bu sistem aslında bu kişiler tarafından bulunmamış ve eşitlik bozma amacı için tasarlanmamıştır. Sistem, Oscar Gelbfuhs tarafından 1873 yılında ilk kez kullanılmış ve çift yönlü lig turnuvalarında elde edilen ağırlıklı puanların hesaplanmasını kolaylaştırmıştır. Hesaplanan ağırlıklı puanlar nihai sıralamayı belirleyici niteliktedir. Sonneborn 1886 tarihli bir makalesinde bu sistemi eleştirmiş ve ağırlıklı puanın o oyuncunun puanının karesi ile desteklenmesinin daha verimli bir sıralamayı olanaklı kılacağını öne sürmüştür. Berger, 1887 ve 1888 yıllarında Gelbfuhs sistemini ve Sonneborn'un önerisini incelemiş ve sistem Sonneborn-Berger sistemi olarak adlandırılmaya başlanmıştır. Sistemin eşit puanlı oyuncular arasında uygulanabilmesi için Sonneborn'un önerisinin devre dışı bırakılmasına karar verilmiştir. Ne var ki sistem, Sonneborn-Berger adını günümüzde de korumaktadır. Bu yöntem, oyuncunun karşılaştığı rakiplerin ortalama reytinglerini temel alır. Bir oyuncunun "başarım reytingi" oyuncunun o turnuvaya reytingsiz çıkması durumunda elde edeceği reytinge verilen addır. Rakibin ortalama reytingine verilen addÄ±r. Aralarında eşitlik bulunan oyunculardan ilk mağlubiyetini en geç alanı avantaj kazanır. A oyuncusu ilk mağlubiyetini dördüncü turda, B oyuncusu ilk mağlubiyetini ikinci turda alımışsa eşitlik, A oyuncusu lehine bozulur. Oyun alanına ilk tur eşlendirmesi tamamlandıktan sonra ulaşan oyuncu dezavantajlı duruma düşer. Eşitlik, hızlı zaman temposuna göre oynanan karşılaşmalar sonucunda bozulur. FIDE kuralları, hızlı oynanan bir karşılaşmanın eşitlik bozma görevi üstlenmesini öngörür. Siyahın hamle süresi beş dakika, beyazın hamle süresi altı dakikadır. Ne var ki beyaz, karşılaşmayı kazanmak zorundadır (beraberlik, siyahı üstün kılar). Kurayı kazanan oyuncu hangi renk taşlarla oynayacağını seçme hakkına sahip olur. Diğer tüm yöntemlerin eşitliği bozmaya yetmediği durumlarda para atışı yapılır. Birleşik Devletler Satranç Federasyonu (USCF) aşağıdaki dört yöntemin öncelikli olarak uygulanmasını salık vermektedir: USCF, eşitlik bozmada kullanılacak yöntemlerin aşağıdaki örnekteki gibi açık bir biçimde sıralanmasını önermektedir. Animatör Animatör, birçok kere çizim yaparak,(Key frame),ki bunları hareketlendiren (animasyon)yani hızlıca gösterime sokan bir ressamdır. Animatörler,(internet,video oyunları,televizyon,film sahaları dahil)çalışırlar. Genellikle, animasyon hazırlanırken birkaç veya daha fazla animatörle iş birliği yapmak gerekir. Animasyon yönteminde, resim ve kare oluşturulurken "sanatçı ruhuna sahip ve bunun gibi" animatörlere ihtiyaç duyulur. Çizgi film'de payı olan başka sanatçılarda vardır ki, bunlar animatör değildir. Plan ressamları(layout),arka plan tasarımı, ışıklandırma, ve kamera açıları.) Storyboard(senaryodaki eylemlerin çizimi)ve Arka plan (Background)ressamı,sahne dekorunun boyanması). Bundan başka, ses aktörleri,müzisyenler ve diğer yetenekler eklenebilir animasyonun derinliklerine inildiğinde. Animatörlerin uzmanlık sahalarından olan Karakter animatörleri(karakteri hareketlendirme,konuşturma,rol v.s) ve Özel Efekt Animatörleri (bir karakteri değil,ekseriya araçlar,makineler, ve doğal olaylara benzeyen yağmur,kar,su gibi.) Büyük stüdyoların prodüksiyonlarında, animatör bir veya daha fazla yardımcıyla (bunlar rötuş ve inbetweeners ressamları)çalışır. Kaba taslak çizilen önemli pozları tekrar çizer. Genellikle,ressam ilk zaman bu safhalarda çalıştırılır,ilerleyince tam animatör olabilir. Geçmişte animasyon yapmak, uzun ve zahmetli bir iş idi. Her kare elle çiziliyor, her hareket için ayrı çizimler(selüloid kâğıt üzerinde)yapılıyor,kopyası çıkarılıyor, ve boyanıyordu. Bu yöntemler tarihe karıştı. Son yıllarda çok değişik animasyon teknikleri çıktı. Bugünün çizgi filmleri ilginç yöntemler kullanılarak yapılıyor. Çoğunlukla,bilgisayar kullanılarak(animasyon işleminde)daha ucuz ve hızlı yapılıyor. Bu animasyon prosedürünün daha verimli,animatör için daha az yorulma olanağı sağlıyor. Galip Erdal Galip Erdal (19 Mayıs 1966, Adana) Türk oyuncu ve seslendirme sanatçısı. İlk, Orta, Lise ögrenimini Adana'da tamamladı. 1985 yılında Mimar Sinan Üniversitesi Devlet Konservatuvarı tiyatro bölümüne başladı. 1989'da mezun olup aynı sene Trabzon Devlet Tiyatrosu'nda sanatçı olarak görevine başladı. 1993'te kendi isteğiyle Adana'ya tayin oldu. 9 yıl Adana Devlet Tiyatrosu'da görev yaptıktan sonra 2002 yılında Trabzon Devlet Tiyatrosu müdürlüğünü üstlendi. Halen devam etmekte olan Karadeniz'e Kıyısı Olan Ülkeler Tiyatro Festivali'ni başlattı. 2002'de İstanbul Devlet Tiyatrosu'na tayin oldu; aynı sene içerisinde Hollanda-Türkiye yapımı olan Ferhat ile Şirin'de vezir rolünü üstlendi. 2006-2007 sezonunda İstanbul Devlet Tiyatrosu'na müdür olarak atandı. İstanbul Devlet Tiyatrosu' kadrolu sanatçısıdır. 2008/2009 sezonunda Letafet oyunu ile Tiyatro Cef'e konuk oyuncu olarak katılmıştır. 2011 - 2012 sezonunda İstanbul Devlet Tiyatrosu'nda sahnelenen Sidikli Kasabası Müzikali'ne sanat danışmanlığı yapmıştır. Rekombinasyon Genetik çeşitlenme veya rekombinasyon, genetik materyalin (genellikle DNA, fakat RNA da olabilir) bir zincirinin kırılması ve sonrasında farklı bir DNA molekülüne katılmasıyla oluşan süreçtir. Ökaryotlarda çeşitlilik genellikle mayoz sırasında, kromozom çiftleri arasındaki kromozomal parça değişimiyle meydana gelir. Bu süreç döllerin ebeveynlerinden farklı gen dizilimlerine sahip olmasına ve daha önce olmayan yeni alleler üretmesine öncülük eder. Evrimsel biyolojide genlerin bu karışımının, canlıları Muller'in Çarkı'ından korumayı da kapsayan bazı avantajlar sağladığı düşünülmektedir. Moleküler biyolojide "rekombinasyon" ayrıca; çoğunlukla farklı türlerden elde edilmiş, "rekombinant DNA" olarak adlandırılan yapay ve planlı şekilde yeniden düzenlenmiş DNA parçaları içinde kullanılabilmektedir. Rekombinaz olarak isimlendirilen enzim, doğal çeşitlenme tepkimelerini tetikler. E. coli'de bulunan rekombinaz olan RecA, DNA'nın çift zincirli kırıklarının (DSBler) tamirinden sorumldur. Mayalarda ve diğer ökaryotik canlılarda DSBler için iki farklı rekombinaza gerek duyulmaktadır. RAD51 proteinine mitotik ve mayotik rekombinasyonlar için, DMC1 proteinine ise sadece mayotik rekombinasyon için ihtiyaç vardır. Kromozomal parça değişimi, ebeveynlerin her birinden kalıtılan kromozom çiftleri arasındaki, genellikle mayoz sırasındaki, yeniden düzenlemeleri tanımlar. Mayozun Profaz I safhasında mevcut dört kromatid bir diğeriyle sıkı haldedir. Bu haldeyken, iki kromatiddeki homolog bölgeler birbirlerini yakalarlar ve genetik bilgilerini karşılıklı olarak değiştirebilirler. Rekombinasyon küçük bir olasılıkla kromozomun herhangi bir bölgesinde meydana gelebildiği için, iki yer arasındaki çeşitlenme sıklığı onların uzaklığına bağlıdır. Bu yüzden, aynı kromozom üzerinde yeterince uzakta bulunan genler için parça değişim miktarı, alleller arasındaki bağlantıyı yok etmeye yeterlidir. Gen değişiminde, genetik materyalin bir bölümü bir kromozomdan diğerine kopyalanır, fakat ayrılmayla bağış yapan kromozom değişmez. Çeşitlenme hiç homoloji dizisi içermeyen DNA dizileri arasında da meydana gelebilir. Bu homolog olmayan çeşitlenme ya da homolog olmayan sona katılma olarak bilinir. Homoloji Homoloji veya Homolog, eski Yunanca'da "“anlaşma”" anlamında, günümüzde sözlük anlamıyla “"benzer, türdeş, eş"” olarak tanımlanan, tıbbın ve matematiğin bazı alanlarında kullanılan bir terimdir. Nevai Mert Ali Yavuzcan Mert Ali Yavuzcan, (d. 4 Nisan 1979, Bonn, Almanya), tiyatro ve film oyuncusu. Orta ve Lise öğrenimini yurtdışında tamamladı. 2000 yılında Bilkent Üniversitesi Müzik ve Sahne Sanatları Fakültesi, tiyatro bölümünü bitirdi. Aynı yıl İstanbul Şehir Tiyatroları'nda oyuncu olarak göreve başladı. 2008 yılında İstanbul Şehir Tiyatrolarındaki görevinden ayrıldı. 2008/2009 sezonunda Tiyatro Cef'e Letafet oyunu ile konuk oyuncu olarak katıldı. Tiyatro aktörlüğünün yanı sıra birçok Dizi ve Sinema filmi çalışmalarını devam ettirmektedir. Homoloji (biyoloji) Homoloji, biyolojinin anatomi ve genetik alt dallarında farklı yapılar için kullanılan bir terimdir. Zeynep GÃ¼lmez Zeynep Gülmez (10 Temmuz 1974, Bursa), Türk tiyatrocu ve sinema oyuncusu.Dizi oyuncusu İlk ve Orta eğitimini Bursa'da tamamladı. Dokuz Eylül Üniversitesi Güzel Sanatlar Fakültesi Tiyatro bölümünden mezun oldu. Mezun olduktan sonra 1996 ile 1998 yılları arasında, Bursa Devlet Tiyatrosu'nda sözleşmeli sanatçı olarak görev yaptı. 1998 yılında İstanbul'a yerleşti. 1999/2000 sezonun da Yalçın Menteş Tiyatrosu'nda 2000/2001 sezonunda Kandemir Konduk Tiyatrosu'nda 2004/2005 sezonunda Oyun Atölyesi'nde 2007/2008 sezonunda Donkişot Tiyatro'da ve 2008/2009 sezonunda Tiyatro Cef'te oyuncu olarak çalıştı. Tiyatro oyunculuğunun yanı sıra birçok sinema, televizyon ve reklam çalışmaları yapmaktadır. Letafet Letafet, Soner Olgun'nun yazdığı tiyatro oyunu. İki perdelik eser, ilk kez 2008 yılında Tiyatro Cef tarafından Murat Karasu yönetiminde sahnelendi. Bu sahnelenişinde Hüseyin Avni Danyal, Mert Ali Yavuzcan, Zeynep Gülmez ve Galip Erdal oynadı. Tilki, Letafet'in randevu evindeyken polisler bu eve baskın yapar. Evden yakalanmadan çıkmayı başaran Tilki, polislerden kaçarken kendisini "çöp toplayıcı" olarak tanımlayan Derviş'in barınağına sığınır. Derviş, Tilki'nin polislerden saklanmasına yardım eder. Komiser her yerde Tilki'yi ararken iki adam barınakta konuşmaya başlarlar. Aşk, hayat, para, mülkiyet, ebeveynlik ve seks gibi konular hakkında sohbet ederler. Komiser bu aramalar sırasında Derviş'in evine de birkaç kere uğrar ve Letafet'ten bahseder. Komiser, çok güzel bulduğu Letafet'in evinde yakalayamadığı adamın basit bir zampara mı yoksa randevu evinin ortağı mı olduğunu çözememiştir. Üç erkek de Letafet'e arzu duyar. Sahnede hayali gösterilen Letafet'in gerçekten yaşayıp yaşamadığı bilinmez. Erkeklerin bilinçaltlarındaki bir hayal de olabilir çünkü her erkeğin Letafet'i algı başka başkadır. Üç adam gecenin sonunda birbirinden ayrılır. Tilki, taksiye binip gider. Derviş, Tilki'ye bir şeyler öğretmiş olmanın mutluluğunu yaşar. Komiser ise kaçağı yakalayamamıştır. Naci Bostancı Mehmet Naci Bostancı (2 Ağustos 1957, Amasya). Türk siyaset bilimci, sosyolog, iletişim bilimci, halkla ilişkiler uzmanı ve siyasetçi. 1980 yılında Ankara Üniversitesi Siyasal Bilgiler Fakültesi'nden mezun oldu. Yüksek lisansını ve doktorasını İstanbul Üniversitesi Sosyal Bilimler Enstitüsü'nde sosyal değişme kuramları üstüne verdiği tezler ile tamamladı. Türkiye Günlüğü, Birikim gibi dergilerde makaleleri yayınlandı. ANAP eski Genel başkanlarından Mesut Yılmaz'a bir süre siyaset danışmanlığı ve 1989-1991 yılları arasında Kültür Bakanlığı Müşavirliği yaptı. Gazi Üniversitesi Rektörü Prof. Dr. Rıza Ayhan'ın da baş danışmanı ve basın sözcüsü görevlerini de yürüttü. 1998-2004 yılları arasında Gazi Üniversitesi İletişim Fakültesi'nde Halka İlişkiler ve Tanıtım Bölümü Başkanlığı yaptı. Ağustos 2008 itibarıyla Gazi Üniversitesi Rektör Danışmanlığına; 11 Mart 2009'da Gazi Üniversitesi İletişim Fakültesi Dekanlığına getirildi. 10 Mart 2011'da dekanlık görevinden istifa ederek, 2011 Türkiye genel seçimlerinde Adalet ve Kalkınma Partisi listesinden Amasya 1. sıra adayı olarak milletvekili seçildi. Türkiye-Kırgızistan Parlamentolararası Dostluk Grubu başkanı, Türkiye-Kazakistan Parlamentolararası Dostluk Grubu genel sekreteri ve Türkiye-İrlanda Parlamentolararası Dostluk Grubu üyeliği yaptı. 8 Ocak 2014 tarihinde TBMM Milli Eğitim, Kültür, Gençlik ve Spor Komisyonu Başkanı ve 1 Eylül 2014 tarihinde ise Adalet ve Kalkınma Partisi Grup Başkan Vekili seçildi. XXV., XXVI. dönem Amasya, XVII. dönem Ankara milletvekilidir. 7 Temmuz 2018 tarihinde TBMM Adalet ve Kalkınma Partisi Grubu Başkanı olarak seçildi. Türkiye'de sosyal değişme ve kimliksel dönüşüm, siyaset tarihi, siyaset bilimi, ikna kuramları, kitle iletişim teorileri, propaganda, ideoloji kuramı, kültürel dönüşüm konularında çalışmaktadır. Bostancı, Işığın Gölgesi adlı siyasi bir roman da kaleme alarak 1980 öncesindeki siyasi ortama kendi dünyasından da kesitler sunarak yaklaşmaktadır. Gen yalıtımı Gen yalıtımı veya izolasyonu, rekombinant DNA teknolojisinde, bir canlıya herhangi bir genin istenilen yön ve biçimde yeni bir düzenleme içine sokulmasındaki ilk aşamadır. Bu yöntemle ilgilenilen geni taşıyan DNA parçaları elde edilir. İşlem için değişik yollar kullanılabilir. Bu yöntemler şu şekilde sıralanabilir: Çoğaltılması istenilen gen parçaları bu parçalardan birinin içinde bulunur. DNA'nın parçalanması için bazı mekanik (kontrollü çalkalama, ultrason uygulaması gibi) yöntemlerden yararlanılmakta birlikte, günümüzde en başarılı sonuçlar kesme enzimleri (restriksiyon endonükleazlar) ile sağlanmaktadır. Bunun için hücrelerden klonlanması amaçlanan genin transkripsiyon ürününü de içeren RNA yalıtılır. Daha sonra ters (revers) transkriptaz enzimiyle bu RNA moleküllerinin tamamlayıcısı olan DNA kopyaları çıkarılır. Meydana gelen RNA/DNA melezinin RNA kısmı enzimin ribonükleaz H aktivitesiyle hidroliz edilip yok edilir, daha sonra DNA polimeraz aktivitesiyle cDNA çift zincirli hale getirilir. Bu yöntem özellikle fazla miktarda DNA içeren karmaşık gen yapısı gösteren ve çoğu geninde intron bulunan ökaryotik canlılardan gen yalıtımı için kullanılmaktadır. Elde edilen DNA parçalarının içinde bazıları çoğaltılmak istenilen gen parçasını taşırlar. Farklılaşmış ve çok az çeşitte proteinlerin sentez edildiği hücrelerde ise bu olasılık daha yüksek olur. Bu yöntem özellikle ökaryotik genlerin prokaryotlara klonlanmasında kullanılmaktadır. 1986 yılında geliştirilen PCR yöntemi DNA moleküllerindeki istenilen gen bölgesinin canlı hücre içine sokulmadan yalıtılıp çoğaltılmasına olanak verir. Genomdan seçilen küçük miktardaki bir gen bölgesinin bile milyonlarca kopyası bu yöntemle yapılabilmektedir. Bunun için sadece bu dizinin, en azından bir kısmının önceden biliniyor olması gerekmektedir. PCR ürünü DNAlar klonlamanın yanı sıra dizi analizi, hastalık tanısı, genetik tarama gibi çeşitli amaçlar için de kullanılabilmektedir. PCR, rekombinant DNA teknolojilerinin etkinliğini ve gücünü arttırmış, hatta bazı yöntemlerin yerini almıştır. Ä°skandinav dilleri Günümüzde İskandinavca gerçek İskandinav Dili olarak anılmaz, fakat özellikle Danca ve İsveççe, Norveççe, İzlandaca gibi diller yerine kullanılan bir dil ismidir. Kuzey Cermen Dili, İskandinavca veya İskandinav dili; Cermen Dilleri Ailesinin 3 önemli kolundan biridir, Hint-Avrupa Dili ailesi'nin, Kuzey Avrupa dilleri ve Orta Avrupa Dilleri alt dil ailesini oluşturur. Bu alt dil ailesi bazen "Nordik Diller" olarak anılabilir, çoğunlukla günlük hayatta doğrudan "Danca", İsveçli ve Norveçliler tarafından kullanılabilir. İskandinavya, İskandinav Dil(ler)i bazen Danca, İsveççe, Norveççe, İzlandaca gibi Nordik Diller yerine de kullanılabilir. Zaten İskandinav Dili bu dillerin atası sayılmaktadır. Ne kadar bu diller kadar belirgin olmasa da İngilizce, Almanca, Felemenkçe, bu dilden etkilenmiş modern dillerdir. Bütün bu özelliklere rağmen, antik ve özgeçmişli bir dil olan İskandinavca artık modern Nordik Diller yerine isim kullanılmaktadır. Bunlar, en başta Danca, İsveççe, Norveççe, İzlandaca, Felemenkçe, Almanca, İngilizce dilleridir. Nordik ülkelerde bulunan, tahminen 20 milyon insan İskandinav Dil(ler)ini anadil olarak kabul etmektedir. Nordik Diller olarak konuşulan her dil çok geniş kapsamlı bir yapıya da sahiptir. Örneğin Grönland'dan Almanya'ya, Danimarka'dan Avustralya'ya bir kullanımları söz konusudur. İskandinav Dilleri genel olarak ""Bölgesel İskandinav Dilleri"" ve ""Adasal İskandinav Dilleri"" olamak üzere ikiye ayrılır. İzlandaca, Grönlandça, Faroece ""Adasal İskandinav Dilleri"" arasında sayılabilir. Norveççe, İsveççe ve özellikle Danca ""Bölgesel İskandinav Dilleridir"." Vikipedi Ä°skandinavya Maddesi Vikipedi Germen Dilleri Maddesi Vikipedi Hint Avrupa Dilleri Maddesi Mediastinoskopi Mediastinoskopi, toraks hastalıklarında, mediastinal tümörlerin tanısında kullanılan (biyopsi almak yoluyla) kullanılan bir yöntemdir. Daha sade bir deyişle, akciğer kanserlerinin ve tüberküloz, lenfoma, sarkoidoz, mediastinal tümörler gibi hastalıklarda evrelemesinde uygulanan bir işlem olarak anlatılabilinir. Mediatinoskopide, kalp ile akciğer arasında bulunan, mediastinum adındaki boş alana, özel bir aygıt ile hastanın boyun kısmından girilerek nefes borusu dışından ve önünde ilerletilip ulaşılması ve biyopsi işlemidir. Mediastinoskopi, bilgisayarlı tomografi ve nükleer tıp gibi yöntemlerin yanında kesin sonuç alınan güvenilir bir yöntemdir. Bu işlem genel anestezi altında yapılmaktadır. Mediasten boşluğundaki dokulardan kökenli oluşumlar ve bu bölgedeki lenfatik sisteme gelen metastazların yaptığı kitlelerdir: En sık uygulandığı yer akciğer kanserinin ameliyat öncesindeki evrelemesidir. Eğer buradan alınan lenf bezi biyopsisinde kanser hücresi görülürse hastaya ameliyat önerilmez. Büyük riskler taşımamasına karşın, damardan zengin ve hayatsal bölgeye yapılan işlemde bazı sorunlarla karşılaşmak olasıdır. Bu işlem sırasında ölüm yok denecek kadar azdır (%0.08). TBMM 2. dÃ¶nem milletvekilleri listesi TBMM 2. dönem milletvekilleri listesi, 11 Ağustos 1923 - 2 Ağustos 1927 tarihleri arasında Türkiye Büyük Millet Meclisi'nde görev yapmış milletvekillerinin listesidir. Bu dönemdeki tüm milletvekilleri Halk Fırkası'ndan seçildi. Aspyr Aspyr Media Inc., Teksas merkezli, Windows oyunlarını Mac OS platformuna taşıma işlevinde uzmanlaşmış bir şirkettir. 1996'dan beri sektörün içinde bulunan Aspyr, 2003 itibarıyla Mac eğlence piyasasında yüzde 60'lık pazar payına sahiptir. "Aspyr", Universal, Paramount, Warner Bros., LucasArts, Electronic Arts, Activision ve Eidos gibi bilgisayar ve tv sektöründe bulunan önemli partnerler ile çalışmıştır. Aspyr'nin Macintosh platformuna taşıdığı oyunlar: "Aspyr", son yıllarda konsol oyunlarının Windows ve Game Boy platformuna uyarlamasının yanı sıra, oyun yapımı ve dağıtımına başladı. Aspyr'nin Wideload Games' Stubbs the Zombie in "Rebel Without a Pulse" adlı oyunu, Mac , Windows ve Xbox platformunda boy gösterdi. Ayrıca Aspyr, çeşitli albüm ve dökümanterin üretimini ve dağıtımını gerçekleştirdi. Call of Duty 2'nin Pocket PC versiyonunu geliştirdi. ve firmanın diğer dikkat çekici PC ve Mac platformu uyarlamalarıdır. Moraleda Kanalı Morelada Kanalı, İngilizce:Moraleda Channel, İspanyolca:Canal Moraleda Chonos Takımadaları'nı Şili ana karasından ayıran bir su kütlesidir. koordinantlarında konumlanır. Aisén Fiyordu ağzından güneye doğru Moraleda Kanalı iki kola bölünür. Doğu kolu, ana koldan biri olup; "Canal Costa" (Costa Kanalı) olarak adlandırılır. Daha uzak güneydeki ismi "Estero Elefantes" (Elefantes Estuary) olup; ayni isimdeki körfezde sona erer. Kanal, "Liquiñe-Ofqui" jeolojik fay yarığı boyunca akar. Chacao Kanalı Chacao Kanalı,İngilizce: Chacao Channel, (İspanyolca: "Canal de Chacao") Los Lagos bölgesi'nde konumlanır ve Chiloé adasını Şili anakarasından ayırır. Kanal bu zamandan yaklaşık 20.000 yıl önceki Buzul çağında And Dağları'ndaki buzulların sahile akmasıyla oluşmuştur. Adayı anakaraya bağlayacak olan bir köprünün yapımı planlanmaktadır ("bak" Chacao Kanal köprüsü). Oya Tokgöz Oya Tokgöz, (d. 1941 Ankara, Türkiye), Türk iletişimbilimci ve siyasetbilimci. Türkiye'de Ünsal Oskay ile birlikte iletişim biliminin kurucularındandır. İlk, orta, lise öğrenimini TED Ankara Koleji’nde tamamladı. 1964 yılında Ankara Üniversitesi Siyasal Bilgiler Fakültesi Uluslararası İlişkiler Bölümü’nden mezun oldu. Kazandığı UNESCO bursuyla gittiği ABD’de Boston University School of Public Communication’dan 1969 yılında MS’in Journalism derecesini aldı. 1972 yılında Ankara Üniversitesi Siyasal Bilgiler Fakültesin’de siyaset bilimi doktorasını tamamlayarak siyaset bilimi doktoru oldu. 1977 yılında “Siyasal Davranış” bilim dalından doçent unvanını kazanarak Ankara Üniversitesi Siyasal Bilgiler Fakültesi Basın Yayın Yüksek Okulu’na gazetecilik doçenti olarak atandı. 1985 yılında profesörlüğe yükseltildi. Tokgöz, 2008 yılına kadar Ankara Üniversitesi İletişim Fakültesi Gazetecilik Bölümü Basın Yayın Tekniği Anabilim Dalı öğretim üyeliği yapmıştır. Türkiye içinde ve dışında pek çok ulusal ve uluslararası toplantıya katılan Tokgöz, ayrıca çeşitli idari görevler de üstlenmiştir. 1989-1992 arasında Ankara Üniversitesi Siyasal Bilgiler Fakültesi Basın Yayın Yüksek Okulu Müdürlüğü ve Ankara Üniversitesi Siyasal Bilgiler Fakültesi Dekan Vekilliği yapan Prof. Dr. Oya Tokgöz uzun yıllar Ankara Üniversitesi İletişim Fakültesi Gazetecilik Bölüm başkanlığı görevinde de bulunmuştur. Tokgöz’ün çalışmaları gazetecilik, siyasal iletişim, siyasal reklamcılık, Türkiye’de kadının ve çocuğun medyadaki sunumu üzerinde yoğunlaşmıştır. Halen Ankara Üniversitesi İletişim Fakültesinde aralıklarla yüksek lisans ve doktora programlarında ders vermeyi sürdürmektedir. Jeb Stuart Jeb Stuart, 1956 yılında doğan Amerikalı senarist ve yönetmendir. Die Hard (1988), The Fugitive (1993) ve Saucer Men from Mars gibi filmleri ile tanınır. Jeb Stuart at the Internet Movie Database Andy'nin Nesi Var? Andy'nin Nesi Var?, Kanada yapımlı bir çizgi dizi. 22 Eylül 2001 tarihinde Teletoon kanalında yayınlanmaya başlamıştır. Çizgi dizi beğenilince Fox Kids kanalına geçmiştir. Ardından ise Jetix'deki yayınına son vermiştir. Fox Kids'te iken bir süreliğine (Yaklaşık 3 hafta) yayımlanmamıştır. Çizgi dizi bu kanaldan 4 Mart 2007 tarihinde yayından kaldırılmıştır. Hayatını okula gitmek, arkadaşlarıyla takılmak, aşık olduğu kızı tavlamaya çalışmak, kız kardeşini kızdırmak gibi sıradan şeylerle geçiren bir genç olan Andy Larkin için en büyük eğlence şaka yapmak. Muziplikleriyle anne, babası ve kız kardeşine zor anlar yaşatan Andy, şakaları için okul arkadaşları, öğretmenleri, hatta valiyi bile “kurban” olarak seçmekten çekinmiyor. Sadık arkadaşı ve en büyük destekçisi olan arkadaşı Danny ile türlü muzurluklara karışan Andy için her gün ayrı bir eğlence, etrafındaki herkes ayrı bir şaka aracıdır. Andy'nin şakalarını yaptıktan sonra kullandığı, kalıplaşmış sözü: "Hesap lütfen"dir. Jeffrey Boam Jeffrey Boam, (d. 30 Kasım 1946 - ö. 24 Ocak 2000) Amerikalı senarist. Richard Donner, George Lucas ve Steven Spielberg gibi yönetmenler ile çalışmıştır. Jeff Nathanson Jef Nathanson, Amerikalı film yönetmeni ve senaristidir. Bitirim İkili, Catch Me if You Can, The Terminal, The Last Shot, Indiana Jones and the Kingdom of the Crystal Skull gibi filmlerin senaristliğini yapmıştır. Hakan Fırıloğlu Hakan Fırıloğlu (d. 10 Kasım 1983; İstanbul) Türk futbolcudur. Futbola küçük yaşta Piyalepaşaspor'un altyapısında kaleci olarak başlamıştır. Birkaç maç kalede görev yaptıktan sonra defans pozisyonunda oynamaya başlamıştır. Daha sonra Kasımpaşa takımının altyapısına transfer olan Fırıloğlu, 2002 yılında profesyonel sözleşme imzalamıştır. 2009-2010 sezonunda ise İstanbul Futbol Amatör Süper Ligi'ne düşen Fatih Karagümrük'e transfer olmuştur. Konstantin PetroviÃ§ Kaufmann Konstantin Petroviç Kaufmann, (2 Mart 1818, Majdany, Polonya - 16 Mayıs 1882, Taşkent), Orta Asya'daki geniş toprakları Rus Çarlığı'na katan ve 20 yıl boyunca Rus Türkistanı'nı yöneten general. Avusturya asıllı bir aileden gelen ve mühendislik öğrenimi gören Kaufmann 1840'larda orduya katıldı ve askerlik mesleğinin ilk yıllarında Kafkasya'da görev yaptı.Kırım Savaşı (1853-1856) sırasında bir istihkam taburuna komuta etti. Daha sonra Savaş Bakanlığı'nda çalışmaya başladı.1865'te Litvanya genel valiliğine atandı.1867'de, Rusya'nın etkin bir yayılma politikası yürüttüğü Türkistan'a gönderildi. Türkistan'ın ilk genel valisi olarak Buhara, Hive ve Hokand hanlıkları ile öteki komşu ülkelere karşı yürütülen askeri seferlerin komutanlığını üstlendi. Bu seferler, Rus yayılmacılığı karşısında, Afganistan'daki çıkarlarının tehlikeye düştüğü endişesine kapılan İngiliz hükümetinin protestolarına yol açtı.Kaufmann planladığı yeni seferler için Rus çarı II. Aleksandr'ın onayını alamayınca, zamanının büyük bölümünü yönetim işlerine ayırmaya başladı. Genel valiliği sırasında başta toprak reformu olmak üzere kapsamlı reformlar yaptı ve Türkistan'ı ölümüne değin ustalıkla yönetti. Compass International Pictures Compass International Pictures, Irwin Yablans and Joseph Wolf tarafından 1977 yılında kurulan film dağıtım şirketi. Şirketin ilk en önemli filmi Yabancı'dır. Şirket, 1981 yılında kapanmıştır. Bugün Trancas International Films'in bir yan kuruluşu olarak devam etmektedir. Ömür Arpacı Ömür Arpacı, (d. 25 Ocak 1982, Trabzon), Türk oyuncu. Oyuncu, Trabzon'da liseler arası bir tiyatro yarışmasına katıldı fakat kadronun dolu olmasından dolayı kadroya alınmadı. Müjdat Gezen Sanat Merkezi'nde eğitim aldı. Televizyon kariyerine "Çiçek Taksi" dizisinde çok küçük bir rol ile başlayan oyuncu, "Fırtına" ve "Avrupa Yakası" dizilerinde oynadığı Karadenizli karakterler ile ön plana çıktı. "Yalan Dünya" adlı dizide Reis karakterini canlandırdı. Gülse Birsel ve Gani Müjde'nin yazdıkları ve yanlarına Haluk Bilginer'i de alarak jürilik yaptıkları skeçlerden oluşan bir yarışma programında oyuncu olarak yer aldı. Modibo Keïta Modibo Keïta (d. 4 Haziran 1915, Bamako - ö. 16 Mayıs 1977, Bamako), Malili siyasetçi. Keïta, Afrika ülkesi Mali'nin ilk devlet başkanı olarak 1960 ile 1968 yılları arasında devlet başkanlığı makamında bulunmuştur. Öğretmenlik eğitimi gördü. Fransız sömürge yönetiminin koyduğu siyasi parti yasağının sürdüğü 1930'larda Batı'da öğrenim görmüş gençlerin kentlerde kültür dernekleri kurmasında etkin rol oynadı. II. Dünya Savaşı sonrasında Sudanlılar Birliği'nin kuruluşuna katılarak genel sekreterliğini üstlendi, ayrıca Afrika Demokratik Birliği'nin (RDA) yöneticileri arasında yer aldı.Sonradan Fildişi Kıyısı'nın başkanı olan Félix Houphouët-Boigny ile yakın bir dostluk kurdu.Fransız sömürgeciliğine karşı yürüttüğü mücadeleden dolayı 1946'da kısa süreyle hapse atıldı. İki yıl sonra bölgesel meclise seçildi. 1950'lerin ortalarında Fransa Ulusal Meclisi'ne girdi ve bu meclisin ilk Afrikalı başkan yardımcısı oldu.İki Fransız hükümetinde bakanlık görevi aldı. Bu arada Sudanlılar Birliği'nin başkanlığına getirilen ve başkent Bamako'nun belediye başkanı seçilen Keita, partisinin 1957 seçimlerinde ezici çoğunluk elde etmesine karşın, iç sorunlardan çok, dış ilişkilerle ilgilenmeyi sürdürdü. Batı Afrika'daki Fransız sömürgelerinin Fransız Uluslar Topluluğu içinde özerklik ve hemen bağımsızlığa geçiş arasında bir seçim yapmalarının istendiği 1958'deki referandumda, topluluk içinde kalma yönünde başarılı bir kampanya yürüttü.Eski Fransız sömürgelerini Batı Afrika Federasyonu altında bir araya getirme çabaları, bağımsızlığı seçen öteki sömürgelerde merkeziyetçiliğe karşı bir eğilimin ağır basması nedeniyle sonuçsuz kaldı.Ardından Senegal ve Fransız Sudanı'nın oluşturduğu Mali Federasyonu'nda başbakanlık görevini üstlendi. Devlet yapısına ilişkin anlaşmazlıkları ve kişisel çekişmeler nedeniyle kısa ömürlü olan federasyonun dağılmasında (1960) sonra Mali adını alan Fransız Sudanı'nda başkan olarak yönetimde kaldı. Bağımsızlığın ilk yıllarında sol politikalara dayalı bir program uyguladı. Kurduğu otoriter ve güçlü yönetim, 1967'de parti içindeki sağ ve sol kanatların yönelttiği eleştirilerin yanı sıra artan mali ve ekonomik sorunların da etkisiyle sarsılmaya başladı.Kötü bir hasat mevisiminin ardından 19 Kasım 1968'de genç subayların yönettiği kansız bir darbeyle devrildi. Yaşamının geri kalan bölümünü gözaltında geçirdi. 1992'de saygınlığı iade edildi. Hünkâr Sofası Hünkar Sofası, Topkapı Sarayı'nın Harem-i hümayun bölümünde, I. Süleyman (Kanuni) tarafından yaptırılan sofa, dikdörtgen planlı ve kubbelidir. III. Osman döneminde (1754-1757) değiştirilerek duvarları ayet yazıları, yaldızlı süslemeler ve aynalarla donatıldı. III. Selim (1789-1809) mermer çeşmeler ekletti. Bayramlarda sofanın köşesindeki mermer sütunlar arasına taht-ı hümayun kurulur, valide sultan, öteki saray kadınları ve kadın efendiler için eğlenceler düzenlenirdi. Harem’deki çeşitli eğlencelere sahne olan bu mekanın, değişik dönemlerden gelen farklı üsluptaki süslemeleri vardır. Gurbetçi Şaban Gurbetçi Şaban, Kartal Tibet'in yönetmenliğini yaptığı ve Orhan Oğuz'un Kameramanlığını yaptığı 1985 yapımı Türk sinema filmi. Film Almanya'ya iş ve refah ortamı bulmak için giden Türklerin yaşam koşullarını ele almaktadır. Filmde Türk sinemasının bilinen kişilerinden Kemal Sunal, Reha Yurdakul, Müge Akyamaç ve Yavuzer Çetinkaya gibi isimler vardır. Film'de göç olgusunun toplumsal yansımaları konu ediliyor. Gurbetçi Şaban saf görünümlü bir garibandır, ancak kurnazlık yapmaktan geri durmaz. Şaban'ın işçi olarak gittiği Almanya'da başından traji-komik olaylar geçer. Şaban Yıldız, saf görünümlü bir gariban köylüdür. Ancak kurnazlık ve ciddiyetsizlik yapmadan duramamaktadır. Şaban, Almanya'ya iş bulmak için gider ve çalışma izni olmayan Türkleri sağlıksız ortamlarda çalıştıran gaddar bir Alman patronun eline düşer. Ayrıca kendisi gibi Almanya yolcusu iken otobüste tanışdığı Bahar adlı kıza aşık olmuş ve aynı fabrikada çalışmaktadırlar. Daha sonra Alman patronun uyguladığı zorbalık ve haksızlıklar karşısında bir şeyler yapmaya karar verir. Yaptığı çok akıllıca bir planla önce Alman hükümetinden çocuk nafakası alarak kendisine bir iş kurar. Zaman içinde tüm yeteneklerini sergilemeye başlayan Gurbetçi Şaban, işçilikten zengin bir hayata doğru yükselmeye başlar. Nickelback Nickelback Kanada'nın dünyaca ünlü rock gruplarından birisidir. Nickelback 1995`te Kanada'nın Alberta Eyaleti'nin Hanna şehrinde Chad Kroeger (ana vokal ve elektro gitar), Mike Kroeger (bas gitar), Ryan Peaker (arka vokal ve elektro gitar) ve Mitch Gandau`nun (bateri) bir araya gelmesiyle kuruldu. 2005 yılında, bateriye Daniel Adair'ın gelmesiyle, grubun kadrosu günümüzdeki halini aldı. Nickelback deneme albümlerini Şubat 1996'da 7 şarkıdan oluşan Hesher EP çıkardı. Bu albüm Kanada'nın en iyi 100 albümü arasında yer aldı. Bu albüm 50 radyonun çalma listesinde yer buldu ve top 20 listesinde yer aldı. Nickelback daha sonra Amerikan müzik piyasasına yöneldi. 2000 yılında Roadrunner Records müzik şirketiyle, ilk albümü olan The State'i çıkardı. Bu albümle birlikte geniş hayran kitlesine sahip oldu. Nickelback 2001 yılında Silver Side Up albümünü piyasaya çıkardı ve albümde yer alan "How You Remind Me" şarkısıyla modern rock hayranları tarafından, birçok ülkede 1 numaraya aday olarak gösterildi. Şu ana dek Amerika’da 5 milyon 200 bin tüm dünyada 10 milyon satan albüm, Amerika’da 6 kez platin plak aldı. Albümden çıkan hit single "How You Remind Me" 4 hafta Amerika listelerinde 1 numarada kalırken, bu parça grubu da tüm dünyaya tanıttı. 2003 Grammy’lerine "How You Remind Me" parçasıyla "Yılın En İyi Kaydı" olarak aday gösterilen Nickelback, 2002 yılında Curb adlı albümlerini yayınladı ve aynı zamanda "Live at Home" adındaki bir DVD’yi de piyasaya çıkarttı. 2003 yılının Eylül ayında 4. albümü The Long Road çıkartan Nickelback, bu albümle 3 kez platin plak aldı. Amerika’da 3 milyon 100 bin kopya satan albümden çıkan "Someday" teklisi, Amerika listelerinde 7 numara oldu. Albüm aynı zamanda davulcu Ryan Vikedal’ın grupla çalıştığı son albüm olma özelliğini taşıyor. The Long Road albümüyle 2004 Grammy’lerine 2 dalda aday olan Nickelback, aynı sene grubun video kliplerinin yer aldığı The Videos DVD’sini de piyasaya sürdü. 2003 yılı içerisinde Daredevil ile ve 2004’te de The Punisher filmlerinin soundtrackine birer şarkıyla katılan Nickelback, 2005 yılında 5. stüdyo albümü olan All the Right Reasons'ı çıkardı. Bu albüm ile Amerika listelerinde 1 numaraya kadar çıkan Nickelback, ilk haftada 325 bin kopya sattı. 4 kez platin plak alan albüm, günümüzde tüm dünyada 5 milyon 265 bin kopya satmış durumda. Albümden çıkan ilk tekli "Photograph", Amerika listelerinde 2 numara olurken, albümden çıkan diğer tekli "Far Away" de 8 numara olmayı başardı. 2005 yılında "Photo Album" DVD’sini piyasaya süren Nickelback, 2006 yılında "All the Right Reasons" albümünün turnesi kapsamında Bon Jovi ile aynı sahneyi paylaştı. Amerikan Müzik Ödülleri’nden "En İyi Pop/Rock Albümü" ve Dünya Müzik Ödülleri’nden de "En İyi Rock Grubu" ödüllerinin sahibi oldu. 18 Kasım 2008 tarihinde Dark Horse adlı albümünü piyasaya sürdü. 21 Kasım 2011 tarihinde de Here And Now adlı albümünü çıkardı. 2015'te ise No Fixed Address adlı albüm çıkmıştır ama turnesi vokal Chad Kroeger'ın ses teli ameliyatı yüzünden ertelenmiştir. Hüseyin Rahmi Gürpınar Lisesi Hüseyin Rahmi Gürpınar Lisesi, Adalar ilçesinde kurulan ilk okuldur. Hüseyin Rahmi Bey Sokağı ile Bahriye Hamamı Sokağının kesiştiği yerde bulunan büyük bahçeli bir köşkte eğitim vermiştir. Ortaokul olarak 1933 yılında hizmete giren bu binada 1950'lere kadar eğitim verilir. Heybeliada'daki bu ortaokul, aynı zamanda şu andaki lisenin de temelini oluşturmuştur. Lise, 7 Ekim 1958 Salı günü zamanın maarif vekili Celal Yardımcı tarafından hizmete açılmıştır. Eski köşkten bu binaya taşınılmıştır. Önceleri “Adalar Lisesi” olarak hizmete açılan okul daha sonra 22 Nisan 1965 tarihinde “Hüseyin Rahmi Gürpınar” adını almıştır. 1996 Yılında çok programlı lise haline gelmiştir. Bugün lise bünyesinde muhasebe, bilgisayar, çocuk gelişimi, yat kaptanlığı, moda tasarımı ve genel lise bölümleri yer almaktadır. Yabancı dil ağırlıklı lise ise 8 yıl eğitim verdikten sonra kapanmıştır. Lahoz balığı Lahoz balığı ya da Grida balığı ("Epinephelus aeneus"), Serranidae (Hani balıkları) familyasına ait, Atlas Okyanusunun doğusunda, Akdeniz'de ve Ege denizinde bulunan bir balık türü. En büyükleri 120 cm uzunluğa ve 25 kilo ağırlığa ulaşabilir. Fazla derinlere gitmeden 20–200 m derinlikteki kayalık, taşlık veya çakıllı alanlarda yaşar. Oldukça yırtıcı, etçil bir balıktır. İrili ufaklı her türlü kabuklu, omurgasız ve küçük balıklarla beslenir. Mayıs-Haziran arasında üreme yapar. Akdeniz'in eti en lezzetli ve şöhretli balıklarındandır. Ancak ekonomik değeri bölgeseldir. orfoz balığı Lahoz balığının yakın bir akrabasıdır. Bölgesel bir balık olan lahoz ekonomik anlamda da bölgesel bir değer taşır. Nesli tükenmekte olmasına karşın Türkiye'de 1996 yılında ticari amaçla avlanabilir hale getirilmiştir. Twin Pedal Twin pedal bateri enstrümanına ait bir donanım olup kick pedalın gelişmiş halidir. Bu donanım sayesinde kick pedala vurulan her vuruşta sizin vurduğunuzdan farklı olarak bir pedalla daha vuruş sağlanır ki bu da sizin normalinden daha hızlı vuruş yapabilmenizi sağlar. Yani bir adet bas davuluna monte edilmiş iki adet tokmağın tek sistemden iki adet pedal ile çalınmasıdır. Ä°skaroz İskaroz ya da papağan balığı ("Sparisoma cretense"), Scaridae familyasından kemikli balık türü. Türkiye'de Akdeniz, Ege ve Marmara denizlerinde görülürken, açık denizlerde Akdeniz kıyılarından itibaren Kuzey Afrika'nın Batı sahillerine kadar popülasyonu mevcuttur. Genel olarak sıcak ve ılıman denizlerde yaşarlar. Genel olarak parlak renklere sahiptir. Kanı açık renktedir. Sularımızda yaşayan iskarozların boyları 20–30 cm. arasındadır. İri pullara sahiptir. "Papağan" isminin verilmesinin nedeni ağzının papağan gagası biçiminde olmasıdır. Beslendiği mercan resiflerinin etrafında dolaşırken gagaya benzeyen dişleriyle zostera ve deniz yosunu yer. İskarozlar (papağan balıkları) küçük gruplar halinde yaşarlar. Erkek ve dişi papağan balıklarının renkleri de birbirinden farklıdır. İskarozların bazı cinslerinin yumurtaları uzun ve oval, küçük ağızlı iskarozların yumurtaları ise küre biçimindedir. Yumurtaların çapı 1-2.5 milimetre arasında değişir. Bunlar bir günde çatlar. Geceleri uyumak için mercan resiflerinin arasına çekilir. İskarozun pek çok türü, mukus salgılayarak kendisine koruyucu bir kılıf yapar. Bu tıpkı büyük bir baloncuğa benzer. Böylece yırtıcı balıklar kokusunu alamaz. "iskaroz" adı, Türkçeye Rumca "σκάρος" ("skaros") sözünden geçmiştir. ETH ZÃ¼rih ETH Zürih (Almanca: "Eidgenössische Technische Hochschule Zürich") Türkçe olarak Zürih Federal Teknoloji Enstitüsü olarak da bilinen, İsviçre'nin Zürih kentinde kurulu üniversite. Üniversite bulunduğu yörede kısaca "Poly" olarak da bilinmektedir. Bu isim Almanca orijinal ismi "Eidgenössisches Polytechnikum" ya da İngilizce "Federal Polytechnic Institute" 'dan gelmektedir. Üniversite kantona bağlı bir üniversite değil, direkt İsviçre Federal İçişleri Bakanlığı'na bağlıdır. QS Dünya Üniversite Sıralamaları, Times Higher Education Dünya Üniversite Sıralamaları ve Academic Ranking of World Universities (ARWU) tarafından Kıta Avrupası'nın en iyi üniversitesi olarak seçilmiştir. 2015/2016 dünya üniversiteleri sıralamasına göre Mühendislik ve Teknoloji alanında dünyanın en iyi 5. üniversitesidir. Albert Einstein'ın da aralarında yer aldığı ETH Zürih bünyesindeki kişiler toplamda 21 Nobel ödülü kazanmıștır. Üniversite 1854 yılında İsviçre Konfederasyonu tarafından kurulmuş, 1855 yılında 6 bölümle eğitim vermeye başlamıştır. İlk açılan bu bölümler mimarlık, inşaat mühendisliği, makine mühendisliği, ormancılık, kimya bölümleriydi. Daha sonradan üniversiteye yeni bölümler eklenmiş siyasi bilimler, matematik, fen bilimleri ve edebiyat alanlarında yeni bölümler açılmıştır. Zürih Üniversitesi kanton yönetimine bağlıyken, ETH Zürih federal bir üniversitedir. 1909'da eğitim programı üniversite düzeyine getirildi. 1911'de günümüzde kullanılan "teknik okul" ismi verildi. 1924'te üniversite akademik yapılanmasında değişikliğe gidildi. Üniversite 12 akademik bölüme indirgendi. Günümüzde üniversitede 16 akademik bölüm yer almaktadır ve 110'dan fazla ülkeden gelen 18,178 öğrenci eğitim görmektedir. Doktora öğrencileri bu sayının 3,900'ünü oluşturmaktadır. Murray KanalÄ± Murray Kanalı, Magallanes y la Antártica Chilena bölgesi'nin Şili Antarktika Bölgesi Cabo de Hornos bölgesel idaresi'nde yer alır. Hoste Adası'nı, Navarino Adası'ndan ayırır ve kuzeyde Beagle Kanalı tarafından sınırlandırılır. E-Okul e-Okul, Türkiye Cumhuriyeti Millî Eğitim Bakanlığı tarafından Millî Eğitim Bakanlığı Bilişim Sistemleri (MEBBİS) projesi kapsamında 2007 yılının Ocak ayında kullanıma açılmış olan bir okul yönetim bilgi sistemi web yazılımıdır. Bir öğrencinin okula kaydından başlayıp, mezuniyetine kadar olan tüm süreci içeren bir sistemdir. Bilgi İşlem Dairesi Başkanlığı tarafından geliştirilmektedir. Devlet ve özel ilköğretim okulları, anaokulları, özel eğitim kurumları, ortaöğretim kurumları e-okul sisteminde işlem yapmaktadır. e-okul sisteminde öğrenci kaydı, nakil işlemleri, not girişleri, devamsızlık işlemleri, sınav bilgileri, merkezî olarak yapılacak sınavların (LGS, DPY-B vb.) başvuru ve tercih işlemleri, belge işlemleri (takdir, teşekkür, onur vb.), haftalık ders programı girişleri, alınan belgeler, e-karne, şube yazılı ortalamaları, duyurular ve birçok modül üzerinden bilgi girişleri T.C. Millî Eğitim Bakanlığı sunucularına girilmektedir. e-okul modülünün haricinde, velilerin öğrencilerin okul durumlarının takibi için açılmış olan e-okul Veli Bilgilendirme Sistemi (e-okul VBS) bulunmaktadır. Bu sistemde ise öğrencinin devamsızlıkları, ders programı, davranış notları, sınav tarihleri, okul tarafından yapılan duyurular, merkezî sınavların giriş belgeleri veya tercih sonuçları bu sistem üzerinden Türkiye Cumhuriyeti (TC) Kimlik Numarası ve okul numarası girildikten sonra birkaç güvenlik sorusuna cevap verilerek takip edilebilir. 24 (anlam ayrımı) 24 ÅŸu anlamlara gelebilir. Antonov An-32 Antonov An-32 (Nato rapor adı: Cline) çift motorlu turboprop askeri nakliye uçağıdır. An-32, An-26'dan geliştirilmiştir. Bu işi başlatan müşteri Hindistan Hava Kuvvetleri'dir. An-32 elverişsiz hava koşullarına dayanıklılık bakımından An-26'dan daha iyidir. Büyük çaptaki pervaneler için motorun yeri kanat üstü yükseklikte konulmuştur, AI-20 turboprop motor 5100 hp güç ile çalışır, An-26 AI-20 motorundan neredeyse iki misli güce sahiptir. An-32 bu yüzden tropikal ve dağlık koşullarında mükemmel take-off özelliğine sahiptir. Değeri 2000 yılına göre 6-9 Milyon Dolardır. http://en.wikipedia.org/wiki/Antonov_An-32#Operators Kullanıcıları görmek için tıklayınız. Kadın (anlam ayrımı) Kadın aşağıdaki anlamlara gelebilir : Mehmet Uygun Mehmet Uygun (d. 1934, Gaziantep - ö. 19 Temmuz 2006, Ankara), Türk hukukçu. Eski Yargıtay Başkanı Gaziantep Lisesi'ni bitirmiş ve Ankara Üniversitesi Hukuk Fakültesi'nden 1959 yılında mezun olduktan sonra, Gaziantep Hakim Adayı olarak mesleğe başlayan Uygun, sırasıyla; Uludere Cumhuriyet Savcılığı, Ankara Üniversitesi Hukuk Fakültesi Asistanlığı, Oğuzeli Hakimliği, Gaziantep Ağır Ceza Mahkemesi Üyeliği ve Gaziantep Ceza Hakimliği ile Gaziantep Ağır Ceza Mahkemesi Başkanlığı görevlerinde bulunmuştur. İyi derecede Fransızca bilmektedir. 19 Temmuz 2006 tarihinde kalp krizi geçirerek Ankara'da İbni Sina Hastanesi'nde vefat etmiştir. 25 Ocak 1979 tarihinde Yargıtay Üyeliğine seçilerek Dokuzuncu Ceza Dairesi Üyeliği görevinde bulunan Mehmet Uygun, Yargıtay Büyük Genel Kurulu'nca 2 Temmuz 1986 tarihinde Yargıtay Birinci Başkanvekilliğine, bu görevini sürdürürken 11 Temmuz 1997 tarihinde de Yargıtay Birinci Başkanlığına seçilerek, 1 Temmuz 1999 tarihinde yasal yaş sınırı nedeniyle emekliye ayrılmıştır. 1998 Adli Yılı açılış konuşmasında sarfettiği 'maalesef Türkiye'de hukuk yargıcın cüzdanıyla vicdanı arasında sıkışmıştır' sözüyle tartışmalara neden olmuştur. Leonard Bloomfield Leonard Bloomfield (Nisan 1, 1887 – Nisan 18, 1949) yapısal dilbilim üzerinde çok kapsamlı araştırmalar yapan ve bu araştırmalarıyla dilbilimi tarihini etkilemiş ünlü Amerika'lı dil bilimcidir. Amerika’da kapsamlı araştırma tekniklerinin diller üzerinde de gelişmesi ,fonetik ve sesbilim alanlarını da etkiledi. Özellikle morfolojiyle sözdizimi arasındaki farklar,Kızılderili amerikan dillerine uygulandı. Bu konuda kayda değer ilk kitap, dilbilimsel analiz ve pratikleri de teorisinde kapsayan Leonard Bloomfield’in ‘Language’ adlı eseriydi. Bu kitap yirmi yıldan fazla bir süre dilbilimsel açıdan kaynak olarak gösterildi. Bloomfield, indogermen dillerinin metodunu ve kurallarını geliştirmek için Algonkin dillerini kullandı. Bundaki amacı, Ural dillerinin fazla edebi değer kaybetmeden karşılaştırılmaya alınmasını sağlamaktı. Bu metodik çıkarımıyla Amerika’da senkronize (seslendirilmiş) dilbilimi kavramını çıkarttı ve bu kavramında böylece kurucusu oldu. Bloomfield, başlarda yapısalcı olarak görülmüştür, çünkü cümle yapılarını kurarken ve özellikle cümleleri öznel parçalara ayırırken birçok farklı metot ve tanımlama kullanmıştır. Ek olarak dilbilimi davranışsal açıdan ele almış ve bu yaklaşım birçok araştırmaya konu olmuştur. Type 69/79 Çin yapımı Type 69 ve Type 79 tankları T-54A'nın kopyası olan Type 59'un geliştirilmiş bir versiyonudur. T-54/Type 59'dan farkı ateş ilkel kontrol sistemi ve birinci ve ikinci teker arasındaki boşluktur. Diğer geliştirmeler ise yeni motor, balistik bilgisayar ve lazer mesafe bulucusur. Type 79 versiyonu en gelişmiş versiyonudur ve 105 mm top ile donatılmıştır. Çin-Sovyet Ayrılığı'ndan sonra, Sovyetler Çin silah endstrisine destek vermeyi ve teknik kadroyu geri çekti. 1963'te China's 617 Factory firmasına Type-59'u geliştirme görevi verildi. Geliştirmeler 100 mm stabilize yivsiz top, yeni bir 580 bg motor ve kızılötesi projektörü kapsıyordu. Bununla birlikte PLA bu tanktan memnun olmadı ve seri olarak üretime başlanılmadı.Bazı batı araştırmacıları Type 69'u yanlış olarak T-55'in kopyası olarak görmüştür. 1969 Çin-Sovyet ayrılığı sırasındaki sınır çarpışmasında, PLA bir Sovyet T-62'sini ele geçirmiştir. Ele geçirilen tank incelenmiş ve bazı parça ve donanımları örn. Sovyet Luna kızılötesi projektörü tasarlanan tanka kopyalanarak Type 69 'un tasarımı tamamlanmıştır. Ancak Type 69 1982'ye kadar PLA servisine resmen kabul edilmedi ve o zamana kadar sınırlı sayıda kullanıldı. PLA Type 69'un performansından memnun kalmadı ama Çin'in en fazla ihraç edilen zırhlı araçlarından biri oldu. 1980'lerde 2,000 adet satışı yapılmıştır. Tankın sade, kuvvetli ve düşük fıyatı onları dış pazarda cazibeli yapmıştır ve Çin İran-Irak savaşı sırasında yüzlerce satmıştır. Çok sayıda araç Saddam Hüseyin tarafından Körfez savaşında ve 2003 Irak savaşında kullanılmıştır. 2001 yılında Myanmar Ordusuna ait Type 69-II tanklarının Sınır Karakolu 9631 muharebesi sırasında Tayland Kraliyet Ordusuna ait M60A3 tanklarına karşı ateş açtığı bildirilmiştir. Type 69 ve Type 79 tanklarının gövdeleri ve taretleri yaşlı Type 59'larla hemen hemen aynıydı. Tek fark daha gelişmiş ve daha iyi teknolojiye sahip olmalarıydı.Çin Type 59, 69 ve 79 tankları aynı bakış açısına, geliştirilebilirliğe ve Sovyet T-54, 55 ve 62 tanklarıyla ortak soya sahipti. 1980 ortalarında kazanç ve bilgiye sahip oldular ve Type 59/69/79 serisini çöpe atmayarak 1990'larda yeni modern tank üretimi için önayak oldular. Bugün sadece Çin Ordu envanterinde 200 kadar Type 69/Type 79 kalmakla birlikte eğitim amaçlı ve yedek birliklerde kullanılmaktadır. Type 69/Type 79, Type 96 ve Type 99'laral değiştirilmiştir. Type 69'a üreticisi NORINCO WZ-121 adını tamıştır. Protip modelidir, Type 59 gövdesi üzerine kuruludur, yeni 580 bglik motor, 100 mm yivsiz top, kızılötesi projektör ve lazerli mesafe bulucu uygulanmuştır. Protipe ele geçirilen Sovyet T-62'den bazı teknolojik özellikeler dahil edilmiştir, bunlar Luna kızılötesi projektör sistemi ve NBC korumasıdır. İlk üretim versiyonu 1982'de duyuruldu. Özellikleri: Bu versiyon en çok ihraç edilen versiyondur ve Pakistan bunu lisanlı olarak üretmektedir. Type 69-II'nin komuta kontrol versiyonu olmakla birlikte ilave iletişim ekipmanları ve yardımcı güç paketi uygulanmştır. Radyo anteni için tarete uzun bir tüp eklenmiştir ve iki depo kutusu arkadadır. WZ-121D olarak da bilinir, Type 69-II versiyonunun batı teknolojisi ile geliştirilmişidir. PLA servisinde Type 79'lar vardır. Geliştirmeler: Type 69 AMT şu an Bangladeş ordusun servisinde.(88; T69MK-IIG adında geliştirilmekle birlikte, 120 mm yivsiz top, ERA, 1200 bg motor, İran (200), Myanmar (60), Pakistan (250), Tayland (50), ve Zimbabve (10). Type 69 Irak'a da ihraç edilmiştir ancak Yeni Kara Kuvvetlerinde fazla uzun kalmamıştır. Arnavutluk 70'lerden sonra 150 adet elde etmiştir. Type 69/79'dan Çin yangın söndürme tankı geliştirilmiştir. Sadece Çin'de 3 tugayda bulunur. 80'lerde Çin Irak'a 100'lerce Type 59/69 AMT sattı. 1991 Körfez savaşında, batılı araştırmacılar Irak'ın Type 69'ları 105 mm topla, 160 mm havanla ve 125 mm topla birlikte otomatik doldurma sistemi ile geliştirilmiş olduğu iddiasını ortaya atmışlardır. Tümü yeni bir zırhla daha kaplanmıştır. Bu versiyonlar Type 69-QM olarak bilinirler.1.Körfez savaşı ve 2003 Irak işgalinde hem seçkin Cumhuriyet Muhafızları hem de diğer zırhlı birliklerde kullanılmışlardır. Körfez Savaşında gelen bilgilere göre Type-69 kullanan zırhlı birlikler T-72 tanklarını kullanan seçkin Cumhuriyet Muhafızlarına göre daha çetin savaşmıştır. Chevrolet Avalanche Chevrolet Avalanche, Amerikalı otomotiv firması Chevrolet'in 13 Kasım 2001'de satışa sunduğu Kamyonet modelidir. Kami (Åžintoizm) Kami (神) Şintoizm'de kullanılır ve "hayat için önemli olan, rüzgâr, yağmur, ağaç, dağ, ırmak ve bereket gibi konsept ve şeylerin şeklini alan kutsal ruhlar" olarak tercüme edilebilir. Bazı kami yerel (lokal) olup, sadece belirli bir yerin ruhu veya koruyucusuyken, diğerleri büyük doğal oluşumlarınları, nesneleri ve işlemleri temsil ederler. BirkaÃ§ kami: Aksu, Antalya Aksu, Antalya Büyükşehir Belediyesine bağlı ilçelerden birisidir. Batısında Muratpaşa, Kepez ve Döşemealtı doğusunda Serik ilçeleri bulunur. Akdeniz'e de küçük bir kıyı şeridiyle bağlantısı olan ilçenin kuzeyinde ise Burdur ili bulunmaktadır. İlçe 2008 yılında merkez ilçenin doğusunda kuzey - güney yönünde dağınık halde bulunan birçok mahallenin bir araya getirilmesiyle oluşturulmuştur. İlçenin merkezi Aksu Çayı'nın batısındadır. Şu anki ilçe merkezi olan bölge Antalya - Alanya yolu üzerinde olması, civardaki tüm köylerin pazarı olması, eski Anadolu Öğretmen Okulu'nun bulunması ve iplik fabrikasına yakın olması gibi çeşitli faktörlerle gelişmiştir. 2008 yılında ilçe merkezi olmasından sonra çeşitli bankaların şubeleri de bölgede faaliyet göstermeye başlamıştır. İlçe ekonomisi tarım ve turizme dayanmaktadır. Antik Perge kenti, Kurşunlu Şelalesi EXPO Fuar Merkezi ilçe sınırları içerisinde yer almaktadır. Biyomekanik Biyomekanik, insan dokularının özellikleri ve mekanik streslere dokuların yanıtı ne olacaktır sorusuyla ilgilenen alandır. İş makinesinde çalışan kişilerin olası zararlardan korunması için kask, eldiven, maske vb kisisel koruyucu ekipman üretimi biyomekanik desteği alınarak sağlanır. En iyi tanımlamalarından biri 1974'te Herbert Hetze tarafından dile getirilmiştir " Biyomekanik, biyolojik sistemlerin biçim ve işlevlerinin mühendislik yöntemleri kullanılarak incelenmesidir." Biyomekanik sözcüğü 1970'lerin başlarında, mühendislik mekaniğinin biyolojik ve tıbbi alanlarda kullanılmasını tanımlamasıyla türemiştir. Biyomekanik, mühendislikle bağlantılıdır, çünkü biyolojik sistemleri analiz etmek için genellikle mühendislik bilimlerinden yararlanılır. Newton Mekaniği'nin ve malzeme biliminin genel uygulamaları, biyolojik sistemlerin mekaniğini oluşturur. Hint-Ä°ran dilleri Hint-İran dilleri veya Aryan dilleri, Hint-Avrupa dil ailesi'nin bir koludur. Güney ve Batı Asya, ve de Orta Asya bölgeleri başta olmak üzere, kalabalık bir konuşmacı sayısına sahiptir. Hint-İran dilleri kendi içinde üç alt gruba ayrılır. Arsız Daffy Arsız Daffy veya Daffy Duck ("Ördek Daffy, Warner Bros.'un çizgi film dizileri olan Looney Tunes ve Merrie Melodies'deki bir çizgi film karakteridir. Daffy, 1930'lu yılların sonunda Mickey Mouse ve Temel Reis gibi geleneksel sade karakterlerin yerini almak için ortaya çıkan "tatlı kaçık" karakterlerinin yeni türünün ilkidir. Daffy, Bugs Bunny'nin en iyi arkadaşı ve bazen de rakibi olarak bilinir. Rai taşları Rai taşları, Pasifik Okyanusu'nun güneyindeki Yap Adası'nda, para olarak kullanılan dev taşlardır. Günümüzden 100 yıl öncesine kadar para yerine kullanılmaya devam eden bu taşların ağırlığı 5 ton kadardı. Bu paralar, Yap'a yaklaşık 400 km uzaklıktaki Palau adlı bir başka adadaki taşlardan yapılıyordu. Rai yapmak için, bir grup erkek, büyük bir kanoyla Palau'ya yelken açıyordu. Zorlu bir yolculuğun sonunda adaya vardıklarında, Palau Adası'nın şefinden, adadaki taş ocağını kullanmak için izin istiyorlardı. Bu izin karşılığında, kimi zaman aylarca şef için çalışmaları gerekebiliyordu. Yaplılar, balina dişi ve deniz kabuklarından aletleriyle taşı kesip şekillendiriyorlardı. Bu da aylarca sürebiliyordu. Taş paralar, yine kanolarla Yap'a taşınıyordu. Dönüş yolunda da türlü serüvenler atlatılıyordu. Tıpkı elmas ya da zümrüt gibi değerli taşlarda olduğu gibi rai de, taşın güzelliğine, işçiliğine, biçimine ve büyüklüğüne göre değer kazanıyordu. Ünlü bir denizci tarafından adaya getirildiyse, taşı getirmek pahasına birçok serüven atlatıldıysa, taşın değeri daha da artıyordu. Rai, yiyecek satın almak ya da çalışanların ücretini ödemek için kullanılabilirdi. Yeni çocuk sahibi olan bir aileye armağan olarak verilebilir ya da çatışma zamanında müttefik kazanmak için güvence olarak gösterilebilirdi. Zenginlik göstergesiydi. Rai'ler genellikle "taş bankası" olarak adlandırılan patikalarda ya da toplantı yapılan yapıların önünde durur ve yerinden oynatılmazdı. Ancak, hangi taş paranın kime ait olduğu herkesçe bilinirdi. El değiştirdikten sonra bile genellikle hiç yerinden oynatılmazdı. Her rai'nin, daha önceki sahiplerinin kimler olduğunu gösteren bir belgesi vardı. Taş, el değiştirdiğinde bu belge de yeni sahibine aktarılırdı. Bugün Yap Adası'nda para birimi olarak dolar kullanılıyor. Adada 1000 kadar rai bulunuyor ve taş paralar eski gelenekleri yaşatmak adına, yalnızca törensel amaçlarla kullanılıyor. Ä°skenderiye Latin Patrikhanesi İskenderiye Patrikhanesi, Katolik Kilisesinin beş büyük patrikhanesinden biridir (diğerleri Antakya, Roma, Kudüs ve İstanbul). 1219'da kurulan bir latin patrikliği, 19. yüzyılda salt onursal bir unvan haline haline geldi ve 1964'te büsbütün kaldırıldı. Tarihin çeşitli olayları nedeniyle,monofizit görüşleri benimseyenler İskenderiye Kıpti Kilisesi'ni kurmuşlardır.Roma ile aynı görüşü paylaşanlar ise "İskenderiye Latin Patrikhanesi" çatısı altında inançlarını sürdürmüşlerdir. Antonov Antonov, veya Antonov ASTC (Ukr:"Авіаційний науково-технічний комплекс імені Антонова, АНТК ім. Антонова"), eski adıyla Antonov Dizayn Bürosu, Ukrayna merkezli (1952'den beri) uçak üretim ve servis firmasıdır. Özellikle çok geniş gövdeli uçak modelleri üretmekte olan firma bir Kamu İktisadi Teşebbüsüdür. Antonov (model öneki An-) firması yaklaşık 22000 uçak modeli üretmiştir ve bunların binlercesi eski Doğu bloku ülkelerinde ve gelişmekte olan ülkelerde kullanılmaktadır. Uçağın yapılış amacı stratejik taşımadır. 1988 yılında SSCB uzay programı için tasarlanmıştır. Dünyanın en büyük kargo uçağı An-225 dir. Dünyada bir tane bulunmaktadır. Tanesi 229770 Newton itme kuvveti uygulayan 6 tane Lotarev D-18T turbofan motora sahiptir. Uçağın maksimum menzili 15.400 kilometredir. Maksimum kalkış ağırlığı ise 600.000 kg dir. 1997 yılında Antonov tipi bir Rus kargo uçağı, İrkutsk'da evlerin arasına düştü ve 67 kişi öldü. Sadakatsiz seÃ§ici Sadakatsiz seçiciler, vadettikleri başkan adayına oy vermeyen ABD seçiciler kurulu üyeleridir. Genellikle tek başlarına hareket ederler, bunun en büyük istisnası 1836'daki 23 Virjinya seçicisinin oylarını topluca değiştirmesidir. Latino-Faliskan dilleri Latino-Faliskan dilleri Hint-Avrupa dil ailesinin İtalik diller koluna bağlı bir dil öbeğidir. TBMM 3. dÃ¶nem milletvekilleri listesi TBMM 3. dönem milletvekilleri listesi, 2 Ağustos 1927 - 26 Mart 1931 tarihleri arasında Türkiye Büyük Millet Meclisi'nde görev yapmış milletvekillerinin listesidir. Bu dönemdeki tüm milletvekilleri Halk Fırkası'ndan seçildi. Adil Bey Holding Adil Bey Holding veya Adil Bey Holding A.Ş., Aydın Doğan ve ailesinin sahibi olduğu ve bünyesinde Doğan Holding ile onun alt kuruluşu olan Doğan Yayın Holding'i barındıran bir şirket. Aydın Doğan, Doğan Holding ve Doğan Yayın Holding'te olduğu gibi bu şirketinde yönetim kurulu başkanlığını yapmaktadır. Şirket, Doğan ailesine ait olmak üzere Aydın Doğan'ın babasının ismini almaktadır. Aydın Doğan, 2002'te Doğan Holding'te sahibi olduğu hisselerin bir miktarını Adilbey Holding'e satarak %52 ile Adilbey Holding; Doğan Holding'in en büyük ortağı konumuna gelmiştir. Pis Moruğun Notları Pis Moruğun Notları, "(İng:Notes of a Dirty Old Man)" Charles Bukowski'nin anadilinde 1969 yılında basılan kitabı. 2002 yılında, Avi Pardo tarafından Türkçeye kazandırıldı ve Parantez Yayınları tarafından yayımlandı. Kitap, yazarın yaşam felsefesine dair okuyuculara birçok ipucu veriyor. Los Angeles'ta yayımlanan yeraltı gazetesi "Open City" 'e 1967 yılında yazılar yazmaya başlayan Bukowski, 1969 yılında gazetenin kapanmasından sonra arkadaşı Neeli Cherkovski ile aynı yıl "Laugh Literary and Man the Humping Guns" dergisini çıkartmaya başladı. "Pis Moruğun Notları" 1969 yılı içinde yazar tarafından "Open City" 'e yazılan yazıların bir nevi koleksiyonu idi. Türkçeye kazandırılmasında Bukowski çevirileriyle tanınan "Pardo" 'nun imzası bulunmaktadır. TBMM 4. dÃ¶nem milletvekilleri listesi TBMM 4. dönem milletvekilleri listesi, 4 Mayıs 1931 - 23 Aralık 1934 tarihleri arasında Türkiye Büyük Millet Meclisi'nde görev yapmış milletvekillerinin listesidir. Bu dönemdeki tüm milletvekilleri Cumhuriyet Halk Fırkası'ndan seçildi. Karakalpaklar Karakalpaklar (Karakalpakça: Qaraqalpaqlar), sayıları ortalama 600.000 civarında olan, büyük kısmının bugün Özbekistan'a bağlı özerk bir cumhuriyet olan Karakalpakistan'da yaşadığı Türk halkıdır. Uzun yıllar Kazaklarla iç içe yaşayan Karakalpaklara ilişkin tarihi kayıtlar ancak 16. yüzyıla kadar iner. Eski yurtlarının Kazan ve Astrahan arasındaki Volga kıyıları olduğu, oradan Amuderya çevresine göç ettikleri bildirilmektedir. 18. yüzyılda Amuderya yöresine yerleşen Karakalpaklar, Özbekler ve Kazaklar dışında bölgede az sayıda Türkmen ve Rus azınlıkları da yaşamaktadır. Karakalpakistan, 1936 yılı Aralık ayında Özbekistan’a katılmıştır. 1 Aralık 1990′da Cumhuriyet Yüksek Konseyi tarafından Karakalpakistan’ın özerkliği kabul edilerek Özbekistan’ın ilk ve tek özerk cumhuriyeti olduğu onaylanmıştır. Kentlerde oturanların oranı % 48 dolayındadır. Başlıca kentler Nukus, Hoceyli, Biruni, Tahyataş, Çimbay, Turtkul ve Altıkıl’dır. Karakalpak adı, "Kara" ve "kalpak" kelimelerinin birleşmesinden oluşur. Tarihçi Reşidüddin Hamedani (Farsça: رشیدالدین فضل‌الله همدانی , "Rashid ad-Din Fadhlullah Hamadani")'ye göre Karakalpak Türkleri Moğol işgalinde ""Kavm-i Külah-i Siyah"" (Kara Külahlı Ulus) diye bilinirdi. Ortaçağın erken dönemlerinde "Karaborkli" boyu Aral Gölü yakınlarındaki Peçenek boyu olarak görünüyor. Bilimsel eserlerde Karaborkli, Karakalpak ve "Siyah Kulahan" (Siyah Şapkalılar) adının aynı anlama geldikleri yazılmıştır. Eski Rus yıllıklarında "Çorniye Klobuki", Arap kaynaklarında "Karabörklü" olarak anılmışlardır. Günümüzde Karakalpak adıyla bilinen bu ulustan, tarihi kaynaklarda ilk olarak ancak XVI. yüzyıl sonunda (1578) bahsedilir. Yerleşim alanları Amuderya Deltası ve Aral Gölü'nün güneyidir. Bu bölge Karakalpakistan olarak da bilinir. Dünya'da sayıları ortalama 650,000 olan Karakalpaklar'dan, yaklaşık 400,000'i şimdiki Özbekistan’a bağlı özerk bir cumhuriyet olan Karakalpakistan (Özbekçe: "Qoraqalpog‘iston Respublikasi" ; Karakalpakça: "Қарақалпақстан Республикасы" veya "Qarakalpaqstan Respublikasi")'da, yaşarlar. Karakalpakça Türk lehçelerinin Kıpçak grubuna ait bir lehçedir. Karakalpakçayı bir Kazak ağzı olarak gören Türkologlar Karakalpakçaya Güney Kazakçası da derler. Karakalpaklar'da İslam dininin sünni fıkıh mezheplerinden biri olan Hanefi (Arapça: الحنفية veya المذهب الحنفي) yaygındır. Ancak, onların İslam dinini benimsemeleri tam dönem olarak bilinmese de, diğer etnik gruplar gibi 10. ve 13. yüzyıllar arasında olması daha uygundur. Ünlü Mahtumkulu (Türkmence: Magtymguly, Farsça: مخدومقلی فراغی , "Makhdumqoli Faraghi"‎) Türkmen şairin güçlü şiirleri, sadece Türkmen şairlerine tesir etmemiş; Berdak (Karakalpakça: "Berdaq G'arg'abay ulı"), Acıniyaz (Karakalpakça: "A'jiniyaz Qosıbay ulı") ve Gunhoca gibi XIX. yüzyıl Karakalpak şairlerini de etkilemiştir. Mahtumkulu'nun şiirlerinin çoğunu Berdak ve Acıniyaz, Karakalpak Türkçesine aktarmışlar; bu şiirler, halk arasına yayılmış ve sonradan bazıları Karakalpak şairlerinin şiirleriyle karıştırılır hale gelmiştir. Bunların çoğu, halk arasında Acıniyaz'ın ve Berdak'ın şiirleri olarak bilinmektedir. Şöhreti Karakalpaklar arasında yayılmış olan Mahtumkulu'nun şiirleri, Karakalpak düğünlerinin türküsü olagelmiştir. Berdak'tan bir ÅŸiir; Philip J. Fry Philip J. Fry, animasyon bilimkurgu dizisi Futurama'nın ana kahramanıdır ve Billy West tarafından seslendirilmektedir. Dizide genellikle soyadı olan "Fry" olarak çağrılır. Fry, 1974 yılında doğmuş, ortalama bir pizza dağıtıcısıdır. 2000 yılına saniyeler kala, bir sahte pizza siparişini teslim ederken kazara bir dondurucuya girer. 1000 yıl boyunca donuk kalır ve 2999 yılının son gününde uyanır. Uyandığında tek gözlü kariyer atayıcısı Turanga Leela ve sürekli sigara içen, kleptomanik robot Bender ile tanışır. Üçü, hep birlikte çılgın ve bunak eski bir bilim adamı ve Fry'ın büyük-büyük-büyük... (vs.) yeğeni olan Prof. Hubert J. Farnsworth'un dağıtım şirketinde uzay gemisi mürettebatı olarak işe girerler. Fry'ın eski hayatında bir ağabeyi, Yancy, ve donmasından hemen önce Fry'ı terk eden bir kız arkadaşı, Michelle, vardı. Yeni erkek arkadaşının kendisi terk etmesinden sonra Michelle kendini dondurdu ve 2. sezon finali "The Cryonic Woman"'da tekrar görünür. 1974'te New York City'de doğdu ve Philips tornavidasının ardından isimlendirildi. Hep kavga ettiği bir Yancy adında bir ağabeyi vardı. Lisede, her hafta 100 kutu kola içtikten sonra 3 kez kalp krizi geçirdi. Coney Island Koleji'ni bıraktıntan sonra, bir gün Dünya'yı kurtarmasına yardım edeceğine inandığı için 3 yıl boyunca sürekli televizyon seyretti. Daha sonra Panucci Pizza'da dağıtım elemanı olarak işe girdi. Basit, sevimli, saf ve olgunlaşmamış olarak tasvir edilir. Suça olan eğilimine rağmen Bender'ı en yakın arkadaşı olarak tanımlar. Duygularını dile getirecek zekası olmamasına rağmen, Leela için güçlü duyguları vardır, umutsuz olmamakla birlikte duyguları genellikle karşılıksız kalır. Leela bazen ilgisine karşılık gösterir, fakat erkeklerden yüksek beklentileri olması, Fry'ın olgunlaşmamış olması ve katıksız aptallığı, herhangi bir potansiyel aşka engel teşkil eder. "The Why of Fry" bölümünde, Leela'nın her şeyden bihaber gözüken evcil hayvanı Nibbler, kendisinin Fry'ın donmasından sorumlu olduğunu açıklar. Fry'ın eşsiz zihinsel özellikleri (Delta beyin dalgasından yoksundur. Bu aptallığının sebebi ve kendi kendisinin büyük babası olmasının sonucudur.) kötü "Brainspawn"'ın Evren'deki her bilgiyi toplayan şiddetli saldırısına karşı koyabilir. Nibbler'ın halkı, Nibblonianlar, onu "Ulu Kişi" sayarlar. Kehanete göre (1999'un son gününde, Nibblonianlar daha zaman yolculuğunu keşfetmemişti.) Fry'ın Dünya'yı kötü Brainspawn'dan kurtaracak kişi olduğunu tahmin ettiler. Fry'ın doğal ömrü doğru milenyuma yetişmeyeceğinden, Nibbler'ı daha önce bahsedilen pizza siparişini vermek ve hiçbir şeyden şüphe etmeyen Fry'ı dondurucuya itmek için geçmişe gönderirler. Fry'a "Philip" adı Matt Groening tarafından yakınlarda öldürülen Phil Hartman'a saygısından verildi. Zapp Brannigan rolü, Phil Hartman için yaratılmıştı. Groening'e göre, Fry'ın karakteri onu bir kaybeden olarak kalacak ve yazarların umduğu şekilde hedef genç erkek kitleyi etkileyecek şekilde zaman içinde gelişti. Fry'ın karakteri, Dünya'nın ötesine geçemeyen altın kalpli her şeyi eline gözüne bulaştıran, inatçı ve hantal biri olsa da, küçük bir umut ışığı vardır. Fry, Doktor Zoidberg, Profesör Farnsworth ve diğer birçok karakteri seslendiren Billy West tarafından seslendirilir. Billy West asıl seçmelerde Fry'ın rolünü elde edemedi, fakat bir oyuncu değişimi sonunda kendisine bu iş teklif edildi. West'in Fry için kullandığı ses "normal cumartesi sabahı iyi adamı" olarak tanımlanmıştır. West, Fry'ın sesini kendi sesine benzer olduğunu, fakat başka birinin aynı sesi daha zor taklit edebilmesi için "çizgi filmsel" özellikleri işin dışında tuttuğunu söyler. West, ayrıca Bender's Big Score'da Fry'ın zaman yolculuğu kopyası olan, gırtlağı yaralanmış Lars Fillmore'u benzer bir sesle seslendirir. Yapımcılar izleyicilerin Lars'ın gerçek kimliğini tahmin edememesi için, onu başka bir aktörün seslendirmesini düşünmüşler, daha sonra seslendirmeyi West'ten başka birisinin yapmasının mantıksız olduğuna karar verdiler. Euler özdeşliği Matematiksel çözümlemede Euler özdeşliği olarak adlandırılan ve Leonhard Euler tarafından bulunan eşitlik dır. Burada, Euler özdeşliği zaman zaman Euler denklemi olarak da adlandırılmaktadır. Euler özdeşliği birçok matematikçi tarafından göze hoş gelen bir denklem olarak tanımlanmaktadır. Denklem, aritmetik işlemlerden toplama, çarpma ve üs almayı içerir. Euler özdeşliği matematiğin beş temel sabitini de içerir: "Mathematical Intelligencer" okurları tarafından yanıtlanan bir anket sonucuna göre Euler özdeşliği matematiğin en hoş kuramıdır. "Physics World" tarafından 2004 yılında yapılan bir diğer anket sonucuna göre ise Euler eşitliği Maxwell denklemleri ile birlikte "gelmiş geçmiş en büyük denklemler" olarak belirlenmiştir. Paul Nahin'in "Dr. Euler'in Enfes Formülü" (2006) adlı kitabı Euler özdeşliğine adanmıştır. Dörtyüz sayfa uzunluğundaki bu kitap Euler özdeşliğinin "matematiksel güzelliğin zirvesine ulaştığı" kanısındadır. Constance Reid, Euler özdeşliğinin "matematiğin en önemli formülü" olduğunu öne sürmüştür. Gauss'un bu formülü ilk duyduğunda anlayamayan hiçbir öğrencinin birinci sınıf bir matematikçi olamayacağını söylediğine inanılmaktadır. 19. yüzyılın ünlü matematikçilerinden Benjamin Peirce bir dersinde özdeşliği kanıtladıktan sonra şunları söylemiştir: "Bu özdeşlik ilk bakışta çelişkili gibi duruyor ancak bunu kanıtladıktan sonra gerçeğin ta kendisiyle karşı karşıya olduğumuzu görüyoruz." Stanfordlu matematik profesörü Keith Devlin, Euler özdeşliği hakkında şunları söylemiştir: "Euler özdeşliği aşkın gerçek anlamını kavrayan bir Shakespeare sonatı ya da insanın ruhuna işleyen bir resim gibi varoluşun en derinlerine iniyor." Özdeşlik, karmaşık çözümlemedeki Euler formülünün özel bir durumudur. Euler formülü her "x" gerçel sayısı için aşağıdaki eşitliği sağlamaktadır. eşitliği sağlanıyorsa ifadesi elde edilir. Bunun nedeni ve eşitliklerinin sağlanmasıdır. Bunun ardından aşağıdaki eşitlik elde edilir. ve bu eşitlik bizi Euler özdeşliğine götürür. Euler Bağıntıları double euler(double exp.'e atfen) bağıntıları Euler özdeşliği aşağıda formülü verilen eşitliğin "n" = 2 durumunu sağlar. Euler, formülünün "e" sayısını "cos" ve "sin" terimleriyle ilişkilendirdiğini birçok yerde belirtmiştir ancak Euler'in kendi adına atfedilen özdeşliği bulduğuna dair somut bir kanıt bulunmamaktadır. Bazı kaynaklar bu özdeşliğin Euler'in doğumundan önce kullanılmakta olduğunu öne sürmektedirler. (Durum böyleyse bu, Stigler adlandırma yasasına bir örnek oluşturabilir.) Bu nedenle, özdeşliğin Euler'e atfedilmesinin uygun olup olmadığı konusunda genel bir kabul yoktur. Kaptan Yemeğe Çıktı ve Tayfalar Gemiyi Ele Geçirdi Kaptan Yemeğe Çıktı ve Tayfalar Gemiyi Ele Geçirdi, "(İng:The Captain Is Out to Lunch and the Sailors Have Taken Over the Ship)" Charles Bukowski'nin anadilinde 1997 yılında basılan kitabı. 2000 yılında, Avi Pardo tarafından Türkçeye kazandırıldı ve Parantez Yayınları tarafından yayımlandı. Kitap, yazarın 1991 ila 1993 yılları arasında kaleme aldığı günlüklerinden oluşuyor. Kitap, yazarın yaşamının son birkaç yılında yaptığı sıradan işleri bile kaydetmesi ile okuyucu için yazarın yaşam felsefesine ulaşmakta eşsiz bir kaynak haline geliyor. Kitabın Türkçeye kazandırılmasında Bukowski çevirileriyle tanınan "Pardo" 'nun imzası bulunmaktadır. Kitabın orijinal baskısında bulunan Robert Crumb'ın çizimlerine Türkçe baskısında da yer verilmiştir. Günlükler yazarın hayata veda etmesinden sonra düzenlenmiş ve yayımlanmıştır. Turanga Leela Turanga Leela, Katey Sagal tarafından seslendirilen animasyon televizyon dizisi Futurama'da bir kurgusal karakter. Leela, Planet Express Gemisi'nin kaptanı ve dizinin ana kahramanı Fry'ın aşkıdır. Önceleri dizide tek gözlü bir Uzaylı olduğuna inanılıyordu, sonra bir kanalizasyon mutantı olduğu anlaşıldı. Leela, işvereni Hubert J. Farnsworth'un Planet Express Gemisi'nin kaptanıdır. Gemiyi kullanır ve mürettebata emirler verir. Bir yetimhanede yetiştirildiği için, hayatı ve dizi boyunca tek gözlü bir uzaylı olduğuna inanılmıştır. Daha sonra bir insan ve bir kanalizasyon mutantı olduğunu öğrenmiştir. Ebeveynleri (Turanga Morris ve Turanga Munda), onun hayatını bir azınlık grubunun parçası olarak geçirmesini istemedikleri için onu bir uzaylı olarak yetimhaneye bırakmışlardır. Ebeveynleri, onu çocukluğu boyunca kanalizasyondan izlemiştir. Gerçeği öğrendikten sonra, Leela, onlarla daha fazla zaman geçirmeye çalışmıştır. Leela ve Fry'ın ilişkileri, dizinin ana konularından biridir. Fry, sürekli onun onayını arar, fakat Leela onu toyluğundan dolayı sürekli geri çevirir. Leela'nın Fry'a aşık olduğu zamanlar da vardır, özellikle Fry onun için hayatını tehlikeye atınca. Fry'ı gerçek bir arkadaş olarak görür ve ondan daha azını istemez. Sürekli Fry'a olan derin duygularını gizler (ve bastırır) gibi görünür GÃ¼ney Slav dilleri Güney Slav dilleri, Doğu ve Batı Slav dilleri ile birlikte Slav dillerinin 3 alt kolundan biridir. Dil grubu Balkanlar'da yaklaşık 30 milyon konuşura sahiptir. Güney Slav dilleri kendi aralarında bir lehçe sürekliliği oluşturur, grubun Batı koluna ait Sırpça, Hırvatça, Boşnakça ve Karadağca ise bu süreklilikte tek bir lehçe ("Stokavyan") olarak sınıflandırlıır. Yazıya geçririlmiş ilk Güney Slav dili (ve aynı zamanda ilk Slav dili), 9. yüzyılda Selanik'te konuşulmuş, günümüzde "Eski Kilise Slavcası" olarak adlandırılan dildir. Günümüzde bu dil hala bir dini dil olarak Kilise Slavcası formunda kullanılmaktadır. Laff A Lympics Laff A Lympics, 1977 yılında Hanna Barbara tarafından yapılan çizgi dizi. 24 bölüm süren çizgi filmde çizgi karakterlerden oluşan üç takım her hafta dünyanın farklı bir şehrinde çeşitli yarışmalarda yarışmaktadırlar. Toplamda Scooby Doobyler 14, Yogi Yahoolar 7, Gerçek Kötüler 2 bölüm kazanırken son bölümde bütün takımlar eşit puan almıştır. Git Herkesi Öldür ve Yalnız Geri Gel Git Herkesi Öldür ve Yalnız Geri Gel, yönetmenliğini Enzo G. Castellari'nin yaptığı 1968 yılı İtalya/İspanya ortak yapımı spagetti vestern filmi. (İtalyanca: Ammazzali tutti e torna solo, aynı zamanda İngilizce: Go Kill Everybody and Come Back Alone ve Kill Them All and Come Back Alone adlarıyla da gösterilmiştir.) Filmin senaryosunu Castellari ve Tito Carpi yazmıştır. Amerikalı oyuncular Chuck Connors ve Frank Wolff filmde oynarken, filmin müziğini ise Francesco De Masi üstlenmiştir. 100 dakika olan film, İspanya'da 89 dakika ile gösterime girmiştir. Ä°stila (film) The Invasion ("İstila"), yönetmenliğini Oliver Hirschbiegel ve James Mcteigue’nin yaptığı filmin başrollerini Oscar ödüllü Nicole Kidman ve Daniel Craig paylaşıyorlar. Patriot adlı uzay mekiğinin patlaması ve Amerika’nın üzerine yağmur gibi yağması tuhaf olayları da beraberinde getirir. Mekiğin enkazı üzerine bulaşmış, maddeye temas edenlerin değiştiği söylentilerine kimse kulak asmasa da kahramanımız Carol yeni bir nezle türü olarak tanıtılan hastalıkla ve bunu önlemek için yapılan aşıyla ilgili bir şeylerin ters gittiğini çok yakında keşfedecektir. Artık Carol için hastalıktan korunma, oğlunu bulma ve bu maddeye maruz kalarak değişen pek çok insanın arasında hayatta kalma mücadelesi başlamıştır. Ã‡in dilleri Çin dilleri ya da Çin dil ailesi (; Çin bölgesel dilleri, ya da lehçeleri), Çin'de yaşayan Hanlıların konuştuğu dillerin tümüne verilen addır. Çin-Tibet dil ailesine dahil kollardan birini oluşturmaktadır. Bu diller ayrıca Sinitik diller olarak da adlandırılır. Dünyadaki 1