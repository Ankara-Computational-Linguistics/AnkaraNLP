Norwalk, 1640 yılında Roger Ludlow tarafından satın alındı ve 11 Eylül 1951 yılında kasaba oldu. Caillou Caillou (okunuşu: "Kayu"), yazar Christine L'Heureux ve çizer Hélène Desputaux'un kitaplarından televizyona uyarlanan Kanada yapımı çizgi dizidir. Dizi, Caillou adlı 7 yaşındaki bir erkek çocuğun insanlarla ilişkilerini ve günlük yaşamını konu alır. Orijinal dili Fransızca olan dizi, farklı dillere çevrilerek Amerika'dan Almanya'ya, İngiltere'den Türkiye'ye kadar pek çok ülkede yayımlanmaktadır. Caillou sözcüğü Fransızcada "çakıl taşı" demektir ve bu sözcük saçsız baş anlamında da kullanılır. Dizideki Caillou karakterinin saçı yoktur. Dizinin yapımcıları bu konu hakkındaki soruları resmî sitesinde şöyle yanıtlamışlardır: Kitaptaki Caillou karakterinin yaşı, çizgi dizidekinden daha küçüktür ve bebeklerin saçları gür değildir. Diziye yapılan uyarlamada da aslı bozulmamış ve bu yüzden yaşı büyümesine karşın Caillou karakteri televizyona saçsız olarak aktarılmıştır. Dizi Kanada'daki Télétoon televizyonu tarafından yaptırılmış ve ilk olarak orada yayımlanmıştır. Daha sonra dünyanın pek çok ülkesinde yayımlanmaya başlanmıştır. Dizinin yayımlandığı diğer ülkeler ve kanallar şunlardır: Uğur Rıfat Karlova Uğur Rıfat Karlova (d. 2 Ağustos 1980) komedyen, oyuncu, şovmen, sunucu ve yazar. Balkan kökenli olan Uğur Rıfat Karlova, Kocaeli'de doğdu. 2 Ağustos 1980 senesinde İzmit’te doğdu. 2 yaşında memleketleri Tekirdağ’ın Hayrabolu ilçesine taşındılar. İlkokulu Hayrabolu’da okuyan Karlova, ortaokulu Tekirdağ Özel Lisesinde tamamladı. Liseyi de aynı şehirde Anadolu Turizm Otelcilik Resepsiyon-Muhasebe bölümünde bitirdi. 1998 senesinde Mersin Üniversitesi Anamur Meslek Yüksek Okulu Almanca Turizm Otelcilik bölümünü kazanan Karlova, üniversite yıllarında Antalya’da Almanca-İngilizce animasyon rehberliği ve transfermanlık yaptı. 2001 senesinde okuldan mezun olduktan sonra AÖ Fakültesi İşletme bölümüne kaydoldu. 2002 senesinde Ankara Üniversitesi DTCF Sinoloji bölümünü kazandı ve 4 yıl boyunca Ankara’da Çince eğitimi gördü. 2006 senesinde Tayvan Milli Eğitim Bakanlığının bursu ile Tayvan’a gelen Karlova, burada Ulusal Tayvan Normal Üniversitesinde Siyaset Bilimi yüksek lisansını tamamladı. 2006 senesinde Tayvan’da başlamış olduğu televizyon ve sahne hayatını günümüze kadar başarı ile devam ettirdi. Bu kısa süre içerisinde bazıları Kıta Çin’de de yayınlanan dünyaca ünlü markaların reklâm filmlerinde, Tayvan televizyonunun en tanınmış programlarında, dizi ve belgesellerinde yer aldı. 2012 senesinde Tayvan'ın Emmy Ödülü olarak sayılan Altın Çan Televizyon Ödüllerinde en iyi gezi programı sunucu ödülünü alarak 47 yıllık Altın Çan Tarihinde bu ödülü kazanan ilk yabancı sanatçı olmayı başardı. 2013 senesinde MTV Tayvan'da MTV Movie Chart isimli programı sunmaya başladı. Bu programda dünyaca ünlü film yıldızları Tom Cruise, Will Smith ve Jaden Smith gibi isimlerle röportaj yaptı. Özellikle Tom Cruise'a kafasını imzalatması tüm Türk ve Tayvan medyasında olay oldu. Bu isimlerin yanında dünyaca ünlü yönetmen Roland Emmerich ile de özel röportaj yapan Karlova, MTV'nin Asya'daki en etkili sunucuları arasında gösterilmeye başlandı. Kariyerini sürekli geliştirmeye çalışan Karlova Tayvan'da bulunan Taypey Ulusal Sanatlar Üniversitesi ve Çin Kültür Üniversitesindeki değerli hocalardan Televizyon-Sinema dersleri aldı. Yabancı dillere özel bir ilgisi bulunan Uğur Rıfat Karlova iyi derecede Çince, Almanca ve İngilizce biliyor. Karlova şu anda yeni televizyon ve sahne projeleri ile Çince konuşan Uzakdoğu izleyicisinin karşısına çıkmaya devam ediyor. Karlova için özel bir anlam içeren canlı sahne performansları Tayvan'ın başkenti Taypey ve tüm Tayvan'ın ilk ve tek komedi sahnesi olan Komedi Kulubünde devam ediyor. Burada 100’den fazla Çince oyun oynayan Karlova, Tayvanlı ve diğer yabancılara Tayvan’da yaşadığı hikâyelerini ve gözlemlerini komik bir dille anlatıyor. Dünyada çok fazla örneği olmayan ve bir yabancı tarafından tamamen Çince (Mandarin) yapılan en yoğun stand up gösterilerinden biri olması ile de önem taşıyan bu tek kişilik performanslar birçok Tayvanlı ve yabancı tarafından Komedi Kulübü sahnesinde beğeniyle izleniyor. Karlova, çıplak ayakla yaptığı tek kişilik gösterilerinin başarısı üzerine hikâyelerini sürekli yenileyerek gösterilerini yeni içerik ve şovlarla renklendirmeye devam ediyor. Karlova'nın şimdiye dek gerçekleştirdiği en uzun canlı sahne performansı ise(1 saat 20 dakika)gibi uzun bir süreyi kapsıyor. Karlova, çıplak ayakla televizyon hem de sahnede kendini gösteren Karlova, gelecekte yeni, yaratıcı ve uluslararası projelere imza atmak istediğini belirtiyor. Karlova hayalinin; başarılı ve sürekli gelişen bir televizyoncu kariyeri yaratmak olduğunun altını çiziyor. Bu hayalini gerçekleştirebilmek için her gün daha çok çalıştığını ve Uzakdoğu'da çalışmalarına bu yönde hedefler koyduğunu söyleyen Karlova, 2010 senesinde Hong Kong'da düzenlenen Uluslararası Stand Up yarışmasında almış olduğu 2. liğin ardından Kıta Çin'de de gösteriler yapmak istediğini hayranları ile paylaşıyor. Çin Modern Tarihinde Yolculuk- Bir Süper Gücün Yakın Geçmişi. Hasan Basri GÃ¼rses Hasan Basri Gürses, (d. 1949, İstanbul ö. 18 Mart 2009, İstanbul), sosyolog, yayıncı ve düşünür. Orta öğrenimini 1968 yılında Bakırköy Lisesi'nde, yüksek öğrenimini İstanbul Üniversitesi Edebiyat Fakültesi Sosyoloji Bölümü'nde 1974 yılında tamamladı. Yüksek lisansını 1977-78 döneminde İstanbul Üniversitesi İktisat Fakültesi, Gazetecilik Enstitüsü'nde, 1978-79 döneminde aynı üniversitenin İktisat Fakültesi'nde yaptı. 1978 yılında eşi Fulya Gürses'le birlikte hazırladığı Dünya'da ve Türkiye'de Gençlik adlı çalışma, Cumhuriyet gazetesinin "Cumhuriyet Döneminde Gençlik" konulu Yunus Nadi Ödülü'nde birincilik kazandı. Bu çalışma 1979 yılında, Der Yayınları tarafından aynı adla yayınlandı. Hasan Basri Gürses, meslek hayatında, 1964 ve 1971 yılları arasında çeşitli kitabevi, yayınevi ve dağıtımcılarda çalıştı. 1972 ve 1974 yılları arasında çeşitli sendikaların yayın ve eğitim bölümlerinde yer aldı. 1974 ve 1976 yıllarındaki askerlik görevinin ardından, 1976 yılında İstanbul Belediyesi Şehir Tiyatroları Müdürlüğü'nde memur, 1977 ve 1980 yılları arasında, aynı belediyenin Basın-Yayın ve Turizm Müdürlüğü'nde müdür yardımcısı olarak çalıştı. 1985 ve 1990 yılları arasında Bizim Ofset adıyla kurduğu matbaada sahibi ve ustası olarak çalışan Hasan Basri, Bizim Ofset'i kapattıktan sonra Sosyalist Yayınlar'ı kurarak yayıncılığa başladı. James Galway Sir James Galway, (8 Aralık 1939 doğumlu) Kuzey İrlandalı flüt virtüözüdür. ""Altın flütlü adam"" adıyla da anılır. Jean-Pierre Rampal'in izinden, solo flüt sanatçısı olarak dünya çapında tanınan sayılı flütçülerden biri olarak kabul edilir. James Galway, "Royal College of Music"'de John Francis'in; "Guildhall School of Music"de ise Geoffrey Gilbert'in öğrencisi oldu. Sonrasında da Paris Conservatoire'de Gaston Crunelle ve Jean-Pierre Rampal ile ve akademi dışında ise Marcel Moyse ile çalıştı. Eğitimini tamamladıktan sonra, 15 sene orkestra sanatçılığı yaptı.. 1950'lerde altın çağını yaşayan Philharmonia Orchestra'da çaldı. Sonrasında Sadler's Wells Opera, Covent Garden Opera, Londra Senfoni Orkestrası ve Royal Filarmoni Orkestrası'nda çaldı. Berlin Filarmoni Orkestrası'nda 1969'dan 1975'e kadar baş flütçüydü. Şef Herbert von Karajan'le yaşadığı anlaşmazlık sonrasında ayrılmaya karar verdi ve solo bir kariyer sürdürdü. Performanslarında, klasik repertuvarın dışında, çağdaş flüt bestelerinden de yorumladı. David Amram, Malcolm Arnold, William Bolcom, John Corigliano, Dave Heath, Lowell Liebermann ve Joaquín Rodrigo eserlerini yorumladığı flüt bestecilerinden birkaçıdır. 1987 yılında "James Galway and the Chieftains" grup adıyla çıkan "In Ireland" isimli albüm, İngiltere müzik listelerinde 32. sıraya kadar yükseldi. Galway, hâlen düzenli olarak konserler verir ve dünyanın en bilinen flüt sanatçılarından biridir. London Mozart Players'da, "Baş Ziyaretçi Orkestra Şefi"'dir. Bunların yanı sıra, Howard Shore'un bestelediği Yüzüklerin Efendisi film serisinin Akademi Ödüllü film müzikleri için flüt çaldı. Haziran 2008'de, Liza Minnelli ve B. B. King ile birlikte "Hollywood Bowl Hall of Fame"'e kabul edildi. James Galway, Nagahara ve Muramatsu marka flüt çalmaktadır. 1970'lerde Galway, Berlin'den ikinci eşi olan Anna Renggli'nin memleketi İsviçre'nin Luzern şehrine taşındı. Üç çocukları vardır. 1978'de, eşi için John Denver'in ünlü "Annie's Song" adlı parçasını kaydetti. Bu şarkı İngiltere Müzik Listesi'nde 3 numaraya çıktı. Boşandıktan sonra da Maggen'e taşındı ve hâlen üçüncü eşi Jeanne Galway ile burada yaşıyor. Çift, kimi zaman Philip Moll'un da piyanosuyla katıldığı düetler yapmaktadır. Turnedeyken de her seviyeden flütçüler için atölye çalışmaları yaparlar. James Galway, genç flütçülere destek olmayı hedefleyen Flutewise isimli organizasyona başkanlık yapmaktadır. İngiltere Devleti tarafından, 1977 yılında Britanya İmparatorluğu Nişanı ve 2001 yılında ise knight nişanlarına layık görülmüştür. Dokuzuncu Dalga Dokuzuncu Dalga (Rusça: Девятый вал / "Devyatiy val"), Ermeni asıllı Rus marinist ressam İvan Ayvazovski'nin 1850'te tamamladığı tablo. Eser, şu anda Sankt-Peterburg'taki Rus Devlet Müzesi'nde sergilenmektedir. Tablo kabaca deniz, büyük dalga, güneş, fırtınadan dolayı batan ya da karaya oturan geminin direğinde kurtarmak için mücadelesini sürdüren denizcilerden ibarettir. Sekiz küçük dalgadan sonra üç büyük dalga (dokuzuncu, onuncu ve onbirinci dalga) nın geldiği bilinmektedir. Ve denizciler arasıdna dokuzuncu dalgayı aşarsa Tanrı'nın yardımını alabileceğine dair inanç veya rivayet varmış. Tabloda direkteki 6 kişi ve dalgaya doğru yüzen 1 kişi olmak üzere toplam 7 kişi yer almaktadır. Dönemin Romantizm akımı'nın eğilimlerinden biri olan Oryantalizmin etkisiyle denizcilerin kıyafetleri müslüman tarzıdır. Direkteki biri kırmızı renkli türbanı sallayayarak tek başına yüzen kişiye gayret vermeye çalışmaktadır. Sabahın güneşi ise ümidi temsil etmektedir. Air (Stargate Universe) "Air", askerî bilimkurgu "Stargate Universe" televizyon dizisinin üç parçalık başlangıç bölümüdür. İlk iki parça 2 Ekim 2009'da, üçüncü parça ise 9 Ekim tarihinde Amerika Birleşik Devletleri'nde Syfy kanalında yayınlandı. Kanada'da, SPACE kanalı Syfy'dan sonra yayınlamaktadır. Sky1 ilk iki parçayı 6 Ekim'de ve üçüncü parçayı 13 Ekim'de yayınlarken Sci Fi Avustralya ilk iki parçayı 9 Ekim'de ve üçüncü parçayı ise 16 Ekim'de yayınladı. "Air" bölümünün senaryosunu dizinin yaratıcıları Robert C. Cooper ve Brad Wright yazdı ve yönetmenliğini Andy Mikita yaptı. Bölümde Icarus adlı projede çalışan bir grup insanın bulunduğu araştırma üstü saldırıya uğrar ve Dünya'yı çevirmek yerine araştırmaları olan dokuz sembollü yeri çevirirler. Artık Icarus personeli "Destiny (Kader)" adlı Kadim uzay gemisinde Dünya'dan birkaç milyar ışık yılı uzaktadır. Onları bekleyen ilk sorun geminin yaşam destek sisteminin çökmesi olur ve sorunu gidermek için çalışmaya başlarlar. İlk parçada "Stargate" serisinin "Stargate SG-1" adlı ilk televizyon dizisinin tanınan oyuncularından birkaçı görev aldı. Üçüncü parçanın çöl sahneleri White Sands, New Mexico'da çekildi. İlk iki parça genellikle olumlu eleştiriler, oyuncu ve dizayn yönünden ise övgüler aldı. Dizinin pilot bölümünü yaklaşık 2.3 milyon Amerikalı izledi ve Avustralya, Birleşik Krallık ve Kanada'da ilk bölüm başarılı olarak kabul edildi. Hrisopolis Muharebesi Hrisopolis Muharebesi, Hrisopolis (bugünkü Üsküdar)'ın Kalkedon (bugünkü Kadıköy) yakınlarında, iki Roma İmparatoru I. Konstantin ve Licinius arasında 18 Eylül 324'te çıkmıştır. Savaş bu iki imparatorun son karşılaşmasıydı. Licinius, donanması Hellespont Muharebesi'nda yenilmesinden sonra, güçlerini Byzantium şehrinden çekip boğazın karşısına, Anadolu yakasındaki Kalkedon'a götürdü. Konstantin takibe geçerek sonraki muharebeyi kazandı. Bu galebeden sonra tek imparator olarak kalan Konstantin 292 yılında imparator Diocletianus tarafından uygulanmaya başlayan iki "augustus" ve bunların seçtikleri iki "ceasar" şeklinde imparatorluk idaresi olan Tetrarşi dönemini sona erdirmiş oldu. Hellespont Muharebesi'nde Licinius'un donanması büyük bir yenilgiye uğramıştı. Licinius'un amirali olan Abantus, fark edilir derecede daha küçük donanmaya sahip Konstantin'in oğlu caesar Crispus tarafından büyük bir yenilgiye uğratılmıştı. Bu deniz muharebesindeki zaferinin ardından Konstantin Anadolu yakasına geçti. Konstantin ordusu ile Boğazı geçişini Boğaz kıyılarında yeniden yaptırmış olduğu hafif taşıt gemiler filosu ile başardı. Buna baş neden Licinius tarafının ordusunun büyük bir kısmının, Licinius tarafından yeni olarak ortak imparator olarak atanmış, Martinian komutasında Çanakkale Boğazı'nın Marmara Denizi ağzında (Avrupa yakasında bulunan Gelibolu karşısında) Asya yakasında bulunan Lampasacus (modern Lapseki) civarında konuşlanıp buralara yakın olan Marmara Denizi güney sahillerini savunması idi. Deniz kuvvetlerinin yok edilmesinden sonra, Licinius, Byzantium'da bulunan garnizonu tahliye etti ve burada bulunan askeri birliklerini ordusunun önemli kısmının bulunduğu Asya yakasındaki Kalkedon'a nakletti. Bu Kalkedon konuşlu ana ordu Adrianopolis Muharebesi (324) sonucunda büyük zayiat vermiş ve epeyce gücünü ve moralinin kaybetmişti. Licinius bu ana orduyu takviye etmek ve bu ana orduya ekstra destek sağlamak için Martinian'ın komutasındaki Lampasacus (Lapseki)'de bulunan diğer önemli ordusunun ve Aliquaca (veya Alica) komutasındaki bulunan Vizigotlar'dan oluşan atlı yardımcı askeri güçlerin Marmara Denizi güneyinde harekât yaparak Kalkedon'a getirilmesi emrini verdi. Licinius ile Konstantin arasında 18 Eylül'da yapılan Hristoplis Muharebesi'ne bu takviye ve destek güçlerin Licinius'a erişip erişmediği; ve muharebeye katılıp katılmadıkları hakkında elimizde belge bulunmamaktadır; ama bu ordunun Kalkedon'a Hristopolis Muharebesi'ne yetişememiş olduğu çok muhtemeldir. . Konstantin'in ordusu İstanbul boğazı'nın geçip Asya kıyısında "Kutsal Burun" olarak bilinen mevkide karaya çıktı. Buradan ordu güneye, Kalkedon'a karşı, harekâta geçti. Licinius ordusunu Kalkedon'dan birkaç mil kuzeye Hristopolis'e doğru yönlendirdi. Konstantin'in ordusu, Licinius'un ordusundan daha önce Hrisopolis'e dolaylarına ulaştı. Konstantin, inandığı Hristiyan tanrısının rehberliğini bulmak amacıyla çadırına çekildikten sonra, Konstantin inisiyatifi ele alarak hemen saldırı yapmaya karar verdi. Bu muharebenin değişik dinsel inançlara bağlı iki taraf altında olduğu; muharebeyi kazanan tarafın dinsel inançlarını tüm imparatorluğa empoze etmeye gayret edeceği bu savaştaki orduların kullandığı sembolü olan flama-bayraklardan anlaşılmakta idi. Konstantin Hristiyan inançlı idi ve ordusu savaş için Hristiyanlık sembolü olan "sarısalkım ağacı ve buna dolanan yılan" bulunan flama-bayrak kullanmakta idi. Licinius'un ordusu antik Roma'nın fark edilir yüzü olan putperest tanrılar için savaşmakta ve bu tanrılar imajları dolu flama-bayraklar altında savaşmakta idi. Licinius esas ordusunu daha önceki muharebede zayıfladığını ve Marmara kıyılarını koruyan takviye ve destek ordularının Kalkedon'a daha yetişmediğini görmekte idi. Buna uygun strateji ve taktik olarak tüm cepheden genel saldırı yapılmamasını emretti. Bu stratejik karar Hristiyan olan birincil kaynaklar ve sonra yine Hristiyan olan Avrupalı ikincil kaynak tarihçileri tarafından dinsel ve batıl inançlara göre yorumlanmıştır. Bu yorumcular ellerinde hiçbir yazılı belge ve sözlü hikâye kanıt olmadan, Licinius'un Konstantin'in ordusunun altında yürüdüğü Hristiyanlık sembolleri olan "Sarışalkım Ağaçlı ve Yılanlı" flama-bayrakları görünce onun sahsi batıl inançlarına dayanarak korkuya kapıldığını ve bunun için ordusuna taarruz etmeme emri verdiğini iddia etmektedirler. Buna karşılık Konstantin ordusunun çeşitli ince düşünüşlere dayanan manevralar yaparak ilerlemesini kabul etmedi. Ordusuna tüm cephelerden tek bir masif ön cephe halinde Licinius'un ordusu üzerine hızla hücum etme emri verdi. Tüm cephelerden bu masif taarruz Licinius'un ordusunu bozguna uğrattıp büyük sayıda askerlerin taarruza direnmeyip firar etmeye başlamalarına ve ordunun dağılmasına neden oldu. Böylece Konstantin ve ordusu Hrisopolis Muharebesi'nde büyük ölçekli bir çatışma ile kesin bir başarı ve galibiyet elde etti. Tarihçi Zosimus'a göre, "Hrisopolis'te muazzam bir asker kırımı yaşandı." Licinius'un raporuna göre kendi ordusundan 25,000 ila 30,000 asker öldü ve daha fazla sayıda da asker savaştan firar etti. Licinius muharebe meydanından şahsen kaçmayı başardı. Ordusundan hayatta kalan 30,000 civarında askeri, Tetrarşi sistemine göre imparatorluğun doğu kısmının başkenti olan Nikomedia (modern İzmit) şehrinde bir araya topladı. Licinius, Nicomedia'daki savaştan kurtulmuş askerleriyle Konstantin'in zafer kazanmış ordusuna karşı ayakta duramayacağını anladı. Kendisini düşmanın insafına bırakıp Konstantin'e teslim olmaya ikna oldu. Konstantin'in baba-bir kızkardeşi ve Licinius'un eşi olan Constantia arabuluculuk görevini gördü. Başlangıçta kızkardeşin uğraşları işe yaradı. Konstantin kayınbiraderinin hayatını bağışladı. Fakat birkaç ay sonra Konstantin onun idam edilip öldürülmesine karar verdi ve dolayısıyla vermiş olduğu ciddi büyük yemini tutmamış oldu. Licinius'un idam edilmesine bahane neden olarak onun teslim olduktan sonra ihanet edecek hareketlerde bulunduğu ve Konstantin ordusunun kurmay heyeti üyelerinin Licinius'un idamını talep etmeleri olduğu belirtilir. Bir yıl sonra, Konstantin'in kızkardeşi ve idam edilmiş Licinius'un oğlu genç Licinius da imparator Konstantin'in öfkesine ve belki de şüphelerine kurban gidip idam edildi. Son rakibi olan Licinius'un yenilgisinden sonra Konstantin, İmparator Maxımian'ın imparator Diocletianus tarafından Nisan 286'da tek Augustus mertebesine yükselmesinden beridir ilk defa olarak, Roma İmparatorluğu'na tek bir imparator olarak hüküm eden imparator oldu. İmparator Konstantin Roma İmparatorluğu'nun doğu kısmını eline geçirdikten sonra gayet hayati bir karar alarak Roma İmparatorluğu'nun yine iki kısımdan oluşmasına ve Doğu Roma'nın yeni ikinci bir başkent olarak seçtiği bir merkezden yönetilmesini kabul etti. Roma İmparatorluğu'nun doğu kısımları için başkent olarak Byzantium şehrini seçti ve bu eski kenti büyük bir imar hareketi ile yenileyip kentin ismini kendi ismine atıfla Konstantinopolis olarak değiştirdi. Dan kabilesi Dan kabilesi (İbranice: דָּן, "Dan", Anlam:"Hakim"), Tora'da adı geçen On İki İsrail Kabilesi'nden biridir. MÖ 1200'lü yıllarda Kenan topraklarının fethinden sonra Yeşu bu toprakları on iki kabile arasında bölüştürdü. İlk başta Akdeniz'e kıyısı olan Antik Filistinlilerin kuzeyine yerleştirilen bu kabile Filistinlilerin saldırılarına maruz kalınca Şeria nehrinin batısından Celile'nin kuzeyine yerleştiler. Tora'nın Çölde Sayım kitabina göre Yehuda kabilesi'nin ardından nüfus olarak ikinci büyük kabileydi. Yeşu'nun Kenan topraklarını fethinden MÖ 1050 yılında kurulan Birinci İsrail Krallığı'na kadar geçen sürede İsrail kabileleri konfederasyon halinde varlıklarını sürdürüyordu ve Dan kabilesi de bu konfederasyonun bir parçasıydı. Merkezi bir hükûmet olmadığı için kriz dönemlerinde insanlar Hakimler tarafından yönetiliyordu. Filistlerin artan istila tehditleri karşısında İsrail kabileleri güçlü merkezi bir monarşi sistemine geçtiler. Benyamin kabilesinden Şaul birleşik monarşinin ilk kralıydı. Şaul'un ölümünden sonra bütün kabileler Şaul'un hanedanlığına sadık kalıp onun oğlu İşboşeth'i kral olarak görmelerine rağmen Yehuda kabilesi kendi krallarını David olarak seçti. İşboşeth'in ölümünden sonra diğer kabileler de Davud'un altında birleşti. Davud'tan sonra kral Süleyman oldu. Süleyman'ın ölümünden sonra MÖ 930'da onun oğlu Rehoboam başa geçti; Yehuda ve Benyamin kabileleri ise Yehuda Krallığı altında Davud hanedanlığına sadık kaldı fakat kuzeydeki kabileler Davud hanedanlığından ayrılıp İkinci İsrail Krallığı'nı kurdu. İkinci İsrail Krallığının ilk kralı olan Jeroboam Efraim kabilesindendi. Asurlular tarafından MÖ 723'te yıkılana kadar krallığın bir parçası olan bu kabile bu tarihten sonra Kayıp On Kabileden biri olmuştur. Tora'da anlatıldığına göre Dan kabilesi, Yakup'un Rahel'in hizmetçisi Bilha'dan olan iki oğlundan biri olan Dan'dan gelir (diğer oğul Naftali'dir). Bazı bilim adamlarına göre Dan orijinal İsrailoğulları'ndan biri değil, onlara sonradan katılmış bir kavimdir. Modern artistlerce Yaratılış 49:16'dan esinlenerek bir pagan sembolü olan ve adaleti simgeleyen terazi ile resmedilirken bazı artistlerce de Yaratılış 49:17'den esinlenerek sembol olarak yılan kullanılır. Dan kabilesinden çıkmış en ünlü kişi Samson'dur. Bir teoriye göre Dan kabilesi bir deniz kavmi olan "Denyen"den türemiştir. Debora'nın kitabında Dan'ın gemilerde yaşadığı anlatılır. Kuzey İsrail Krallığı'nın bir parçası olan Dan kabilesi Asurlular tarafından fethedilince tarihleri sona erdi. Fakat aralarında Falaşaların da bulunduğu bazı gruplar bugün Dan'ın soyundan geldiklerini savunurlar. (bkz Kayıp On Kabile). Blondi Blondi (1941 - 29 Nisan 1945), Adolf Hitler'in dişi Alman çoban köpeği. Martin Bormann tarafından 1941'de bir hediye olarak Hitler'e verildi. Blondi, Ocak 1945'te yeraltı sığınağı olan Führerbunker'de Hitler'le beraber kaldı. Blondi'nin köpek yavrularının biri, Eva Braun'un kız kardeşi Gretl Braun için ayrıldı. Gerdy Troost'un Alman kurdu Harass ile çiftleşmesi sonucu Nisan 1945'te 5 adet yavru doğurdu. Hitler bu yavrulardan birine Wolf adını verdi. Hitler, 30 Nisan 1945'te intihar etmeden önce Blondi'ye bir siyanür kapsülünü vererek zehirlemesi için doktoru Werner Haase'ye emir verdi ve Blondi zehirlenerek öldürüldü. Ayrıca yavruları da kendisi gibi zehir verilerek öldürüldü. Hitler'in hemşiresi Erna Flegel 2005'te, Blondi'nin ölümünün Führerbunker'deki insanları, Eva Braun'un intiharından daha çok etkilediğini belirtmişti. Berlin'deki savaş bittikten sonra, Hitler, Braun ve iki köpeğin (Blondi ve onun yavrusu Wulf olduğu düşünülüyor) cesetleri, Sovyet karşı istihbarat ajansı SMERSH birimi tarafından keşfedildi. Berlin Muharebesi'nden sonra köpek mezarından çıkarıldı ve Sovyetler tarafından fotoğrafları çekildi. Naftali kabilesi Naftali kabilesi (İbranice: נַפְתָּלִי, "Naftali", Anlam:"Mücadelem"), Tora'da adı geçen On İki İsrail Kabilesi'nden biridir. M.Ö. 1200'lü yıllarda Kenan topraklarının fethinden sonra Yeşu bu toprakları on iki kabile arasında bölüştürdü. Naftali kabilesi, Taberiye Gölü'nün hemen batısında Yukarı ve Aşağı Celile bölgesine yerleştirildi. Batısında Aşer kabilesi, kuzeyinde Dan kabilesi güneyinde ise Zebulun ve İssakar kabileleri vardı. Doğu sınırının Şeria nehri olduğu bu kabilenin en önemli şehri Hasor'du. Taberiye Gölü'nün kıyısında bulunan bu kavmin verimli topraklarını Josephus "doğa'nın ihtirası" ve "dünyevi cennet" olarak tasvir eder. Şam'dan Sur ve Akka şehirlerine giden doğal geçitler de bu kabilenin elinde bulunuyordu. Yeşu'nun Kenan topraklarını fethinden M.Ö. 1050 yılında kurulan Birinci İsrail Krallığı'na kadar geçen sürede İsrail kabileleri konfederasyon halinde varlıklarını sürdürüyordu ve Naftali kabilesi de bu konfederasyonun bir parçasıydı. Merkezi bir hükûmet olmadığı için kriz dönemlerinde insanlar Hakimler tarafından yönetiliyordu. Filistlerin artan istila tehditleri karşısında İsrail kabileleri güçlü merkezi bir monarşi sistemine geçtiler. Benyamin kabilesinden Şaul birleşik monarşinin ilk kralıydı. Şaul'un ölümünden sonra bütün kabileler Şaul'un hanedanlığına sadık kalıp onun oğlu İşboşeth'i kral olarak görmelerine rağmen Yehuda kabilesi kendi krallarını David olarak seçti. İşboşeth'in ölümünden sonra diğer kabileler de Davud'un altında birleşti. Davud'tan sonra kral Süleyman oldu. Süleyman'ın ölümünden sonra M.Ö. 930'da onun oğlu Rehoboam başa geçti; Yehuda ve Benyamin kabileleri ise Yehuda Krallığı altında Davud hanedanlığına sadık kaldı fakat kuzeydeki kabileler Davud hanedanlığından ayrılıp İkinci İsrail Krallığı'nı kurdu. İkinci İsrail Krallığının ilk kralı olan Jeroboam Efraim kabilesindendi. Asurlular tarafından M.Ö. 723'te yıkılana kadar krallığın bir parçası olan bu kabile bu tarihten sonra Kayıp On Kabileden biri olmuştur. Tora'da anlatıldığına göre Naftali kabilesi, Yakup'un Rahel'in hizmetçisi Bilha'dan olan iki oğlundan biri olan Naftali'dan gelir (diğer oğul Dan'dır). askerî geçmişi bulunan Naftali kabilesi Debora'nın Ezgisinde Zebulunla birlikte Sisera'ya karşı savaştığı anlatılır. Kuzey İsrail Krallığıyla Yehuda Krallığı arasındaki savaşlar sonucunda Aram-Şam kralı Ben-Hadad Yehuda kralı Asa adına Naftali'yi yok etti. Tora'daki tasvirlere dayanarak Naftali kabilesi için geyik simgesi kullanılır. Gad kabilesi Gad kabilesi (İbranice: גָּד, "Gad", Anlam:"Asker" veya "Şans"), Tora'da adı geçen On İki İsrail Kabilesi'nden biridir. M.Ö. 1200'lü yıllarda Kenan topraklarının fethinden sonra Yeşu bu toprakları on iki kabile arasında bölüştürdü. Gad kabilesine ayrılan toprakların tam konumu bilinmezken Tora'daki tek tutarlı bilgi Şeria nehrinin doğusunda olduğudur. Tora'nın bazı yerlerinde Ramoth, Jaezer, Aroer ve Dibon şehirleri Gad kabilesine ait gibi gösterilirken diğer bazı yerlerinde ise Reuben kabilesinin bir parçası olarak gösterir. Yeşu'nun Kenan topraklarını fethinden M.Ö. 1050 yılında kurulan Birinci İsrail Krallığı'na kadar geçen sürede İsrail kabileleri konfederasyon halinde varlıklarını sürdürüyordu ve Gad kabilesi de bu konfederasyonun bir parçasıydı. Merkezi bir hükûmet olmadığı için kriz dönemlerinde insanlar Hakimler tarafından yönetiliyordu. Filistlerin artan istila tehditleri karşısında İsrail kabileleri güçlü merkezi bir monarşi sistemine geçtiler. Benyamin kabilesinden Şaul birleşik monarşinin ilk kralıydı. Şaul'un ölümünden sonra bütün kabileler Şaul'un hanedanlığına sadık kalıp onun oğlu İşboşeth'i kral olarak görmelerine rağmen Yehuda kabilesi kendi krallarını David olarak seçti. İşboşeth'in ölümünden sonra diğer kabileler de Davud'un altında birleşti. Davud'tan sonra kral Süleyman oldu. Süleyman'ın ölümünden sonra M.Ö. 930'da onun oğlu Rehoboam başa geçti; Yehuda ve Benyamin kabileleri ise Yehuda Krallığı altında Davud hanedanlığına sadık kaldı fakat kuzeydeki kabileler Davud hanedanlığından ayrılıp İkinci İsrail Krallığı'nı kurdu. İkinci İsrail Krallığının ilk kralı olan Jeroboam Efraim kabilesindendi. Asurlular tarafından M.Ö. 723'te yıkılana kadar krallığın bir parçası olan bu kabile bu tarihten sonra Kayıp On Kabileden biri olmuştur. Tora'da anlatıldığına göre Gad kabilesi, Yakup'un Lea'nın hizmetçisi Zilpa'dan olan iki oğlundan biri olan Gad'den gelir (diğer oğul Aşer'dir). Gad ve Aşer Yakup'un karılarından ziyade hizmetçilerinden olduğu için bu bazı uzmanlarca orijinal İsrailoğulları olmadığı anlamına gelir ve bu halkın Semitik inanışlarda bir "Şans tanrısı" olan Gad'e inanan göçebe bir halk olduğu düşünülür. Gad'in coğrafik konumu hakkında Tora'da belirsizlikler vardır. Bazı şehirler Gad'e ait gibi gösterilirken bazen aynı şehirler başka kabilelere ait olarak gösterilir, ayrıca bu kabilenin sınırları hakkında da tutarlı bir bilgi yoktur. "Moab Taşı"ndaki bilgilere göre ise Gad'in İsrail'den evvel Ürdün'ün doğusunda olduğu anlaşılır. Tora'daki Samuel ve Krallar kitaplarında ise Gad'in İsrail'in düşmanı olduğu ve Jeroboam'ın bu kabileyi kontrol edebilmesi için kale yaptırdığı anlatılır. Kuzey İsrail Krallığı'nın bir parçası olan Gad kabilesi bir süreliğine Uzziah ve Jotham liderliğindeki Yehuda Krallığında yer aldılar. Fakat Asurlular tarafından fethedilince tarihleri sona erdi. Tora'da Gad kabilesinin Reuben kabilesiyle birlikte yok olan ilk kabileler olduğu yazılır. Olay (olasılık teorisi) Olasılık kuramında olay, kendisine bir olasılık değeri atanan sonuç kümesine verilen addır. Örnek uzayın sonlu olması durumunda bu kümenin herhangi bir altkümesi bir olay oluşturmaktadır. Ne var ki, bu yaklaşım örnek uzayın sonsuza uzandığı durumlarda işe yaramamaktadır. Bu nedenle, olasılık uzayı tanımlamalarında örnek uzayın bazı altkümeleri göz önüne alınmaz. 52 karttan oluşan bir oyun kâğıdı destesinden kart çekme işlemi 52 elemanlı bir örnek uzay oluşturmaktadır. Olay ise bu örnek uzayın tek elemanlı tüm altkümeleridir. Boş küme ve destenin tümü ayrı tutulursa geriye kalan tüm olaylar örnek uzayın kurallı altkümeleridir. Bu olaylardan bir bölümü şunlardır: Örnek uzayın tüm altkümelerinin olaylar olarak tanımlanması sonlu sayıda sonuç için sorun yaratmazken sonsuz durumlar için doğru sonuç vermemektedir. Normal dağılım gibi birçok olasılık dağılımı; örnek uzayı, gerçel sayılar kümesi ya da bu kümenin bazı altkümeleri olarak tanımlamaktadır. Gerçel sayılar kümesinin tüm altkümelerinin olasılıklarını tanımlamak özellikle ölçüsüz kümeler gibi 'kuralsız' kümeler için neredeyse olanaksızdır. Bu, olasılık tanımlamalarının daha sınırlı altkümeler için yapılmasını zorunlu kılmaktadır. Birleşik ve koşullu olasılık gibi kavramların doğru sonuçlar üretebilmesi için sayılabilir birleşim ve kesişimler altında kapalı bir küme (sigma-cebir gibi) kullanmak gerekmektedir. Borel ölçümü aralık birleşim ve kesişimleri için iyi sonuç verirken Lebesgue ölçümü uygulamada daha başarılıdır. Olasılık uzaylarının genel ölçü kuramsal tanımına göre bir olay, örnek uzay altkümelerinin belirli bir sigma-cebir elemanıdır. Bu tanıma göre, örnek uzayın σ-cebirin elemanı olmayan herhangi bir altkümesi bir olay oluşturmamakta ve bu nedenle herhangi bir olasılığa sahip bulunmamaktadır. Olaylar her ne kadar bir Ω örnek uzayının altkümeleri olsalar da, rassal değişkenlerin de içinde bulunduğu önerme ifadeleri olarak yazılmaktadırlar. Örneğin "X", Ω örnek uzayı üzerinde tanımlı gerçel değerli bir rassal değişken ise ifadesine ulaşılır. Bu, olarak da yazÄ±labilir. NGC 5921 NGC 5921, Yılan takımyıldızı yönünde yaklaşık olarak uzaklıkta bulunan bir çubuklu sarmal gökada. William Herschel tarafından 1786 yılında keşfedilmiştir. Disk, çubuğun uçlarından çıkan iki sarmal kolda H II bölgeleriyle doludur. Çekirdeği çok parlak ve yoğundur, ayrıca H II bölgeleri çubuğu üzerinde dizi şeklinde bağlı gibi görünmektedir. Birçok H II bölgesi yoğun yıldız oluşumu göstermektedir. Yıldız oluşumu, çubuğun her iki ucunda yoğunlaşmıştır. Gökada içerisinde 27 Şubat 2001 tarihinde bir Tip II süpernova (SN 2001X) keşfedilmiştir. Werner Haase Werner Haase (2 Ağustos 1900; Költhen, Saksonya-Anhalt, Alman İmparatorluğu - 30 Kasım 1950; Moskova, Sovyetler Birliği), Bir SS-Obersturmbannführer, ilaç profesörü ve Adolf Hitler'in kişisel doktorlarından biri. 1933'te Nazi Partisi'ne ve 1941'de SS'e katıldı. 1945'e kadar, SS-Obersturmbannführer rütbesi ile görev yaptı. 1935'ten 1945'e kadar Hitler'in kişisel doktoruydu. "Rusya'nın Son Büyük Sırrı: KGB Belgelerinde Hitler'in Ölümü" kitabında ve Sovyetlere arşivindeki dokümanlarda Hitler'in 1943'te doğum gününde Haase'ye bir telgraf gönderdiği belgelendi. Telgrafın içeriği şöyledir: ""Doğum gününde benim derinden hissedilen tebriklerimi kabul et."" Berlin'de II. Dünya Savaşı'nın son günlerinde doktor Ernst-Günther Schenck ile birlikte, yaralanan Alman askerlerinin yaşamlarını kurtarmaya çalıştı. 29 Nisan'da Führerbunker'e Hitler'in köpeği Blondi'yi zehirlemek için çağırtıldı ve köpeği zehirledi. Berlin Sovyetler tarafından ele geçirildikten sonra intihar eden ve sonra kısmen yakılan eski Propaganda Bakanı Goebbels'i, eşi Magda ve öldürülen altı çocuklarının vücudunu teşhis etti. 1950'de Moskova'daki bir hapishanede Tüberküloz hastalığından dolayı öldü. Güllü Madonna (Rafael) İngilizce: Madonna of the Rose ("Madonna della rosa") şimdi Madrid'deki Prado Müzesi'nde olan 1518-1520 yılarında yapılmış bir tablodur. Eserin Rafael tarafından yapıldığı kesin değildir ve Giulio Romano'nun alakası hesaba katılmıyabilir. Playhouse Disney Playhouse Disney, Disney Channel'ın okulöncesi programlarını içeren kanalıdır. Kanal, Amerika Birleşik Devletleri dışında birkaç ülkede yayındadır. Kanalın hedef kitlesi 2 yaş ve üzeridir. Kanal 1997 yılında Disney Channel'a kardeş olarak gelmiştir. Kanalın en büyük rakibi Nick Jr. olduğu için çoğu ülkede bulunmaktadır. Kanal 1 Eylül 2010 tarihinde Türkiye'de Digitürk ve Tivibu'da yayına başlamıştır. Fakat; kanal 1 Haziran 2011 tarihinde (dünya genelinde) kapatılmış ve ardılı Disney Junior açılmıştır. Disney Junior, Playhouse Disney'in tüm programlarını içermektedir. Amerikan Sinema Editörleri American Cinema Editors (ACE), film editörlerinden oluşmuş ve profesyonel başarılarının oylandığı onursal topluluktur. 1950'de kurulan bu topluluk, Motion Picture Editors Guild'in aksine editörlerin bağlı bulunduğu bir sendika değildir. ACE'nin şimdiki başkanı Randy Roberts'tır. ACE, montajcılık dalında Akademi Ödülü adaylarını kutlamak amacıyla her yıl bir akşam yemeği düzenlemektedir. NATAS, montajcılık kategorisinde ödül vermeye başladığında ACE; NATAS'i akşam yemeğine davet etti. ACE, 1962'de kendi ödüllerini vermeye başladı. Her yıl Beverly Hilton Hotel'de gerçekleştirilen ödül töreninde şu kategorilerde ödüller verilmektedir: Kurtuluş Savaşı ile ilgili filmler listesi 1919-1922 yılları arasında gerçekleştirilen, Türk İstiklâl Harbi ve Türk Kurtuluş Savaşı olarak da anılan "Türk Kurtuluş Savaşı" ile ilgili Türkiye'de ve yurt dışında çevrilmiş sinema ve televizyon filmleri ile dizilerini içeren listeler aşağıdadır: Sci Fi Channel (Avustralya) Sci Fi Channel, Avustralya'da Foxtel, Austar ve Optus Television platformlarında yayın yapan kablo ve uydu televizyon kanalı. Sci Fi orijinal programları: â€¢ Medium â€¢ Heroes â€¢ Buffy the Vampire Slayer â€¢ Charmed â€¢ And More! İlk kez Avustralya'da gösterilen programlar: â€¢ Who Wants To Be A Superhero â€¢ Eureka â€¢ Demons â€¢ Stargate Universe â€¢ Ghost Hunters International â€¢ And Many More. Lady Barron Åželalesi Lady Barron Şelalesi, Avustralya'nın Tazmanya Adasında Mount Field Milli Parkı içinde Russell Şelalesi'nden birkaç kilometre yukarıda bulunan şelale.. Şelale ve çevresinde çok sayıda turist çekmektedir. Şelalenin adı Harry Barron'un eşi Lady Clara Barron'dan alındı. New Norfolk'tan B62 no'lu yol ve oradan B61 no'lu yol ile gidilir. St Clair Gölü istikametinden gitmek için Lyell Otoyolu (A10) ndan B61 no'lu yola aktarılır. Gretna'nın doğusunda. Parks & Wildlife Service Tasmania NGC 5838 NGC 5838, Başak takımyıldızı yönünde yaklaşık olarak 61 milyon ışık yılı uzaklıkta bulunan bir sarmal gökada. William Herschel tarafından 24 Şubat 1786 tarihinde keşfedilmiştir. Andy Mikita Andy Mikita, Kanadalı televizyon yönetmeni ve yapımcı. 20 yıldır TV ve film endüstrisinde çalışmaktadır. Mikita en çok yönetmenliğini ve yapımcılığını yaptığı "Stargate SG-1" ve onun ortak yapımı olan "Stargate Atlantis" televizyon dizisinden bilinmektedir. TÃ¼rkiye biteyi, Urtica Urtica Isırgan Basilides Ä°ncili Basilides İncili Basilides tarafından yazıldığı düşünülen "yitik" bir metindir. Yapıt; Origenes, Jerome, Ambrose, Philip Sidetes ve Saygıdeğer Bede tarafından kaynak gösterilmiştir. M.S. 120-140 yılları arasında yazıldığı düşünülen metin; özgün İncil'in, Basilides'in gnostik öğretileriyle varsıllaştırılmış hali olarak kabul edilmektedir. NGC 5754 NGC 5754 Çoban takımyıldızı bölgesinde yaklaşık 200 milyon ışık yılı uzaklıkta bulunan bir etkileşen gökada. William Herschel tarafından 16 Mayıs 1787 tarihinde keşfedilmiştir. Gökada, Arp 297'nin bir üyesidir ve NGC 5752, NGC 5753, NGC 5755 ile etkileşim halindedir. NGC 5754'ün iç yapısı etkileşim nedeniyle bozulmuştur. Dış yapısı ise iç sarmal desenin simetrik yapısı ve iç halkanın biraz ötesindeki bükülmüş kollar ile gelgit özellikleri sergiler. Ganire PaÅŸayeva Ganire Paşayeva (d. 24 Mart 1975, Düz Kırıklı, Tovuz, Azerbaycan), Azerbaycan Millî Meclisi'nin 3. dönem milletvekili olan Azerbaycan Türkü hukukçu, hekim, gazeteci ve siyasetçidir. Ganire Paşayeva, 24 Mart 1975 tarihinde Azerbaycan'ın Tovuz rayonundaki Düz Kırıklı kentinde dünyaya geldi. İlk ve ortaöğreniminin ardından Azerbaycan Tıp Üniversitesi Pediatri Bölümü'nü ve Bakü Devlet Üniversitesi Uluslararası Hukuk Bölümü'nü bitirdi. 1998 yılında ANS televizyonunda muhabir olarak çalışmaya başladı ve burada çok çeşitli görevlerde bulundu. 2005 yılında Haydar Aliyev Vakfı'nın halkla ilişkiler bölüm başkanı oldu. 6 Kasım 2005 günü yapılan genel seçimlere bağımsız aday olarak katıldı ve Tovuz milletvekili olarak Azerbaycan Millî Meclisi'ne girdi. Millî Meclis'teki Uluslararası ve Parlamentolar Arası İlişkiler Daimi Komisyonu'nun üyesi olan Ganire Paşayeva, aynı zamanda Azerbaycan-Gürcistan Parlamentolar Arası Çalışma Grubu'nun başkanı ve Azerbaycan-Türkiye, Azerbaycan-Hindistan ve Azerbaycan-Japonya Parlamentolar Arası Çalışma Grupları'nın üyesidir. Ganire Paşayeva, Avrupa Konseyi Parlamenter Asamblesi'nde Azerbaycan Cumhuriyeti'ni temsil eden kurulun da üyesidir. Bekâr olan Ganire Paşayeva, Azerbaycan Türkçesi'nin yanı sıra Rusça ve İngilizce bilmektedir. Astana Yayınları tarafından yayımlanmış "Aşk Başka" adlı bir şiir kitabı bulunmaktadır. 7 Ocak 2017 tarihten Dünya Alpagut Federasyonu As Başkan Yardımcısı görevinde bulunmaktadır. Gelişim Sinema Gelişim Sinema, Türkiye'de 1984-1985 yıllarında sadece 9 sayı yayımlanmış aylık sinema ve video dergisidir. İlk sayısı Ekim 1984'te piyasaya verilen dergi Gelişim Yayınları bünyesinde yayımlanıyordu ve sahibi Ercan Arıklı'ydı. 270x185mm boyutlarında birinci hamur kağıda basılan derginin içerisinde yer alan resimler tümüyle siyah beyaz basılıyordu. "Gelişim Sinema Dergisi" dergicilik ve ansiklopedi yayımcılığı alanında deneyimli ve güçlü bir yayınevi olan Gelişim Yayınları tarafından çıkartılmasına ve yaygın bir dağıtım ağına sahip olan Hürriyet tarafından dağıtılmasına, ayrıca konusunda söz sahibi güçlü bir yazar kadrosuna rağmen daha ilk yılını doldurmadan, Haziran 1985 tarihinde yayımlanan 9. Sayısıyla birlikte yayın hayatına son verdi. "Gelişim Sinema" nın genel yayın yönetmenliğini Burçak Evren yapıyordu, Evren ayrıca yazılarıyla da dergiye katkıda bulunuyordu. İbrahim Altınsay, Nezih Coş, Sungu Çapan, Nijat Özön, Selim İleri, Prof. Alim Şerif Onaran, Bertan Onaran, Ali Ulvi Uyanık, Ersin Pertan, Tuğrul Eryılmaz, Ruşen Çakır, Atilla Dorsay, Seda Güler, Reha Erdem ve Berk Birinci makale, çeviri ve röportajlarıyla dergiye katkıda bulunan diğer yazarlardan birkaçıydı. 1990'ların başından beri yayın hayatını sürdüren bir başka dergi olan Sinema'nın (Önceleri "Popüler Sinema", sonradan "Turkuvaz Sinema") editörü Mehmet Açar, 1980'lere damgasını vurmuş olan "Gelişim Sinema" nın iyi yazarlara ve zengin bir içeriğe sahip olmasına rağmen yaşamının kısa sürmesini geniş bir kitleye hitab edememesine ve ayrıca gerçek sinefilleri tatmin etmekten uzak olmasına bağlamaktadır. Ayrıca ona göre "Gelişim Sinema" daki eleştirmenler Fransız ekolünü takip etmekteydiler, oysa Türkiye'de gelecek İngiliz dergiciliğindeydi. Ernst-GÃ¼nther Schenck Ernst-Günther Schenck (d. 3 Ekim 1904, Marburg - ö. 21 Aralık 1998, Aachen), Alman doktor ve SS-Obersturmbannführer. 1933 yılında SA'ya katıldı ve Dachau Toplama Kampı'nda çalıştı. Kampta geniş bir şifalı bitki bahçesi yaptırıp SS askerlerinin vitamin eksikliği ile ilgili sorunları gidermeye çalıştı. II. Dünya Savaşı'nın sonuna doğru Nisan 1945'te Almanya başbakanlığında saptanan bir acil durum üzerine Führerbunker'in yakınındaki yaralı istasyonunda çalışmaya gönüllü oldu. Bir cerrah olarak eğitilmemesine rağmen ve tecrübe eksikliğine rağmen yaklaşık olarak 100 büyük ameliyata yardım etti. Bu ameliyatlar esnasında Adolf Hitler'in özel doktorlarından biri olarak hizmet eden Dr. Werner Haase'nin yardımcılığını yaptı. Haase'nin çok daha fazla cerrahi tecrübesi olmasına rağmen Tüberküloz hastalığından dolayı zayıftı ve çoğunlukla yatmak zorundaydı. Berlin'de savaşın sonlarına doğru kısa süreliğine iki kez Hitler'i gördü: Bir defa acil durumda tıbbi hizmetlerde bulunduğundan dolayı Hitler'in ona teşekkür etmek istediği zaman ve bir de Eva Braun'la Hitler'in evliliğinden sonra karşılama esnasında olduğu zamandır. Savaştan sonra tek meselesinin beslenmeyi geliştirmek olduğunu belirtmesine rağmen Batı Almanya tarafından kariyerine devam etmesine izin verilmedi. 21 Aralık 1998 tarihinde Aachen'de öldü. Chloe Armstrong Chloe Armstrong, Amerikalı Metro-Goldwyn-Mayer-Syfy ortaklığında çekimleri yapılan "Stargate Universe" adlı günümüz odaklı maceraların anlatıldığı askerî bilimkurgu drama serisi televizyon dizisinde, çok uluslu araştırma ekibiyle Dünya'ya dönemeyip evrenin uzak bir köşesinde Kadim halkına ait Destiny uzay gemisinde seyahat yapmak zorunda kalan karakterlerden biridir. Karakteri Amerikalı aktör Elyse Levesque canlandırmaktadır. Chloe Armstrong, ölen ABD Senatörü Alan Armstrong'un kızıdır. Armstrong'un ilk olarak göründüğü dizinin başlangıç bölümü olan "Air", Ekim 2009'da Amerika Birleşik Devletleri ve Kanada'da yayınlandı. Chloe Armstrong, Yıldız Geçidi projesinde dokuzuncu sembol olan Chevron araştırmasını denetlemek için Icarus Üssünde babasının asistanı olarak ona eşlik ediyordu. Icarus Üssü saldırıya uğradı ve tahliye işlemi yapılırken babası bir koridorun çökmesi sonucu yaralandı; çok geçmeden göçüğün bomba ile temizlenmesiyle kurtarıldı, kızıyla birlikte gitmek zorunda kaldıkları "Destiny" ("Kader") adlı gemide, Alan Armstrong vücudunda oluşan morluklar sebebiyle az bir süre tedavi oldu. (SGU: "Air, Part 1") Chloe babasının yanında birkaç saat kaldıktan sonra babasından izin alarak gemiyi keşfetmek için diğerlerine katıldı. O sırada babası kendi sebeplerinden dolayı kaçamaya çalışırken gemiyi keşfe çıkmış iki kişiye sorular soruyordu, ve gemideki oksijenin biteceğini, herkesin öleceğini öğrenince, kapısı sadece içeriden kapatılabilen hava kaçağının olduğu bölmeye girdi ve kapıyı kapatıken, Chloe Armstrong babasını gördü fakat kapı kapanmadan önce yetişemedi. (SGU: "Air, Part 2") Daha sonra, annesine bu haberi vermek için Dr. Nicholas Rush'ın gemide bulduğu Kadim iletişim taşlarını kullanarak, Everett Young ile birlikte Dünya'ya gitti.(SGU: "Air, Part 2") Chloe'un annesi bu durumu öğrenince alkol almaya ve tehditler savurmaya başladı. Chloe, Dünya'dan döndükten sonra, geminin yaşam destek sistemini çalıştırmak için aşırı sıcak çöl bir gezegene kireç bulmaya giden ekipten Matthew Scott'a su götürmek için onun gemideki odasına gitti ve Matthew Scott onu babasının ölümü nedeniyle teselli etmeye çalıştı. Chole'a ilk başlarda Carpenter soyadı konulmuştu sonra Walker olarak değiştirildi ama "Stargate Universe"nin herhangi bir bölümünde eski soyadları kullanılmadan Amstrong olarak yeniden değiştirildi. TÃ¼rkiye biteyi, Aster Aster (Yıldızpatı) Arimaa Arimaa bir satranç takımıyla oynanabilen iki kişilik bir strateji oyunudur. Arimaa şimdiye dek bilgisayarlar için satrançtan daha zor bir oyun olmuştur. Arimaa, Hint kökenli bir bilgisayar mühendisi olan Amerikalı Omer Syed tarafından tasarlanmıştır. Syed, dünya satranç şampiyonu Garri Kasparov'un 1997'de Deep Blue adlı bilgisayarla oynadığı maçta yenilmesinden esinlenmiş ve satranç takımıyla oynanabilen, bilgisayarlar için oynaması zor ama kuralları dört yaşındaki oğlu Aamir'in öğrenebileceği kadar kolay olan bir oyun geliştirmek istemiştir. Oyunun ismini de oğlunun isminin tersten okunuşunun başına bir 'a' ekleyerek oluşturmuştur. 2002'de oyunun kurallarını yayımlayan Syed, 2020 yılına kadar, sıradan bir bilgisayar üzerinde çalıp, oyunu en iyi derecede oynayan insan bir rakibi 3 setlik bir karşılaşmada yenen ilk programa 10.000 dolarlık ödül vermeyi vadetmiştir. 2004'ten itibaren bu ödül için karşılaşma düzenlenmektedir. 2006'daki 3. karşılaşma öncesi Syed, programa karşı onayan oyuncular üzerindeki baskıyı azaltmak için programın karşılaşmaya katılan her bir oyuncuya 2 oyunda üstünlük kurması gerekecek şekilde formatı değişmiştir. Ayrıca ödüle 2010 yılına kadar geçerli olmak üzere 5.000 dolarlık bir ilave daha yapmış ödülün daha da artması adına yeni sponsorlar için çağrıda bulunmuştur. Arimaa bildiğimiz satranç tahtası üzerinde oynanır. Dört kare (c3, f3, c6 ve f6) "tuzak karesi" olarak işaretlenir. Bilgisayar ekranında siyaha boyanır; satranç takımı kullanıyorsanız madeni paralar kullanabilirsiniz. Altın (ing. Gold) ve Gümüş (ing. Silver) olarak adlandırılan iki oyuncunun on altışar taşı vardır. Güç sırasıyla taşlar şöyle adlandırılır: Fil 1 tane bulunur, satranç takımıyla oynuyorsanız şah taşını kullanabilirsiniz (ing. elephant, satrançtaki fille karıştırmayın); Deve 1 tane bulunur, vezir taşını kullanabilirsiniz (ing. camel); At 2 tane bulunur, kale taşlarını kullanabilirsiniz (ing. horse, yine satrançtaki attan farklıdır); Köpek 2 tane bulunur, fil taşlarını kullanabilirsiniz (ing. dog); Kedi 2 tane bulunur, at taşlarını kullanabilirsiniz (ing. cat); Tavşan 8 tane bulunur, piyon taşlarını kullanabilirsiniz (ing. rabbit). Amaç: Bir tavşanınızı son sıraya ulaştırmak. Yani Altın oyuncu bir tavşanını 8. sıraya, Gümüş oyuncu 1. sıraya ulaştırarak oyunu kazanır. Ortalık taşlarla doluyken bu oldukça zor bir görevdir, dolayısıyla oyuncuların ilk hedefi düşman taşları tuzak karelerine düşürmeye çalışmak olmalıdır. Taşların Yerleştirilmesi: Oyun boş bir tahtayla başlar. Oyuncular taşlarını ilk iki sıraya diledikleri gibi yerleştirirler. Önce Altın tüm taşlarını dizer, sonra Gümüş. Sağdaki şema, olası bir başlangıç pozisyonunu gösterir. 1 Hamlede 4 Adım: Taşlar yerleştirildikten sonra Altın oyuna başlar. Bir hamle (ing. turn), peşi sıra gerçekleştirilen bir ila dört 'adım'dan (ing. step) oluşur. Bir adımla, taşlardan biri sağındaki, solundaki, önündeki veya arkasındaki boş bir kareye geçebilir. Tüm taşlar aynı şekilde hareket eder, tek istisna olarak tavşanlar arkaya doğru adım atamaz. Oyuncu, bir hamledeki adımlarını taşları arasında dilediği gibi paylaştırabilir; tek taşına dört adım attırabilir, dört taşına birer adım attırabilir, ya da nasıl isterse. Hamle gerçekleştirildikten sonra pozisyon değişmiş olmalıdır. Yani, oyuncunun sadece taşını bir ileri bir geri adım attırarak aynı pozisyonu yaratması geçersiz bir hamledir. Ayrıca oyunda daha önce görülmüş bir durum (yani oynama sırası aynı oyuncuda olmak üzere aynı pozisyon) 3. kez yaratılamaz. Bu kural, Go oyunundaki kurala benzer. Satrançta da oyunun sonsuza dek devam etmesini önleyen bir kural vardır, fakat satranç farklıdır çünkü aynı durum 3. kez yaratıldığında bu beraberlikle sonuçlanır. Arimaa'da ise böyle bir hamleye izin verilmez. Bu kuralla birlikte oyuncuların pas hakkının olmaması sayesinde Arimaa'da berabere kalmak imkânsızdır. Soldaki şema, ilk şemadaki başlangıç pozisyonunun devamıdır. Bu şemayla kalan kuralları açıklayacağız. İtme/Çekme: Oyuncu hamlesinin herhangi bir noktasında, peş peşe iki adım kullanarak bir düşmanın taşını "itebilir" (ing. push) veya peşinden "çekebilir" (ing. pull). Bir taş ancak hemen sağındaki, solundaki, önündeki veya arkasındaki bir taşa böyle yapabilir. Ayrıca, ittiği veya çektiği taş kendinden zayıf bir taş olmalıdır, kendiyle aynı güçte veya daha güçlü bir taş üzerinde bir etkisi yoktur. Örneğin, köpek düşman bir kediyi veya tavşanı ittirebilir fakat düşman bir köpeği, atı, deveyi ya da fili itemez. Çekme hareketi şöyledir: 1. adımla çeken taş boş bir kareye adım atar, 2. adımla düşman taş çeken taşın eski yerine geçer. Şemaya bakacak olursak, hamle Gümüş'teyse d5'te bulunan gümüş fil d4'e, c5'e ya da e5'e adım atarak altın atı d6'dan d5'e çekebilir. İtme hareketiyse şöyledir: 1. adımla düşman taş yanındaki boş bir kareye itilir, 2. adımla iten taş düşman taşın eski yerine geçer. Diyelim ki hamle Altın'dadır, d3'teki altın fil d2'deki gümüş tavşanı e2'ye iterek d2'ye geçebilir. Tabii d2'deki tavşan d1, c2 ya da d3'e itilemez çünkü bu karelerde taş var. Bir taş kendi aynı renkteki bir taşı itip çekemez. Aynı anda itip çekmek de mümkün değildir. Örneğin, d3'teki altın fil d2'deki gümüş tavşanı e2'ye iterken c3'teki tavşanı d3'e çekemez. Ve elbette filler ittirilip çekilemez, çünkü onlardan daha güçlü bir taş yoktur. Donma: Bir taşın yanında (sağında, solunda, önünde veya arkasında) kendinden güçlü bir taş bulunuyorsa ve kendi renginden bir taş yanında yoksa, bu taş "donmuştur" (ing. frozen). Donmuş taşlar sahibi tarafından kullanılamaz, fakat düşman tarafından itilip çekilebilir. Donmuş bir taş yine yanındaki düşman taşları dondurabilir. a7'deki gümüş tavşan donmuştur, fakat d2'deki taş donmuş değildir çünkü yanında bir başka gümüş taş bulunmaktadır. Aynı şekilde a7'deki gümüş tavşan donmuştur, c1'deki altın kedi donmuş değildir. a6 ve b6'da bulunan köpekler birbirini dondurmaz çünkü aynı güçteler. Filler dondurulamaz çünkü filden güçlü taş yoktur, fakat abluka (ing. ) denen strateji uygulanırsa hareketsiz hale getirilebilir. Tuzak Kareleri: Bir taş tuzak karesine girer girmez oyundan alınır. Ancak yanında aynı renkten bir başka taş varsa orada durabilir. Şemamızda Gümüş, d5'deki filini kullanarak d6'daki altın atı c6 tuzak karesine düşürerek alabilir. Tuzak karesinde bulunan bir taş ayrıca, yanında durarak onu koruyan aynı renkten taşlar başka yere giderse oyundan alınır. c4'teki gümüş tavşan ve c2'teki altın at başka yere giderse, kendi isteğiyle de olsa itilerek veya çekilerek de olsa, c3'teki gümüş tavşan tarihe kavuşur. Taşlar, intihar anlamına bile gelse bir tuzak karesine adım atabilir. Ayrıca bir çekme veya itme hareketin ilk adımıyla taş bu şekilde kaybolsa bile düşman taş sonraki adımla çekilebilir veya itilebilir. Örneğin hamle Gümüş'te olsa, 1. adımıyla f4'teki tavşanını g4'e alabilir. Ardından 2. adımıyla f2'deki atını f3'e alırsa at hemen kaybolacaktır, fakat atın çekme hareketinin ikinci adımı olarak 3. adımla f1'deki altın tavşan yine f2'ye çekilebilir. Şemadaki pozisyonda hamle Altın'daysa Altın 3 adımda oyunu bitirebilir. a6'daki köpek a7'deki tavşanı a8'e itebilir, bu şekilde a7'ye geçen köpek b7'deki tavşanı donmaktan kurtarır, bu sayede tavşan b8'e adım atarak oyunu kazanır. Son olarak, oyuncu tek hamlede itme veya çekme hareketleriyle düşman bir tavşanı son sıraya ulaştırıp hemen uzaklaştırırsa, bu karşı taraf için galibiyet sayılmaz, oyun devam eder. İngilizce şu kaynaklar bulunur: Stratford Canning Stratford Canning (d. 4 Kasım 1786 – ö. 14 Ağustos 1880) Britanyalı diplomat ve uzun bir süre İstanbul'da Birleşik Krallık'ın Osmanlı Devleti nezdinde büyükelçiliğini yapmış ve Osmanlı siyasetinde büyük bir rol oynamış bir devlet adamıydı. Stratford Canning 1786 yılında Londra'da doğdu. Babası kendisiyle aynı adı taşıyan İrlandalı bir tüccardı. Eton College'e ve Cambridge Üniversitesi'ne bağlı Kings College'e gitti. 1807 yılında Dışişleri Bakanlığının hizmetine girdi. Aynı yıl içinde görevle Danimarka'ya gitti. 1808 yılında ilk defa bir görevle İstanbul'a gitti. 1812 yılında Bükreş'e giderek 1806-1812 Osmanlı-Rus Savaşı sonucunda Osmanlı Devleti ile Rus İmparatorluğu arasında imzalanan Bükreş Antlaşması'nın müzakerelerine katıldı. 1814 yılında İsviçre'ye giderek İsviçre'nin anayasa ve tarafsızlık politikası tartışmalarında önemli bir rol oynadı. Aynı yıl içinde Britanya'nın Viyana Kongresi'ndeki temsilcisi Castlereagh'a refakat ederek Viyana Kongresi'ne katıldı. 1820 yılında ABD'de 1823 yılında da Rusya'da görev yaptı. 1825 yılında büyükelçi olarak İstanbul'a gönderildi ama 1827 yılında Britanya filosunun Rusya ile bir olup Osmanlı filosunu yok ettiği Navarin Deniz Savaşı'nın haberi üzerine İstanbul'dan aceleyle ülkesine geri kaçtı. 1831 yılında tekrar İstanbul'a elçi olarak gönderildi ama 1 yıl sonra geri geldi. Stratford Canning'in İstanbul'da en uzun süreli ve Osmanlı dış siyasetinde en büyük rolü oynadığı büyükelçilik dönemi 1842-1857 yılları arasında olmuştur. Tanzimat Dönemi'ne rastlayan bu yıllarda Birleşik Krallık, Osmanlı Devleti üzerinde büyük bir güç sahibi olmuş, Stratford Canning de Birleşik Krallık'ın büyükelçisi olarak İstanbul'daki en güçlü yabancı devlet adamı durumuna gelmişti. Mustafa Reşit Paşa'ya yakın bir arkadaşlık kurmuş olan Canning, Osmanlı Devleti'nin içişlerine de karışmaya başlamıştı. 1853 yılında impatorluğunu III. Napolyon'un yaptığı Fransa ile Çarlığını I. Nikolay'ın yaptığı Rusya arasında Kutsal Topraklar konusunda büyük bir anlaşmazlık çıktı. Aleksandr Menşikov'u elçi olarak Osmanlı Devleti'ne gönderen Rusya Osmanlı Devleti'ne bir anlaşma önerisinde bulundu ama Stratford Canning Osmanlıları bu anlaşmayı reddetmeye razı etti. Böylece Kırım Savaşı'nın yolu açılmış oldu. Stratford Canning Kırım Savaşı'nın sonuna kadar İstanbul'da kaldı. 1857 yılında İstanbul'dan ayrıldı ve ertesi yıl da emekliye ayrıldı. Stratford Canning emekliye ayrıldıktan sonra 22 yıl daha yaşadı. Lordlar Kamarası'nda görev yaptı. The Times gazetesine makaleler yazdı. İki kez evlendi. 5 çocuğu oldu. Kendisi de 1880 yılında 93 yaşındayken öldü. Gültekin Hacıbeyli Gültekin Hacıbeyli (d. 13 Ekim 1973, Bakü, Azerbaycan SSC), Azerbaycan Millî Meclisi'nin 2. ve 3. dönem milletvekili olan Azeri hukukçu, dil bilimci, akademisyen ve siyasetçidir. Gültekin Hacıbeyli, 13 Ekim 1973 tarihinde Azerbaycan'ın başkenti Bakü'de dünyaya geldi. İlk ve ortaöğreniminin ardından yükseköğrenimini Bakü Devlet Üniversitesi'nde yaptı. 1995'te Bakü Devlet Üniversitesi'nde akademisyenliğe başladı ve bunun yanı sıra bir süre Garp Üniversitesi'nde de ders verdi. 5 Kasım 2000 günü yapılan genel seçimlere bağımsız aday olarak katıldı ve 2. dönem Goranboy-Naftalan milletvekili olarak Azerbaycan Millî Meclisi'ne girdi. Daha sonraki seçimlerde de aynı başarıyı göstererek, aynı seçim bölgesinden 3. dönem milletvekili oldu. Millî Meclis'teki Uluslararası ve Parlamentolar Arası İlişkiler Daimi Komisyonu Başkan Yardımcısı olan Gültekin Hacıbeyli, aynı zamanda Azerbaycan-Letonya Parlamentolar Arası Çalışma Grubu'nun başkanı ve Azerbaycan-Amerika Birleşik Devletleri ile Azerbaycan-Arjantin Parlamentolar Arası Çalışma Grupları'nın üyesidir. Gültekin Hacıbeyli, Avrupa Konseyi Parlamenter Asamblesi'nde Azerbaycan Cumhuriyeti'ni temsil eden kurulun da üyesidir. Bir çocuğu olan Gültekin Hacıbeyli, Türkçenin yanı sıra İngilizce, Fransızca, Rusça, Farsça ve Arapça bilmektedir. Emre Toraman Emre Toraman (d. 5 Ocak 1979, Samsun),2.lig ekiplerinden Bucaspor'da forma giymektedir. Emre Toraman Eskişehirspor - Bursaspor maçında kendi kalesine attığı iki golle durakladı. Sonra serbest bırakıldı. Kasımpaşa'dan sonra 2010-2011 sezonu için Konyaspor'la anlaşmıştır. Devre arasında Konyaspor'dan gönderilmiştir. 2011 yılının Ocak ayında Kayseri Erciyesspor'a geri dönmüştür. 2011-12 sezonunun yaz transfer döneminin son gününde 1. Lig ekiplerinden Boluspor'a transfer oldu. 2012-13 sezonunun başında Süper Lig'in yeni ekiplerinden Elazığspor'a transfer olmuştur. Emre Toraman, 2012-13 sezon başında Elazığspor'dan gönderildi. Yine 2012-2013 sezonu başında Adanaspor kadrosuna katılmıştır ve 2 yıllık sözleşme imzalamıştır. 2013 yılının ilk yarısında Karşıyaka SK, ikinci yarısında Turgutluspor' da forma giydi. 2014 yılı ilk yarısında Eyüpspor' da oynayan Emre Toraman, ikinci yarısında Yeni Malatyaspor' a transfer oldu. Ağustos 2015' te 1. Lig ekiplerinden Kayseri Erciyesspor'a transfer oldu. 2016-17 sezonunda Bucaspor'a transfer olmuştur. NGC 5753 NGC 5753 Çoban takımyıldızı bölgesinde yaklaşık 436 milyon ışık yılı uzaklıkta bulunan bir etkileşen gökada. Gökada, Arp 297'nin bir üyesidir ve NGC 5752, NGC 5754, NGC 5755 ile etkileşim halindedir. NGC 5752 NGC 5752 Çoban takımyıldızı bölgesinde yaklaşık 200 milyon ışık yılı uzaklıkta bulunan bir etkileşen gökada. Gökada, Arp 297'nin bir üyesidir ve NGC 5753, NGC 5754, NGC 5755 ile etkileşim halindedir. NGC 5755 NGC 5755 Çoban takımyıldızı bölgesinde yaklaşık 200 milyon ışık yılı uzaklıkta bulunan bir etkileşen gökada. Gökada, Arp 297'nin bir üyesidir ve NGC 5752, NGC 5753, NGC 5754 ile etkileşim halindedir. Palyaço Palyaço, İtalyanca (Pagliaccio) kökenli bir sözcük olup, Türk Dil Kurumuna göre tanımı; "Kendisini seyredenleri güldüren ve eğlendiren, acayip kılıklı, yüzü aşırı ve komik biçimde boyalı oyuncu" şeklindedir. İlk görülüşü MÖ 1600'lere dayanan palyaçoluk, bugün dünyanın birçok yerinde bir sanat dalı olarak algılanmakta olup, eğlence ve çocuk kavramlarıyla birlikte anılmaktadır. Bazı kaynaklara göre 18. yüzyıla kadar saraylarda palyaço (ya da soytarı) bulundurulması geleneği sürdürülmüştür. Palyaçolar, grotesk görünümüyle kişiliklendirilmiş, komik tipli sanatçılardır. Bunu sağlamak için, renkli ve abartılı peruklar, değişik biçemde makyajlar, olağandışı büyük ayakkabılar ve garip kostümler kullanılır. Amerikalı sosyolog Peter Berger, bu konuyla ilgili olarak; "Bu maskaralık ve şaklabanlıkların, din ve sihir gibi, insan topluluğunun bazı derin ihtiyaçlarını yerine getirmesi mantıklı görünüyor." demektedir. Bu nedenle palyaçoluk, fiziksel performans gerektiren eğitimin bir parçası olarak kabul edilmektedir. İlk palyaçoluk türlerine Antik Yunanistan'da, İtalyan Sokak tiyatrosunda (Commedia dell'Arte), Fransız kökenli pandomim ve Japon Kabuki geleneklerinde ve Avrupa'da rastlanmaktadır. Türkiye tarihinde de Osmanlı'da padişahı eğlendiren "dalkavuk" vb. kişilikler görülür. Genel olarak çalışma alanları sirkler olan palyaçolar, bunun dışında sokaklarda, özel toplantılar, davetler, eğlence ve parti vb. oluşumlarda, şirket tanıtımlarında etkinlik gösterirler. İtalya'da "Arlecchino" (Harlequin) karakteri, aşk nedeniyle başı dertten kurtulmayan bir uşak rolüyle ün kazanmıştır. İngiltere'de William Kempe ve Robert Armin ile belirginleşen palyaçoluk sanatı, Almanya ve Fransa'da farklı şekillerde belirginleşmişse de (Fransa'da kaba ve budala Pedrelino gibi), genel olarak biçimsel değişiklik göstermemiştir. İngiltere'de doğarak ünlenen "Şarlo" tiplemesinin ünlü oyuncusu Charlie Chaplin ise, önce Avrupa'ya, sonra da dünyaya yayılan ünüyle unutulmaz bir karakter oluşturmuştur. Dayak yemek, düşmek, ıslanmak, şaşırmak, komik hareketler yapmak palyaçoların doğasında vardır, sıradan olaylardır. Gösterileri genellikle 5-10 dakika sürer. Sirklerde ise ara gösteriler için 1-3 dakika süreyle geçiş oyunları sergilerler. İlk gerçek sirk palyaçosu olarak bilinen Joseph Grimaldi, İngiltere'de 1850'te sahneye çıktı. İlerleyen süreçte, birçok palyaçonun takma adı haline gelen "Joey" adıyla tanındı. ABD'de ilk palyaçolarından biri, Amerikan İç Savaşı sürecinde (1861-1865) ünlenen Dan Rice oldu. Rice'ın ABD ordusunu simgeleyen Sam Amca'ya esin kaynağı olduğu sanılmaktadır. Avrupa'da ise Coco (Raoul Jouin), Toto (Armando Novello), Grock (Charles Adrien VVettach), ve SSCB'nin en sevilen palyaçolarından Oleg Popov sayılabilir. En bilinen palyaço tiplemesidir. Yüzünü beyaz boyayla kaplayan palyaço, burnunu büyük ve kıpkırmızı yuvarlak şekilde çizer. Ağzı da kırmızı ve yayvan çizimli renkle belirginleştirilmiştir. Kel görünmek amacıyla, başını sıkıca saran ve ten renginde bir başlık giyer. Şapşal palyaçonun da burnu kırmızı renkte ve yayvandır. Abartılı büyük giysileri, yüksek siyah kaşları, kocaman bir ağzı vardır. Sakar ve dağınıktır. 1865'te ortaya çıkan ve Auguste olarak bilinen bu palyaço adını, bu türün ilk örneğini sergileyen Fransız palyaçosu Auguste'ten aldı. Genellikle ikili olarak gösteriye çıkan Auguste palyaçolardan biri aklı başında adamı, şapşal ise ortalığı karıştırarak gülünç duruma düşen iyi ve saf kişiyi temsil eder. Tanınmış Amerikalı oyuncu Emmett Kelly'nin yarattığı kederli serseri, maddi çıkarlara değer vermeyen, insancıl bir tiptir. Uzun bir palto, çok renkli eski ve yamalı pantolon, yamuk bir şapka ve yırtık ayakkabı giyer. Arp 297 Arp 297 Çoban takımyıldızı bölgesinde bulunan dörtlü gökada grubu. Arp 297'nin üyeleri, NGC 5752, NGC 5753, NGC 5754 ve NGC 5755'dir. NGC 5713 NGC 5713 Başak takımyıldızı bölgesinde bulunan tuhaf asimetrik gökada. William Herschel tarafından 11 Nisan 1787 tarihinde keşfedilmiştir. Birçok katalogda sarmal gökada olarak sınıflandırılan NGC 5713, pek çok sarmal gökadadan oldukça farklıdır. Birçok sarmal gökadada iki sarmal kol veya sarmal yapıda iplikçikler tanımlanmıştır, oysa bu gökadanın diskinde görülen sadece bir kol bulunmaktadır. Yakınındaki sarmal gökada NGC 5719 ile olan etkileşim sonucu, sarmal kol bozulup asimetrik bir yapıya dönüşmüş olabilir. NGC 5713; NGC 5691, NGC 5705 ve NGC 5719'dan oluşan küçük bir grubun merkezinde yer almaktadır. Yakınındaki başka bir sarmal gökadayla karşılaştırıldığında, NGC 5713 görece olarak yoğun bir yıldız oluşum bölgesi gibi görülmektedir. NGC 5713'ün yıldız oluşumundaki artış, NGC 5719 ile olan etkileşim sonucu da tetiklenmiş olabilir. Erna Flegel Erna Flegel (d. 11 Temmuz 1911, Kiel - ö. 16 Şubat 2006, Mölln), II. Dünya Savaşı sırasında Alman hemşire. Nisan 1945'ün sonlarında Berlin'deki Reich Şansölyeliği'ndeki acil kaza istasyonunda çalıştı. 2 Mayıs 1945'te Kızıl Ordu tarafından Reich Şansölyeliği'nde yakalandı. Erna Flegel 1943 Ocak'ından II. Dünya Savaşı'nın sonuna kadar, Berlin Savaşı sırasında, Hitler'in çevre sakinleri için bir hemşire olarak görev yaptı. Adolf Hitler'in özel doktorlarından biri olan Dr. Werner Haase ile Humboldt üniversitesi hastanesinde bir hemşire olarak yan yana çalışmıştı. Nisan 1945'ün sonunda Kızıl Haç tarafından Reich Şansölye'liğine transfer edildi. üyük Reich Şansölyesi mahzeninde, Vorbunker ve Führerbunker yakınlarında bulunan acil kaza istasyonunda çalıştı. Führerbunker'de geçirdiği zamanda, Magda Goebbels'le arkadaş olmuş ve ölümüne kadar Goebbels çiftinin çocuklarına dadı olarak bakmıştır. Haase ve Dr. Ernst-Günther Schenck'e, yaralı Alman askerleri ve sivillere yönelik acil tıbbi hizmetleri için teşekkür etmek isteyen Hitler ile bir kez tanıştı. Ardından Flegel, 2 Mayıs'ta Sovyet Kızıl Ordusu tarafından tutsak alınana kadar orada bulunduğu acil kaza istasyonunda ki işine döndü. Haase, Helmut Kunz ve bir hemşire olan Liselotte Chervinska ile o sırada yakalandı. Savaştan sonra sonra Amerikalılar tarafından sorguya çekildi ve sorgusu da dahil olmak üzere belgelerinin gizliliği kaldırıldığı tarih olan 1977 yılına kadar gizli olarak yaşadı. Medya, onu Almanya'daki bir huzurevinde buldu. 2006'da Mölln'de 94 yaşında öldü. Alman filmi Der Untergang'da (Downfall) Liza Boyarskaya tarafından canlandırıldı. Arp 274 Arp 274, (ayrıca NGC 5679 Grubu olarak da bilinir) Başak takımyıldızı yönünde yaklaşık olarak 400 milyon ışık yılı uzaklıkta bulunan ve NGC 5679A, NGC 5679B ve NGC 5679C'den oluşan üçlü bir gökada sistemi. Merkezi şişkinlikler sarımsı yaşlı yıldızlara ev sahipliği yapar. Adeta birer yıldız üretim fabrikası olan Sağdaki ve soldaki gökadalarda bulunan parlak mavi bölgelerdeki genç mavi yıldızlar ve pembemsi bulutsular sarmal kollardan dışarıya doğru uzanmaktadır. Yıldızlararası toz, parlak arka plana karşı bir silüet gibi görünür. Sağ taraftaki gökadanın hemen üzerindeki iki parlak yıldız, aslında bizim gökadamız içerisindedir. Üç bileşenli bu sistemin kırmızıya kayma ölçümleri (soldan sağa): 7483 km/sn, 8654 km/sn ve 7618 km/sn'dir. Geleneksel yorumlamaya göre bu üç gökada da benzer bir mesafededir (17 - 23 Mpc). Önceleri gökadalar arasında kütleçekimsel bir etkileşim olduğu düşünülürken, elde edilen Hubble fotoğrafı bu konuda çok az kanıt göstermektedir. İki büyük gökadanın sarmal kolları, etkileşen gökadalarda görülen tipik bozuklukların aksine çok sağlam görünmektedir. Arp 274 ismi, Halton Arp tarafından 1962-1967 yılları arasında oluşturulan Tuhaf Gökadalar Atlası'nın ("Atlas of Peculiar Galaxies") 274. sırasında yer aldığından dolayıdır. 1 ve 2 Nisan 2009'da Hubble Uzay Teleskobu DAY2009 kutlamaları amacıyla bir yarışma gerçekleştirildi. "Sen Karar Ver!" adlı bu yarışmada en çok oyu alan gökcismi fotoğraflanacaktı. Arp 274, kullanılan 140.000 oyun 67.021'ini alarak diğer altı adayı geride bırakarak bu yarışmayı kazanmıştır. NGC 5679 NGC 5679 veya NGC 5679B, Yeni Genel Katalog'da yer alan bir sarmal galaksidir. Gökyüzünde Başak takımyıldızı yönünde yaklaşık olarak uzaklıkta bulunur. İngiliz astronom William Herschel tarafından 1793 yılında 47,5 cm (18,7 inç) çaplı aynalı tip bir teleskopla keşfedilmiştir. NGC 5679; NGC 5679A ve NGC 5679C ile birlikte üçlü bir galaksi sistemi olan NGC 5679 Grubu'nun bir üyesidir. NGC 5653 NGC 5653, Çoban takımyıldızı bölgesinde yaklaşık 160 milyon ışık yılı uzaklıkta bulunan bir sarmal gökada. Küresel yıldız kümeleri dizini Aşağıda küresel yıldız kümeleri listesi yer almaktadır. Görünür büyüklük, körlenme düzeltmesini içermemektedir. Bu kümeler, Samanyolu galaksi halesi içindeki küresel kümelerdir. Küresel kümeler yüksek oranda, galaksi çekirdeği yönünde uzanan Yılnacı ve Yay takımyıldızları içinde bulunmaktadır. NGC 5408 NGC 5408, Erboğa takımyıldızı bölgesinde yaklaşık 16 milyon ışık yılı uzaklıkta bulunan bir düzensiz gökada. John Herschel tarafından Haziran 1834'te keşfedilmiştir. NGC 5408, M83 Grubu içerisindedir. Ancak NGC 5408'in bu grubun parçası olduğu netlik kazanmamıştır. NGC 5398 NGC 5398, Erboğa takımyıldızı bölgesinde bulunan bir çubuklu sarmal gökada. John Herschel tarafından 3 Haziran 1836 tarihinde keşfedilmiştir. NGC 5291 NGC 5291, Suyılanı takımyıldızı bölgesinde yaklaşık 200 milyon ışık yılı uzaklıkta bulunan bir etkileşen gökadalar sistemi. John Herschel tarafından 8 Mayıs 1834 tarihinde keşfedilmiştir. NGC 5258 NGC 5258, Başak takımyıldızı bölgesinde yaklaşık olarak uzaklıkta bulunan etkileşim halindeki bir çubuksuz sarmal gökadadır. William Herschel tarafından 13 Mayıs 1793 tarihinde keşfedildi. Halton Arp tarafından görüntülenmiş ve NGC 5257 ile birlikte Arp 240 olarak "Füzyon görünümüne sahip gökadalar" kategorisi altında Tuhaf Gökadalar Atlası'na dahil edilmiştir. Benzer kütleye sahip olan sarmal gökada NGC 5257 ile etkileşim halindedir. Her iki gökadanın da merkezlerinde süper kütleli kara delikler bulunur ve disklerde aktif olarak yeni yıldız oluşumlarına sebep olur. Bu iki sarmal gökada sönük bir yıldız köprüsüyle birbirine bağlıdır. Gaz ve yıldızlardan oluşan bu köprü, iki gökadanın birbirine yakın geçtiğine ve karşılıklı kütleçekim etkisi tarafından tetiklenen şiddetli gelgitlerin yaşandığına dair güçlü kanıtlar sunar. Yapılan bilgisayar modellemesi ve yıldız kümelerinin yaşları, iki gökadanın yaklaşık 250 milyon yıl önce ilk yakın geçişini tamamladığını göstermektedir. Tekrarlanan yakın geçişler sonucunda birleşme ve tek bir gökadanın ortaya çıkacağı düşünülmektedir. NGC 5257 NGC 5257, Başak takımyıldızı bölgesinde yaklaşık olarak uzaklıkta bulunan etkileşim halindeki bir ara sarmal gökadadır. William Herschel tarafından 13 Mayıs 1793 tarihinde keşfedildi. Halton Arp tarafından görüntülenmiş ve NGC 5258 ile birlikte Arp 240 olarak "Füzyon görünümüne sahip gökadalar" kategorisi altında Tuhaf Gökadalar Atlası'na dahil edilmiştir. Benzer kütleye sahip olan sarmal gökada NGC 5258 ile etkileşim halindedir. Her iki gökadanın da merkezlerinde süper kütleli kara delikler bulunur ve disklerde aktif olarak yeni yıldız oluşumlarına sebep olur. Bu iki sarmal gökada sönük bir yıldız köprüsüyle birbirine bağlıdır. Gaz ve yıldızlardan oluşan bu köprü, iki gökadanın birbirine yakın geçtiğine ve karşılıklı kütleçekim etkisi tarafından tetiklenen şiddetli gelgitlerin yaşandığına dair güçlü kanıtlar sunar. Yapılan bilgisayar modellemesi ve yıldız kümelerinin yaşları, iki gökadanın yaklaşık 250 milyon yıl önce ilk yakın geçişini tamamladığını göstermektedir. Tekrarlanan yakın geçişler sonucunda birleşme ve tek bir gökadanın ortaya çıkacağı düşünülmektedir. Arp 240 Arp 240, Başak takımyıldızı bölgesinde yaklaşık olarak uzaklıkta bulunan bir gökada çiftidir. Benzer kütle ve büyüklüğe sahip NGC 5257 ile NGC 5258'den oluşur. Her iki gökada da William Herschel tarafından 13 Mayıs 1793 tarihinde keşfedildi. Halton Arp tarafından görüntülenmiş ve Arp 240 olarak "Füzyon görünümüne sahip gökadalar" kategorisi altında Tuhaf Gökadalar Atlası'na dahil edilmiştir. Kütleçekim etkisinin yol açtığı bozulmaya mükemmel bir örnektir. Kolların bozulmasına ve iki gökada arasında bir köprü oluşmasına yol açan kuvvet aynı kütleçekim kuvvetidir. Gökadalar, neredeyse tek ayak üzerinde dönüş yaparken el ele tutuşan iki dansçı gibi görünmektedir. Her iki gökadanın da merkezlerinde süper kütleli kara delikler bulunur ve disklerde aktif olarak yeni yıldız oluşumlarına sebep olur. Windows PowerShell PowerShell, Microsoft tarafından Windows komut satırı cmd.exe ve Windows Script Host'a alternatif olarak geliştirilen yeni nesil bir komut satırı uygulamasıdır. Başlangıçta sadece Windows PowerShell olarak bilinen bir Windows bileşeni, 18 Ağustos 2016'da PowerShell Core'un tanıtımı ile açık kaynaklı ve çapraz platform haline getirildi. PowerShell'de yönetim görevleri genellikle belirli bir işlemi uygulayan özel .NET sınıfları olan cmdlet'ler (telaffuz komutları) tarafından gerçekleştirilir. Bu görevler sağlayıcılar aracılığıyla PowerShell'e sunulan dosya sistemi veya kayıt defteri gibi farklı veri depolarındaki verilere erişerek çalışır. Ayrıca üçüncü taraf geliştiriciler, PowerShell'e cmdlet'ler ve sağlayıcılar ekleyebilir. Komut dosyaları diğer komut dosyaları tarafından kullanılabilir ve modüllere paketlenebilir. PowerShell, COM ve WMI'a tam erişim sağlayarak yöneticilerin hem yerel hem de uzak Windows sistemlerinde yönetim görevlerini yerine getirmesine olanak tanır; WS-Management ve CIM ise uzak Linux sistemlerinin ve ağ cihazlarının yönetimini sağlar. Ayrıca PowerShell çalışma zamanının diğer uygulamaların içine yerleştirilebileceği bir barındırma API'si da sağlar. Bu uygulamalar daha sonra PowerShell işlevini grafiksel arabirim aracılığıyla belirli işlemleri uygulamak için kullanabilir. Bu özellik, Microsoft Exchange Server 2007 tarafından yönetim işlevselliğini PowerShell cmdlet'leri, sağlayıcıları göstermek ve grafik yönetim araçlarını gerekli cmdlet'leri çağıran PowerShell ana bilgisayarları olarak uygulamak için kullanılmıştır. PowerShell, Get-Help cmdlet'i aracılığıyla erişilebilen kendi konsol tabanlı yardımını (Unix kabuklarındaki man sayfalarına benzer) içerir. Yerel yardım içerikleri Update-Help cmdlet'i aracılığıyla internetten alınabilir. Cmdlet (Command-let) Windows Powershell'in sahip olduğu özel komutlardır. Cmdlet komutlarının isimlerinden ne iş yaptıkları kolayca anlaşılabilmektir. Her bir Cmdlet için genişçe yardım bilgileri mevcuttur. Aşağıdaki komut sayesinde istenilen Cmdlet hakkında detaylı bilgiye ulaşılabilir. codice_2 codice_3 codice_4 codice_5 codice_6 Borgo'daki Yangın İngilizce: The Fire in the Borgo İtalyan Rönesans sanatçısı Raphael atölyesinin bir tablosudur. Gerçi Rafael'in kompleks kompozisyon dizaynını yaptığı farz edilir ve fresk olasılıkla onun yardımcısı Giulio Romano tarafından boyayarak süslenmiştir. Tablo, Vatikan'daki Apostolik Sarayı'ndaki şimdi "Stanze di Raffaello" olarak bilinen yerin Rafael tarafından dekore edilme görevinin bir bir parçasıdır. Sonradan "Stanza dell'incendio del Borgo" ("The Room of the Fire in the Borgo") olarak adlandırılan odada bulunmaktadır. "The Fire in the Borgo", olayı "Liber Pontificalis" olarak adlandırılan Aziz Peter'den 15nci yüzyıla kadar Papaların biyografisinin bulunduğu kitap olayı belgelerle kanıtlar: Roma'da o zaman Borgo bölgesi olarak adlandırılan yerde 847 CE tarihinde bir yangın etrafı dağıttı. Efsaneye göre, Papa IV. Leo takdis duası ile yangını kontrol altına aldı. Ön plandaki genç adam ile onun sırtındaki yaşlı bir adam, Troya yangınından babası Anchises'i taşıyan Aeneas klasik temasının bir yansımasıdır. Bu nedenle geleneksel fikir olarak Roma yeni Troyadır. Berchtesgaden Berchtesgaden (), Almanya'nın Bavyera eyaletine bağlı Oberbayern idârî bölgesinde bir kasaba. Berchtesgaden, Münih'in 120 kilometre güneydoğusunda Avusturya sınırına yakın bir konumda yer alır. En yakın şehir Bad Reichenhall (Almanya) ve en yakın büyük şehir ise yaklaşık 15 kilometre kuzeyinde bulunan Avusturya'nın Salzburg şehridir. Hemen doğusunda bulunan Obersalzberg, Adolf Hitler'in villaları (Berghof, Kehlsteinhaus) ile bilinir. Obersalzberg'teki villalar dışında da Almanya'nın üçüncü en yüksek zirvesi olan Watzmann ve güneyinde bulunan Königssee gölü gibi turistik yerlere gidebilmek için bir hareket noktasıdır. Orta Çağ'da Berchtesgaden tuz yatağı sayesinde zenginleşti ve 1102'de ilk defa tarihî bir kayıtta kasabanın adına değinilmiştir. 1156'da Bavyera eyâletinde yerel bir idârî statü olan "Markt statü aldı. 1393'te Salzburg Psikoposluğu ile birleştirildi. 1194'ten 25 Şubat 1803 tarihli Reichsdeputationshauptschluss'a kadar Fürstpropstei Berchtesgaden olarak Reichstag'a katıldı. 26 Aralık 1805 tarihli Pressburg Barışı'nın sonucu Avusturya İmparatorluğu tarafından ilhak edildi. 1809'da Fransa (Birinci İmparatorluk)'ya ve 1810'da Bavyera Krallığı tarafından ilhak edildi. Nazi Almanyası döneminde Adolf Hitler'in ikinci karargâhı haline geldi. 2006'da yıkılan ve günümüzde Berchtesgaden Millî Parkı'nda Haus der Berge adlı müze olarak gösterilen Berchtesgadener Hof'ta Lloyd George, Windsor Dükü, Neville Chamberlain, Eva Braun, Joseph Goebbels, Heinrich Himmler, Erwin Rommel de konuk oldu. Robin Gibb Robin Gibb ( d. 22 Aralık 1949 - ö. 20 Mayıs 2012) Birleşik Krallık doğumlu şarkıcı ve söz yazarı. İkiz kardeşi Maurice Gibb (1949-2003) ve ağabeyi Barry Gibb ile üyesi olduğu Bee Gees grubuyla tanınır. Üç kardeş Avustralya'da kendi müzik kariyerine başladı ve büyük başarı kazanarak İngiltere'ye döndü. Bee Gees 100 milyondan fazla albüm satarak tüm zamanların en başarılı pop gruplarındandır. Robin Gibb şarkılarının başarısı göz önüne alındığında İngiltere tarihinin en başarılı söz yazarlarındandır. Barry Gibb Barry Alan Crompton Gibb (d. 1 Eylül 1946, Birleşik Krallık), şarkıcı, söz yazarı ve yapımcı. Kardeşleri Robin Gibb ve Maurice Gibb ile kurduğu, albüm satışlarına göre tüm zamanların en başarılı pop grubu Bee Gees üyesidir. Üçlü, Avustralya'da müzik kariyerlerine başladı. Yakaladıkları başarıdan sonra İngiltere'ye döndüler. Barry şarkıların çoğunu kadın sesine yakın tiz bir ses ile seslendirir. Aylaklar (film, 1995) Aylaklar, Melih Cevdet Anday'ın aynı adlı romanından Altuğ Savaşal tarafından uyarlanan film. Osmanlı İmparatorluğu'nun son dönemlerindeki çürümeyi ve bitişi bir paşa ailesini merkezine alarak anlatmaktadır. Hiçbir şeyi dert etmeyen, geleceği düşünmeyen, eğlenceli ve keyifli bir yaşamın akışına kapılıp giden bir eski paşa ailesinin hüzünlü sonu ile İmparatorluğun sonu arasındaki benzerliğin yansıtıldığı, Haluk Kurdoğlu, Nedret Güvenç, Tomris İncer ve Tolga Aşkıner'in rol aldığı 110 dakikalık film 1995 yılında İstanbul'da çekilmiştir. Saarland Teknik ve Ekonomi YÃ¼ksekokulu Saarland Teknik ve Ekonomi Yüksekokulu (Almanca: "Hochschule für Technik und Wirtschaft des Saarlandes") Almanya'nın Saarland Eyaleti'nin başkenti Saarbrücken'da bulunan bir yüksekokuldur. 15 Mayıs 1991'de "Saarland Yüksekokulu" olan adı şimdiki adına değişmiştir. Sezai GÃ¶ker Sezai Göker, (d. 1883, Urla, İzmir) - (ö. 1940, İstanbul), Türk siyasetçi. Uzun yıllar İzmir Sanat Mektebi Müdürlüğü yaptıktan sonra 1930 yılında İzmir Belediye Reisliği oldu. Görevinden 1931 yılında istifa etti. Belediye kaynaklarında geçen "Göçer" soyadının aksine soyadı "Söker" şeklindedir. Başkanlığı döneminde Büyük Depresyon nedeniyle kaynak sıkıntısına giren belediye bütçesinde Konak'taki Atatürk heykeli için ayrılan kısımdan kesintiye gittiği için İzmir'de CHP kadroları tarafından baskı altında tutulduğu ve istifaya zorlandığı söylenir. Eşi Cemile Söker, Celal Bayar'ın eşi Reşide Bayar'ın kardeşidir. Bu evliliğinden ikisi erkek, biri kız, üç çocuğu olmuştur. I. Ä°van Asen I. İvan Asen, I. Asen olarak da bilinir. (Bulgarca: Иван Асен I; ö. 1196), Bizans'tan bağımsızlığını ilan eden ve 1186-1196 yılları arasında hüküm süren İkinci Bulgar İmparatorluğu'nun ilk çarı. Kardeşi II. Petro'yla birlikte kurduğu Asen hanedanı 13. yüzyılın ikinci yarısına değin sürmüştür. İlbank (kadın voleybol takımı) İlbank (kadın voleybol takımı), İlbank Spor Kulübü’nün voleybol takımıdır. Kulüp 1995 yılında kurulmuştur. Ankara’da faaliyet göstermektedir. Renkleri açık mavi ve altın sarısıdır. Kulüp başkanı Tuncay Karaman, voleybol şube sorumlusu Burhan Hançerlioğlu‘dur. Voleybol takımının antrenörlüğünü Burhan Canpolat yapmaktadır. Maçlarını Başkent Voleybol Salonu’nda oynamaktadır. 2020-2021 sezonunda Sultanlar Ligi’nde mücadele etmektedir. Kıbrıs Cumhuriyeti Moskova Büyükelçiliği Kıbrıs Cumhuriyeti Moskova Büyükelçiliği, Kıbrıs Cumhuriyeti'nin Rusya Federasyonu'nda bulunan diplomatik temsilciliğidir. 9 Povarskaya Sokağı ()'nda Moskova'nın Arbat ilçesi'ndedir. Mehmet Türker Acaroğlu Mehmet Türker Acaroğlu, (d. 21 Eylül 1915; Razgrad - ö. 3 Ekim 2016; İstanbul), Türk araştırmacı-yazar, kütüphaneci, dokümantalist, çevirmen ve emekli derleme müdürü. 21 Eylül 1915 tarihinde Bulgaristan'ın kuzey-batısında, Deliorman bölgesinin merkezi olan Razgrad (Hezargrad) kentinde doğdu. İlk ve rüştiye okullarını burada okuduktan sonra 1930'da Sofya'ya giderek hemşehrisi olan gazeteci Mahmut Necmettin Deliorman'ın yeni harflerle çıkarmaya başladığı ""Deliorman Gazetesi""nde kâtiplik yaparken, mürettipliğini de öğrendi. Ertesi yıl, Sofya elçimiz Tevfik Kamil Koperler'in yardımıyla anayurda okumaya gitti. Balıkesir Necati Bey Erkek Öğretmen Okulu'na girdi. Dört yıl bu okulda, iki yıl da Adana Erkek Öğretmen Okulu'nda okudu. 1937 yılında mezun oldu. İlk öğretmenliği Erzurum'un Pasinler (Hasankale) ilçesine bağlı Baldicivan (Esendere) köyündedir. Bu okulda bir ders yılı çalıştıktan sonra, aynı yılın yaz aylarında Ankara Gazi Eğitim Enstitüsü giriş sınavlarını kazanarak Türkçe-Edebiyat bölümünde iki yıl