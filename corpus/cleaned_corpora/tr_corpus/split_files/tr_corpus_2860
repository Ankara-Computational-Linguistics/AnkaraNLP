saygı duyuyordu. Otomobil sanayisinin oluşum yıllarında birkaç mekanik dehası ve parlak bilimsel beyin yeni filizlenen bu sanayinin gözdeleri olmuşlardı. Ve Kettering de bu araştırmacı insanların zirvesiydi. 1911 yılında o ve Clyde Colleman elektrikli ateşleme sistemini icat etmiş, bu da otomobilleri elle çalıştıran yorucu sistemin yerini almıştı. Bundan sonra olanlar, önemli bir şirket içi anlaşmazlık durumunda kaybeden tarafla en iyi şekilde nasıl ilişki kurulacağı konusunda Sloan'ın dikkate değer yaklaşımını gösteriyordu. Kettering ve du Pont'la arasında geçen ciddi çekişmeden galip çıkan Sloan olmuştu. Ama zafer asla kişisel değildi Tartışma asla çamur atmaya ve Sloan'la hava soğutmalı motoru savunan ekip arasına kin tohumları ekmeye varmamıştı. Sloan, Kettering'in bundan sonra bir süre daha hava soğutmalı motorla ilgilenmesine izin verdi ama bunun su soğutmalı motorun yerini alması ihtimalini tamamen ortadan kaldırdı. Sloan bundan sonraki işinin ne olduğunu biliyordu Benim sorunum var olan gerçeklerle, Bay Kettering'in yeni fikirler konusundaki doğal tepki ve heyecanını uzlaştırmaktı. Gerçekler şunlardı 1923 yılında otomobil piyasası bir satış patlaması yaşıyordu ve GM'in de artan talebi, elinde olan ve sanayinin de kabul ettiği su soğutmalı motorla karşılamaya yoğunlaşması gerekiyordu. Ayrıca daha sonra Sloan bu sorunu şöyle çözdü iki yıl sonra Kettering'e, Dayton Engineering'i Detroit'e taşımasını ve orada yeni kurulan gelişmiş bir GM Araştırma bölümünün başına geçmesini teklif etti. Otomobille ilgili istediği her türlü araştırmayı yapabilecekti. Üstelik şimdi GM'in başkanı olan Sloan araştırma birimini bol sermaye, fabrika, ekipman ve personelle donatmaya da söz verdi. Sloan, Kettering'e göz kamaştırıcı ve mali açıdan tamamıyla desteklenen ve hiçbir GM personeli veya mali otoritesi tarafından rahatsız edilmeyeceği bir araştırma birimi sundu. Hiçbir mucidin reddedemeyeceği bu teklifle Kettering'in gönlünü aldı ve Kettering de bu teklifi kabul etti. (Kettering'i araştırma ekibini alıp Detroit'e gitmesi için ikna etmek amacıyla Sloan ona 120.000 dolar teklif etti ki bu para o zamanlar Sloan'a verilen paradan 20.000 dolar fazlaydı. Bunun yanı sıra, Sloan'a sadece Kettering ve Walter Chrysler, Alfred diye hitap edebiliyorlardı. Geriye kalan herkes, yalnızca Bay Sloan demek zorundaydı.) Kettering, Sloan'ın teklifini kabul etti ve ekibini Detroit'e getirdi, bu onu GM'e daha da yaklaştırdı. Sloan her zaman olduğu gibi sözünü tuttu. Kettering istediği konuda araştırma yapabildi. Bu çalışmaların sonunda 20. yüzyılın ilk yarısının en başarılı ve kârlı icatlarından ikisi ortaya çıktı etil benzin ve buzdolapları için sıvı gaz. İkisi de Kettering'in araştırma biriminde keşfedilmiş ve geliştirilmişti. Ve iki icat da GM'e milyonlarca dolar kazandırdı. Bu iki adamın ortaklığı motorlar savaşından sağ çıkmayı başarmıştı. Sloan kendi muhalefet politikası uyarınca motor tartışmasının her iki yanının da duyulmasını sağladı. Kettering konusunda da, şirketin geleceğinde her zaman önemli bir aktör olacak bir bilim adamına hak ettiği saygıyı göstererek idari becerisini göstermiş oldu. Öfkeli Kettering ve onun araştırma ekibini yatıştırmak için akıllıca bir yol tutturmuştu. GM'in verdiği yüksek maaşlar ve hisse senetleriyle olağanüstü zenginleşen bu iki adam, 1945 yılında çığır açıcı bir tıbbi fikir ortaya atacaklardı New York'ta Sloan-Kettering Kanser Araştırma Hastanesi'nin kurulması. Sloan ilk büyük muhalefetinde diğerlerini ikna edebilmek için olgulara dayanmış ama karşı tarafın da toplantı ve raporlarda kendi görüşlerini ifade etmelerini sağlamıştı. Sonunda diğerlerini ikna edince, bu kez de araştırma dehasıyla arasında oluşan çatlağı tamir etmek için hızla harekete geçmişti. Anlaşmazlık Cadillac'ı Kurtarıyor 1930'larda Sloan'ın yönetim sistemi tamamen yerleşmişti ve artık bütün çalışanlar GM başkanının muhalefeti desteklediğini biliyordu. Bu açıklık, orta düzey idarecilerin dahi, en yetkili idarecilerin yanında bile işlerini tehlikeye attıklarını düşünmeden görüşlerini ifade etmelerini sağladı. GM'in bu unutulmaz muhalefet hikâyelerinden en önemlisi 1930'lardaki ekonomik kriz sırasında az satan lüks Cadillac otomobil üretimini durdurma kararıydı. 1928 yılında Cadillac bir rekor sayılan 41.000'lik satışa ulaşmıştı (yeni La Salle modeli dahil) daha sonra bu rakam takip eden dört yıl boyunca sürekli düştü. 1932 yılı itibarıyla ulus büyük bir ekonomik çöküş yaşarken satışlar sadece 9.153 otomobil olarak gerçekleşmişti. Cadillac'ın lüks araba piyasasındaki en önemli rakibi olan Packard Motors da yüksek fiyatlı otomobillerini üretmekten vazgeçmişti. GM, Packard ile lüks araba piyasasının düşük fiyat segmentinde rekabet edebilmek için Cadillac üretmeyi durdurarak sadece yeni modeli olan La Salle (1927) tipiyle devam etmeliydi. 1932 yılında GM yönetim kurulu Cadillac üretimini olasılıkla sonsuza kadar durdurup, bu arabayı Amerikan otomotiv tarihine gömme konusunu görüşmek için toplandı. Kurulda çoğunluk Cadillac ismini gelecekte kullanmak üzere dahi tutmak istemiyordu. Sloan'ın açıklığı teşvik etmesi sayesinde Nicholas Dreystad adlı genç bir Cadillac mühendisi kurulda bir sunum yapmak istedi. Konuşmasının başlığı, Cadillac'ı 18 ayda kâra geçirmenin yoluydu ve kurulun sadece on dakikasını istiyordu. Sloan, genç mühendisi planını sunabilmesi için kısa bir süre dinledi. Dreystad diyordu ki, GM arabaları içinde Cadillac bir statü sembolüydü, erkeklerin iş hayatında başarılı olduklarında satın aldıkları arabaydı. Ama Dreystad kurula başka bir tespitte daha bulundu Cadillac markası zengin siyah erkekler için de bir statü sembolüydü. Ne var ki, uygulamada GM, diğer Amerikan otomobil firmaları gibi siyahlara satış yapmıyordu. Siyahların yaşadığı banliyö veya şehirlerde hiçbir bayi yoktu. Siyah erkekler sadece beyaz arkadaşlarının vekil olarak araya girmeleri sayesinde Cadillac satın alabiliyorlardı. Dreystad, GM yönetim kuruluna durumu anlatmaya başlamasını yıllar sonra Peter Drucker'a şöyle nakletmişti Kurul üyelerinden biri dedi ki Bay Dreystad, farkındasınız değil mi efendim, eğer başarısız olursanız GM'de çalışma şansınız kalmayacak. Elbette, farkındayım efendim, dedim. Ama ben değilim dedi Bay Sloan oldukça sert bir biçimde. Eğer başarısız olursanız Bay Dreystad sizin için Cadillac'ta bir iş olmayacak, ama GM durduğu ve ben onu yönettiğim sürece sorumluluk ve inisiyatif alan, cesareti ve hayal gücü olan bir adam için burada her zaman bir iş vardır. Sen Cadillac'ın geleceğini düşün. Senin GM'deki geleceğini düşünmekse benim işim. Cadillac düşük bir satış hacmine ancak yüksek kâr marjına sahip bir otomobildi, yani satışlardaki küçük bir artış bile kâr ve zarar arasındaki farkı kapatabilirdi. GM yönetim kurulu Dreystad'a siyahlara doğrudan satış yapılması iznini vererek, amacına ulaşabilmesi için 18 ay süre tanıdı. Bu, siyahlara satış girişimi Amerikan motor sanayi tarihinde bir hedef grubuna yönelik ilk pazarlama yöntemiydi. Sonuç mu. 1934 yılı itibarıyla Cadillac satışları 11.468 arabaya çıkmıştı ve 1941 yılında Dreystad'ın liderliği altında satışlar rekor bir seviye olan 60.037 arabaya fırladı. 1962 yılında Sloan, 1932 yılında aldığı o kararı memnuniyetle hatırlayabilirdi çünkü o yıl Cadillac neredeyse 160.000 adet yüksek kâr marjlı araba satmış ve Amerika'nın önde gelen lüks arabası olma statüsünü kazanmıştı. 1920 yılında Chevrolet'de olduğu gibi Cadillac da muhalefetle kurtarılmıştı. Kurtarılmıştı çünkü Alfred P. Sloan, Jr. farklı düşüncelerin ifadesinde ısrar ediyordu. GM'de Yeni Fikirler İçin Yuvarlak Masa Komiteleri Sloan, GM bölümleri arasında uzlaşmaya varmanın en iyi yolunun bütün oyuncuların katılacağı kurul toplantıları düzenlemek olduğunu fark etti. Farklı alanlardan gelen çalışanların bir odada toplanmasının, herkesin çeşitli bakış açılarını yansıttığı düşünce ve muhakeme biçimlerini öğrenmesi için önemli olduğunu biliyordu. 1923 yılında otomobil bölümlerine mühendislik, üretim, satış ve pazarlama birimlerinin de hazır bulunacağı toplantılar yapma talimatını vermişti. Böylelikle örneğin otomobile yeni bir özellik eklemek isteyen bir mühendis, üretim biriminden bu yeni parça veya düzenlemenin yapılabilirliğini öğrenecek ve aynı zamanda satış ve pazarlama birimlerinden de bu ilavenin neden olduğu maliyet artışının satış fiyatını nasıl etkileyebileceğini öğrenecekti. Sloan bu acı dersi Kettering'le olan motor meselesinden öğrenmişti. Yaşayarak öğrendiğimiz gibi kadro ve üretim arasındaki bağlantılar kritiktir. Bakır soğutmalı araba deneyiminde olduğu gibi, eğer ortalık savaş alanına dönüşürse bağlantılardan birinin nasıl felce uğradığını görmüştük. Sloan GM'in uyumlu çalışmasının tek bir anlaşmazlık yüzünden bozulmasını hiç istemedi. Üstelik bu onun için bir gurur meselesi olmalıydı çünkü Şirket Yapılanması kabul edilmişti ve kendi sisteminin kâğıt üzerinde göründüğü kadar iyi işlediğini ispat etmek istiyordu. GM'de çalıştığı süre boyunca gerekli gördüğü her zaman uzmanlık komitelerini kurdu. Her seferinde de bu komitelerin üyelerinin muhalif düşünceleri üzerine söz alma yetkileri olduğunu tekrarladı. Yeni Cola Coca Cola'da Anlaşmazlıklar Yeni Cola'nın 1980'li yılların ortasındaki pazarlama fiyaskosu hikâyesi, şirkette önemli sorunlara yol açmış ve şirket içi muhalefet için klasik bir örnek teşkil etmiştir. Her ne kadar bu öykü yeniden anlatıldığında bu yeni içeceği üretme kararının şirket içi muhaliflerin bir bütün-sistemler-ileri kararı sonucu ortaya çıktığı düşünülse de, gerçek şu ki başlangıcından (araştırma ve karar), ortasına (piyasa gerçeği) ve sonuna (projeyi geri döndürme) kadar bu tartışma farklı görüşlerin şiddetli çatışmalarıyla sürdü. Pepsi'nin yirmi yıl süren gençlere yönelik reklamlarının sonucu olarak ( Pepsi Kuşağı ) 1981 yılında Coca Cola'nın bu en büyük rakibiyle olan pazar payı farkı sadece yüzde 5'e düşmüştü. Bu durum Coca Cola'nın McDonald's ve diğer fast food zincirlerinde sahip olduğu imtiyazlı konumla şişirilmişti. Ama süpermarketlerde Pepsi ambalajlı ürünler rakibinin iki puan önünde görünüyordu. Bu düşüş, Pepsi'nin kola içicilerine Coca Cola'nın tadına doğrudan bir saldırı niteliği taşıyan Pepsi Meydan Okuması nı içeren reklam kampanyasının patlamasıyla hızlandı. Atlanta'daki Coca Cola merkezinde durum kritik seviyeye ulaşmıştı. Yönetim, Cola'nın payındaki düşüşü durduracak bir promosyon, pazarlama veya reklam kampanyası bulmak gerektiğine inanıyordu. Eğer hiçbir önlem alınmazsa, Pepsi zaman içinde ABD'deki bir numaralı meşrubat olacak ve Coca Cola'yı büyük zarara uğratacaktı. Coca Cola'nın üst yönetimi, düşünülemez olanı yani mevcut formülü değiştirmeyi düşünmeye başladı. Başlangıçta bu radikal fikre sapkınlık olarak bakıldı. Coca Cola diğer ambalajlı ürünlerden çok daha fazla ABD'nin sembolü ve ikonuydu. Tanıdık şişesi, parlak kırmızı ve herkesçe tanınan logosuyla, dünyanın en çok bilinen markasıydı. Bu marka, özünde Amerika'ydı, elmalı kek ve beyzbol gibi. (İtalya-Venedik'te bir kafede, San Marko meydanında güneşin doğuşunu gösteren bir fotoğraf vardır. Yaklaşık on metre yüksekliğindeki bir gözcü kulesinin tepesinden çekilmiş olan fotoğrafta meydanda önceden yerlerine koyulmuş yemlerden yiyen binlerce güvercin görünür ve kuşların karmaşık duruşları şaşmaz biçimde Coca Cola logosunu resmeder.) Coca Cola'nın formülünü değiştirmeye kim cüret edebilirdi. Ve bu derece radikal bir hareketin sonuçları neler olabilirdi. Şirket yeni ve geliştirilmiş kelimeleriyle yeni bir kola üretmenin Cola'nın geleceğine olumlu bir etkisi olabileceğine inanabilir miydi. Yoksa şirket bunun yerine, bu ürünü genç tüketicilere sunmalı ve yeni oluşmaya başlayan pazarda Pepsi'yle rekabet mi etmeliydi. 1984 yılı itibarıyla gerçekler çarpıcı biçimde olumsuzdu Cola 1981'deki yüzde 24'lük pazar payından 1984'te yüzde 22'lik bir pazar payına düşmüştü. Bu heves kırıcı istatistikle birlikte yönetim yeni bir formül olasılığını araştırmaya başladı. Parlak pazarlama müdürü Sergio Zyman (1982 yılında Diet Cola'yı piyasaya o sürmüştü) projeyi yönetmek için seçilmişti. Pratik kaygılar muhalefetin önüne geçmişti. Cola'nın teknik bölümü yeni, daha tatlı bir formül yarattı. Onaylanmamış tahlillerde bu formülde yapay tatlandırıcı aspartam yerine gerçek şeker kullanıldığı yazılıydı. Bu daha tatlı versiyon lezzet testlerinde Pepsi'yi alt etti. Yeni Cola'yı piyasaya çıkarmamak ve eskisiyle devam etmek gibi bir düşünce vardı başlangıçta. Bu korku şirketteki bir gelenekçiden kaynaklanıyordu, bu kişiye göre 100 yıldır bilinen bir şeyi pazardan çekmek, olumsuz bir kamuoyu oluşmasına neden olabilirdi. Tarihteki en büyük yeniden sürüm olaylarından biriyle, sadece 79 gün sonra, Coca Cola raflarını eski Cola'yı Klasik Cola olarak adlandırarak yeniden doldurdu. Toplum Yeni Cola'yı reddetmişti. Ne yazık ki hiçbir tat denemesi veya nitelik ve nicelik araştırması Amerikan halkının en sevdiği içeceğinin yok olmasını istemediğini ortaya çıkaramamıştı. Sonunda halkın muhalefeti, sonucu belirledi. Yeni Cola bir biçimde birkaç yıl devam etti, sonunda Cola II oldu. Buradaki ironi şu ki, yok olma tehdidinden sonra Cola'nın tüketici tabanı markaya daha sadık hale geldi. Yıllar geçtikçe eski Cola'nın pazar payı önemli oranda arttı. Pepsi'nin gençlere yönelik reklamlarının sönükleşmesi yanında Pepsi'nin kendini daha lezzetli olarak algılayışı da kaybolmaya başladı. Yeni Cola'ya karşı yazılı ve sözlü basın tepkisi -çoğu olumsuz- Coca Cola'ya yüz milyonlarca dolarlık bedava reklam sağladı. Her gün bütün toplum başka bir Coca Cola hikâyesini okudu veya seyretti. Bunun sonucunda ortaya çıkan planlanmamış sonuç Coca Cola'nın pazar payının yükselmeye başlamasıydı. Yine Sloan'ın hava soğutmalı motor olayında yaptığı gibi, Goizueta da kimseyi muhalefet ettiği veya başarısız olduğu için işten atmadı. Aslında izleyen yıllarda hisse senedi fiyatları artmaya başladı ve o ve ekibi dolgun ikramiyeler aldılar. tartışmaya karışan herkesi işten atacağı şeklinde bir yaklaşımı olsaydı bu durum şirketteki (ve diğer şirketlerdeki) çalışanlara risk almaya ters bakıldığı veya muhalefetin teşvik edilmeyeceği gibi bir sinyal gönderebilirdi. Marion Laboratuvarları'nda Tırmanma 1950 yılında Marion Laboratuvarları'nı kuran Ewing Marion Kaufmann'ın, bodrumunda kurduğu küçük bir ilaç firmasını Merril Dow'la birleştirerek 1989 yılında başarılı bir firmaya dönüştürmesinin sebebi, bazı çalışma ilkelerine sahip olmasıydı. Kaufmann işçilere hiçbir zaman çalışanlar demez, onlara her zaman meslektaşlar diye hitap ederdi. Amerikan tarihinde çok az üst düzey yöneticide, altında çalışan meslektaşlarıyla arasında Kaufmann'ın yapabildiği gibi sıcak ve samimi bir ilişki kurma yeteneği vardır. Onun sevilen yönetim biçimine bir karşılık olarak firmasında çalışanlar da ona her zaman Bay K. derlerdi. Marion Laboratuvarları'nın samimi atmosferinde Kaufmann ilginç ve önemli bir uyarıyla muhalefeti destekliyordu İş arkadaşları ve yöneticiler şikâyetlerini sadece üstlerine bildirebileceklerdi. Kendi sistemi için kullandığı terim tırmanma ydı ve sadece şikâyetlerin duyulmasını kolaylaştırmakla kalmıyor aynı zamanda aynı düzeydeki çalışanların genelde yaptıkları gibi birbirlerinin kusurunu bulmalarını da zorlaştırıyordu. Kaufmann gençliğinde bir satıcı olarak çok fazla şikâyet dinlemişti. Ama çalışanlar arasında çok az kişi patron hakkında ileri geri konuşarak işini kaybetme riskini göze alabiliyordu. Bunun sonucunda da muhalefet, üst yöneticilerle konuşarak herhangi bir yapıcı değişiklik öneremiyordu. Bu nedenle Kaufmann doğru şekilde kullanılırsa, muhalefetin işlerin gidişatında fark yaratabileceğini ve bunu da sadece muhalifin üstündeki bir karar alıcının başarabileceğini gözlemledi. Marion Laboratuvarları'nda yaşanan geçmişteki bir örnek bu tırmanma sisteminin herkesi nasıl memnun ettiğini gösteriyor. Mali işler sorumlusu, Porto Riko'da yapılacak ve önemli bir vergi indirimi sağlayacak bir operasyon için aylardır düşünüyordu. Sıra uygulamaya geldiğinde şirketin eczacılık bölümünün müdürü Porto Riko önerisini veto etti. Mali işler sorumlusu o vergi sığınağının şirketin mali kârı açısından hayati öneme sahip olduğunu düşünüyordu ve tırmanarak Ewing Kaufmann'la görüşmeye gitti. CEO, gerçekten önemli olan bu tartışmayı dinledi ama eczacılık biriminin yeni bir ürün çıkarmaya hazırlanıyor olması nedeniyle sıkışık olduğunu açıkladı. Bu yeni ürünün şirket için kısa ve uzun vadeli değeri, olası bir vergi indiriminden çok daha fazla kâr getirebilecekti. Kaufmann'ın politikası her zaman anlaşmamayı kabul et idi. Kimseyi hatalı çıkarmak istemezdi ve seslerin yukarıdan duyulmasına olanak sağlayarak işleyen bir sistem kurmuştu. Her ne kadar liderlik biçimleri birbirinden daha farklı olsa da, sıra muhalefeti teşvik etme ve dinleme işine geldiğinde Kaufmann ve Sloan aynı düşünceyi paylaşıyorlardı. Olumlu sonuç her iki şirket için de aynıydı Çalışanlar rahatsızlıklarını ortaya dökerek uzlaşabileceklerini biliyorlardı. Bu kanıtlanmış yöntem, emir ve kararların en aşağıya kadar verimle iletilmesini sağlar. Muhalefet veya şikâyetleri ifade etmek için orduda kullanılan yöntem emir-komuta zincirinde bir üst rütbedekine başvurmak tır. Bunun için müştekinin önce bir basamak yukarıya çıkması gerekir. Oraya varınca bir sonraki basamağa çıkmak için izin alabilir veya alamayabilir. Birçok kereler olası adaletsizlikler veya büyük şikâyetler bir basamak üstte çözülebilir. Ve eğer bir basamak daha üste çıkma izni verilmezse sorun orada halledilir. Ordu askerlerin emirkomuta zincirini aşarak gizlice askeri savcıyla bir seferlik konuşmalarını mümkün kılan yeni bir yöntem uygulamaya karar verdi. gece açık tutmaktı. Bu açık görüşe dair bilgi bütün kıtalarda haftalık olarak duyuruluyordu. Emir-komuta zincirindeki bu son çare nadiren kullanılıyordu. Ama var olduğunu bilmek birliklere gerektiğinde kullanabilecekleri bir emniyet sübabı sunuyordu. Çalışanların düşünceleri için emniyet sübapları sunan şirketler eğer şikâyetler duyulursa bunların nadiren skandala dönüşeceğini göreceklerdir. Yaygın bir yöntem, çalışanları, şirketin yararına olabilecek değişim düşüncelerini ifade etmeye teşvik eden organizasyonların oluşturulmasıdır. Gerçi Sloan GM'de böyle bir resmi öneri fikrine öncülük yapmadı ama çalışanlar biliyorlardı ki şirkette bir açıklık sistemi vardı ve Alfred Sloan muhalefeti destekliyordu. GM'de hava soğutmalı motor ve Cadillac'ın kurtuluşu hakkındaki anekdot ve hikâyeler şirket bilgileri haline geldi. Bu karar Campbell şirketini savaş yılları boyunca ülkenin tek çorba üreticisi haline getirdi ve bunun sonucunda 1945'ten sonra Amerika'daki neredeyse bütün çorbalar Campbell marka oldu. Tanıdık beyaz ve kırmızı çorba konserveleri (bu renkler Cornell Üniversitesi'nin Büyük Kırmızı lakaplı futbol takımından alınmıştı) süpermarket raflarını doldurmuştu ve Heinz'a yer kalmamıştı. İzleyen 25 yıl boyunca Heinz, Campbell'e kaptırdığı çorba pazar payını geri kazanmaya çalıştı ama başaramadı. Campbell'in payı yüzde 75-80'e yükselmişti ve Heinz'a sadece yöresel ve özel tatlara ait küçük bir pay kalmıştı. Heinz'ın pazar payını geri kazanmak için yaptığı ilk yenilik hamlesi Neşeli Çorba'ydı, konservenin üstünde Disney karakterlerinin resimleri ve içinde de komik resimler olan çocuklar için bir çorbaydı bu. Fikir şuydu Çocuklar çorba içecek ve konserve kutularına bakacaklar. Bu kavram Heinz içinde sert bir muhalefetle karşılandı. Akıllıca bazı televizyon reklamları yapıldı ama ürün başarısız oldu. 1960'ların sonunda Heinz daha yoğun besin içerikli, daha yüksek fiyatlı ve daha büyük hacimli çorbalar için bir pazar oluşabileceğini algıladı. Şirket bu yeni ürünü Büyük Amerikan Çorbası olarak adlandırmaya karar verdi. Proje Heinz ketçaplarını yavaş reklam kampanyasıyla satmayı başarmış olan Doyle Dane Bernbach reklam ajansına verilmişti. Büyük Amerikan Çorbası'nın satışları Heinz pazarlama ekibinin öngördüğü hacme asla ulaşmadı. Şirket içinde ürünü piyasadan çekmek veya iç pazarda satmaya devam etmek üzerine bir tartışma başladı. Sonuçta alınan karar herkesi şaşırttı reklam kampanyası ürünün tanıtımını arttırmak amacıyla komedyen Stan Freberg'e verildi. Doyle Dane reklam ajansı yönetimi, Freberg'in Büyük Amerikan Çorbası fikrinin bir felaket olduğu konusunda muhalefetini bildirdi. Parlak ve komik kampanyaları Jeno'nun Pizzası ve Chun King için işe yaramış olan komedyen, reklamda tam yetki istedi. Reklam metinlerini Heinz'a göstermeyi veya reklam için planlarını tartışmayı bile reddetmişti. Büyük Amerikan Çorbası reklamı, 1970'lerin başında muazzam bir rakam olan 1 milyon dolara mal oldu. Başrolde popüler Hollywood dansçısı Ann Miller oynuyordu. Spotta çarpıcı bir dans numarasıyla Miller yaklaşık iki buçuk metrelik bir Büyük Amerikan Çorbası konserve tenekesinin üstünde dans ediyordu, etrafı fışkıran su fıskiyeleri, bir orkestra ve bir dizi koro kızıyla çevriliydi. Ve kadın mutfağa girdiğinde kocası ona şöyle soruyordu Her şeyden böyle büyük bir prodüksiyon çıkarmak zorunda mısın. Reklam unutulmazdı ama ürün için işe yaramadı çoğu insan meşhur sinema yıldızını hatırladı ama reklamı yapılan çorbayı hatırlamadı. Bu sefer Heinz ve Doyle Dane içindeki muhalifler haklı çıkmışlardı. Freberg'in reklamcılığı önceki pizza ve Çin yemeği örneklerindeki başarılarını tekrarlayamamıştı. Birinin dışardan muhalefeti dinlemesi gerekiyordu. Pahalı reklam, Büyük Amerikan Çorbası'nın ölüm fermanı olmuştu. Heinz özel etiketli çorba yapımına yoğunlaşmaya başladı, bu da muhaliflerin yıllardır tavsiye ettikleri şeydi. Muhaliflerin Sınırları Bir örgüt içinde muhalifin anlaşmazlık konularının üzerine çok fazla gittiği durumlar da var. Buradaki mesele haklı olsa bile o kızgın insanla nasıl başa çıkılacağıdır. Huysuz muhalif sorununun çözümünü Alfred P. Sloan, Jr. buldu. Gerçek korku şuydu ki, eğer bu dev şirket ABD'deki pazar payının yüzde ellisinden fazlasına sahip olmaya başlarsa tekelci uygulamalar nedeniyle federal hükümetin gözetimi altına girer ve iki veya daha fazla şirkete bölünmeye zorlanırdı. Ama GM pazarlama bölümünden genç bir yönetici ısrarcı bir şekilde şirketin ikiye bölünmesini ve böylece bu oto devinin iki ayrı şirket olarak oto pazarında sonuna kadar gidebileceğini söyledi. Bu radikal böl ve yönet önerisi GM'in çöküşüne yol açabilecek zararlı bir doktrin olarak şirket büyüklerini kızdırdı. Bu pazarlama elemanı kısa süre içinde istenmeyen bir çalışan oldu. Çoğu insan bu asiye bir ikramiyeyle birlikte GM'den çıkış biletini vermek istiyordu. Ama Sloan bu duruma karşıydı Biz insanları düşünceleri nedeniyle cezalandırmayız -onların düşünmelerini isteriz. Bunun yerine Sloan bu muhalifi terfi ettirdi ve onu Detroit'ten (Kettering hafif dizel lokomotifler üretebilmek için bir yöntem geliştirince parlamaya başlamış olan) Chicago'daki Elektro-Lokomotif bölümüne atadı. Böylece, dedi Sloan, ikramiyeleriyle GM'de yüksek bir mevkiye erişmiş biri kadar çok para kazanabilir. Aynı zamanda ben dahil, şimdiye kadar edindiği bütün düşmanları nedeniyle gerçekten iş göremeyeceği Detroit'in dışında olacaktır. Sloan parlak bir insanı şirkette tutmuş ve adalet için muhalefeti teşvik etmeye dayanan kendi ilkesiyle de çelişmemiş olmuştu. Muhalefeti Dinleme Dersleri Şirketler ve örgütler düşünce alışverişini teşvik etmeli, çalışanları düşüncelerini nasıl ifade etmeleri gerektiği konusunda bilgilendirmeli ve şiddetle muhalefet edenleri de asla cezalandırmamalı. Esasen bu üç temel madde farklı düşünceleri duyabilmek için uygulanabilir bir sistem yaratmanın anahtarlarıdır. Düşünceleri Beslemek Sloan'ın yönettiği GM her tür görüşe izin veriyor ve teşvik ediyordu. Sloan insanları farklı seçim komitelerine yerleştirerek, bu grupları anlaşmaya varmakla sonuçlanacak tartışmalara sokuyordu. Amacı her komitenin dikkatle planlanmış bir politika izlemesini sağlamaktı. GM'de yeni işe başlayanlar kısa süre sonra buranın muhalefete izin veren ve hatta bunu isteyen bir şirket olduğunu öğreniyorlardı. Sloan için muhalefet uzlaşmaya ve anlaşmaya varan ortak yoldu. Anlaşmanın uzlaşmaya vardığını fark etmişti. Muhalefeti Seslendirmek Bildiriler, komite toplantılarındaki tartışmalardan başka muhalefetin nasıl sürdürülmesi gerektiğini de ilan ediyordu. GM yöneticileri Sloan'ın ikna edici ve kısa notlarını uygulama modeli olarak kullanıyordu. Aslında not yöntemi, toplantıda görüşülecek başlıkları sıralandırmak ya da sonrasında yorumlayabilmek açısından, toplantılardan önce veya sonra gerçekleşen muhalefet uygulamasını kolaylaştırıyordu. Bugün birçok şirket, çalışanların düşüncelerini ifade edebilmeleri için resmi bir öneri sistemi kullanıyor. İşe her yeni girene öneri sistemini anlatan altı sayfalık bir broşür veriliyor ve daha da önemlisi bu fikirlerin kabul edilmesinin ötesinde bir ödüllendirme sistemi de bulunuyor. Ohio, Toledo'daki Dana şirketi bu sistemi bir adım daha ileri götürerek her çalışanın ayda iki yeni öneri getirmesini istiyor. Çalışanlar fikirlerini özgürce ifade edebildiklerinde bu bir açıklık ortamı yaratıyor. Muhalefete İzin Vermek Sloan'ın defalarca gösterdiği gibi muhaliflerin düşüncelerini, ne kadar kızgın veya inatçı olurlarsa olsunlar, dinlemek hayati öneme sahip. Eğer çalışanlar farklı bir düşünce ifade ettikleri için işten atılsalardı, onun muhalefet sisteminin ilk iki kısmı asla başarılı olamazdı. Sinirleri kontrol altında tutmanın bir örneği orta ölçekte bir danışmanlık firmasının yönetim kurulu başkanından (CEO) geliyor. Bu kişi, iki yıl İspanya'da çalışmıştı, orada izlediği bir boğa güreşinde resmi görevlinin güreşten önce boğanın fiziksel olarak arenaya çıkabilecek durumda olup olmadığına karar verdiğini fark etmişti. Eğer görevli boynuzda veya boyunda bir deformasyon tespit ederse hayvanı reddediyor ve güreşe çıkarmıyordu. Peki, bu büyük ve muhtemelen öfkeli hayvanı oradan nasıl çıkarıyorlardı. Altı inek boyunlarında çanlar asılı halde arenaya sokuluyordu. Onlar arenanın etrafında yürüdükçe boğa hemen dişilerin peşine takılıyordu ve güvenli bir biçimde ve sakinleşerek arenadan çıkıyordu. konferans odasında bir inek çanı bulundurmaya başladı ve ne zaman tartışma kişisel olmaya başlasa ya da kaynama noktasının üstüne çıksa kızgın (boğa gibi) muhalifleri yatıştırmak için hızla çanı çalıyordu. Muhalefet üzerine son bir söz Bir keresinde Sloan'ın bir iş arkadaşı onunla ters düşmüştü ve çoğu insan da bu kişinin sorumsuzca davrandığını düşünüyordu. GM avukatı sordu Eğer bu adam sizi bu kadar rahatsız ediyorsa Bay Sloan, niye onu göndermiyorsunuz. Onu göndermek mi. diye sordu Sloan, Ne saçma bir fikir, o işini yapıyor. III Müşteriye Seçenekler Sunmak Amerikan tüketiciliğinin tarihi. Henry Ford, bir öncü. GM modelleri. Sloan GM'in model sorununu çözüyor. Sloan GM'in lüks otomobilleri arasındaki fiyat uçurumunu azaltmak zorunda. Sloan La Salle modelini sunuyor. GM tasarım bölümü ve Harley Earl. Sloan yıllık GM modelini başlatıyor. Bilgisayar sanayisi seçenekler sunuyor. Hallmark seçenekler sunuyor. Müşterilere seçenekler sunma üzerine yönetim dersleri ve çok fazla seçenek sunmanın olumsuzlukları. Alfred P. Sloan, Jr.'ın pazarlama dehası kısmen onun tüketicilerin temel otomobil gereksinimlerinin ötesini görme becerisine dayanıyordu. Henry Ford çok sayıda üstü açık Model-T'yi düşük fiyatla ve sadece siyah renkle piyasaya sürünce, Sloan Amerikan arabalarının biçim, renk ve aksesuvarda farklılıklar sunabileceğini fark etmişti. Birinci Dünya Savaşı'ndan sonra ülkenin büyüyen ve yayılan zenginliğinin tüketicilerin otomobillere yapılan eklemelere daha fazla para ayırabilmelerini sağladığına inanmıştı. Sloan şöyle bir kumar oynuyordu Piyasadaki rakiplerinin sunduklarından daha süslü, aksesuvarlı ne kadar çok model çıkarırsa o kadar çok oto alıcısına seslenebileceğini düşünüyordu. En düşük gelirli alıcıdan rahatlık, lüks ve beygir gücüne en fazla fiyatı verecek alıcıya kadar her tip tüketiciyi memnun edebilmek için, geniş bir yelpaze içinde farklı birçok modeli piyasaya çıkarabilirdi. Oto piyasasını eskiden yeniye dönüştürecek dört değişkeni tanımlamıştı ...pazarı bir kez daha dönüştürebilmek için yeni unsurlardan oluşan bir bileşke ortaya çıkmıştı. Bu yeni unsurlar dörde indirilebilir taksitli satış, ikinci el araç ticareti, üstü kapalı araba ve yıllık model. ABD Tüketiciliğinin Kısa Bir Tarihi 1920'li yıllarda sonunda dünyaya yayılan ve küresel olarak bugün de genişlemesini sürdüren Amerikan tüketici toplum dönüşümü başlamıştı. Söz konusu on yıl boyunca ticari olarak seri üretilen ürünler halka büyük miktarlarda ve düşük fiyatlarla sunuluyordu. Bu ürün ve malların patlamasından önce Birinci Dünya Savaşı'na varan on yıllarda çoğunlukla kırsalda yaşayan Amerikalıların günlük gereksinimlerinin dışında kalan ürünlere ayırabilecekleri gelirleri sınırlıydı… İnsanlar kendi giysilerini dikiyorlar ve kendi besinlerini üretiyorlardı. 1893 yılından başlayarak Sears Roebuck, posta yoluyla gönderdiği bir katalogla çeşitli ürün seçenekleri sundu. Yüzyılın sonunda dergilerde reklam kampanyaları yayımlanmaya başlandı. 1904 yılında Jell-O bir yemek tarifi kitabının basıldığını duyurdu ve 250.000 adet sipariş aldı. Amerikalılar daha çeşitli ürünler satın almak ve daha iyi bir hayat yaşamak istiyorlardı. Ticari fırsatlar zamanı olarak adlandırılan Kükreyen Yirmiler , o zamanlar uygulanan ve büyük çoğunluğun aldırmadığı yasaklama dönemine rağmen yeni bir tüketici zenginliğiyle parlıyordu. Amerikan yurttaşları tarihlerinde ilk defa -özellikle şehirlerde yaşayanlar ve şehirlere göçenler- büyük mağazalarda makul fiyatlı hazır giyim ürünleri satın alabiliyorlardı. Buna ek olarak tüketici, elektrik süpürgesi, tost makinesi, gramofon ve radyo gibi yeni üretilmiş elektrikli cihaz ve aletleri de uygun fiyatlarla satın alabiliyordu. (Ülkenin ilk ekonomistlerinden biri olan Thorstein Veblen, 1898 yılında Çalışan Sınıfın Teorisi'ni yayımlamıştı, Amerikalıların ürün satın alma temayüllerini konu ediyordu. Ulusal bir slogan haline gelecek gösteriş tüketimi deyimini ortaya atan da oydu. Gelirlerin hızla arttığı, makul fiyatlı ürünlerin seri olarak üretildiği ve taksitli satışların başladığı 1920'li yıllar, onun teorisinin gerçekleşmesine tanıklık etti.) Henry Ford ve Otomobil Tüketiciliği 1920'lerde otomobiller de başarı yolunda ilerlediler ve oto satışları etkileyici bir biçimde arttı. 1919 yılında Amerika yollarında 7 milyon araba geziniyordu ve 1929 yılı itibarıyla bu rakam 27 milyona çıkmıştı. Bu yaklaşık her Amerikan evi için bir araba anlamına geliyordu. Dahası 1920 yılında ülkenin 369.000 millik yolu vardı ve 10 yıl sonra bu rakam yüzde 230'luk bir artışla 852.000 mile çıkmıştı. Henry Ford sadece otomobil üretiminde uyguladığı montaj hattı nedeniyle başardığı önemli otomobil satış rakamından ötürü değil, aynı zamanda 1914 yılında kullandığı işgücü için minimum 5 dolar gündelik ödemesiyle de önemlidir. Çünkü bu rakam o dönem ABD'deki ortalama işçi maaşının iki katıdır. Onun hareketli montaj hattı bir otomobil imalatı için 1912'de harcanan 13 saati, 1914 yılında bir buçuk saate indirdi. Montaj hattı sayesinde ortaya çıkan yenilikçi seri üretim nedeniyle büyük çaplı üretimin masrafları düşürdüğü kanıtlandı. 1925 yılı itibarıyla yeni bir Ford araba tüketiciye 290 dolara, yani ortalama bir Amerikalı işçinin üç aylık maaşına denk geliyordu. İki yıl sonra bu fiyat 260 dolara düşecekti. ABD Taksitli Satış Yeniliği 1920'lerde tüketimin yükselişi kredili satışlar ve yeni tasarlanan ödeme planlarıyla hızlanıyordu. Taksitli satışlar ilk olarak 19. yüzyılda Paris'teki büyük mağazalarda başlamıştı. ABD'de Singer dikiş makineleri satışının arkasındaki dahi olan Edward Clark 1850'de taksitli satışları başlattı. 125 dolarlık satış fiyatıyla zaman tasarrufu sağlayan bu makine birçok Amerikan evinin kapısından içeri giremiyordu ama Clark ilk ödeme 5 dolar ve geri kalanı ayda 3 dolar olmak üzere kiralamasatın alma planını başlattı. Clark aynı zamanda getir-götür kampanyasını da hayata geçirdi, getirilen her marka dikiş makinesine 50 dolar ödüyor ve tüketiciye yepyeni bir Singer veriyordu. 1890 yılı itibarıyla bir Singer dikiş makinesinin maliyeti 35 dolara düşmüştü. Singer şirketinin finansman planı şu meşhur cümleyle basitleştirilmişti Bir dolar ucuza ve haftada bir dolara. 1920'lerin ortasında filizlenmeye başlayan ikinci el oto pazarı, taksitli satışların yeni araba piyasasına uyarlanmasının ve yayılmasının ateşleyicisi oldu. Oto satıcılarının yeni modelleri sürmek ve eskileri de satmak için bir mekanizmaya ihtiyaçları vardı. Finansman konusuna çare, oto üreticilerinden ve kredili satışlar sayesinde Amerikalıların rüyalarının gerçekleşmesini destekleyen bazı bankalardan geldi. 1929 yılında bütün otoların yüzde 60'ından fazlası taksitle satılmıştı, bazı dar gelirli alıcılar arabayı finanse edebilmek için yüzde 30 faiz ödeme riskini bile göze alıyorlardı. Tüketim çağı kredili satışların sırtında yükselmişti bu, ekonomik buhranda çöküşün ana sebeplerinden biri olacaktı. Ama ekonomi 1930'lu yılların ortalarında ve sonunda yeniden canlanmaya başladığında, kredili satışlara dönüş ABD'de beklenmedik bir büyümeye yol açacaktı. GM Modelleri Biçimleniyor Farklı markalı arabalardan oluşan GM'in birçok modeli kapsayan oto üretimi, şirketin çeşitli tüketici beğenilerine uygun üretim yapmak konusundaki kesin kararını gösteriyordu. Yedi farklı isim altında aynı beygir gücünde siyah, üstü açık bir araba üretmek için çok fazla pratik neden yoktu. Tarihsel olarak, otomobilleri birleştirme konseptini başlatan öncü William Durant'tır. 1908 ve 1910 yılları arasında Durant, otomotiv sektörüne bağlı 25 firma satın aldı, bunların 11'i otomobil üretiyordu. Bu 11 markadan sadece 5'i 1923'te başlayan Sloan dönemine kadar yaşayabilmişti Chevrolet, Buick, Oldsmobile, Pontiac (önceden Oakland) ve Cadillac. 1910 yılında Durant ilk defa GM'den uzaklaştırıldığında Louis Chevrolet'nin yeteneğini tespit etmişti ve onu daha hafif bir oto yapması için desteklemişti. İkisi, Chevrolet Motor Şirketi'ni kurdular ve derhal kâr elde ettiler. Durant, Chevrolet hisselerini, şirkette tekrar kontrolü ele almak için General Motor hisseleriyle değiştirdi. 1915 yılı itibarıyla William Durant, GM hisselerinin büyük bir kısmına sahip olan Du Pont şirketinin desteğiyle General Motors'un başkanlığına geri döndü. Şirketin geleceği için daha önemli olansa Chevrolet'nin sonunda GM üretim hattındaki yerini almasıydı. Sloan Sorunu Çözüyor Sloan 1923 yılında hissedarlara kendi stratejisini herkese ve her amaca bir araba cümlesiyle ortaya koyduğunda, GM için belirlediği işlev ve hedefi açıklamış oldu. Daha sonra şirketin başına geçen Sloan, iki pazar sorunuyla karşılaştı Ford'un Model-T'si pazar payının yüzde 50'sinden fazlasını elinde tutuyordu ve GM, otomobillerini yedi değişik marka altında ve artan fiyatlarla satıyordu. Tüketici, dört silindirli bir Chevrolet 490'a taban fiyat olan 795 dolardan sahip olabilirdi, fiyat merdiveninde altı silindirli bir Oakland ise 1.395 dolardı. Sekiz silindirli bir Olds'u 2.100 dolara alarak merdivende tırmanmaya devam edebilirdi ya da bir Cadillac'ı 3.790 dolara alarak zirveye ulaşırdı. Sloan, fiyatları birbirine yakın bu kadar çok GM modelinin tüketicilerin kafasını karıştırdığını anladı. Sloan, alıcıların bir GM otomobiline sahip olmanın yararlarını hemen görmedikleri takdirde çok fazla seçenek arasında kaybolup gittiklerini fark etti. Üstelik 1921 yılında otomobil reklamcılığı hâlâ emekleme çağındaydı ve bir modelin diğerinden farkını anlayabilmek için yapılacak tek iş bir oto satıcısına gitmekti. Sloan fiyat parçalanmasını iki zayıf modeli (Scripps-Booth ve Sheridan) ortadan kaldırarak ve fiyat yelpazesini yediden altıya daraltarak çözümledi. Tırmanan fiyat skalasında bir tüketici, örneğin, en pahalı Chevrolet'yi ya da fazla ilavesi bulunmayan ancak daha iyi bir araba olan Oakland'ı x dolara alabiliyordu. Daha yüksek basamaktaki tüketiciyse, lüks bir Oakland'ı veya aksesuvarsız bir Oldsmobile'i birkaç yüz dolar daha fazla ödeyerek y fiyatına satın alabiliyordu. Fiyatlardaki fark çoğunlukla silindir sayısından kaynaklanıyordu bunlar dörtten başlayıp sekiz silindire kadar gidiyordu. 1921 yılında tüketiciye ilk defa sunulan, modellerin ve belli bir modelin unsurlarının çeşitlendirilmesi yeniliği, GM'in gelecek altmış yılındaki başarısının anahtarını oluşturacaktı. Sloan GM'in bu kalite imajı konusunda netti General Motors ürettiği otomobilleri ait oldukları grubun fiyat yelpazesinin en tepesine yerleştirmeli ve onları öyle kaliteli yapmalı ki, daha düşük fiyata mal arayanların bile ilgisini çekip ve ilave bir nitelik için biraz daha fazla ödemeye gönüllü olan müşterilere de satış yapabilmeli. Sloan Chevrolet'yi Değiştiriyor 1900 yılında yapılan nüfus sayımı toplam nüfusun 76 milyon olduğunu, bunların 30 milyonunun (yüzde 39) şehirlerde, 46 milyonunun da (yüzde 61) kırsalda yaşadığını gösterdi. 30 yıl sonra 1930'da nüfus 123 milyona çıktı, ama en fazla nüfus artışı şehirlerde yaşandı. Şehir nüfusu 69 milyona ulaştı (yüzde 56), kırsal nüfus da 54 milyona çıktı, ancak toplam nüfusun yüzde 44'üne düştü. Sloan Amerikan tüketicisinin daha iyi görünen otomobili seçeceğinden ve ilave iç unsurlar için biraz daha fazla ödeyeceğinden emindi. Dahası başka bir tüketici tipi daha ortaya çıkmıştı Henry Ford nüfusun kırsal kesimi ve çiftçiler için basit, düşük fiyatlı bir araba (Model-T) çıkarmıştı, halbuki Sloan (Doğu'da yetişmiş eğitimli bir şehirli) otomobilin banliyö ve şehirli nüfus için potansiyel bir statü sembolü olduğunu düşünüyordu. GM'in en ciddi sorununu şöyle özetledi İçeriden bakıldığında durum o kadar iyi değildi. Ford'la düşük fiyat alanında -bu alan büyük bir iş hacmi ve gelecekte esaslı bir büyüme vaat ediyordu- rekabet edemediğimiz gibi, yoğunlaştığımız orta fiyat düzeyinde de onlarla rekabet edemiyorduk. Diğerlerinin durgunluk veya yenilgi gördüğü yerde Sloan bir fırsat gördü. Ford'la rekabete girmeyi talihli bir meydan okuma olarak nitelendirerek şöyle yazdı Bizi (GM) şanslı kabul ediyorum çünkü o zaman Ford'un yerleştiği konuma meydan okuyanlar olarak değişim... bizden yanaydı, bizim için değişim fırsat demekti. 1925 yılında GM mühendisleri şirketin K modeli olarak adlandırdığı yeni tasarlanmış bir Chevrolet çıkardılar. Sloan'ın liderliği altında K, yeni tüketiciyi özendiren özelliklerle donatılmıştı daha uzun bir şase, bacaklar için daha fazla yer, iyi bir boya (Charles Kettering'in yarattığı daha iyi bir son kat boya) Klaxon korna, ön farlar, geliştirilmiş bir debriyaj ve arka dingil. Canlandırılmış, geliştirilmiş model, Sloan'ın şunları söylemesine yol açtı O zamanlarda Chevrolet'nin şirket içi politikası şuydu amacımız insanları paraları karşılığında onlara Ford'dan daha çok şey verdiğimize inandırmak. Paranın karşılığında daha fazlasını sunmak otomobil sanayisi pazarlamasında değişimi temsil ediyordu. Bu özel yenilik stratejisinin ikili bir amacı vardı Daha çok özelliği olan, daha kaliteli bir Chevrolet ve belli bir rekabet hedefi olan Ford'un Model-T'si. 1925 yılında GM hâlâ pazar payında ikinci sıradaydı ama 1924 yılında (ulusal ekonomik patlama nedeniyle bütün araba satışlarının arttığı zamanda) Ford Motor Şirketi'nin tek ürünü Model-T'nin pazar payı yüzde 54'ten yüzde 45'e düşmüştü. Chevrolet'nin K modelinin piyasaya çıkmasıyla Sloan, Henry Ford'un ne değişimi öngörebileceğini ne de düşüşe geçmiş olan pazar payının istatistiklerini okuyabileceğini isabetle tahmin etmişti. Amerikan iş hayatında bir dehanın (Henry Ford) pazarın dinamikleri olarak ele aldığı bir durumu (veya hareketsizliği) bir başka dehanın (Sloan) kusursuzca anladığı çok az örnek vardır. Sloan'ın planı karmaşık değildi, mesele Chevrolet K modeli ile Ford Model-T arasındaki fiyat farkını düşürmekti Bizim niyetimiz gelişmeler yapmaya devam etmek ve bir süre sonra da fiyatı Model T'nin altına düşürmekti ve konumumuz bu planı haklı çıkarıyordu. Sloan Lüks Otomobiller Arasındaki Farklılığı Azaltıyor Sloan'ın tüketici hedeflemesinin ikinci aşaması beş GM modeli arasındaki fiyat ve tarz farklılıklarını ortadan kaldırmaktı. İlk adım Buick 6 ile en düşük fiyatlı Cadillac arasındaki 2.000 dolarlık büyük fiyat aralığını kapatmaktı. Birincisi orta sınıf arabaların zirvesi olarak algılanıyordu ve ikincisi ise Birleşik Devletler'deki lüks otomobillerin en yüksek standardı. Mesela 1921 yılında en düşük fiyatlı Buick, tüketiciye 1.795 dolara mal oluyordu, Cadillac ise 3.790 dolardan başlıyordu. GM'in 2.000 dolar ve üstündeki fiyat düzeyinde rekabet etmek için önemli bir sebebi vardı lüks araba piyasasına hâkim olan tarz sahibi, güçlü ve rekabetçi Packard Cadillac'tan pay kapıyordu. Üstelik Buick sahipleri daha pahalı olan Packard'ı almak istiyorlardı ama en yüksek fiyatlı Cadillac için daha fazla para ödemek istemiyorlardı. Tarihi olarak 1904 yılında Packard şirketi alüminyum gövdeli bir yarış arabası olan ve Grey Wolf denen dört silindirli bir otomobil yapmıştı. Yarışma fikri Amerikan otomobil alıcıları için yeniydi ve parlak araba bu yeni makinenin cazibesine kapılmış olanların ve hızlı araba kullanmak isteyenlerin dikkatini çekmişti. 1919 yılı itibarıyla bir Packard yarışçısı Daytona Beach'te saatte 149 mil yaparak dünya kara hızı rekorunu eline geçirmişti. Yarış otomobilinin başarısı Packard'a büyük ün sağladı. Şirket en üst düzeyde, şık, kare gövdeli, stil ve zarafetin zirvesi olan sekiz silindirli lüks otomobil yapımına yoğunlaşmıştı. Sloan ve ekibi Packard'la olan fiyat farkı sorununu inceledi ve iki ana düşünce çizgisi ortaya çıktı Birincisi daha iyi bir Buick yapıp onu satış fiyatı olan 2.000 doların üstünde satmak ve ikincisi de 3.000 doların altında satmak üzere daha az pahalı bir Cadillac yapmak. Sloan seçenekleri düşündüğünde fark etti ki Buick'i yükseltmek veya Cadillac'ı düşürmek potansiyel olarak tüketici üzerinde ters tepki yaratabilirdi. Kamuoyu Buick'i lüks bir model olarak düşünmüyordu ve daha düşük fiyatlı bir otomobil sürümüyle Cadillac'ın lüks statüsünün ortadan kalkması gibi haklı görülebilecek bir olasılık da vardı. 1927 yılında Sloan bu fiyat farkı sorununa otomobil sanayisini şaşırtan bir çözüm önerdi Yeni bir GM otomobilinin yaratılması için çalışılmasını istedi. Bu otomobil bir başka otomobil şirketinin satın alınmasıyla ortaya çıkmayacaktı yeni tasarlanmış, üretilmiş ve adlandırılmış bir otomobil olacaktı. Sonuç La Salle'di Buick-Cadillac arasındaki fiyat farkını kapatacak orta-lüks bir otomobil. La Salle'i Cadillac satıcıları satacaktı. (Rastlantısal olarak her iki modele de Amerika'daki Fransız kâşiflerin adları verilmişti.) General Motors 1927 yılında La Salle'i piyasaya çıkardı Sekiz silindirli bir motoru olan kapalı, dört kapılı bir sedan. Fiyatı ise 2.685 dolardı (Packard'ın beşinci seri modelinden 100 dolar pahalı). Sloan fiyat farkı bulmacasına mükemmel çözümü bulmuştu. La Salle GM'in Tasarım Programını Başlatıyor 1920'ler boyunca Amerikan otomobili belirgin bir dönüşüm geçirdi, ulaşım için kullanılan üstü açık bir araçtan, ulaşım ve eğlence için kullanılan üstü kapalı bir otomobile doğru bir değişiklik söz konusu oldu. Sloan bu değişimi sıradan kitleden, kaliteli kitleye değişim olarak nitelendirmişti. Üstü kapalı otomobilin hızla çoğalması dış ve iç tasarıma daha fazla özen gösterilmesini gerektiriyordu, özellikle neyin tüketiciye hoş geldiğini hızla gören Sloan'ın GM'sinde. Bunun sonucunda Ford'un gelirleri esaslı biçimde düştü. Sloan bu durumu beklenen sonuç şeklinde açıkladı Kapalı gövde otomobilin yükselişi Bay Ford'un düşük fiyat alanındaki önder konumunu muhafaza etmesini imkânsızlaştırdı, çünkü o politikasını bir üstü açık araba tasarımı olan Model-T'de dondurmuştu. 1919 yılında GM, 1908 yılında kurulup o yılın Cadillac'ı için 150 kaporta üretmiş olan Fisher Kaporta Şirketi'ni satın aldı. Yedi kardeş olan Fisher kardeşler şase üretmedeki kaliteli işçilikleriyle tanınıyorlardı ve bunlardan ikisi, Fred ve Lawrence Fisher, daha sonra GM yönetim kuruluna atanacaklardı. Fisher Kaporta, GM'in şirket satın alma yoluyla elde edilen parlak yatay bütünleşme örneklerinden birini daha oluşturuyordu, böylelikle belli bir otomotiv alanında uzmanların becerilerine kavuşuyordu. Sloan yeni La Salle tasarımını işte bu Lawrence Fisher'e yaptırmıştı. Sloan, Packard'ın hız ve gelişmişliğine ulaşacak stilize zariflikteki bir otomobilden daha azına razı değildi... Fisher dikkatini Güney California'ya çevirdi, burada ısmarlama çalışan bir kaportacıda, Harley J. Earl adlı Stanford mezunu bir mühendis olağanüstü tasarım becerileri gösteriyor ve özel sipariş Cadillac'lar için iki kapılı modeller yapıyordu. Earl otomobil tasarım sanatını kil kullanarak geliştirmişti, bu plastik ve ahşaptan sonra bir ilerlemeydi çünkü çeşitli biçimlere sokulması daha kolaydı. Earl 1926 yılında yeni La Salle tasarımında farklı düşünceleri denemek için Detroit'e getirtildi. Otomotiv tasarımcısı belli bir GM tarzı veya tasarımıyla sınırlanmadan istediğini denemekte özgürdü. Taklit edebileceği bir model buldu, klasik Avrupa yapımı HispanoSuiza. Efsanevi His So otomobil tasarımında bir başyapıttı, dünyadaki en pahalı otomobil ve Hollywood yıldızlarının, milyonerlerin, Avrupa aristokrasisinin ve maharajaların favorisiydi. Zamanında dünyadaki en değerli araba olarak nitelendirildi, hatta son derece şık bir biçimde tasarlanmış Rolls-Royce'dan bile daha iyiydi. Sloan Earl'ün La Salle modelini beğenmişti çünkü GM'e modern bir hava veriyordu ve Packard'la 2.000 dolar civarında rekabet edebilecek bir otomobil tasarlanmış ve fiyatlandırılmıştı. La Salle dönüm noktasında daha da önemli olan şuydu Otomobil, tasarımla stilize edilmiş ilk seri üretim Amerikan arabasıydı. Birçok insan bunu Amerika'daki en güzel lüks otomobil olarak tanımlıyordu. Earl gövdeye iki renkli cilayla çekicilik kazandırmıştı, bu 1927 yılı için heyecan verici bir yenilikti. Bu başarılı ilk çıkış sonunda otomobil Sloan'ın zihnindeki değişim çarklarını harekete geçirdi Müşteri talebini arttırmak için GM'in ürettiği beş marka otomobilin de tasarıma tabi tutulması gerekiyordu. Sloan anlamıştı Pazar şunu açıkça ortaya koydu ki otomobili satan görünümüydü. GM Tasarım Departmanı'nın Kuruluşu Sloan, Hyatt Rulman Şirketi'ndeki ilk günlerinden itibaren otomobil satışlarındaki hayati önemdeki unsurun otomobilin görünümü olduğu görüşündeydi. Yüzyılın dönüşümünden beri bu unsura niçin daha fazla önem verilmediğini düşünüyordu. Daha sonra şöyle yazdı Neler yapılabileceğini hayal ettiğimde göze hoş gelecek her şeyi yapabilmek için organize bir çalışma örgütlüyordum -genel mühendislik yaklaşımından farklı bir tasarım yaklaşımı. Sloan'ın hayalleri Harley J. Earl'ün kişiliğinde tasarım gerçekliğiyle buluştu. Earl her şekilde Amerikan oto tasarımcılığının babası, stilist olarak adlandırılabilecek ilk oto tasarımcısıdır. California'dan La Salle projesi için özel olarak getirtilen bu adamın yeteneği, Sloan'ı eski bir amacını gerçekleştirmek konusunda harekete geçirdi Sadece GM otomobillerine odaklanacak ayrı bir tasarım departmanının kuruluşu. Sloan şöyle yazmıştı Bay Earl'ün çalışmasından o kadar etkilenmiştim ki onun yeteneğini GM'in diğer otomobilleri için de kullanmaya karar verdim. 1927 yılında Sloan yönetim kuruluna sadece tasarımla uğraşacak özel bir birim kurulması için acil bir plan sundu. Sanat ve Renk adlı bu birimin başına geçmesi için Earl'ü terfi ettirdi. GM içinde, Earl'ün tasarımla ilgilenen yetenekli insanlar aradığı sözü dolaşmaya başladı. Kısa sürede 50 kişi bulundu ve otomobilin görünümüyle ilgili unsurlarla ilgilenecek ilk otomobil departmanı kurulmuş oldu. Sloan, Earl'ü 1927 yılında bulacağı her türlü fikri getirmesi için Avrupa'ya gönderdi. Zaman içinde, Sloan'ın önerisi doğrultusunda, Earl tanınmış Avrupalı otomobil tasarımcılarını Detroit'e davet etti. Ama Sloan ve Earl daima Amerikalı tüketicinin geniş gövdeye ve daha güçlü motora sahip büyük otomobilleri, daha küçük Avrupalı modellere tercih ettiğinin bilincinde olarak çalıştılar. Sloan bir kişinin (Earl) bütün GM otomobillerinin görünümünü değiştirme gücünde olmasına dair yükselen muhalefeti dinledi. GM yöneticileri Earl'ün bütün modelleri kontrol edeceği ve kısa süre sonra bütün GM otomobillerinin birbirlerine benzeyeceği konularında kaygılıydılar. GM otocuları yeni Sanat ve Renk bölümünün bir güzellik salonu haline geldiğini anlamışlardı. Yakışıklı, kibirli ve renkli bir insan olan Earl eleştirilerin çoğunu üzerine çekiyordu. Kovboy çizmeleri giyiyor, kravatsız dolaşıyordu ve bürosuna mor renkli perdeler takmıştı. Sloan'ın GM personelinden şiddetli muhalefet almasına şaşmamak gerekir. Dâhi tasarımcısına karşı duygusal, fakat temelsiz şikâyetlere cevap verebilmek için farklı görüşleri topladı Bay Earl fark etti ki her yıl sekiz veya dokuz otomobili revize etmek onun için imkânsız olacaktı. İronik olarak Earl'ün tasarladığı ilk GM otomobili olan 1929 Buick tüketicinin hoşuna gitmedi. Göze çarpan yuvarlak bir çıkıntısı olan bu modele hamile Buick deniyordu. Sloan değişikliğin fazla radikal olduğunu ve halkın otomobillerde sarsıcı değişiklikler yerine küçük değişiklikleri tercih ettiğini düşündü. Sloan Sanat ve Renk birimini GM yönetimi bünyesine dahil etti, bu değişikliğin amacı diğer GM birimlerinin tasarım bölümüne kolayca girmelerini sağlamaktı. Stilistlerin herkesin ne dediğini duymasını istiyordu. Yeni otomobil imalatının bir toplu çalışma olduğunu görüyordu ve tasarımın son şekli için de Harley Earl'e güveniyordu. 1930'lu yıllarda Sloan bu departmanın adını, bütün işlevini ifade edebilmesi için, Tasarım Bölümü olarak değiştirdi. Kariyerinde birçok dönüm noktası vardı otomobil tasarımı mesleğini yapan ilk insan, konsept ya da rüya arabanın kâşifi, model yapmak için kilin kullanımı ve Corvette'in tasarımcısı. Modeller, Tasarım Bölümü'nün karatahtasından, kil modele dönüşüyor, oradan da son olarak tüketiciye gidiyordu. Sloan'ın biyografisinin yazarı, Harley Earl'ün önemini şöyle özetlemişti Sloan, Earl'ün çalışmasında artan satışlar için büyük bir potansiyel görmüştü. Bu yargısının temeli stratejikti arabanın göze hoş gelmesi oto pazarını dönüştürür. Tüketiciler sadece ulaşım işlerinde faydalanmak için değil, kişisel zevk ve kendini ifade edebilmek için de otomobil alıyorlardı. Tarihsel bir not Tasarım Bölümü kadınlara GM'de çalışabilmek için ilk fırsatları sundu. Tasarım Bölümü ve altı GM otomobilinin net fiyat tarifeleri Sloan'ı, GM tüketici hedefli çalışmasında son parçayı yerine koymaya yönlendirdi Yıllık model. Bu tek olay Amerika'yı ekonomik ve törensel olarak, ulusun geçmiş ve geleceğinde hiçbir ticari olayın yapamadığı kadar etkileyecekti. Yıllık Model Değişimi 1930'lardan itibaren 50 yıldan uzun bir süre boyunca, yıllık otomobil model değişimini müjdeleyen Detroit töreni Amerikalıların bilincinde yer etti. Sonbahar Törenleri adı verilen etkinlik, tüketici merkezli ticari reklam ve promosyon kampanyalarının merkezinde bütün ulusun dikkatini çekiyordu. Alfred P. Sloan, Jr., Amerika'nın iş yapma biçimini bir devrimle değiştiren bu etkileyici deneyimin arkasındaki itici kuvvetti. Sloan daima dinamik eskitme terimini kullandı (daha sonra olumsuz anlamlar taşıyacak şekilde planlı eskitme olarak akılda kaldı), bu terim Amerikalı otomobil alıcısının ortalama her iki yılda bir elindeki eskiyi satıp yerine yenisini alması durumunu tanımlıyordu. Sloan şöyle yazmıştı Her yıl gelişmiş mühendislik ve tasarım özellikleri olan, fiyatta rekabet edebilecek ve alıcının taleplerini karşılayabilecek yeni bir dizi otomobil çıkarmalıyız. GM yıllık değişimin tüketici ve ekonomi için olumlu olduğu fikrini yaydı. GM şirketi otomobil sahipliğini sadece ulaşımla değil, prestij, statü ve kişilikle ilgili bir şey olarak yeniden tanımladı. Sloan toplumun bünyesine otomobil sahipliği hakkında bir devrimci kavramı asla doğrudan bağırmadan yerleştirdi Siz kullandığınız arabasınız. Doğal olarak basitliği savunmuş ve seri üretimde sadece bir araba üretmiş olan Henry Ford model değiştirme konusunda memnuniyetsizliğini ifade etti. Ancak durumu kıskanarak 1927 yılında Model-T'nin üretimini durdurdu ve bütün Ford fabrikalarını yedi ay kapattı. Yeni kapalı gövde Model-A çıkarıldığında ulus çapında bir heyecan yarattı ve böylece Ford Motor Şirketi 1929 ve 30 yıllarında otomobil pazarında liderliği geçici bir süre için de olsa yeniden ele geçirdi. Sloan yıllık model değişimini şirket stratejisi olarak savunuyordu ama 1930'ların başına kadar bu şirket politikası olmayacaktı. Yıllık model stratejisine geçebilmek için gereken değişkenleri nihayet yerlerine oturtmuştu. GM altı değişik otomobil modeli satıyordu, en düşük fiyatlı Chevrolet'den en yüksek fiyatlı Cadillac'a kadar her keseye hitap eden otolardı bunlar. Sloan Harley Earl'ü işe alarak tasarım bölümünü kurmuş ve böylece bilinçli biçimde tüketicinin gözüne hitap etmeye başlamıştı. Sloan alıcının önündeki seçenekleri biliyordu Bir müşteri geniş bir yelpaze içinden arabasını gerçekten istediği her renkte ve beğendiği her malzemeyle donatılmış olarak alabilir. Seri üretimde öyle şaşırtıcı bir esneklik oluşturuldu ki her otomobilin bazı bakımlardan özel sipariş işi olduğu bile söylenebilir. Son nokta, bu model değişikliklerinin topluma nasıl ve ne zaman sunulacağını belirlemekti. Sloan bütün üretim ve pazarlama değişkenlerini ele aldı Bir model değişimi için zamanlama, gereken mühendislik, gerekli hammadde ve gittikçe daha önem kazanan otomobillerin topluma nasıl tanıtılacağı. GM her yeni modeline kaporta ve mühendislik değişimlerini ilan ederek başlıyordu. Böylece toplum başparmağını yukarı veya aşağı çevirerek onay veriyordu. Eğer tasarım alıcının hoşuna gittiyse izleyen yıllarda şase üzerinde küçük değişiklikler yapılıyordu ve sıklıkla arabanın içinde büyük değişiklikler oluyordu. Sloan biliyordu ki satışları arttırabilmek için reklam kampanyalarına ihtiyacı vardı, yaz sonunda başlayıp sonbaharda sunulacak modeller hakkında tüketiciyi konuşturacak veya heyecanlandıracak kampanyalara. Başlangıçta 1930'lar boyunca reklamlar dergilerde yayımlandı, sonra yine o yıllarda radyo eklendi ve en sonunda 1950'li yıllarda televizyon çıktı. Bazı TV reklam müzikleri bugün hâlâ çalınır. Mesela insanlar Dinah Shore'un şu popüler şarkıyı söylediğini hâlâ hatırlarlar Amerika'yı Chevrolet'nle gör. GM yıllık model değişimini, ulusun ilerlemesi fikrine bağlamak konusunda yenilikçiydi. 1939 New York Dünya Fuarı'nda şirketin klasik Futurama sergisi promosyonel bir darbeydi Fuara gelen ilk ziyaretçiye ikramiye. İnsanlar 1960 yılında, şehirlerin ve otomobillerin gelecekte alacağı biçimleri görmek için, oturacak bir yer bulabilmek amacıyla iki saat bekliyorlardı. (Otomobiller 1936 yılında yapılan Flash Gordon dizisindeki uzay gemilerine benziyorlardı.) Ama topluma verilen mesaj açıktı GM açıkça göstermişti ki 20 yıl uzaktaki gelecekte de otomobiller Amerikan hayatının merkezinde yer alacaktı. Ve bu heyecan verici gelecek vizyonunu besleyecek tek Amerikan otomobil şirketi de GM'ydi. İkinci Dünya Savaşı'nın sonunda Sloan yıllık modelleri sergilemek için başka bir tüketici yönelimli faaliyet başlattı GM Motorama Show. 1949 yılından 1961 yılına kadar Motorama toplumun ilgisini çekti ve basında da bolca yer buldu. 1949 prömiyerine New York ve Boston'da neredeyse 600.000 kişi katıldı. Ve 1953 Motorama'sı en çok Harley Earl'ün tasarladığı Corvette'in sunulmasıyla akıllarda kaldı Fiberglastan yapılmış geleceğin rüya arabası. Bu promosyonların zirvesi ise 1955 yılındaki Motorama Show'du. GM'in ürettiği beş otomobilin de Amerika'daki meraklılar tarafından bilindiği bir dönem yaşandı. Uzak bir mesafeden bile, seçkin kaporta tasarımı ve tasarım bölümünün belirgin tarzı, bu ister Pontiac'ın şeritleri olsun isterse de Cadillac'ın cilası, GM modellerini fark edilir kılıyordu. Sloan otomobil üreticiliği kavramını, beş otomobillik üretim hattının modellerini her yıl farklılaştırarak sunarak değiştirdi. Fark etti ki tüketicilere çeşitli iç ve dış seçenekler sunmak satışları sıçratıyordu Bugün işin satış kısmında bir otomobilin görünümü en önemli unsurdur çünkü herkes otomobilin zaten çalışacağını bilir. Bilgisayar Sanayisi Tüketici Seçenekleri Sunuyor Dünya kişisel bilgisayar sanayisi de tüketicilere farklı fiyatlarda birçok değişik model ve tip sunması açısından, otomobil sektörünün yükselişine benziyor. Benzer şekilde bilgisayar sanayisi de birçok bilgisayar aksamında sabit geliştirme değişkenleri (video kartı, çip hızı, hafıza, modem bağlantısı gibi) Sloan'ın dinamik eskitme ve sürekli model değişimi ilkelerini uyguluyor. 1905 yılında üstü açık, elle çalıştırılan bir otomobili saatte 20 mil süratle süren bir insanın sevinç ve şaşkınlığını düşünün. Hayranlık hissi, 1980'lerde tek disketli, imla kontrolü yapabilen ve daha sonra da yazılan metni otomatik olarak yazıcıdan çıkaran bir bilgisayar kullanan insanınkiyle aynıdır. Toplum piyasaya çıkan ilk kişisel bilgisayarı, tıpkı ilk otomobillerde olduğu gibi huzursuzluk ve endişeyle karşıladı. Ve benzer şekilde 1980 yılında hiç kimse gelecek on yıllarda internetle, e-postayla ve Google'la karşılaşacağını öngöremedi. Aynı şekilde 1911 yılında hiç kimse 1950'lerin otoyol ağını, iki arabalık garajları veya klima, elektronik otomobil sistemleri, uzaktan kumandayla açılıp kapanan araba kapıları gibi gelişmeleri de tahmin edemedi. Bilgisayar teknolojisindeki çarpıcı ve hızlı gelişme, ofis ve sanayi ekipmanını daha kolay kullanmak isteyen tüketicilerin hızla artan talebinden kaynaklandı. 1962 yılında Massachusetts Institute of Technologies (M.I.T) ve Digital Equipment Corp. ilk kişisel bilgisayarı 43.000 dolar maliyetle yaptılar. Otomobil ve bilgisayar sanayilerinde birbirine benzeyen bir özellik daha var İki sanayi de yeni teknoloji tutkunu, çoğunlukla işlevsellikte üstün ama biçim olarak o kadar iyi olmayan modelleri çıkaran tamirciler tarafından başlatıldı. Her iki sanayide de modeller en sonunda daha hafif, daha hızlı ve daha ucuz hale geleceklerdi. Bu modern (MS-DOS işletme sistemlerini okuyabilen) modellerin habercilerinden bazıları olan Osborne, Commodore, Eagle ve (Andy Kay'in adını alan) Kay-Pro, 1980'lerin başında piyasaya büyük miktarlarda sürülmüşlerdi. Çok amaçlı olan bu ilk modeller aynı ilk otomobiller gibi yavaş çalışıyorlardı. Ama bu yeni makineler işe yaradı ve varlıkları (bugünün verimli standartlarına göre yavaş ve eski) elektrikli daktilolar ve işlemcilerin yanında önemli bir gelişmeydi. 2004 yılı itibarıyla kullanım yüzde 75'e çıkmıştı. İnternet ise daha kısa zamanda daha çarpıcı bir artışla büyüdü. 1998 yılında Amerikan evlerinin sadece yüzde 18,6'sı internet bağlantısına sahipken, bu oran 2004 yılında inanılmaz bir yükselişle yüzde 67,6'ya çıktı, 190 milyondan fazla Amerikan ailesi internete bağlanmıştı. ABD'de tüketiciler, her gazetede veya internette en düşük fiyatlı PC'lerden en pahalı dizüstü bilgisayarlara kadar bilgisayar sistemleri ve seçenekleri hakkında son derece geniş bilgi bulabiliyorlar. Alışveriş kararı aynı otomobil sanayisindeki gibi veriliyor, ya işe yarar en düşük fiyatlı ürün ya da pahalı sanat eserleri . Bunlara ek olarak, isteğe bağlı monitör, klavye ve mouse seçenekleri de otomobillerdeki birçok iç teşrifat seçeneklerine benziyor. ABD bilgisayar sanayisi, tıpkı üç büyük Amerikan oto üreticisi gibi, yüzlercesinden sadece küçük bir grup üreticiye düştüler. 2004 yılının liderleri Dell (yüzde 32,8) ve Hewlett Packard'dı (yüzde 20,5) ve bu iki firma ABD'deki PC satışlarının yüzde 53'ünden fazlasını oluşturuyorlardı. Gateway yüzde 5,2'yle üçüncü ve Apple'ın da yüzde 3,3'lük bir payı ve aynı zamanda belirgin ve sadık bir kullanıcı tabanı var. Tüketiciler bir bilgisayarı yıllarca kullanabilir ya da yeni modeller çıktıkça eskisini satıp yenisini alabilirler. Bu yeni modeller daha yeni ve gelişmiş olanın ortaya çıkması için düzenli olarak pazarlanıyorlar ve bu da Sloan'ın yıllık model değişimini başlatmasına dayanıyor. Ama bilgisayar sanayisi getir-götür ticaretine imkân vermediği için planlı eskitme konusunda otomobil sanayisini geçti. Ve bir kullanılmış bilgisayar pazarı yok. İki ana bilgisayar üreticisi Dell ve Hewlett Packard tüketicilerin ne istediğini bulma konusunda Sloan'ın bazı politikalarına bağlı kaldılar. Bugün her iki firma da hem hedef gruplarla hem de birebir insanlarla görüşmeler yaparak niteliğe yönelik, kullanıcı olan ve olmayan gruplarla da niceliğe yönelik araştırmalar yapıyorlar. Bütün bilgisayar sanayisi yine bir Sloan yöntemi kullanarak satış sonrası hizmeti veriyor (internetten ve çoğunlukla ücretsiz olarak). Bu tüketici servisi bir alışveriş kararının belirlenmesindeki en önemli özellik ve Dell ve HP müşterilerine satış sonrası hizmet sunmakta mükemmel biçimde ünlendiler. Bu şirketler, araba tamiri gibi bir satış sonrası hizmette GM'in gücüne erişememiş olabilirler ama nihai alışveriş kararında sundukları hizmet önemli bir tüketici belirleyicisi haline gelebilir. Eski günlerde bir Amerikalı şöyle diyebilirdi Her iki yılda bir yeni bir araba alırım. Bugün bilgisayar sürekli bir değişim makinesi haline geldi, sürekli yeni gelişmeler ve seçenekler söz konusu oluyor. Gelecekte ebat, renk ve fiyat konularında tüketiciye daha farklı seçeneklerin sunulacağından emin olabilirsiniz. Hatta Sloan'ın sloganı bilgisayara uygulanabilir Her fiyat ve amaç için bir bilgisayar. Clairol Seçenekleri Sloan'ın hedef gruptaki tüketiciye birçok seçenek sunmak konusundaki ısrarı sadece otomobil sanayisiyle sınırlı kalmadı (ne de izleyen yıllarda bilgisayar sanayisiyle). Bu kavrama ait anahtar terim her amaç için di ve bu ifadenin anlamı da şuydu Üreticiler piyasanın farklı değişkenlerine dikkat etmek zorundaydılar. Sloan'ın ilkelerini izleyen bir başka yeni sanayi örneği de saç-boyası sanayisiydi. Bu iş alanında faaliyet gösteren bir şirket, Sloan başkan olduktan sonra GM'in otomobil pazarını elinde tuttuğu gibi, saç boyası pazarını elinde tutuyordu. Bu saç boyası firması Clairol'dü. Bu firmanın Amerikan kadınlarının evlerinde saçlarını boyamalarını tarihi bir başarıyla sağlaması çeşitli demografik ve psikografik parçalardan oluşan bir tüketici piyasası geliştirmenin önemini gösteriyor. Clairol'ün başarısı bir tüketici tabanında uygun satış için birçok kısım bulunduğunu ve başarılı olabilmek için firmanın ayrı ve farklı biçimde isimlendirilmiş ve her kullanıcı grubu için ayrıca tanıtılmış ürünler yaratması gerektiğini gösteriyor (tıpkı GM'in beş farklı araba markası gibi). Clairol'ün hikâyesi (aynı zamanda ABD'de saç boyamanın da hikâyesi) 1931 yılında New York'lu bir kimyacı olan Lawrence Gelb'in o dönemde Amerika'da bulunmayan yeni kozmetik fikirleri için Avrupa'ya gitmesiyle başladı. Paris'teki Mury firmasının bir ürünü Gelb'in dikkatini çekti Clairol denen bir saç boyama maddesi. Clairol Fransızca açık renk demekti. Gelb formülün patentini bir Alman kimyacı olan üreticiden 25.000 dolara satın aldı. 1930'larda Amerika'da saç boyama sadece kuaför salonlarında yapılıyordu. Ama çoğu kadın saç boyatırken görünmek istemiyordu. Bunun yerine kuaförlere arka kapılardan girip gizlice çıkıyorlardı. Dükkânda saç boyama işlemi perdelerin arkasına gizlenilmiş olarak yapılıyordu. O dönemde kuaförler için önemli bir sorun da düşük kaliteli saç boyalarından kaynaklanan cansız renklerdi. Gelb, kuaförleri Clairol'ün formülünün daha etkili olduğuna ve renklendirme işlemi saça nüfuz ettiği için sonucun daha doğal görüneceğine ikna etmek için yola koyuldu. Kuaförlerin durumu anlamalarını teşvik için karısı, Joan Clair takma adıyla, yeni saç boyası hakkındaki bütün sorulara cevap vermek amacıyla bir uzman olarak kuaförleri dolaşıyordu. Nihayet 1950 yılında Gelb ününün bilimsel olarak formüle edildiğini kanıtlamak ve yeni saç ürünleri geliştirmek için tanınmış Avusturyalı biyokimyager Dr. Bernard Lustig'le Amerika'da bir laboratuvar kurdu. Eğer 1940'ların sonunda evlerde saçı dalgalandırmayı sağlayan (perma) bir alet olan Toni üretilmeseydi, Clairol bir kuaför ürünü olmaktan öteye geçemeyebilirdi. Bu radikal fikir için ilk reklamda -Amerikalı kadınların evlerinde saçlarını yıkar gibi şekillendirebileceklerimükemmel dalgalı saçlarıyla harikulade ikiz kızlar gösteriliyordu ve okuyucudan bu ikizlerden hangisinin kuaföre gittiğini tahmin etmesi isteniyordu İkizlerden hangisi Toni kullanıyor. Toni'nin başarısı Gelb'i eğer basit ve etkin olursa Amerikalı kadınların evde saç boyasını da deneyebileceklerine ikna etti. Raflardan yüz binlerce ürün satma fikri kuaförlere kısıtlı sayıda ürün satma fikrinden çok daha esaslıydı. Gelb, mevcut durumda kuaförlere satılan Miss Clairol Saç Boyası adlı ürünün kolaylık ve 20 dakika süren tek aşamalılık konusunda inandırıcı olmayabileceğini fark etti. Ürün için çeşitli isimler denendikten sonra nihayet Clairol yerine Nice 'n Easy (Güzel ve Kolay) kabul edildi. Ürünün tanıtım yazısında, kolaylaştırılmış saç boyası olduğu yazılıydı. İsim dâhiyane olduğunu kanıtladı çünkü hem hazırlaması kolaydı hem de sonucun mükemmelliğine dair bir fikir veriyordu. Bir sonraki adım kuaförler dışında saç boyası hakkında hiçbir şey bilmeyen kadınlara ürünün reklamını yapmaktı. Buradaki yaratıcılık sorunu hem ürünü ilgi uyandıracak biçimde tanıtmak hem de kadınları evde kolayca saçlarını boyayabilecekleri konusunda ikna etmekti. 1957 yılındaki sonuç tarihteki en unutulmaz reklam kampanyasının ortaya çıkışıydı Fotoğrafta son derece güzel saçları olan çekici bir kadın yer alıyordu ve başlık Yapıyor mu, yapmıyor mu. Sadece kuaförü bilir. (Bu reklam Advertising Age dergisi tarafından 20. yüzyılın en iyi dokuzuncu reklamı seçilmişti.) Foote, Cone ve Belding reklam ajansı tarafından yaratılmış olan ve Shirley Polykoff tarafından yazılmış olan bu reklam meydan okuyan ve cinsellik göndermeli sorusuyla hemen Amerikalı kadınların ilgisini çekti. Nice 'n Easy satışları, gittikçe daha fazla kadın kuaföre para ödemektense evde kendi saçını boyamayı tercih edince, roket hızıyla fırladı. Buna ek olarak bir kuaföre gitmeyi hiç düşünmemiş kadınlar da ürünün kuaför gibi sonuç verip vermediğini görmek için satın aldılar. Nice 'n Easy'nin çarpıcı başarısı sonrası, Clairol yöneticileri yeni ürünleri Nice 'n Easy tarafından etkilenmemiş olan iki farklı pazara daha girmek istediler. İlk pazarın hedefi sarışın genç kadınlardı ya da saçlarında sarı ışıltı isteyen kadınlar. Bu kitle için Clairol Sarışın Doğanlar ürününü çıkardı. Yine reklamlar saç boyamak için gereken motivasyonu sağladı Eğer bir kere yaşayacaksanız, sarışın olarak yaşayın. Clairol'ün hedeflediği diğer pazar hedefi beyazlayan saçlarının istedikleri kadarını boyamak isteyen yaşça daha büyük kadınlardı. Onlar için çıkarılan yeni ürün Sevgili Bakım dı ve bu da parlak bir kampanyayla sunuldu Yaşlanmıyorsunuz. Daha İyiye Gidiyorsunuz. 1970'lerin ortasında (şimdi 1959 anlaşması sebebiyle Bristol-Myers'in bir parçası olan) Clairol saç boyası pazarının yüzde 60 ila 70'ini elinde tutuyordu. Şirket Manhattan bürolarında yeni işe alınanları bir haftalık bir saç boyama kursundan geçiriyordu. Clairol düzenli olarak yerel pazarı derinliğine inceliyordu ve esas olarak saç ve saç boyası araştırmaları üzerinde uzmanlaşmıştı. 1970'lerin başında elde edilen verilere göre uzun saçlı genç Amerikan kadınlarının sayısı gittikçe artıyordu. Bu durum Clairol'ün başarılı bir yeni ürün olan saç kremi Long and Silky i ve aynı adı taşıyan şampuanı çıkarmasına neden oldu. Aynı zamanda 1970'lerde Clairol Herbal Essence şampuanlarını çıkardı. Bu ürün de tüketici eğilimlerinin incelenmesinden ve ülkedeki doğal ve organik olma eğilimine dahil olabilmek için bir dizi doğal kokulu şampuan çıkarma kararından kaynaklanmıştı. Sağlık ürünleri satan dükkânlar biberiye, papatya ve narenciye gibi tamamen doğal, kimyasal olmayan şampuanlar satmaya başlamışlardı. Clairol şampuanları Bristol-Myers'in büyük şampuan pazarında Lever kardeşlerin Procter&Gamble ve Colgate firmalarına meydan okuma isteğinin bir işaretiydi. Kullanıcıların, saç boyasında kalite demek olan Clairol'ün kaliteli bir şampuan yapacağına dair hiçbir kuşkusu yoktu. Bu şampuan, tıpkı GM'in kaliteli buzdolapları üretebilmesi gibi, kaliteli bir firmanın her ürettiği ürünün de kaliteli olacağı inanışını belgeliyordu. Hiçbir şirket tüketiciye hem ABD'de hem de denizaşırı ülkelerde en ucuz ve en lüks konaklama seçeneklerini sunmakta Marriott kadar başarılı olmadı. Düzenli otel işinden elde ettiği yüzde 21'lik pay (odalarında banyo olmayan ve sınırlı hizmet veren ekonomi sınıfı otelleri hariç) diğer iki otel zincirinin -Hilton yüzde 16 ve Starwood yüzde 11- önündedir. Dünya çapındaki oteller zincirinde aynı şekilde önemli olan, ekonomik konaklama zincirleri Fairfield Inn ve Residence Inn otellerinde Marriott markası, JW Marriott Hotels and Resorts adına zarar vermeden başarıyla kullanılmıştır. Bunun tek istisnası 1995 yılında bünyeye katılan ve Marriott otelleri tarafından işletildiği ilan edilmeyen lüks bir konaklama zinciri olan RitzCarlton otelleridir. (Bu orta fiyat segmentine karşılık gelen adın, lüks otel zincirlerinde kullanılmaması durumudur, tıpkı Ford'un Jaguar otomobillerine adını vermemesi gibi.) 1937 yılında In Flight Catering adını alan firma, Amerikan Havayolları'na ve şu an varlığı son bulmuş Eastern ve Capital Havayolları'na, yiyecek (catering) servisi sunmaya başladı. İkinci Dünya Savaşı boyunca uygun fiyatlı, kaliteli yemekleriyle ülkenin başkentinden geçen askeri personele hizmet sundu. 1957 yılında firma Virginia, Arlington'da Marriott Twin Bridges Motor Hotel adlı ilk 365 odalı otelini açtı. Bu Marriott adının ilk defa bir marka olarak kullanılmasıydı. Yedi yıl sonra firma adını, Marriott-Hot Shoppes olarak değiştirdi. O noktadan sonra firma oteller inşa ederek veya satın alarak otelcilik alanına kaydı. İşletme modeli, firmanın sahip olduğu yerlere otel inşa etmesi veya imtiyaz verme (franchising) yoluyla otel işletmesiydi. Marriott mülklerinin yüzde 40'ının acente (franchise) sahipleri tarafından işletildiğini duymak birçok kişi için şaşırtıcı olabilir. Bu haliyle Marriott, inşaat planı, tasarım ve dekorasyon hizmetleri sunarak ve personeli eğiterek yardım ediyor. Firma acente ve teşvik primleri alırken emlak sorunlarıyla da uğraşmıyor. Bu hem tekil otellerin hem de toplu olarak oteller zincirlerinin verimliliğini ölçmekte kullanılan bir terimdir. Marriott ve yan kuruluşları bugün ABD'de yedi, diğer ülkelerde ise beş otel markasına acentelik sunuyor. Yerli işletmeler arasında Marriott Hotels, Resorts and Suites Courtyard Residence Inns Fairfield Inn Hotels TownePlace Suites SpringHill Suites ve Renaissance Hotels var. Marriott'un en ucuz odasından en pahalı RitzCarlton'a kadar olan işletmeleri incelendiğinde Sloan'ın beş markadan oluşan GM üretimi ve onun sloganının bir türü görülür Her fiyat ve amaç için bir otel odası. Bu kademeli fiyata ve farklı niteliğe dayalı Marriott stratejisi her tür müşteriye hizmet sunma olanağını tanıyor. Marriott'un beklentisi de tıpkı GM'de olduğu gibi müşterilerin gelirleri arttıkça en ucuz odalardan delüks Ritz-Carlton'a sıçramaları ve birinci sınıf, ya da Cadillac, bir servis almaları. Hallmark Seçenekleri Hallmark da birçok seçenek sunan ve sanayideki hâkim konumunu tıpkı Sloan'ın liderliğindeki GM'in yaptığı gibi alan firmalar için bir örnek sunuyor. 1910 yılında Kansas'ta Hall kardeşler tarafından kurulan firma en fazla sayıda potansiyel müşterinin dikkatini çekebilmek için her duygu, durum veya tatil için kart üretmesi gerektiğini fark etti. İlk kartlardan biri şanssız olduklarına inananlar içindi. Kartta şöyle yazıyordu İpinizin sonuna geldiğinizde, bir düğüm atın ve tutunun. Önemli bir pazarlama kararı firmanın başarılı olmak için geniş ve çeşitli bir kart yelpazesine sahip olması gerektiğini anlamasıydı. Bu nedenle doğum ve mezuniyet günleriyle, sevgililer günü dışındaki günler için de kart tasarlandı ve basıldı. İlk olarak anneler günü kartları basıldı ve şirket içinde satışa sunuldu. Bu kartlar çalışanlar arasında o kadar popüler oldu ki sonunda piyasaya sunulduğunda büyük başarı kazanması sürpriz değildi. (Hallmark resmi günler için kart yapamaz, bunun için Kongre kararı gerekir. Kart sanayisinde Noel en fazla kart üretilen dönemdir, yıllık kart satışı sayısı yaklaşık üç milyardır. Sevgililer gününde bir milyar kart satılır. En düşük sayı yaklaşık yarım milyon kartla hemşireler günündedir.) GM gibi Hallmark da 1944 yılında şu sloganla başarılı bir kurumsal reklam kampanyası yaptı En iyisini gönderecek kadar önem verdiğinizde (Bu kampanya, 20. yüzyılın en başarılı reklamları sıralamasında 68. idi) Buna ek olarak 1949 yılında çıkan firmanın imzası ve taç logosu Amerika'nın en tanınan ve en çok saygı duyulan şirket tasarımlarından biridir. General Electric'in el yazısı baş harfleri veya Coca Cola logosu gibi. Firma çıkardığı kartlarla ulusal tüketici eğilimlerini yönlendirmekte ve toplumdaki yaşam tarzı değişikliklerini algılamakta her zaman önlerdedir. Hallmark, 1986 yılında Shoebox mizahi kutlama kartlarını çıkardı. Yakın zamanda diğer kart üreticisi firmaları satın alma yoluyla dini kartlar da çıkarmaya, 1999 yılındaysa bütün kartlarını İspanyolca olarak çıkarmaya başladı. Tıpkı Sloan'ın Chevrolet'yle yaptığı gibi düşük fiyatın önemini anlayan firma 99 sentlik iyi dilekler kartları dizisini oluşturdu. Ve şimdi tüketiciler, dükkânlardaki bilgisayarlar sayesinde kartlarını kişiselleştirebiliyorlar. Sloan'ın yardımcı işler bulma fikrinden esinlenen Hallmark, ürünleri arasında Crayola, Magic Markers ve Silly Putty bulunan Binney and Smith firmasını da bünyesine kattı. Aynı zamanda dünyanın en büyük model setlerini üreten Revell-Monogram'ı da satın aldı. Ve piyasadaki kurdele ve ambalaj kâğıdı ve fiyonklarının çoğu da bugün Hallmark tarafından üretilmekte. Hallmark (belki açık saçık olanlar dışında) her türlü tüketici ihtiyacı ve isteği için kart yarattı. 4 milyar dolarlık bir şirket olarak süregiden başarısı tüketicilere sunduğu seçenekleri maksimize etmesinde yatıyor. şöyle der 28 milyon kötü izlenim bırakacağıma 8 milyon iyi izlenim bırakırım. İyi his, iyi iş demektir. Müşteriye Seçenek Sunma Dersleri Sloan'ın her fiyat ve amaç için bir otomobil stratejisini incelerken bunun başarısının müşterilere doğru seçenekleri sunmakta yattığını anlamak önemlidir. William Durant'ın satın almalarla genişleme örneğinden çok sayıda araba seçeneği fikrini alan Sloan, Amerikalıların kendilerine çoklu seçenekler sunulmasından hoşlandığını anlayan ilk ve en zeki yöneticilerden biridir. Kendi kararını verme, aslında seçim demokrasisinin bir uzantısıdır. Sloan, yurttaşların birey olmaktan gurur duyduğu bir toplumda özellikle otomobil alımında çok seçenek sunmanın kendini ifade etmeye katkıda bulunduğunu hissetti. Sloan'ın dediği gibi herkes arabanın zaten yürüyeceğini bildiğine göre alım kararını oluşturan değişkenler fiyat, biçim ve seçim özgürlüğü etrafında toplanıyordu. Çok Fazla Seçenek Çok fazla seçenek de tüketiciler için yorucu hale gelir ve sıkıntı yaratır. Şimdiki durumda ortalama bir süpermarkette 40.000 değişik ürün bulunur ve hepsi de popüler markaların farklı ürünleridir. Buna psikologlar seçenek yükü (choice overload) diyorlar. Buna göre Amerikalılar alışveriş kararlarını sorgulamaya başlayıp, ürünler yüksek beklentilerine ulaşamadığında da kararlarında kendilerini başarısız buluyorlar. Seçenek yüküyle ilgilenmeyen popüler ve büyüyen bir iş alanına önemli bir örnek ise cep telefonu sanayisi. Bu alanda çoğunlukla şaşırtıcı şekilde bir sürü seçenek sunuluyor. Gazete ilanları ve internet siteleri bir cep telefonu denizi ve kafa karıştırıcı tarife seçenekleri sunuyorlar. Cep telefonu seçeneklerinin bolluğu, çoğunlukla ücretsiz telefonlar ve artan sayıda para iade garantisiyle yeni müşterileri uzun vadeli telefon tarifelerine bağlamak amacı taşıyor. Telefonun gelişmişliğiyle yüksek fiyatı ve tarife şartları arasında bir bağlantı var telefon ne kadar pahalı olursa müşterinin aylık telefon faturası da o kadar yüksek oluyor. Son olarak Lets Talk, Smart Price, Get Connected gibi telefon şirketleri birinci tip firmalardan yüklü miktarlarda telefon süresi satın alan ikinci tip iletişim firmaları. Birinci tip büyük firmalar ise AT&T, Verizon ve Sprint. İkinci tip firmalar telefon hizmetini müşterilere indirimli satıyorlar, çoğunlukla da cep telefonu fiyatları büyük firmalardan önemli ölçüde düşük. Bu çeşit indirim zaten kafası karışmış olan müşterinin kafasını daha da karıştırıyor. İkinci tip firmaların müşterilerinin fark etmedikleri ise daha ucuz hizmet aldıkları zaman kendilerine tahsis edilen hizmet kesintiye uğradığı takdirde, ikinci tip firmanın sorunun ana şirket