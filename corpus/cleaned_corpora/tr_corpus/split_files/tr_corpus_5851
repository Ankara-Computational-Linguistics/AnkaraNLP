Üniversitesi'nde bitirdi. 1975'te karayollarında mühendis olarak iş hayatına başlayan Yılmaz, 1983 yılında Ankara Karayolları 4. Bölge Müdürlüğü'ne Makina İkmal Baş Mühendisi olarak atandıktan sonra 1987'de Karayolları Genel Müdürlüğü İkmal Şube Müdürlüğüne atandı. 1990 yılında Van Karayolları 11. Bölge Müdürlüğü'ne, 1992 yılında ise Samsun Karayolları 7. Bölge Müdürlüğü'ne getirildi. Altı yıl boyunca Samsun'da görev yaptıktan sonra İstanbul Karayolları 17. Bölge Müdürlüğü'ne atandı. Yusuf Ziya Yılmaz, Karayolları 17. Bölge Müdürlüğü görevini sürdürürken, 1999 Türkiye yerel seçimleri için Mesut Yılmaz tarafından 1 Şubat 1999'da Anavatan Partisi Samsun belediye başkan adayı olarak gösterildi. 18 Nisan 1999'da yapılan seçimlerde %28.00 oy alarak CHP'li Muzaffer Önder'den başkanlığı devraldı. Belediye başkanlığındaki ilk döneminde Samsunspor'a 1,5 yıl başkanlık da yapan Yılmaz, 2004 seçimleri öncesinde partisinden istifa etti ve 18 Kasım 2003'te Adalet ve Kalkınma Partisi'ne katıldı. 14 Şubat 2004 tarihinde bir kez daha Samsun belediye başkanlığına aday gösterilen Yılmaz, bu seçimde oylarını bir önceki seçime oranla yaklaşık 20 puan artırarak, %46.30 oy aldı ve ikinci kez başkanlığa seçildi. Böylece bir iktidar partisi 1980 sonrası Samsun'da ilk kez yerel seçim kazandı. Yılmaz, 12 Ocak 2009'da üçüncü kez 2009 yerel seçimlerinde aday gösterildi. Bu seçimlerde ise %48.45 oy alarak üst üste üçüncü kez belediye başkanı seçildi. Başkanlığının bu döneminde, 16 kilometrelik Samsun tramvay hattı hizmete başladı. Yusuf Ziya Yılmaz, 3 Aralık 2013'te 2014 yerel seçimleri için bir kez daha AK Parti'den aday gösterildi. Bu seçimlerde de seçilen Yılmaz 26 Nisan 2018 tarihinde partisinden milletvekili adayı olabilmek amacıyla belediye başkanlığı görevinden istifa etti ve yapılan seçimlerde Samsun milletvekili olarak Türkiye Büyük Millet Meclisine girdi. YÃ¼zen ada Yüzen ada, kalınlığı birkaç santimetreden birkaç metre kadar sıralanan bataklık, çamur ve yüzen akuatik (sucul) bitkiler kütlesidir. Yüzen adalar, dünyanın birçok bölümünde bulunan yaygın doğal bir olaydır. Yüzen adalar genellikle bataklık arazilerde, göllerde ve benzer sulak alanlarda bulunur ve birkaç hektar büyüklüğünde olabilir. Bazen Amazon gibi büyük ırmaklarda akıntıyla ilerler, bazen göllerde oluşurlar. Açık denizde şu an herhangi bir yüzen ada bilinmemektedir. Uzun ömürlü yüzen adalarda bitki örtüsü bulunur, hatta üzerinde küçük ağaçlar yetişir. Genelde rüzgârın veya akıntının yardımı ile hareket ederler. Yüzen Adalar, keçemsi ve saz gibi birbirini tutan bitkilerin, sudan daha az yoğun bir kara kütlesi oluşturmasıyla ortaya çıkıyor. Birbirine tutunan bu bitkiler, suyun üstünde sal gibi yüzmeye başladıktan sonra üzerinde bitkiler hatta ağaçlar yetişebiliyor. Rüzgârın estiği yöne doğru yer değiştiren adalar, büyüklüklerine göre sırıkla da itilebiliyor. Denizlerdeki yüzen adalarda ise aynı görevi yosunlar görüyor. Bazen ot öbekleri olarak da anılan doğal yüzen adalar, yüzen hasır bitki kökleri ya da diğer organik atıklar üzerinde büyüyen bitki örtüsünden oluşur. Kuzey Meksika’da bazı obruklarda doğal yüzen adalar bulunmaktadır. Yüzen adalar genellikle büyüyen su kamışı, hasır otu, kamış ve sazlıkların sulak bir alanın kıyı şeridinden dışa doğru uzamasıyla oluşur. Su derinleştikçe kökler daha fazla dibe ulaşamaz; bu yüzden batmamak için kök kümelerindeki oksijeni ve üst tarafın oryantasyonunu korumaya destek için etrafındaki bitki örtüsünü kullanır. Bu yüzen hasırların altındaki alan akuatik (sucul) yaşam biçimleri açısından son derece zengindir. Rüzgâr olayları bütün bölümleri kıyıdan ayırır ve bu şekilde oluşan adalar rüzgârın değişimiyle bir gölün etrafına taşınır. Sonunda ya kıyıda yeni bir alana yeniden bağlanır ya da ağır havada dağılırlar. Patlamalı volkanik püskürmeler, tamamen emilip batmadan aylar hatta yıllarca okyanusta yüzen sünger taşı salları oluştururlar. Zamanla, daha geniş sallar çimlenir ve onların üzerinde de palmiyeler yetişme olanağı bulur. Doğal yüzen adalar, Avalon gibi birçok “kutsal ada” efsanelerinin kaynağı olmuştur. Yüzen adanın su yüzünde kalabilmesi için elbette sudan hafif olması gerekir ("ρ" = 1 g/cm³). Sudan hafif olan katı madde nadirdir. Hatta odun bile ıslandığında suya batar. O yüzden böyle bir yüzen adanın varlığı gaz yardımı gerektirir. Çürüyen bitkilerden beslenen bakteriler Metan gazı üretir. Bu gaz bir süre bitkilerin içinde durur, adanın altında takılı kalır ve yüzmesini sağlar. Yüzen ada karayla bağlantısı olmayan, su yüzeyinde serbest halde bulunan adalardır. Türkiye'de günümüzde bilinen 22 adet yüzenada bulunmaktadır. Bingöl ilinin Solhan ilçesine bağlı Hanzarşah Köyü Aksakal Göl mezrasında hareket eden üç ada vardır. Yüzenada o yörede yaşayan halk tarafından keşfedilmiştir. Söz konusu ada, şimdiye kadar görülmemiş bir tabiat olayına sahiptir. Bingöl-Solhan karayolunda 4.5 km uzaklıktadır. Yolu stabilize olup, 1.5 km'dir. Yolun asfaltlanması ve gölün ıslahı halinde yerli ve yabancı turistlerin ilgisini artıracaktır. Bingöl'ün turizmi doğa güzelliklerine dayanır. Yüzenada da tamamen doğaldır. Göl'ün üç tarafı dağlar ve tepelerle çevrilmiş düz arazi üzerinde bulunan krater göl konumundadır. Göl'ün şimdiki alanı 300 m²'nin üzerindedir. Islahı halinde 500 m²'den fazla olur. Gölün derinliği 50 metreden fazla olduğu sanılmaktadır. Göle devamlı akıntı olduğu tespit edilmiştir. Gölün altından ve kemerlerinden giren su, gölün alt tarafından, gölden daha aşağıdan dereyi beslemektedir. Ufak ufak kaynaklar bu görüşü teyit etmektedir. Yaz ve kış aylarında su seviyesi aynı kalmaktadır. Su tatlı ve berrak olup, herhangi bir madensel tuz ihtiva etmemektedir. Balık yetiştirmek mümkündür. Gölün ortasından hareket eden üç ada vardır. Adalar göl içinde bağımsızdır. Üstüne binildiği zaman sal gibi her tarafa ağır ağır hareket etmektedir. Adanın üzerinde 4-5 tane bodur ve dış budak ağacı mevcuttur. Çevredeki bitkiler gölün mevcut suyu ile beslenmektedir. Ada üzerinde bulunan ot kökleri sarılıcı olması nedeniyle toprak tamamen bitki kökleri ile kaynamış ve yapışmış durumdadır. Ayrıca Göl'ün ortasında bulunan adanın yapısı incelendiğinde çayır, ayrık ot ve suda yetişen çeşitli bitkilerin ada üzerinde mevcut olduğu görülmektedir. Göl'ün çevresinde de çeşitli bitkilere rastlamak mümkündür. Yeşil alanın dışında kalan arazi gölden çok yüksektir. Çevresi meşe ve yeşil alan ile kaplıdır. Etrafında susam bitkileri vardır. Ada, turizme de katkı sağlamaktadır. Arsenic and Old Lace Marmosetgiller Marmosetgiller (Callitrichidae veya Callitrichinae) Yeni Dünya maymunları (Platyrrhini) infra takımına ait bir familya. Sınıflandırılmaları hala tartışılmaktadır. Familyanın üyeleri sadece Güney Amerika'da yaşayan, küçük, her şey yiyici (omnivor) maymunlardır. Familyanın 43 türü tanılmakta, bunlar 4 cinse bölünür: Tamarinler, arslan tamariniler, atlayan tamarinler ve marmosetler. Marmosetgiller küçük maymunlardır. Kuyrukları 15 – 44 cm uzunluğa varır ve böylece 12 – 35 cm olan vücutlarından daha uzundur. Ağırlıkları ise 100 - 600 Gram arası değişir. Postaları yumuşak ve gür, bazı türlerde ipekimsidir. Renk çeşitliliği siyahtan, farklı kahverengi ve gri tonlarından sarıya ve beyaza kadar varır. Bazı türlerde sakal veya kafasında püskül gibi farklı özellikler de bulunur. Bacakları kollarında biraz uzun olur. Onları diğer yeni dünya maymunlarından farklı kılan ortak özellikleri pençeleridir. Pençeleri sayesinde dik ağaçların gövdesinde tırmanır ve hatta kafa üstü durabilirler. Marmosetgiller Orta- ve Güney Amerika'nın tropik ormanlarında yaşar. Çoğu türlere Amazonas bölgesinde, Ekvador'un doğusundan Bolivya'nın kuzeyine ve Brezilya'nın kuzeydoğusuna kadar varan bir coğrafyada raslanır. Yaşam alanları genelde ormanlardır, ama bazı türler plantajlar'da ve bahçelerde yaşamaya da ayak uydurmakta. Bütün türler gündüz faaldir, geceleri ağaç kovuklarında veya sık yapraklı dallarda geçirirler. Hızlı ve çevik hayvanlardır. Yassı duran dalların üzerinde dört ayak üstünde yürür veya atlar, dik duran dallara pençeleri ile rahatlıkla tırmanırlar. Marmosetgiller 2 ila 15 bireyden oluşan gruplar içerisinde yaşar. Sosyal davranışları gayet iyi gelişmiştir. Geceleri birbirlerine yaslanarak uyur ve karşılıklı postlarını temizlerler. Hatta hiç karşılık beklemeden - çiftleşme amaçlı bile değil - birbirlerine yiyecek veririler. Aralarında farklı seslerle, yüz ifadeleri veya hareketlerle anlaşırlar. Marmosetgiller hepçillerdir. Çoğunlukla meyve, nektar ve böcek ile beslenirler. Nadir olarak küçük omurgalılar veya kuş yumurtaları da yerler. Marmosetlerin özel çene yapısı, ağaç kabuğu kemirmelerini mümkün kılar. Böylece meyvenin kıt olduğu zamanlarda ağacın besinli suyuna ulaşırlar. 130 - 150 gün kadar süren bir gebelikten sonra çoğunlukla ikiz doğar. Yavrular doğuşta gayet büyüktür. İkisi birden annenin ağırlığının %25ine ulaşırlar. Bütün grubun hem erkekleri hem dişileri yavruların bakımında yardımcı olur. Bütün gün yavrularla ilgilenir ve sadece emzirmesi için anneye verirler. Sadece atlayan tamarinde erkekler yavruları ancak 3 hafta sonra ilk kez kucağına alır. Yavrular bir ay sonra ilk kez başka şeyler yemeye başlar, birkaç ay sonra tamamen sütü bırakırlar. Yaşamlarının ikinci yılında ergenleşirler. İnsan bakımında yaşayan marmosetgiller 28 yaşına varabilir. Marmosetgiller 4 cinse bölünür: Tamarinler, Arslan tamarinileri, Atlayan tamarinler ve Marmosetler. Diğerlerinden en farklısı atlayan tamarindir. Diğer yeni dünya maymunları gibi 3 moları vardır ve tek bir yavru doğurur. Bu farklarından dolayı bazen ayrı bir alt familyaya (Callimiconinae) veya hatta ayrı bir familyaya (Callimiconidae) koyulur. Ancak molekülergenetik araştırmalar onun marmosetlerle yakın akraba olduğunu gösterir ve şu soyağacını ortaya koyar: Atlayan tamarin'in farklılığı şöyle açıklanabilir: Marmosetgiller cinsleri birbirlerinden bağımsızca teker teker üçüncü molarlarını kaybetmiştir. Atlayan tamarin ise diğerlerinden farklı olarak, tekrar tek yavru doğurmaya başlamıştır. Familyanın bugün 43 türü tanılır: Marmosetlerin 4 alt cinsi bazen ayrÄ± cins olarak da kabul ediliyor. Beşiktaş (futbol takımı) 1973-74 sezonu Beşiktaş (futbol takımı), Türkiye 1. Ligi'ndeki onaltıncı sezonunda lider Fenerbahçe'nin 3 puan gerisinde lig ikincisi oldu. Beşiktaş, önceki sezonlardaki hayal kırıklıklarından sonra teknik direktörlüğe Metin Türel'i getirip, transferlerle takımı yeniledi. İlk yarı kıyasıya bir rekabet yaşanan ligde, Beşiktaş 2 mağlubiyetini de İzmir deplasmanlarında Altay ve Göztepe'ye karşı almış ve ilk yarının sonunda rakipleri Fenerbahçe ve Galatasaray ile aynı puanı alıp averaj ile ikinci oluyordu. İkinci yarıya kötü başlayan Beşiktaş, Galatasaray ve Boluspor galibiyetleriyle 2.liğe çıktı. Lider Fenerbahçe'yi geçmek için rakibini yenmesi gereken Beşiktaş, 1-1 berabere kaldı ve son haftalarda da rakibini geçemeyince ligi 2. olarak bitirdi. Geçtiğimiz sezona göre derbilerde daha başarılı olan Beşiktaş, Galatasaray'ı 2-1 ve 1-0 mağlup ederken, Fenerbahçe ile 0-0 ve 1-1 berabere kaldı. Grim & Evil Grim and Evil, Maxwell Atoms tarafından üretilen Amerika yapımı animasyon televizyon dizisidir. İlk gösterimini Cartoon Network kanalında yapan dizi, 13 bölüm yayınlandıktan sonra The Grim Adventures Of Billy & Mandy ve Evil Con Carne adlı dizilere ayrılmıştır. Beşiktaş (futbol takımı) 1974-75 sezonu Beşiktaş (futbol takımı), Türkiye 1. Ligi'ndeki onyedinci sezonunda lider Fenerbahçe'nin 10 puan gerisinde lig beşincisi oldu. Geçen sezon son haftalara kadar şampiyonluk yarışını kovalayan Beşiktaş, kadrosunda büyük değişiklikler yapmadan giren Beşiktaş, sezona iyi başladı. Ancak UEFA Kupası'ndan elenmesinden sonra ligde de 3 hafta galibiyet alamayıp şampiyonluktan uzaklaşan Beşiktaş'ın teknik adamı Metin Türel takımı bıraktı. Yeni hoca bulunana dek 4 maç eski futbolcu, yeni antrenör Kaya Köstepen takımı çalıştırdı. 1974'ün Aralık ayında ise Alman Horst Buhtz göreve başladı. İkinci yarıya iyi başlayan Beşiktaş, ligin son maçlarında aldığı mağlubiyetler ile sezonu 5. sırada bitirdi. Kötü bir sezona rağmen derbilerde yenilmeyen Beşiktaş, Galatasaray ile ilk maç 0-0 berabere kalıp, ikinci maç rakibini 2-1 yenerken, Fenerbahçe'yi ilk maç 2-1 yenip, ikinci maç 0-0 berabere kaldı. Conway dizisi ok gösterimi Conway dizisi ok gösterimi, çok büyük sayıları ifade etmek için matematikçi John Horton Conway tarafından oluşturuldu. Pozitif tam sayılar serisini basitçe sağa doğru oklarla ayırarak gösterir. Örneğin, 2→3→4→5→6. Çok kombinatorik sembolojiler ile tanımı özyinelemedir. Bundan dolayıdır ki gösterim, sayının bazı tam sayı kuvvetini yükselterek çözmektir. "Conway dizisi" (veya kısa "dizi") şöyle tanımlanır: Her dizi bir tam sayı ifade eder ve şu dört kuralı içerir. Eğer aynı tam sayıyı ifade ediyorlarsa iki dizi eşdeğerdir. Eğer "p" ve "q" pozitif tam sayı ve "X" bir alt dizi ise: Son ifade üç nokta, kısaltma yapmak için kullanıldı: Bir ok dizisini "bir bütün olarak" işlemekte dikkatli olunmalıdır. Ok dizileri, ikili işleçlerin (operatörlerin) tekrarlı uygulamasını açıklamaz. İçteki diğer sembol dizileri (örn, 3+4+5+6+7), çoğunlukla parçalarla (örn, (3+4)+5+(6+7)) ele alınır ve anlamda bir değişiklik olmaz (birleşmeye bakınız) veya en azından öngörülen sıraya göre adım adım işlem yapılabilir. Örn, formula_12 sağdan sola doğru. Örneğin: Dördüncü kural temeldir. 2 veya daha büyük sayı ile biten 3 veya daha fazla elemanlı dizi, aynı uzunlukta, sondan bir önceki elemanı (genellikle büyük oranda) artan bir dizi olur. Fakat onun "son" elemanı küçültülür. Örnekler oldukça karışıktır. Burada birkaçına yer vereceğiz: "n" "pâ†’q" 1â†’("her oklu ifade") 4→3→2 Knuth oklarıyla: formula_16 2→2→4 2→4→3 Knuth okları ile: formula_18 2→3→2→2 Knuth okları ile: formula_19 3→2→2→2 Knuth okları ile: formula_20. Dört terimlilerin en basit durumları (2'den küçük tam sayı içermez): "m">2 için burada bir kalıp görebiliriz. Eğer herhangi bir "X" dizisi için formula_25 ise, buradan formula_26 elde ederiz (fonksiyonel kuvvetlere bakınız]]). Bunu formula_27'ye uygularsak formula_28 ve formula_29 olur. Buradan örneğin, formula_30 elde edilir. Devam edersek: Tekrar genelleştirme yapabiliriz. formula_32 yazarsak formula_33 elde ederiz. Buradan formula_34 olur. Yukarıdaki durumda, formula_35 ve formula_36 olur. Buradan da formula_37 elde edilir. Ackermann işlevi, Conway dizisi ok gösterimi kullanılarak şöyle ifade edilebilir: olduğundan dolayı, ("n"=1 ve "n"=2, sırasıyla "A"("m",-2)=-1 ve "A"("m",-1)=1'i karşılayabilir. Bu mantıksal olarak eklenebilir). Graham sayısı formula_38, kendini Conyaw dizisi ok gösteriminde özlü olarak ifade edemez. Fakat formula_39 ortanca fonksiyonunu tanımlayarak; formula_40 (fonksiyonel kuvvete bakınız) ve formula_41'yi elde ederiz. İspat: Sırasıyla kural 3 ve kural 4'teki açıklamaları uygularsak şunları elde ederiz: formula_42 formula_47 formula_50 "f" hızlı olarak artarken, Çok büyük sayıyı dizi okları ile ifade etmek oldukça kolaydır. Örneğin, sayısı Graham sayısından çok büyüktür. SÃ¼tten kesme Sütten kesme, memelilerde yavrulara anne sütü vermeyi yavaş yavaş azaltarak, yetişkinken sahip olacağı beslenme düzenine alıştırma işlemidir. Yalnızca memeliler süt üretme yeteneğine sahip olduğu için, memelilere özgü bir durumdur. Bir yavru anne sütü almayı reddetmeye başladığında, sütten kesilmiş olarak kabul edilir. İnsan yavrularına ilk altı ay yalnızca anne sütü verilmesi önerilmektedir. Bu dönemden sonra anne sütüne ek olarak katı ek gıdalara da başlanır. Bebeklerin sindirim sistemi ve böbrekleri henüz gelişme aşamasında olduğu için altı aydan önce katı besinler verilmez. Bebekler genelde altıncı aydan sonra katı besinlere hazırdır ancak bu süreç bebekten bebeğe değişebilir. Sütten kesme sürecinin başlangıcında bebeğe ezilmiş meyve-sebze gibi yumuşak ve sulu besinler verilir. Nitekim, bu aşamada bebeklerde diş gelişmemiştir ve çiğnemeye yetileri yoktur. Fındık, fıstık parçacıkları barındıran, yüksek oranda gluten, tuz ve şeker içeren besinlerden de kaçınmak gerekmektedir. Bebeklerin sindirmekte güçlük çekeceği, bakteri oluşumuna elverişli, yumurta, bal ve kabuklu deniz hayvanları gibi besinlerden de kaçınılmalıdır. Jeff Teague Jeffrey Demarco "Jeff" Teague (d. 10 Temmuz 1988), NBA takımlarından Atlanta Hawks forması giyen Amerikalı profesyonel basketbolcu. 2009 NBA Seçmeleri'nde Atlanta Hawks tarafından 19. sırada seçilmiştir. 2015 yılında NBA All-Star olmuştur. Wake Forest Üniversitesinde ilk yılında 13,9 sayı ortalamasi ile oynadı. "ACC All birinci sınıf oyuncusu takımına seçildi. 4 kez ACC haftanın çaylağı oldu. İkinci yılında 18,8 sayı ortalamasını yakaladı. All-ACC ikinci takımına girdi. 2 yıllık kolej kariyerinde 61 maçta 1000 sayı kaydetti. 11 Ocak 2009'da North Carolina Üniversitesini 92-89 yendikleri maçta 34 sayı atarak en yüksek rakamına ulaştı. Üçüncü ve dördüncü yılı oynamaktan vazgeçerek 2009 NBA Seçmeleri'ne girdi. 19.sırada Atlanta Hawks tarafından seçildi. 71 maçta forma giydi. 14 Nisan 2010 günü Cleveland Cavaliers maçında 24 sayı, 15 asist yaparak her iki alanda kariyer rekoru kırdı. Marj Marj, vadeli mal ve döviz piyasalarında gelecek işlemler sözleşmesi gibi bugün yapılan, fakat teslimin gelecekte olacağı sözleşmelerde sözleşmeyi güvence altına almak için yapılan ön ödemedir. Buna örnek olarak dört ay sonra teslim alınacak olan bir malın değerinin %10'unun marj olarak ödenmesi gösterilebilir. Leonel Núñez Leonel Jorge Núñez, (d. 13 Ekim 1984, Buenos Aires, Arjantin) Santrafor mevkiinde görev yapan Arjantinli futbolcudur. Núñez, 2004-2007 yılları arasında Arjantin Primera Division ligi takımlarından Argentinos Juniors oynadı. 2006 Apertura turnuvasında 8 golle gol kralı oldu. Argentinos Juniors forması altında üç yıl içinde attığı gollerler Genç forvet birçok büyük Avrupa kulüplerinin dikkatini çekti. 2007 Haziran ayında Núñez Yunan kulübü Olympiakos 3.000.000 € bonservis ve yıllık 500.000 € ile 4 yıllık sözleşme imzaladı. Núñez ilk sezonunda Süper Lig ekiplerinden MKE Ankaragücü kulübüne karşı ilk golünü attı. Núñez ilk resmi gölünü 16 Ocak 2008 Panathinaikos karşısında attı. Núñez 2008 yılında Independiente tarafından transfer edildi. İlk sezonunda müthiş görüntüler ve yedi golle takımına önemli bir katkıda bulundu. 9 Mayıs 2010 tarihinde Nuñez kornerden eski takımı Argentinos Juniors bir gol attı. 2 Ağustos 2010 tarihinde Süper Lig Şampiyonu Bursaspor'a transfer olmuştur.Bursaspor formasıyla ilk golünü 10 Eylül 2010'da oynanan Eskişehirspor karşılaşmasında atmıştır. 1 Şubat 2011 tarihinde Bursaspor'la karşılıklı olarak sözleşmesini feshetmiştir Crackdown Crackdown Xbox 360 için serbest dünya, üçüncü şahıs nişanı video oyunudur. 20 Şubat 2007'de Kuzey Amerika'da ve 23 Şubat 2007 başında dünya çapında piyasaya sürüldü. "Crackdown" Realtime Worlds tarafından geliştirildi ve Microsoft Game Studios tarafından dağıtıldı. "Grand Theft Auto" ve "Lemmings"'i de ortaya çıkaran Realtime Worlds'ün kurucusu David Jones tarafından tasarlandı. Devamı "Crackdown 2" Temmuz 2010'da piyasaya sürüldü. Kilikia FA Kilikia Futbolayin Akumb (Ermenice: " Կիլիկիա Ֆուտբոլային Ակումբ") Ermenistan'ın başkenti Erivan'da bulunan futbol kulübü. Bardzraguyn humb'da mücadele eden kulüp; iç saha maçlarını, 51.000 kişi kapasiteli Hrazdan Stadyumu'nda oynamaktadır. 1992'de kurulan kulüp, ilk yılında, ilk kez kurulan Ermenistan Şampiyonası'nda mücadele etti. Sezonu 12. sırada tamamladı ve Bardzraguyn humb'da mücadele etmeye hak kazandı. 1993'te, maddi krizde bulunan Malatya Erivan kulübüyle birleşti. Kulübün 1993 sezonu sonunda Ermenistan Birinci Ligi'ne düşmesiyle iki kulüp birbirinden ayrılarak, kapatıldı. 1997'de yeniden kurulan kulüp, 1999'a kadar herhangi bir ligde yer almadı. 1999 sezonunda finansal sorunlar nedeniyle kapatılan Pyunik'in yerine Süper Lig'de oynamaya başladı. 2001'de, lige giriş parasını vermediğinden dolayı tekrar Birinci Lig'e düşürülen Kilikia, 2003'te tekrar Süper Lig'e yükseldi. Aynı sezon ligi altıncı sırada tamamladı. 2004 ve 2005 sezonlarında beşinci sıraya kadar yükselen kulüp, 2006 Intertoto Kupası'nda oynamaya hak kazandı. Dinamo Tbilisi ile karşılaşan Kilikia, ilk maçı 5-1, ikinci maçı ise 3-0 kaybederek kupadan elendi. Eric Maynor Eric Demarqua Maynor (d.11 Haziran, 1987), Amerikalı profesyonel basketbolcudur. 2009 NBA Seçmeleri'nde 20.sırada Utah Jazz tarafından seçildi. "Hoke Country" lisesinde başlayan Maynor, daha sonra "Westover lisesine geçti. 14 Mart 2005'te North Carolina eyalet şampiyonasında "North Mecklenburg" lisesine kaybettikleri maçta 25 sayı attı. Virginia Commonwealth'de kolej kariyerine başladı. 4 yılda 130 maçta forma giydi. Özellikle son senesinde 22,4 sayı, 3,6 ribaund ve 6,2 asist ortalaması ile oynadı. Bu 4 yıl süresi içinde 1953 sayı attı. 674 asist yaptı. 2008 yılında CAA yılın oyuncusu, CAA birinci beş, Tüm turnuva beşi, High-Major All-Amerikan ikinci beşi, 2007 yılında All-CAA birinci beşi, CAA turnuvası en seçkin oyuncu ödülüne layık görüldü. 2 kez de e Colonial Athletic Association yılın oyuncusu seçildi. 2009 NBA Seçmeleri'ne girerek birinci tur yirminci sırada Utah Jazz tarafından seçildi. Utah forması ile 26 maç oynayabilen Maynor, 5,2 sayı 3,1 asist ile oynadı. 22 Aralık 2009'da Alman Peter Fehse'nin draft hakları karşılığında, Matt Harpring ile Oklahoma City Thunder takımına takas oldu. Yeni takımında 55 maçta forma giydi. 4,5 sayı ile oynadı. 11 Kasım 2009 gününde Cleveland Cavaliers maçında 24 sayı atarak kariyer rekoru kırdı. 2013 yılında Yorgo Printezis karışılığına Portland Trail Blazers'a takas oldu. Mecmua-i FÃ¼nun Mecmua-i Fünûn (), 19. yüzyılın ikinci yarısında İstanbul'da yayımlanan aylık Türkçe bilim dergisi. Türkiye'de Osmanlı döneminde çıkartılan ilk Türkçe bilim dergisidir; Osmanlı basın tarihinde ""Vekayi-i Tıbbiye""'den sonra ikinci dergidir. Felsefe ve türlü bilim dalı hakkında yazılar içeren derginin geniş bir kadrosu, parasal kaynakları ve geniş bir okuyucu kitlesi vardı. Dergi, Mehmed Tahir Münif Paşa’nın kurduğu ve Osmanlı Devleti'ndeki ilk sivil bilim kurumu olma özelliğini taşıyan "Cemiyet-i İlmiye-i Osmaniyenin () yayın organı olarak çıkarıldı. Amacı pozitif bilimleri tanıtmak ve yaygınlaştırmak olan derginin ilk sayısı 1860'ta çıktı ancak; yayınlanmaya 1862’de başladı. Derginin yayın hayatı 1862’den itibaren kesintilerle 1883’e kadar devam etti. İlk olarak 33. sayısından sonra kolera salgını nedeniyle kesintiye uğrayan dergi, 1866'da 34. sayısını çıkararak yayımlanmaya devam etti; üyelerin dağılması ve Münif Paşa'nın işlerinin yoğunluğu nedeniyle 1867'de 47. Sayıda yayımına ara verildi. 48. ve son sayısı 16 yıl sonra 1883'te yayımlandı. Bu sayıdaki “"Yıldız Böceği İle Bir Yolcu"” başlıklı nükteli bir yazı nedeniyle padişah II. Abdülhamit tarafından sürekli olarak kapatıldı. Dergide felsefe, pedagoji ve antropoloji konusunda yankı uyandıran yazılar yayınlıyordu. Ayrıca fizik, kimya, jeoloji yanında tarih, coğrafya, mantık ve maliye gibi konularda da makaleler ve çeviriler yer almıştı. Münif Paşa, derginin müdürü ve en önde gelen yazarlarındandı. İlk sayıda “"Mukayese-i ilim ve Cehl"" başlıklı yazısı ile bilginin önemi üzerinde durdu. Tarihçi Hayrullah Efendi, Maarif Şurası üyesi Kadri Bey, Ethem Pertev Paşa, Mehmet Sait, Bab-ı Ali tercümanı Ohannes Efendi, Ahmet Vefik Paşa, Paris sefiri Mehmet Cemil Paşa dergide yazıları yayımlanmış kimselerdendir. Mecmua-ı Fünûn yayınlandığı dönemde okuyucular için bir okul vazifesi görmüş, "Grande Encyclopédienin XVIII. yüzyıl Fransası’nda oynadığı role benzer bir rolü XIX. yüzyıl Türkiye'sinde oynamıştır. Dergi, birçok yayına ve dergiye ilham verdi. Bir Darülfünun (üniversite) kurulması fikrinin bile Cemiyet-i İlmiye- Osmaniye Cemiyeti'nin ve Mecmua-ı Fünûn’un yarattığı ortam sayesinde doğduğu düşünülür. VÃ­ctor Claver Víctor Claver Arocas (d. 30 Ağustos, 1988 Valensiya), Liga ACB ekiplerinden Barcelona takımında oynayan İspanyol basktbolcudur. 2.06 boyunda ve 102 kg ağırlığında olan Claver uzun forvet ve kısa forvet pozisyonlarında görev almaktadır. Profesyonel basketbol kariyerine 2006-07 sezonunda Valencia ile başladı. 2007-08 sezonunda ilk kez Eurocup'ta mücadele eden Claver, 2009-10 sezonunda Valencia formasıyla Eurocup şampiyonluğu yaşadı. Claver, 2009 NBA Draftı'nda Portland Trail Blazers tarafından 22. sırada seçildi. 12 Temmuz 2012 tarihinde Trail Blazers ile 3 yıllık sözleşme imzaladı. 7 Aralık 2012 tarihinde NBA D-League takımı Idaho Stampede'ye göderildi. 9 Aralık 2012'de geri çağrıldı. Bir sonraki gün NBA'deki ilk maçına çıktı ve 25 dakika oyunda kaldığı maçta 4 sayı 5 ribaund ve 2 asist yaptı. Claver, 14 Aralık 2012'de tekrar Idaho Stampede'e gönderildi, 16 Aralık 2012 tarihinde tekrar geri çağrıldı. Trail Blazers forması giydiği üç sezonda toplam 80 karşılaşmaya çıktı 3.2 sayı ve 2.2 ribaund ortalamalarıyla oynadı. 19 Şubat 2015'te, Will Barton ve Thomas Robinson ve 2016 ilk tur draft hakkı ile birlikte Arron Afflalo ve Alonzo Gee karşılığında Denver Nuggets'a takas oldu. Üç gün sonra Nuggets tarafından serbest bırakıldı. 1 Mart 2015'te Rusya'nın BK Himki takımıyla sezonun kalanı için sözleşme imzaladı. 17 Temmuz 2015'te Khimki ile yolları ayrıldı. 2 Eylül 2015 tarihinde bir başka Rusya ekibi PBK Lokomotiv Kuban ile 1 yıllık kontrat imzaladı. 2006 yılı FIBA 18 Yaş Altı Avrupa Basketbol Şampiyonası'nda ve 2006 FIBA 20 Yaş Altı Avrupa Basketbol Şampiyonası'nda İspanya formasıyla bronz madalya kazandı. İspanya A millî formasıyla 2009 Avrupa Basketbol Şampiyonası, 2011 Avrupa Basketbol Şampiyonası ve 2015 Avrupa Basketbol Şampiyonası'nda altın ve 2013 Avrupa Basketbol Şampiyonası'nda bronz madalya kazanma başarısı gösterdi. Aynı zamanda 2012 Londra Olimpiyatları'nda da gümüş madalya kazanan İspanya kadrosunda yer aldı. Ulis FA Ulisses Football Club (Ermenice: "Ուլիս Ֆուտբոլային Ակումբ") Ermenistan'ın başkenti Erivan'da bulunan futbol kulübü. Bardzraguyn humb'da mücadele eden kulüp; iç saha maçlarını, 15.000 kişi kapasiteli Hanrapetakan Stadyumu'nda oynamaktadır. Kulübün, Ermenistan Birinci Ligi'nde mücadele eden Shengavit adında rezerv takımı da bulunmaktadır. Kulüp, 2000 yılında Dinamo-2000 FC adıyla kuruldu. 2004'te, sponsorluk anlaşması gereği isim değişikliğine gidilerek Dinamo-Zenit FC adını aldı. 2006'da, yeniden isim değişikliğine giden kulübün yeni adı Ulisses FC olarak belirlendi. 2000'de kurulan kulüp, 2001'den itibaren Bardzraguyn humb'da mücadele etmeye başladı. İlk sezonunu 9. sırada bitiren Dinamo-2000, sonraki iki sezonu sırasıyla 10. ve 6. sıralarda tamamladı. Sponsorluk anlaşmaları gereğince adını Dinamo-Zenith olarak değiştiren kulüp, yeni adıyla ilk kez 2004 sezonunda ligde oynama şansını elde etti. Dinamo-Zenith, 2004 sezonunu 27 puanla 5. sırada tamamladı. 2005 sezonunu 6. sırada bitiren ekip, sezon sonunda yeniden isim değişikliğine gitti. 2006 yılına gelindiğinde, kulüp, sponsorluk anlaşması sebebiyle yeniden ismini değiştirerek Ulisses FC adını aldı. 2006 sezonunu 8. sırada bitirdiğinden, kümede kalmak için play-off mücadelesi vermek zorunda kaldı. Play-off'taki rakibi Dinamo Erivan'ı 4-2'lik skorla yenen kulüp, kümede kalmaya hak kazandı. Sonraki iki sezonda ligi sırasıyla 7. ve 6. sırada tamamlayan ekip, 2009 sezonunda tarihinin en büyük başarısını elde ederek ligi 3. sırada bitirerek UEFA Avrupa Ligi'ne katılmaya hak kazandı. 1. Ön Eleme Turu'ndan kupaya katılan takım, İsrail ekibi Bnei Yehuda Tel Aviv ile eşleşti. İlk maç 0-0 berabere bitse de, ikinci maçı 1-0 kaybeden Ulisses, turnuvadan elendi. Kösrelik, Aydıncık Kösrelik, Yozgat ilinin Aydıncık ilçesine bağlı bir belediyedir. İlçe merkezine uzaklığı 9, il merkezine ise 100 km'dir. Karadeniz Bölgesi'nde bulunmaktadır. Ortalama yüksekliği 900 m'dir. Etrafı dağlarla çevrilidir. Kasabamız arazisinde meşe, çam, yabani fındık, gürgen, ardıç, dişbudak, karaağaç, akçaağaç, söğüt, kavak, kızılcık, alıç, dağ elması ve ahlat ağacından oluşan ormanlar vardır. Bu ormanlar, çoğunlukla bozuk baltalık şeklindedir. Kasabada, ilköğretim okulu, sağlık ocağı, içme suyu şebekesi, kanalizasyon şebekesi, sulama göleti mevcuttur. Ayrıca asfalt yol, elektrik, sabit telefon hattı ve internet mevcuttur. Beşiktaş (futbol takımı) 1975-76 sezonu Beşiktaş (futbol takımı), Türkiye 1. Ligi'ndeki onsekizinci sezonunda lider Trabzonspor'nun 16 puan gerisinde lig onbirincisi oldu. Beşiktaş, geçen sezon görevi devralan Alman Horst Buhtz ile girdiği sezonda iddialı transferler yaptı. Beşiktaş ilk 5 maçında sadece 2 beraberlik alınca Buhtz görevinden alındı ve yerine Gündüz Tekin Onay geldi. Ancak durum düzelmedi ve ilk yarıyı Beşiktaş 16 takımlı ligde 15. bitirdi. İkinci yarının başında Balıkesirspor'u 1-0 yenen Beşiktaş, sonraki 14 maçta 1 galibiyet 1 mağlubiyet ve 12 beraberlik aldı. Sezon sonunda Beşiktaş, 25 puanla küme düşen Ankaragücü ve Balıkesirspor'un 2 puan üstünde olarak ligde kaldı. Kupa Galipleri Kupası'nda Birinic Tur'da İtalya'nın Fiorentina takımı ile eşleşen Beşiktaş, rakibine her iki maçta da 3-0'lık skorla yenilerek kupaya veda etti. Bu kötü sezonda derbilerde de başarısız olan Beşiktaş, Fenerbahçe'ye karşı 1-1 ve 0-3'lük skorlar alırken, Galatasaray'a da ilk maç 1-0 yenilip, ikinci maç 1-1 berabere kaldı. Trabzonspor'a ise ilk maçta evinde 1-0 kaybederken, ikinci maçta 1-1'lik skorla berabere kaldı. Francesco Cilea Francesco Cilea (d. 23 Haziran 1866 Palmi, Reggio Calabria ili, İtalya – ö. 20 Kasım 1950 Varazze, Ligurya, İtalya ) özellikle opera eserleri ile tanınan bir İtalyan besteci ve müzik eğitimcisi. Francesco Cilea güney İtalya'da Regio Calabria iline bagli bir şehir olan Palmi'de doğdu. Yayımlanan hatıralarına göre müziğe yakın ilgisi bu kasabada bir bando konserinde Bellini'niun Norma operasından bir parça duyması üzerine ortaya çıktı. İleri piyano ve müzik kompozisyon eğitimine Napoli'de "San Pietro a Majella Konservatuvarı"nda başladı. Burada çalışkanlığı ve müziğe üstün yeteneği ile kendini tanıttı. Konservatuvar finalini İtalyan Eğitim Bakanlığı altın madalyası kazanarak ve "birinci derece müzik öğretmeni" unvanı ile bitirdi. Konservatuvar eğitimi bitirme eseri olarak hazırladığı bir perdelik Gina operası Konservatuvar tiyatrosunda yapımlandı ve prömiyeri orada sahnelendi. Bu eserden dolayı, büyük bir müzik yayım evi olan "Sonzongo" Cilea'ya bir opera hazırlaması için sipariş verdi. Libretosu "Angelo Zanardını]" tarafından hazırlanan ve üç kısa perdeden oluşan ve verismo akımına uyan "La Tilda" adlı bu eserin 7 Nisan 1892de " Pagliano" Tiyatrosu, Floransa'da prömiyeri sahnelendi. Seyirci tarafından çok tutulan bu eser diğer İtalyan operaevlerinde de hemen yapımlandı. O yılın Eylül sonunda Sonzongo yayımevinin hazırlattığı diğer operalarla birlikte Viyana Sergisinde sahnelendi. Bu eserin orkestra partisyon notaları kayıp olduğu için günümüzde yapımlanmaktadır. Sonra piyano öğretmenliği ve 1894-1896da Floransa "İstituto Musicale" konservatuvarında Kompoziyon öğretmenliği yaptı. Cilea'nın üçüncü opera eseri Alphonse Daudetnin bir eserinden uyarlanan ve libretosunu Leopoldo Marenco'nun yazmış olduğu "Arlesiyen" adlı opera oldu ve bu eserin prömiyeri 27 Kasım 1879da Milano'da "Teatro Lirico"'da yapıldı. Bu eserde rol alan şarkıcılar arasında bulunan genç Enrico Curoso söylediği "Federico'nun Ağıtı" ile sükse yaptı. Fakat genellikle eser popüler olmadı. Eserinin değerliliğine inanmış olan Cilea birçok defa bu esere yeni revizyonlar yaptıysa da revizyonların hemen hepsi eser için istediği popülerliği kazandırmadı. Bu revizyonlardan dolayı günümüzde nadir yapımlanan bu eser ile eserinin prömiyer verziyonunun neredeyse tümüyle birbirinden değişik olduğu belirtilir. Cilea'nın dördüncü opera eseri 6 Kasım 1903de Milano, "Teatro Lirico" da prömiyer sahnelenmesi yapılan Adriana Lecouvreur eseridir. Dört perdelik bu opera XVİİİ. yüzyıl Fransa'sında geçmektedir ve "Eugene Scribe"'nin bir oyunundan uyarlanarak librettosu "Arturo Colautti" tarafından yazılmıştır. Günümüzde Çılia'nın "Adriana Lecouvreur" operası operasever seyirci tarafından da sevilmekte ve zaman zaman dünya opera evlerinde sahnelenmektedir. Bu eserin sevilmesi Napoli opera geleneğinin melodik ve harmonik besteleme şekillerinin hafifliğini daha yeni ve daha katı Fransız ton kuralları ile iyi bileşiminden doğduğu belirtilmektedir. Cilea'nın son eseri Victor Sardou'nun bir oyunundan uyarlanarak "Arturo Colautti" tarafından yazılan bir librettoya dayanan üç perdelik bir trajedi olan "Gloria" adlı operadır. Bu eserin prömiyeri 15 Nisan 1907de orkestra şefi Arturo Toscanını idaresi altında Milano, La Scala Tiyatrosunda yapılmıştır. Cilea'nın bütün bekleyişlerine rağmen bu eser de seyirciler tarafından tutulmamıştır. Bu başarısız eserden sonra Cilea'nın opera bestelemeyi bir tarafa bıraktığı sanılmakla beraber, Cilea'nın geride bıraktığı notları arasında diğer birkaç opera projesi (örneğin Renato Simoni, "İl ritörno dell'amore ", Ettore Moschino, "Malena" ve yine Ettore Moschino, "La Rosa di Pompei" konuları üzerine, üzerinde uğraştığı gerçeği ortaya çıkmıştır. Cilea müzik eğitimciliği kariyerinde başarı kazanmış ve 1913-1916 döneminde Palermo "Vicenzo Bellini Konservatuvarı" ve 1916-1835 döneminde Napoli'de "San Pietro a Majella Konservatuvarı" direktörlüğü görevinde bulunmuştur. Cilea'ya ödül olarak hayatta iken 1898de Floransa "Accademia Musicale" üyeliği ve 1895de İtalya Krallığı "Ordre de la Couronne" şövalyelik unvanı verilmiştir. Cilea 20 Kasım 1950de Ligürya'da Varezze'de olmuştur. Şerefine Regio Calabria şehrinde bulunan tiyatro salonu ve müzik konservatuvarına "Francesco Cilea" ismi verilmiştir. Doğum şehri olan Palmı'de ise anısına Orfeo miti desenleri ile süslenmiş bir anıt-mezar yapılmıştır. Lică Nunweiller Lică Nunweiller (12 Aralık 1938, Piatra Neamţ, Romanya - 8 Kasım 2013), Rumen futbolcudur. Futbola 9 yaşında Unirea Tricolor Bükreş takımında başladı. Bir sene sonra Venus UCB Bükreş, sonraki seneyse 1957'ye dek Dinamo București altyapısında oynadı. 1957-58 sezonunda Bükreş'in altyapısı Dinamo Obor Bükreş'te oynadı. Bir senelik Pompierul Bükreş arasından sonra Dinamo Obor Bükreş ile ikinci ligde ikinci olunca 22 yaşında A takıma yükseldi. Sol kanatta oynayan Nunweiller, hemen takımda yer aldı. Takımda ağabeyi Radu Nunweiller ile önemli bir yere sahipti. 1967'ye kadar takımının önemli isimlerinden oldu. 1962-65 arası üst üste 4 lig şampiyonluğu gördü. UEFA Kupası'nda Inter Milan, Real Madrid, Galatasaray gibi ünlü takımlara karşı oynadı. Bu dönemdeki diğer önemli takım arkadaşları İlie Datcu ve Mircea Lucescu'ydu. 1967'de birinci lige yeni çıkan Dinamo Bacau takımına geçip iki sezon forma giydi. 1969-70 sezonu için Bükreş'ten takım arkadaşı Corneliu Popa ile Beşiktaş'a geldi. Takımın ilk yabancılarından olup, büyük ümitlerle getirilen oyuncu sadece bir lig maçında forma giydikten sonra beğenilmedi ve takımdan ayrıldı. Sezonu tekrar Bükreş'te bitirdi ve futbola son noktayı koydu. Diğer kardeşleri de futbolcu olan Lica Nunweiller'ın kardeşlerinden Ion Nunweiller, Fenerbahçe'de forma giymiş ve Bursaspor teknik adamlığı yapmıştır. Nunweiller, Romanya millî futbol takımında da forma giymiştir. 8 Ekim 1961'de Bükreş'te Türkiye ile oynanan hazırlık maçı ile ilk kez millî oldu. Daha sonra 4 hazırlık maçında daha forma giydi. Bu maçların dördünde Dinamo Bükreş, birinde ise Dinamo Bacau forması giyiyordu. Beykoz Korusu Beykoz Korusu ya da Abraham Paşa Korusu, İstanbul'un Beykoz ilçesinde yer alan bir korudur. İstanbul Boğazı sırtlarında, Beykoz ile Paşabahçe semtleri arasında geniş bir arazi üzerine yayılmıştır. Yüzölçümü 27,9 hektardır. Boğaz'a bakan yamaçlardan başlayarak içlerde Riva'ya kadar uzanır. Doğuda doğal ormanlarla bütünleşir. Koru adını, Mısır Hıdivi Mehmet Ali Paşa'nın yakın adamlarından olan Ermeni kökenli Erem Amira'nın torunu Abraham Paşa'dan (1833-1918) almaktadır. Abraham Paşa, dönemin Osmanlı padişahı Abdülaziz'le dostluk kurmuş ve bir rivayete göre padişahla oynadığı bir tavla oyununda galip gelmesi üzerine bu korunun bulunduğu geniş araziyi kazanmıştır. Sultan Abdülaziz'in ardından Osmanlı tahtına çıkan Sultan II. Abdülhamit, Abraham Paşa'nın İstanbul'da sahip olduğu geniş topraklardan rahatsızlık duymuş, bu araziyi kendisinden satın alarak, Paşabahçe Koyu'na bakan bölümünü "Hürriyet Bahçesi" adıyla park olarak düzenleyerek halkın kullanımına sunmuştur. Abraham Paşa'nın mülkiyetindeyken, koru Fransız bahçe uzmanları tarafından düzenlenmiş, içinde köşkler, kuşhaneler ve havuzlar inşa edilmiştir. Türkiye ikliminde doğal olarak yetişmeyen, yurtdışından getirilmiş egzotik bitki ve ağaçlar dikilmiştir. Koru içinde küçük bir tiyatro yaptırılmışsa da, bu tiyatro 1937 yılında çıkan bir yangında yıkılmıştır. İki büyük yapay mağara, beş havuz, kayalarla oluşturulmuş 3 yapay çağlayan bulunmaktadır. Havuzlardan birinin içinde küçük bir yapay ada vardır. Günümüzde İstanbul Büyükşehir Belediyesi'ne ait olan koru, halkın ziyaretine açıktır. İçinde iki otopark, iki kır kahvesi, bir restoran, iki sera, açık spor alanları, çocuk parkı, oturma terasları ve piknik alanları bulunmaktadır. Boğaz tarafından Kocaburun Caddesi ve kuzeyden Kavakdere Caddesi aracılığıyla koruya ulaşılabilir. Koruda bulunan ağaçlar arasında sekoya, kırmızı yapraklı karaağaç ve Japon saforası gibi nâdide türler bulunur. Bunların yanı sıra çok miktarda at kestanesi, çınar, ıhlamur, meşe, erguvan ve akasya türü de bulunur. Pürüzlü dişli yunus Pürüzlü dişli yunus ("Steno bredanensis"), "Steno" cinsinde bulunan tek yunus türüdür. Oldukça büyük olan bu yunusa derin ılık ve tropikal sularda rastlanır. Pürüzlü dişli yunus türü ilk olarak Georges Cuvier tarafından 1828'de tanımlanmıştır. Bu türün tek başına yer aldığı Steno türünün adı Yunanca 'dar' anlamına gelir ve bu türün ayırtedici özelliklerinden biri olan çenesinin darlığı nedeniyle verilmiştir. Türün adı Cuvier'nin yazmalarını çalışan van Breda'nın anısına verilmiştir. Yunusun adı dişlerinde aşağıya doğru dik olarak inen ince mine çizgilerinden gelmektedir. Bu yunus türünün belirgin özelliği konik kafası ve dar burnudur. Yan yüzgeçleri, benzer yunuslara nazaran vücudun daha gerisindedir. Sırt yüzgeci oldukça belirgindir. Denizde iken Dönücü yunus, Pantropik benekli yunusu veya Afalina ile karıştırılabilir. Dudakları, boğazı ve karnı pembemsi beyazdır. Yanı açık gri, sırtı ve sırt yüzgeci çok daha koyu gridir. Erişkin yunuslar 2,5 m boyunda ve yaklaşık 150 kg. ağırlığındadır. Bu yunus türü sosyal bir yaşama sahiptir. Grup büyüklükleri genellikle elli yunus kadardır ama 100 yunusa kadar varan gruplar olduğu bildirilmiştir. Pürüzlü dişli yunusun nüfusu ve dağılımı çok iyi bilinmemektedir. Bu yunus türü ile ilgili araştırmaların çoğu yaklaşık 150,000 lik bir nüfusa sahip olduğu tahmin edilen doğu Pasifik Okyanusunda yapılmaktadır. Diğer ılık denizlerden de bu yunus türünün bulunduğuna dair bilgiler gelmektedir. Sayıları bilinmeyen yunus grupları Akdeniz'de, Karayip Denizinde, Atlantik Okyanusu ve Hint Okyanusunda yaşamaktadır. Genellikle bu yunuslara kıta sahanlığının ötesinde açık denizde rastlanmaktadır. Bu yunus türü popülasyonunun insan eylemleri sonucu tehdit altında olduğu sanılmamaktadır. Az sayıda yunus Japon balina avcıları tarafından zıpkınla yakalanmıştır. Bir kısım yunus da orkinos avlayan balıkçıların ağlarına yakalanmıştır. Gazi Üniversitesi Mimarlık Fakültesi Gazi Üniversitesi Mimarlık Fakültesi 1966 yılında kurulan Zafer Mühendislik ve Mimarlık Özel Koleji ve 1967 de kurulan Yükseliş Koleji Özel Mimarlık Okulunun 1972 yılında birleştirilmesi ve Ankara Devlet Mühendislik Mimarlık Akademisi adını alması ve bu Akademinin 1982 yılında Gazi Üniversitesine bağlanması ile Gazi Üniversitesi Mühendislik-Mimarlık Fakültesi olarak kurulmuştur. 3 Ekim 2009 tarihinde Gazi Üniversitesi Senatosu Tarafında alınan kararla Mühendislik ve Mimarlık Fakültesi iki ayrı fakülte haline getirilmiştir. Fakülte Gazi Üniversitesi Maltepe Kampüsünde 83000 m2 büyüklüğünde bir alan üzerinde kurulmuştur. Fakülte bünyesinde 12 amfi, 25 derslik, 44 laboratuvar, 10 seminer salonu bulunmaktadır. Ayrıca söyleşi ve tiyatro etkinliklerinin yapıldığı 400 kişilik 2 konferans salonu ile bir sergi salonundan oluşan bir Kongre Merkezi vardır. Fakültenin Gazi Üniversitesi Merkez Kütüphanesi haricinde 20000 kitap, 44'ü yabancı olmak üzere 145 süreli yayın ve 996 yüksek lisans ve doktora tezi bulunan Mühendislik Mimarlık Fakültesi Kütüphanesi de bulunmaktadır. Fildişi Sahili millî basketbol takımı Fildişi Sahili millî basketbol takımı, erkek basketbolunda Fildişi Sahili'ni uluslararası düzeyde temsil eden bir takımdır. Bölgesel turnuva olarak da Afrika Basketbol Şampiyonası'nda mücadele etmektedir. Fildişi Sahili, Afrika Basketbol Şampiyonası'na ilk kez 1978 yılında katıldı ve finalde Senegal'e yenilerek ikinci oldu. Aynı senaryo, 1980'deki Afrika Basketbol Şampiyonası'nda da yaşandı ve yine finalde Senegal'e yenilerek gümüş madalya aldı. 1981'deki turnuvada ise Mısır'ı yenerek ilk kez Afrika Basketbol Şampiyonası'nda altın madalya aldı. 1985'te bu sefer Angola'yı yenerek Afrika şampiyonu oldu. Bu turnuvadan sonra performansı düşmeye başlayan Fildişi Sahili, 2009 Afrika Basketbol Şampiyonası'nda ikinci olarak 2010 FIBA Dünya Basketbol Şampiyonası'nda mücadele etme hakkı kazandı. Fildişi Sahili, hiçbir yaz olimpiyat oyununda basketbol dalında yarışma hakkı elde edemedi. "28 Ağustos 2010 itibarıyla" AntrenÃ¶r: Randoald Dessarzin Corneliu Popa Corneliu Popa (d. 17 Mart 1935, Yaş, Romanya - ö. 4 Kasım 1999) Rumen futbolcudur. Yaş'ta doğan Popa, 1951'de Viktoria Iasi takımında profesyonel futbola başladı. 1952'de ise Locomotica Iasi takımına geçti. Burada futbolu ile dikkat çeken Popa, genç millî takım kamplarında oynamaya başladı. 1955'te birinci ligin yeni ekibi Dinamo Bacau'ya geçti. Bu performansı ile Dinamo București'ye transfer oldu. 1959'da takımı ilk kez Romanya Kupası'nı kazanırken, finalde oynayan Popa, Bükreş ile 2 kez daha Romanya Kupası kazanırken, 4 kez üst üste de lig şampiyonu oldu. 1969-70 sezonunun başında Bükreş'ten eski takım arkadaşı Lica Nunweiller ile Beşiktaş'a transfer oldular ancak Popa, yaşının da etkisiyle hiçbir maçta forma giyemeden takımdan gönderildi. Daha sonra futbola devam etmeyen Popa, kariyeri boyunca 262 lig maçında, 17 kez de Avrupa kupaları maçına çıkmıştır. Popa, Romanya millî futbol takımının değişmez elemanlarından biri olmuştur. 26 Ekim 1958'de Macaristan ile oynadıkları bir hazırlık maçı ile ilk kez millî oldu. Birçok eleme maçında forma giydi. Bunlar EURO 1960, 1960 Yaz Olimpiyatları, EURO 1964, 1964 Yaz Olimpiyatları, 1966 FIFA Dünya Kupası, EURO 1968 elemeleriydi. 1963'te ilk kez millî takım kaptanı olan Popa, 1965-66 arasında millî takım kaptanlığını sürekli yaptı. 24 Mayıs 1967'de İsviçre'ye 7-1 yenildikleri EURO 1968 eleme maçından sonra 37 kez millî formayı giymiş olan Popa, millî takımı bıraktı. 1970'ten sonra Dinamo Bükreş'in altyapısında görev yapmaya başlayan Popa, daha sonraları Unirea Alexandria, Victoria Roman, Minerul Gura Humorului takımlarını çalıştırsa da başarı kazanamadı. European Article Number EAN-13 barkodu (özgün adı European Article Number ama kısaltma değişmediği halde artık International Article Number olarak adlandırılıyor) 13 haneli (12 hane + kontrol hanesi) barkodlama standardıdır. Bu standart, Amerika Birleşik Devletleri tarafından geliştirilmiş olan özgün 12-haneli Universal Product Code (Evrensel Ürün Kodu, UPC) sisteminin üst kümesidir. EAN-13 barkodu GS1 standartlar organizasyonu tarafından tanımlanmıştır. EAN-13 barkodları dünya çapında genellikle perakende olarak satılan ürünlerin işaretlenmesi için kullanılmaktadır. EAN-13 ile barkodlanmış numaralar ürünlerin tanımlanmasını sağlar, bu barkodlar Japonya'da Japanese Article Number (JAN) olarak da adlandırılır. UPC ve EAN ile kodlanmış tüm rakamlar Global Trade Item Number (Küresel Ticari Ürün Numarası, GTIN) olarak da bilinir. Bu rakamlar diğer GS1 barkodlarıyla da kodlanabilir. Daha az kullanılan EAN-8 barkodları da perakende ürünleri işaretlemek için kullanılır; fakat genelde bu barkodlar şekerlemeler gibi daha küçük ürünler için ayrılmıştır. 2 haneli (EAN 2) ve 5 haneli (EAN 5) tamamlayıcı barkodlar da toplam 14 veya 17 veri hanesi içeren barkodla oluşturmak için kullanılabilir. Bunlar genelde ayrı ayrı seri numarasını belirtmek maksadıyla süreli yayınlarda veya satış fiyatını belirtmek için kitaplarda ve ağırlıklarına göre ücretlendirilen gıda ürünlerinde kullanılır. GTIN-13 barkod kodlamasında dört bileşen vardır: Küçükçamlıca Korusu Küçükçamlıca Korusu, İstanbul'un Üsküdar ilçesinde yer alan bir korudur. İlçe merkezinin 4 kilometre doğusunda, Boğaziçi'nin en büyük ikinci yükseltisi olma özelliğini taşıyan Küçük Çamlıca Tepesi'nin üzerinde yer alır. Tepenin eteklerinden başlayarak, 227 metrelik doruğuna kadar uzanır. Büyükçamlıca Korusu'na oranla daha düz ve geniş bir toprak yapısına sahiptir. II. Mahmut döneminde koruda av ve geziler yapılırdı. 19. yüzyılda büyük bölümü Sami ve Suphi Paşa'nın özel mülkü konumundaydı. 1940 yılına gelindiğinde dönemin İstanbul valisi Lütfi Kırdar tarafından sembolik bir bedelle kamulaştırıldı. Rekreasyon alanı olarak düzenlenerek halkın hizmetine sunuldu. 1950'li yıllardan sonra İstanbul'a başlayan yoğun göç nedeniyle korunun bir bölümü gecekondulaşarak tahrip olmuştur. 1980 yılında İstanbul Büyükşehir Belediyesi tarafından yeniden düzenlenmiştir. Tepede belediyeye ait sosyal tesisler bulunmaktadır. Koruda yaygın olarak görülen ağaçlar arasında fıstıkçamı, karaçam, kızılçam, servi, çınar, gürgen, ıhlamur, İspanyol göknarı, çiçekli, dişbudak, erguvan, sedir ve doğu çınarı gibi türler vardır. Koru içinde Sofa Köşkü, Cihannüma Köşkü ve Topkapı Köşkü olmak üzere üç tarihi yapı vardır. Sarawak yunusu Sarawak yunusu ("Lagenodelphis hosei") ya da Fraser yunusu Pasifik Okyanusu'nun derin sularında ve kısmen Hint Okyanusu ile Atlantik Okyanusu'nda yaşayan, Yunusgiller familyasından bir yunustur. Sarawak yunusu ve insan arasında bilinen en eski ilişki 1895 yılında Borneo adasında Sarawak'ın bir sahilinde gerçekleşmiştir. Charles Hose burada bir kafatası bulmuş ve bunu British Museum'a bağışlamıştır. Yunusun bilimsel adı onun anısına verilmiştir. Bu kafatası 1956'ya kadar incelenmeden kalmıştır. Bu tarihte Francis Fraser yaptığı inceleme sonucu kafatasının hem Lagenorhynchus hem de Delphinus cinslerindeki türlere benzediğini ama yine de onlardan farklı olduğunu belirtmiştir. Bu iki yunus cinsinin isimleri bir araya getirilerek yeni bir cins ismi yaratılmıştır. Sarawak yunusunun kafatasından başka vücudunun tamamına ilk defa 1971'de rastlanmıştır. Bu tarihte, kıyıya vurmuş olan örneklere doğu Pasifik'te Cocos Adası'nda, Güney Avustralya'da ve Güney Afrika'da rastlanmıştır. Sarawak yunusları doğuşta 1 m. uzunluğunda ve 20 kg. ağırlığındadırlar. Erişkin olanlar 2,75 m. uzunluğa ve 200 kg. ağırlığa erişirler. Vücut büyüklüklerine göre kısa bir kuyrukları ve küçük yan yüzgeçleri vardır. Sırt yüzgeçleri ile ağızları da çok belirgin değildir. Üst kısımları gri-mavi ile gri-kahverengi arasındadır. Ağızlarından, göz hizası üstünden anüse kadar yanları boyunca kirli krem rengi bir çizgi uzanır. Bu çizginin altında kotu bir çizgi daha vardır. Karın ve boğaz genellikle beyazdır, bazen de kısmen pembelik görülür. Uzaktan aynı renge sahip olan ve aynı yerlerde bulunan Çizgili yunus ile karıştırılabilir. Sarawak yunusları genellikle 100 ile 1000 yunustan oluşan gruplar halinde hızlıca yüzerler. Açık deniz yunusları arasında en küçük üreme organlarına sahip oldukları da bildirilmiştir. Bu yunus türü deniz yüzeyinden 200 ile 500 m. altına kadar bulunan alanda yaşayan balık, kalamar ve karideslerle beslenir. Bu derinliğe güneş ışığı erişmediği için beslenme yalnızca ekolokasyon ile yapılır. Son zamanlarda bu yunus ile karşılaşma raporları giderek artış göstermiştir ve artık 1980'lerde sanıldığı gibi bu yunus türünün çok ender rastlanan bir tür olmadığı düşünülmektedir. Ancak yine de açık denizde yaşayan bu yunus türünün nüfusu ve dağılımı çok iyi bilinmemektedir. Bu yunusa genellikle 30° S ile 20° N parallelleri arasında bulunan derin tropik sularda rastlanmaktadır. En çok doğu Pasifik'te görülmüşlerdir. Fransa ve Uruguay'da ağa takılmış yunuslara rastlanmışsa da bunların nedeninin El Niño gibi olağandışı okyanus ve atmosferik koşullar olduğu sanılmaktadır. Bu tür yunus Meksika Körfezi'nde de bulunmaktadır ama Atlantiğin başka bölgelerinde çok görülmemişlerdir. Graham sayısı Graham sayısı, adını Ronald Graham'dan alan, Ramsey teorisindeki problemlerin çözümü için üst sınır getiren büyük sayıdır. Martin Gardner, Kasım 1977'de "Matematiksel Oyunlar" bölümünün "Bilimsel Amerikan" kısmında bu sayıyı açıkladığında popülaritesi hızla arttı. 1980 Guinness Rekorlar Kitabı, Graham'ın talebini tekrarladı ve onu en çok ilgi çekenler listesine ekledir. Graham sayısı, googol, googolplex gibi diğer bilinen tüm sayılardan düşünülemeyecek kadar büyüktür. Ayrıca Skewes sayısı ve Moser sayısından bile büyüktür. Gerçekten de, gözlemlenebilir evren, Graham sayısının dijital ifadesini kapsamakta çok aciz kalır. Üstelik her dijitin en az bir Planck hacmi kadar yer kapladığı varsayılırsa bile. formula_1 formunun üslü kuleleri bile bunu ifade etmekten acizdir. Hem de bu kuleler Knuth yukarı ok gösterimi kullanılarak kolayca ifade edilebilirken. Graham sayısının son on rakamları ...2464195387'dir. Ciddi matematik ispatlarında ortaya çıkan özel tam sayılar, Graham sayısından daha büyük olarak bilinir. . Graham sayısı, matematiğin bir kolu ve Ramsey teorisi olarak bilinen şu problemle ilişkilidir: Graham & Rothschild (1971), bu problemin bir çözümü olabileceğini gösterdi. Bilinen, açıkça tanımlanan ve çok büyük sayı olan "N" ile üst sınır belirlensin. "N*" 'ye de şöyle bir sınırlama getirelim; 6 ≤ "N*" ≤ "N". (Knuth yukarı ok gösteriminde, formula_3. buradaki formula_4'dür.) Alt sınır olan 6, Hindistan Devlet Üniversitesinden Geoff Exoo tarafından 2003 yılında 11'e yükseltildi. "N*" 'nin çözümü için en iyi bilinen belirli sınır yaklaşımı şimdi 11 ≤ "N*" ≤ "N" oldu. "N"'den daha büyük olan "G" üst sınırı, formula_5 olarak ifade edilir. Burada formula_6'dür. Knuth yukarı ok gösterimi kullanılarak Graham sayısı olan "G" (Gardner'in "Bilimsel Amerikan" makalesinde açıkladığı gibi) şöyle ifade edilir: Burada, en üst dereceden başlayarak her bir derecedeki "ok" sayısı, onun altındaki derecenin değeriyle şöyle ifade edilir: Yukarı oktaki üstindis kaç tane ok olduğunu belirtir. Diğer yöntemde "G" 64 adımda hesaplanır: İlk adım, 3'lerin arasında dört tane yukarı ok olan "g"'i hesaplamaktır. İkinci adım, 3'lerin arasında "g" tane yukarı ok olan "g"'yi hesaplamaktır. Üçüncü adım, 3'lerin arasında "g" tane yukarı ok olan "g"'ü hesaplamaktır ve böylece devam eder. En sonuncusu, 3'lerin arasında "g" tane yukarı ok olan "G" = "g"'ü hesaplamaktır. Eşdeğerlilik, "f"'nin üstindisi, fonksiyon tekrarını belirtir. Örn, "f"("n") = "f"("f"("f"("f"("n")))). "f" fonksiyonu, hiper() fonksiyon ailesinin özel bir durumudur. formula_10 ve Conway dizisi ok gösteriminde şöyle ifade edilebilir; formula_11. Sonraki gösterim de "G" ile şöyle sınırlanır: formula_12 Graham sayısının muazzam boyutunun zorluğunu ifade etmek için, 64 terimden meydana gelen dizinin sadece ilkini ("g") üstel olarak ifade etmek bize birazcık yardımcı olabilir. Önce tetrasyon (formula_13) gösterimi: Sağdaki ifadede bulunan 3'lerin sayısı, Şimdi her tetrasyon (formula_13) işlemi bir üstel "kule" (formula_17) azalır ve şöyle olur; Buradan, olur. Sadece tekrarlı "üslü kuleler" şunlardır; ve her bir kuledeki 3'lerin sayısı, tam solundaki kuleden başlar ve sağdaki kulenin değerine eşittir. Diğer bir yöntemler, "g" şöyle hesaplanır: Öncelikle kulelerin sayısı bulunur. "n" = 3^3^3^...^3 (buradaki 3'lerin sayısı 3^3^3 = 7625597484987 tanedir) Sonra "n" kule şu seriye göre hesaplanır: Ardışık her bir kuledeki 3'lerin sayısı, bir önceki kulenin değeri kadardır. Daha henüz üçüncü kulenin değeri bile "n" oldu. Bu ilk "g" teriminin büyüklüğü, her ne kadar yukarıdaki gösterimlerle basitleştirilmiş olsa bile, akıl almaz derecede büyüktür. "g" için "n" "kule sayısı" Planck uzunluğundan (yaklaşık olarak 10^185 tane) bile çok büyüktür. Bu ilk terimden sonra geriye, "g" nin değerleri aşırı şekilde artarak çoğalan 63 tane daha terim kaldı. Graham sayısı "G" = "g"'dir. Graham sayısı, 3formula_13 formunun "üslü kule"sidir. En sağındaki rakamlar tüm benzer kuleler için bazı özellikler gösterir. Bu özelliklerden biri, tüm kulelerin yüksekliği d'den daha büyüktür ve en sağdaki rakamlar aynı seriye sahiptir. Bu en genel özelliktir. Tüm kulelerin yüksekliği "d", en sağındaki rakamlar "d"+2'den daha büyüktür, Kulenin en tepesindeki "3" "bağımsızdır". Örneğin en üstteki "3", en sağdaki "d" rakamlarını etkisinde kalmaksızın diğer negatif olmayan tam sayılarla değiştirilebilir. Aşağıdaki tablo "d"'nin birkaç değerini gösteriyor. Aşağıdaki algoritma, Graham sayısının (veya 500'den daha fazla 3 içeren kulenin) en sağındaki 500 tane rakamı gösteriyor : AKB48 AKB48 (Açılımı: Akihabara48) (Okunuşu "A.K.B. forty-eight"), "Akimoto Yasushi" tarafından kurulmuş (J-Pop) Japon idol kız grubudur. Tokyo'nun Akihabara şehrinde Don Quijote adlı tiyatronun 8. katında AKB48 adında kendilerine ait tiyatroları bulunur. Grubun 1. Nesil üyeleri Ekim 2005 tarihinde açıklandı, 8 Aralık 2005 tarihinde de kendi tiyatrolarında ilk çıkışlarını yapar. Grubun ilk single'ı, Sakura no Hanabiratachi 1 Şubat 2006 tarihinde piyasaya sürüldü. Şu an da King Records plak şirketiyle DefSTAR RECORDS/Sony Music Japan Japonya adı altında imzalı anlaşmaya sahiptir. AKB48 5 Takıma ayrılır Team A , Team K , Team B , Team 4 ve Team 8 .Orijinal grup sayısı 48'dir. Her sene gruba yeni nesil üyeleri katılarak grup sayısında artış göstermektedir. Yasushi Akimoto AKB48'in yanına SKE48 , NMB48 (japonya) SNH48 (Çin) ve JKT48 (Endonezya) kardeş gruplarıda ekleyerek AKB48 kavramını genişletmiştir. = Ãœyeler = = Kardeş Grupları = = Rakip GruplarÄ± = = Alt GruplarÄ± = = Tek Ã‡ekimlik Alt Gruplar = = Single İçin Oluşturulan Alt Gruplar = = Eski Alt Gruplar = = Eski Ãœye Alt Grubu = = Solistler = = Grup Şartları = = Filmbiyografileri = = Mangaları = = OyunlarÄ± = = MÃ¼zikalleri = = Photobookları = = TV Şovları = ValidebaÄŸ Korusu Validebağ Korusu ya da Adile Sultan Korusu, İstanbul'un Üsküdar ilçesinde bulunan ve 354.000 m alana sahip olan, İstanbul’un Anadolu yakasının ikinci en büyük yeşil alanıdır. Kadıköy ilçesinin Koşuyolu; Üsküdar'ın Altunizade ve Barbaros mahallelerinin kesiştiği noktada yer almaktadır. Koru 1996 yılında, İstanbul III Numaralı Kültür ve Tabiat Varlıklarını Koruma Kurulu tarafından, 1. Derece Doğal SİT Alanı ilan edilmiştir. 1999 yılında ise Doğal SİT Alanı olarak ilan edilmiştir. Ayrıca içinde yer alan tarihi binalar da tescil edilmiştir. Koru'nun hafif meyilli bir arazi yapısı vardır.Anıt ağaçlar da dahil olmak üzere, yaşları 15 ila 400 arasında değişen 40'ı aşkın türdeki ağaç ve ağaççık ile çok çeşitli bitki türlerini barındıran Koru'da, 100'ü aşkın kuş türü ile çeşitli böcek, sürüngen, kaplumbağa, kirpi, sincap gibi birçok hayvanlar, ekolojik bir denge içinde barınmaktadır. Yaklaşık 200 yıl önce Sultan III. Selim (1798–1807), annesi Mihrişah Valide Sultan (ö.1805) için, Çamlıca eteklerinde yer alan arazide bir bağ köşkü inşa ettirir. Mülkiyet, Sultan Abdülmecid (1839–1861)’e geçince yapı, annesi Bezmialem Valide Sultan ( ö.1853)’a hediye edilir. Bezmialem Valide Sultan; yurt içinden ve yurt dışından getirttiği ağaç ve bitki türleriyle araziyi modern bir botanik bahçesine çevirir. Vefatından sonra, Validebağ arazisi Altunizade ailesinin mülkiyetine geçer. Altunizade İsmail Zühtü Paşa, 1860 yılında burada muhteşem bir köşk inşa ettirir. Bir süre sonra da köşkü, güzelliğinden etkilenen, Sultan Abdülaziz'e (1861–1876) armağan eder. 1853 yılında, Sultan Abdülaziz kızkardeşlerinden Adile Sultan için saray mimarlarından Nigoğos Balyan'a koru içinde bir konut yaptırmıştır. Günümüzde Adile Sultan Kasrı olarak anılan bu yapı, öğretmenevi, huzurevi ve kültür merkezi olarak kullanılmaktadır. Yine aynı dönemde Abdülaziz tarafından yaptırılan tarihî bir av köşkü bulunmaktadır. Günümüzde İzci Müzesi olarak kullanılmaktadır. Rıfat Ilgaz'ın en önemli eseri "Hababam Sınıfı"ndan uyarlanmış filmler Adile Sultan Kasrı'nda çekilmiştir. 2013 ve 2014 yıllarında Peyzaj Mimarı Canan Atay ve Orman Mühendisi Cengiz Eltan tarafından Validebağ Korusunda yapılan saha çalışmaları sonucunda aşağıda belirtilen türler tespit edilmiştir. Peyzaj Mimarı Canan Atay tarafından çok küçük bir alanda yapılan çalışmalar sonucunda aşağıda verilen liste oluşturulmuştur. Koru, dünyanın önemli kuş göç yollarından birisi üzerinde olup kuşların dinlenme, beslenme barınma, üreme için konakladıkları doğal bir habitattır. İstanbul Kuş Gözlem Topluluğu tarafından 2000 yılından beri kuş gözlemleri yapılarak Kuşbank veritabanına kaydedilmektedir. 15 Kasım 2014 tarihinde alınan rapora göre bu alanda yapılmış ve kaydedilmiş 180 gözlem sonucunda 119 farklı tür kaydedilmiş ve onaylanmıştır. Koru'da ayrıca çeşitli böcek, sürüngen, kaplumbağa, kirpi, sincap gibi birçok hayvanlar yine ekolojik bir denge içinde barınmaktadırlar. Validebağ Korusunda gözlenen kelebek türlerinin listesi. Bu linkten Validebağ korusunda çekilmiş kelebek fotoğraflarına da erişebilirsiniz. Bu linkten kelebek türleri hakkında ayrıntılı bilgiye erişebilirsiniz. 1927 yılında Milli Eğitim Bakanlığı’nın kullanımına tahsis edilmiş olan Validebağ Korusu'nda Öğretmenevi olarak hizmet veren Adile Sultan Kasrı, Abdülaziz Av Köşkü, Çamlı Köşk gibi tarihi eserlerin yanı sıra Sağlık Meslek Lisesi ile Üsküdar Devlet Hastanesi ek birimleri de burada faaliyet göstermektedir. İstanbul’un Anadolu yakasının ikinci en büyük yeşil alanıdır. Daha önceleri döner sermaye ile bakımlı bir durumda olan Koru, 1980’li yıllarda çevre düzenleme ve bakım için Öğretmenevi bütçesinde yaşanan kesintiler nedeniyle kaderine terk edilmiştir. 1990’lı yılların sonunda deresi kurutulmuş, çevrede çok sayıda inşaat başlatılmış ve her sene ilkbahar ve sonbaharda Koru’da konaklayan leylekler artık gelmemeye başlamışlardır. 1999 yılında yaşanan Marmara Depremi sonrasında Koru içerisinde bulunan binaların bakımsız olması neden gösterilerek içerisinde bulunan yapılar da dahil Koru gözden çıkarılmaya çalışılmıştır. Bu yıllardan itibaren çevresinde beliren inşaatlar neticesinde civar belediyelerin rant uğruna çıkar çatışmasına sahne olmuştur ve günümüzde de Koru üzerinde hak iddia etmeye devam edilmektedir. Her şeye rağmen doğal güzelliğini ve ekosistem olma özelliğini koruyan Koru, gün boyunca, özellikle sabahları spor, yürüyüş ve gezinti amaçlı olarak yoğun bir şekilde kullanılmaktadır. Hızla betonlaşan ve düzensiz büyüyen İstanbul’da, şehrin gürültüsünden, kalabalığından ve kirli havasından kaçmak isteyenler için bir sığınak işlevini sürdürmektedir. 1999 yılındaki depremden sonra da binlerce insanın çadır kurarak sığındıkları doğal bir toplanma alanı olmuştur. Validebağ Korusu, 90'lı yılların başından itibaren yapılaşma tehdidine ve yanıbaşında bulunan 50 dönümlük arazinin yapılaşmaya açılacağı endişesiyle toplanan imzalar ve kurulan "Validebağ Gönüllüleri Derneği" tarafından açılan davalar sonucunda 1999 yılında İstanbul III Numaralı Kültür ve Tabiat Varlıklarını Koruma Kurulu tarafından I.derece doğal SİT alanı ilan edilmiştir. Bu kararın anlamı, Koru’da Koruma Kurulu’nun onayı olmaksızın hiçbir faaliyetin yapılamayacağıdır. Koru’da hayvan otlatılması, kurban kesimi, toplu piknikler ve mangallı piknik yapılması yasaklanmıştır. Koru’da biriken çöpler, kısmen Koru’da faaliyet gösteren kurumların görevlilerince, zaman zaman da gönüllüler tarafından toplanmaktadır. Koru içerisinde son zamanlarda gerek bazı sivil inisiyatifler, gerekse gönüllüler tarafından ağaçlandırma çalışması da yapılmaktadır, Bu çalışmalarla Koru'da doğal yollarla eksilen ya da tahrip olan doğal yaşamın yeniden canlandırılmasına ve zaman içerisinde Koru'ya zarar veren çalışmalar engellenmeye çalışılmaktadır. Koru özellikle 2000'li yıllardan sonra Üsküdar Belediyesi tarafından kullanılmak istenmiştir. Buna karşı özellikle mahalle halkı, mahalle muhtarları ve "Validebağ Gönüllüleri Derneği" büyük çaba göstermiştir. Koru için Üsküdar Belediyesi, Milli Eğitim Bakanlığı ve İstanbul Milli Eğitim Müdürlüğü'nden Koru'nun kullanımı için tahsis edilmesini istemiştir. Daha sonrasında bu tahsisin yapılaşmaya zemin hazırlanacağı iddiası üzerinde yürütmenin durdurulması talep edilmiş ve sonrasında verilen tahsis ve Koru içerisinde bulunan güvenlik görevlileri, kulübeler vb. malzemeler alandan kaldırılarak durdurulmuştur. Koru'da ayrıca Öğretmenevi olarak kullanılan alana ilaveten Adile Sultan Kasrı etrafında son 10 yılda ciddi manada bir doğa katliamı yaşanmaktadır. Bunun için Adile Sultan Kasrı etrafında bulunan ve daha önce çay bahçesi olarak hizmet verilen alan kapatılmış, düğün ve eğlence hizmeti alanı açılması adına birçok ağaç ve çalı yok edilmiştir. Alana serilen mermerler sonrasında Kasır ciddi şekilde su alma tehlikesi altındadır. Etrafa yayılan gürültü ve ışıklandırma dolayısıyla da doğal hayata zarar verilmektedir. Son olarak Öğretmenevi yanında bulunan alana yapılmak istenen otopark ve getirilen inşaat malzemeleri üzerine eylemler yapılmış ve alana ağaçlandırma yapılarak yapılaşmaya engel olunmaya çalışılmıştır. 2014 Ekim ayı itibarıyla Koru'nun Kuzeybatı sınırında yer alan ve çevresi yapılaşmayla sarılan arazi için, daha önce "Yeşil Alan" olarak tahsis edilen ve sonrasında "Dini Tesis Alan" olarak verilen karar doğrultusunda Üsküdar Belediyesi'nin girişimiyle cami yapılmak istenmiş, ancak mahalle halkı ve sivil toplum örgütleri, civar alanda birçok cami olduğunu, alanın yeşil alan olarak kalması gerektiğini ifade ederek cami yapımına karşı çıkmışlardır. Ancak bu karşı çıkış, bazı çevrelerce "Cami istenmiyor" şeklinde algıya yol açmış ve karşı kampanya yürütülmeye çalışılmıştır. İnşaat alanında yaklaşık 6 ay polis bariyerleri ve TOMA aracı kaldıktan sonra cami inşaatı tamamlanmış ve 2015 Ramazan Bayramı'nın 1. günü hizmete girmiştir. Şu anda yapılan caminin bitişiğinde bulunan alana yol yapılmak istenmekte, bunun için asfaltlama çalışması yapılmakta ve Koru içerisinden yol geçirilmeye çalışılmaktadır. Koru'nun doğal yapısının ve bütünlüğünün bozulacağı gerekçesiyle gönüllüler tarafından resmi ve hukuki girişimler devam etmektedir. Kurumun Resmi Web Sitesi Validebağ Gönüllüleri ValidebaÄŸ Haber blog Validebağ Korusu Blogspot Sayfası Tarihçe GalaxyWars Galaxy Wars Gameforge AG tarafından geliştirilen ilk büyük Almanca oyunudur. Magnus Bübl Tervooren ve Markus geliştirenlerin başlarındandır. Şu anda dokuz adet evreni bir de beta evreni vardır. Oyuncu sayısı sınırlı olduğundan yeni versiyonlarla yeni özellikleri getirerek oyuncu sayısını sabit tutabilmektedir. 2006 sonuyla server başına 46.000 oyuncu toplamda ise aktiflik bakımından 200.000 kişidir. Fakat son zamanlarda oyuncu sayısı gitgide azalmaktadır. Boz yunus Boz yunus ("Grampus griseus"), gri yunus ya da Risso yunusu, Grampus cinsinde yer alan tek yunus türüdür. Boz yunus cinsinin adı olan "grampus" sözcüğünün etimolojisi tam olarak bilinmemektedir. Latince "grandis piscis" ya da Fransızca " grand poisson" kelimelerinin birleşik hâli olabileceği düşünülmektedir ki her ikisi de "büyük balık" anlamına gelmektedir. Türün adı olan "griseus" ise vücudunun boz rengine ithafen verilmiştir. Risso yunusu da denilen bu yunusun adı, ilk olarak Antoine Risso'nun tanımlamasına dayandığı için oradan gelmektedir. Boz yunusun vücudunun ön kısmı ve sırt yüzgeci görece oldukça büyüktür ama vücudunun arkası incelerek oldukça dar bir kuyruk ile son bulur. Ampul şeklindeki kafasının önünde dik bir kırışıklık bulunur. Yavru yunusların sırtları gri ile kahverengi arası, karınları da krem rengindedir ve ağızları ile göğüslerinde çıpa şeklinde beyaz bölgeler bulunur. Daha büyük yunuslarda ise beyaz olmayan alanlar hemen nhemen siyah olacak kadar koyulaşır ve sonradan açılırlar ama sırt yüzgeci her zaman siyah kalır. Sosyal etkileşimden kaynaklanan doğrusal yara izleri vücutlarını baştan aşağıya kaplayabilir. Yaşlı bireyler çoğunlukla beyaz renklidirler. Bireylerin çoğunda hepsi alt çenede olmak üzere 2-7 çift arası diş bulunur. Boyları genellikle 3 m.'dir ancak 3,8 m.'ye varan yunuslara rastlanmıştır. Yunusların genelinde olduğu gibi, erkekler dişilerden biraz daha büyüktürler. Ağırlıkları 300–500 kg. arasında değişen bu tür adına "yunus" denen en ağır deniz memelisi türüdür. Tüm dünya üzerinde ılık ve tropik sularda ve genellikle kıyıdan uzak derin denizlerde bulunurlar. Hint Okyanusu'nun, Pasifik Okyanusu'nun ve Atlantik Okyanusu'nun tropik bölgeleri dışında, Basra Körfezi, Akdeniz ve Kızıldeniz'de görülürler ama Karadeniz'de görülmemişlerdir. Alaska Körfezi ve Grönland'ın güneyinden, Ateş Toprakları'na kadar yaşarlar. Tercih ettikleri alanlar hemen kıta sahanlığının açığında, deniz derinliğinin 400 ile 1,000 m arasında değiştiği ve deniz suyu sıcaklığının da en az 10 °C olduğu ve genellikle 15–20 °C arasında değiştiği yerlerdir. ABD'nin kıta sahanlığı çevresindeki nüfusunun 60,000'i geçtiği tahmin edilmektedir. Pasifik'te yapılan sayımda doğu tropik sularda 175,000, batı tropik sularda da 85,000 olduğunu göstermiştir. Dünya üzerindeki toplam nüfusu bilinmemektedir. Genellikle geceleri olmak üzere yalnızca kalamar ile beslenirler. Çoğunlukla 10-50 arası yunustan oluşan gruplar ile dolaşırlar ama sayıları 400'e de çıkabilir. Diğer yunus türleri ile birlikte de dolaşırlar. Gebelik süresi yaklaşık 13-14 ay sürer ve 2,4 yılda bir doğum yaparlar. Pasifiğin doğusunda kışları, batısında ise yaz ve sonbaharları daha çok doğum yaparlar. Dişiler cinsel olgunluğa 8-10 yaşında, erkekler ise 10-12 yaşında ulaşırlar. En uzun yaşamış olan örnek 34,5 yaşına erişmiştir. Skewes sayısı Sayılar teorisinde, Skewes' sayısı, birkaç çok büyük sayıdan biridir. Güney Afrikalı matematikçi Stanley Skewes tarafından bulunan ve en küçük "x" doğal sayılarının üst sınırlarını belirleyen şöyle bir ifadedir: buradaki π("x"), asal hesaplama fonksiyonu ve li("x") is the logaritmik integral fonksiyonudur. Bu sınırlar geliştirildi: formula_2 bir geçiş noktasıdır. Skewes'ın öğretmeni olan John Edensor Littlewood, 1914'te [[Littlewood'da, büyük bir sayı olduğunu ve π("x") − li("x") fark işaretinin son derece sık değişdiğini kanıtladı. Sonradan tüm sayısal deliller, π("x")'nin daima li("x")'den daha az olduğunu gösterdi. 1933'te Skewes, [[Riemann hipotezi]]nin doğruluğunu ve "x" gibi bir sayının π("x") < li("x")'i ihlal ettiğini aşağıdaki şekilde ispatladı; 1955'te Skewes, Riemann hipotezini varsaymaksızın. "x" gibi bir değerin olduğunu şöyle ispatladı; Her iki Skewes sayıları, matematiksel delillerdeki çoğu büyük sayılarla karşılaştırıldığında onlardan büyüktür ve neredeyse [[Graham sayısı]] kadardır. Bu devasa üst sınırlar, Rieman zeta fonksiyonunun sıfırlarıyla büyük ölçekli bilgisayar hesaplamalarını kullanarak epeyce azaltıldı. Keşisme noktasının geçerli değerini için ilk yaklaşım 1966'da Lehman tarafından yapıldı. Lehman, 1,53 ile 1,65 arasında, 10 ardışık "x" tam sayıları olduğunu π("x") > li("x") ile gösterdi. Riemann hipotezini kullanmadan Herman te Riele, 2000 yılında 7 şeklinde bir üst sınır olduğunu ispatladı. Riemann, π(x) için şöyle bir formül geliştirdi; buradaki toplama, Rieman zeta fonksiyonunun ρ sıfırlarından fazladır. π("x") = li(x) (eğer [[Riemann hipotezi]] doğruysa) En büyük hata terimi yaklaşımındaki en büyük hata terimi formula_6'dir. li("x"), genellikle π(x)'den daha büyüktür. Yukarıdaki diğer terimler biraz daha küçüktür. Rieman hipotezinin yanlış olduğu varsayılırsa, argüman çok basit olur. li("x") terimlerinden dolayı, sıfırlal ihlal edilirse, Riemann hipotezi (gerçek bölüm 1/2'den daha büyüktür), nihayet li("x")'den büyük olur. Patrick Demichel. Asal hesaplama fonksiyonu ve ilgili konular. https://web.archive.org/web/20060908033007/http://demichel.net/patrick/li_crossover_pi.pdf 20.09.2009'da gözden geçirildi [[Kategori:Büyük tam sayılar]] [[Kategori:Sayılar teorisi]] Efkârlıyım Abiler Efkârlıyım Abiler, Türker İnanoğlu'nun yönettiği Sadri Alışık ve Filiz Akın'ın başrollerde oynadığı 1966 yılı yapımı siyah-beyaz Türk filmi. "Gönlübol Arif", ailesi çok zengin olmasına karşın avare yaşayan, külhanbeyi geçinen biridir. Amcası, hapisten çıkan "Gönlübol Arif"e ve arkadaşlarına şirketinde iş verir ancak ilk günde kovulurlar. Deniz kıyısındaki kulubesi önünde denizi seyrederken sandalların arasında "Fatoş" adındaki bir kızın ağladığını görür. "Fatoş"un, üvey annesi tarafından kovulduğunu, babasının öldüğünü ve kimsesiz kaldığını öğrenince bu duruma üzülür ve kulübede beraber yaşamaya başlarlar. Bundan sonra ikisi beraber seyyar satıcılık ve meyhanede çalgıcılık yapmaya başlarlar. Zamanla birbirlerine aşık olurlar ve amcasına "Fatoş"u sevdiğini ve evlenmek istediğini söyleyerek tanıştırır. Ancak amcası, "Necmettinzade"lere böyle yoksul gelin olmaz diyerek evliliklerine karşı çıkar. "Gönlübol Arif", evlenmek için nasıl para bulacağını düşünürken ertesi gün "Fatoş"un kaçtığını öğrenir. Günlerce "Fatoş"u arar. Arkadaşı "Perişan", bir kitapçıda gördüğü Meral Soydan'ın yazdığı "Gönlübol" adındaki romanı "Gönlübol Arif"e getirir. Romanı okuyan "Gönlübol Arif", kitapta kendinden bahsettiğini görünce, Meral Soydan'ın "Fatoş"u tanıdığını ve onun anlattıklarından yola çıkarak romanı yazdığını düşünür. "Fatoş"u bulabilmek ümidiyle Meral Soydan'ın evine gider. Burada, "Fatoş"un aslında Meral Soydan olduğunu öğrenir. Meral Soydan, romanının gerçekçi olması için, adını ve kıyafetlerini değiştirmiş, fakir insanların arasında geçici bir süre yaşayabilmek için üvey annesi tarafından kovulduğu yalanını uydurmuştur. Kitabının satışından payını vereceğini söylese de, "senin yaptığın ihanet parayla ödenmez" diyerek parayı reddeder. "Gönlübol Arif"in onurlu davranışı karşısında etkilenen Meral Soydan, bu kez gerçekten aşık olur ve "Gönlübol Arif"in gönlünü kazanabilmek için amcasından yardım ister. Ancak ikisinin çabaları yeterli olmaz. Daha sonra tekrar kılık değiştirerek eski haline döner. Tanıdığı, aşık olduğu "Fatoş"u tekrar karşısında gören "Gönlübol Arif", bu kez "Fatoş"u affeder. Ruknettin Bey de evlenmelerine izin verir, "Gönlübol Arif"'i affeder, ona ve arkadaşlarına fabrikada iş vererek emekli olur. Suat Suna Müzik Yapım Suat Suna Müzik Yapım, 1994 yılında kurulan Türk müzik şirketi. Suat Suna'nın yöneticisi olduğu bir aile şirketidir. Suat Suna bu yapım şirketini, 1994 yılında, ikinci albümü 'Sözüne Kanmam' dan hemen önce kurmuştur. Şirketin ilk resmi faaliyeti ise 18 Aralık 2009 da, sanatçının kendi projesi olan, Aşkın Adı adlı albümdür. Şirket 1 Nisan 2010 tarihinde " Tayfun Hancılar " ' ın 'Aldırma' albümünü de piyasaya sürmüştür. Kâğıthane Deresi Kâğıthane Deresi, İstanbul'da yer alan küçük bir akarsudur. Terkos Gölü'nün doğusunda bir kaynaktan doğar. Eyüpsultan, Şişli ilçelerinden geçerek Kâğıthane'de Haliç'e dökülür. Bizans döneminde "Barbisos" adıyla bilinen derenin, Osmanlı döneminde çevresinde bulunan kâğıt fabrikası nedeniye Kâğıthane Deresi olarak anılmaya başlandığı rivayet edilir. Günümüzde, çevresinde yoğun yerleşim bulunan derenin kenarları geçmişte geniş çayırlarla kaplıydı. Bu çayırlarda saraylılara ait atlar otlatılırdı. Dere, İstanbul halkı için başlıca mesire yerlerinden biriydi. İçinde kayık gezintileri yapılırdı. Osmanlılı gezgin Evliya Çelebi, Seyahatname adlı eserinde İstanbul'u anlattığı bölümde tüm bu özellikleriyle Kâğıthane Deresi'nden söz etmektedir. Osmanlı tarihinde Lâle Devri olarak anılan dönemde. Yirmisekiz Mehmet Çelebi, Avrupa gezileri sırasında gördüğü konakların benzerlerini burada inşa ettirmiştir. Bu tarihten sonra derenin kenarlarında yer alan çayırlar İstanbul'un ileri gelenlerinin yazlık konutlarının olduğu bir yer durumuna geldi. Ancak Kâğıthane Deresi kıyısındaki tüm kasır ve köşkler 1730 Patrona Halil Ayaklanması sırasında tahrip edildi. Daha sonra eski görkemini yeniden yakalayamayan Kâğıthane ve çevresi, 1950'li yıllardan sonra İstanbul'a yapılan yoğun iç göçle karşı karşıya kaldı. Dere yatağında yoğunlaşan gecekondu türü yerleşmeler plansızca büyüyerek günümüzdeki semtlere evrildi. Altyapı yetersizliği ve çarpık kentleşme ve yanlış planlamalar dere için büyük sorunlar yarattı. Çevresindeki sanayi kuruluşları nedeniyle yoğun biçimde kirlenen dere, Haliç'i ve dolayısıyla İstanbul Boğazı'nı ve Marmara Denizi'ni de kirletiyor; çevresine kötü kokular yayıyordu. Dere yer yer üstü kapatılarak yeraltına alındığı için, yağışlı mevsimlerde yatağına sığmayarak taşıyor, çevresindeki yerleşim yerlerinde büyük zararlara yol açıyordu. 90'lı yıllarda başlatılan kapsamlı çalışmalarla kısmen temizlenen ve ıslah edilen dere çevreye yaydığı kötü kokulardan arındırıldı. Tannenberg Muharebesi (1914) Tannenberg Muharebesi, Almanya'nın I. Dünya Savaşı'ndaki en kesin zaferidir. 23–30 Ağustos 1914 tarihindeki muharebe Rus istilasını daha başında durdurmuştur ve Alman ordusunun doğu cephesindeki askerlerini muzaffer bir şekilde batı cephesine kaydırabilmesine imkân sağladı. Geç kalan "Schlieffen Planı"nın başarılı olan bir kısmı olarak neredeyse Almanya'ya zafer getirdi. Ruslar'ın yetersiz saldırıları en sonunda Almanlar tarafından Tannenberg'de kuşatılmalarına sebep olmuş, sonuçta Ruslar Almanlar'ın 20.000 asker kaybına karşılık, 95.000 esir, 30.000 kayıp ve 10.000 kaçakla 150.000 kişilik orduyu Tannenberg bataklıklarında bırakmıştır. 22 Ağustos günü general Samsonov'un 2. ordusu Almanları başarılı bir biçimde birkaç yerden geri attı. Ertesi gün Alman XX. Alayı'na saldırdılar. Alay aynı gece Orlau-Frenkenau hattına çekildi. 24 Ağustos'ta Ruslar Orlau-Frenkenau hattına saldırdı ama bu kez iyi mevzilenmiş Almanlar onları durdurdu. Buradan sonra Rus General Aleksandır Samsonov, Alman kanatlarının zayıflığını fark etti ve ordusunun büyük kısmını kuzeybatıya kaydırdı. Sadece VI. Alayı esas görevleri olan Seeburg için kuzeye yöneldi. Alexandır Samsonof, Alman savunma düzenin bozulduğunu ve yakında Almanlar'ı tam bir bozguna uğratacağını sandı ve şifreli haberleşmeyi bırakıp şifresiz haberleşmeye geçti. Ludendorff ve Hindenburg, tatmin olmakta zorlansalar da, sonunda ikna oldular. Almanlar hemen karşı saldırıya geçmek istedi. Alman I. Alayı Rus sol kanadına saldırırken, XVII. Alay güneyden taarruza geçecekti. Başlangıçta tasarı böyleydi. Ama cephedeki General François, topçu desteğinin gelmesini beklemeyi tercih edip taarruzu 27'sine erteledi. 26 Ağustos'ta 1. Rus ordusu Königsberg'e ilerlemeye başladı ve ciddi bir direnişle karşılaşmadı. Ertesi gün General Hermann von François idaresindeki birlikler, Seeburg ve Bischofstein'da taarruza geçti ve başarılı oldu. Bu hamle ile Rus 2. ordusunun sağ kanadı açıkta kaldı. 27'sinde soldan yeni bir taarruza girişildi, I. Rus Alayı aynı gece geri çekilmek zorunda kaldı. 28 Ağustos'ta Ruslar için esas tehlike başladı I. Alay solda, VI. Alay sağda olmak üzere ikisi de geri çekilmeye başladılar. Merkezde ise büyük lojistik problemler yaşanıyordu. Samsonov askerlerine güneydoğu istikametinde çekilmeyi ve yeniden toplanmayı emretti. Rennenkamp'da kendine yardım edip edemeyeceğini sordu. Ama geç kalınmıştı, çünkü General von François'e bağlı birlikler iyice ilerlemişti. Rus 1. ordusu yardıma geldiğinde ise Alman süvarileri onları geri püskürttü. Diğerleri ise 1. orduyu tehlikeli bir pozisyonda bırakıp geri çekildi. Ertesi gün savaş bitti. Samsonov'un 2. ordusu imha olmuş, bir gün önce de kendi intihar etmişti. Sadece 10.000 Rus askeri kanatlardan kaçmayı başardı. Almanlar 12.000 kayıp verdi ve 500 top ele geçirdi. Rus esirleri nakletmek için ise altı tane tren gerekti. Dover Dover, Birleşik Krallık'ın