Choice Ödülü, 39 Saturn Ödülü (on kere kazandı), 11 Golden Reel Ödülü (beş kere kazandı), sekiz Satellite Ödülü (bir kez kazandı), yedi Altın Küre Ödülü (bir kez kazandı), dört Writers Guild of America Ödülü (bir kez kazandı), üç Directors Guild of America Ödülü, iki NAACP Image Ödülü (bir kez kazandı), iki Screen Actors Guild Ödülü (bir kez kazandı), bir BAFTA Ödülü ve bir Peabody Ödülü dâhil olmak üzere çok çeşitli ödüle aday gösterildi. Kazandığı ödüller arasında En İyi Drama Dizisi dalında bir Primetime Emmy Ödülü, En İyi Televizyon Dizisi - Drama dalında bir Altın Küre Ödülü ve Bir Drama Dizisinde En İyi Ansambl Performansı dalında Screen Actors Guild Ödülü bulunmaktadır. Ansambl oyuncu kadrosuna sahip olan dizinin oyuncuları çeşitli oyunculuk ödüllerine aday gösterildiler. Matthew Fox on beş kişisel ödüle aday gösterilirken (üçünü kazandı) Terry O'Quinn bir Emmy Ödülü'ne sahip oldu. Evangeline Lilly ise on iki adaylık arasında iki ödül kazandı. "Pilot" bölümü on beş farklı ödüle aday gösterilerek dizinin en çok sayıda ödüle aday gösterilen bölümü oldu. "Pilot" bölümü dördü Emmy olmak üzere altı ödül kazandı. "Through the Looking Glass" ise dokuz adaylık ile dizinin en çok sayıda ödüle aday gösterilen ikinci bölümü oldu. Nisan 2009 itibarıyla "Lost", 100'den fazla ödüle aday gösterildi ve 51'ini kazandı. 2005'te dizi, on iki Primetime Emmy Ödülü'ne aday gösterildi ve dizinin yaratıcılarından J.J. Abrams'ın kazandığı Drama Dizilerinde En İyi Yönetmenlik ve pilot bölümünün kazandığı dört Emmy dâhil olmak üzere altı ödül kazandı. Ayrıca En İyi Drama Dizisi ödülünü de kazandı. Bu sürpriz bir kazanç olarak kabul edildi, zira bu kategoride Emmy'ler bilim kurgu ya da fantastik şovlara nadiren verilirdi. Sonraki yıl dizi dokuz Emmy'ye aday gösterildi, ancak hiçbirini kazanamadı. Önceki yıl En İyi Drama Dizisi ödülünü kazanmış olmasına rağmen "Lost", 2006'da bu kategorinin adayları arasında yer almadı. Bundan 2006 Emmy Ödülleri'nin sunucusu komedyen Conan O'Brien da bahsetti. Şovun açılış bölümünde O'Brien, bir plajda karaya çıkar ve Jorge Garcia'yı görür. O'Brien, Garcia'nın yanına gider ve onu törene davet eder. Garcia "biz aslında davet edilmedik ki" der. O'Brien ise şöyle yanıtlar: "ama geçen yıl kazandınız, artık hiçbir şey mantıklı değil!" 2007'de "Lost", altı Emmy'ye aday gösterildi ancak En İyi Drama Dizisi kategorisinin adayları arasında yine yer alamadı. Terry O'Quinn, "The Man from Tallahassee" bölümündeki John Locke performansıyla Drama Dizilerinde En İyi Yardımcı Erkek Oyuncu kategorisinde ödülü aldı ve Emmy kazanan ilk "Lost" oyuncusu oldu. 2008'de dizi, altısı Creative Arts Emmy'leri olmak üzere sekiz Emmy adaylığı kazandı. Bunlar arasında En İyi Drama Dizisi ve Drama Dizilerinde En İyi Yardımcı Erkek Oyuncu ödülleri de yer aldı. "Lost", o yıl Ses Miksajı dalında bir Emmy Ödülü kazandı. "Lost", Hollywood Foreign Press Association'ın dağıttığı Altın Küre Ödülleri'nde üç yıl üst üste En İyi Televizyon Dizisi - Drama dalında ödüle aday gösterildi ve 2006 yılında kazandı. Evangeline Lilly, Naveen Andrews ve Matthew Fox da oyuncu kategorilerinde adaylıklar kazandılar. Dizi, 2008 yılında hiçbir Altın Küre'ye aday gösterilmedi. Golden Reel Ödülleri, her yıl Motion Picture Sound Editors tarafından dağıtılmaktadır. "Lost", çeşitli kategorilerde ödüllere on iki kez aday gösterildi ve beşini kazandı. Satellite Ödülleri, eski adıyla Golden Satellite Ödülleri, sinema ve televizyon alanındaki başarılara verilmektedir. "Lost", 2004'te Matthew Fox'un sahibi olduğu bir ödül kazandı. Saturn Ödülleri her yıl Academy of Science Fiction, Fantasy & Horror Films tarafından başarılı bilim kurgu ve fantastik filmler ve televizyon şovlarına verilmektedir. "Lost" 19 ödüle aday gösterildi ve En İyi Dizi ve Terry O'Quinn ve Matthew Fox'un oyunculuk ödülleri dâhil olmak üzere on ödül kazandı. TCA Ödülleri, Television Critics Association tarafından sunulmaktadır. "Lost", ikisi Dramada En İyi Başarı ve biri En İyi Yeni Program kategorisinde olmak üzere üç ödül kazandı. Teen Choice Ödülleri, gençler tarafından oylanmaktadır. "Lost", 29 ödüle aday gösterildi, ancak hiç kazanamadı. Josh Holloway ve Jorge Garcia dörder ödüle aday gösterilirken Evangeline Lilly ve Matthew Fox yedişer ödüle aday gösterildi. Writers Guild of America Ödülleri, her yıl Writers Guild of America tarafından sunulmaktadır. "Lost", dört kez aday gösterildi ve bir kez 2006'da "Dramatik Dizi" ödülünün sahibi oldu. Elizabeth Sarnoff ile Christina M. Kim ve Damon Lindelof ile Drew Goddard ikilileri de bireysel ödüllere aday gösterildi. 2005'te dizi ve oyuncuları "Entertainment Weekly" dergisinin "Yılın eğlendirenleri" listesinde yer aldı. 2008'de oyuncu kadrosundan Yunjin Kim ve Daniel Dae Kim, aynı listede on yedinci sırada yer aldılar. "Lost", çeşitli lonca ve dernek ödüllerinde başarılı oldu ve aday gösterildiği bir düzine farklı ödül arasından sekizini kazandı. 2007'de Damon Lindelof, Carlton Cuse ve Jack Bender, Festival de Télévision de Monte-Carlo'da En İyi Drama Dizisi dalında Golden Nymph Ödülü kazandı. 1 Nisan 2009'da "Lost"un "televizyon kurgusunun kurallarını yeniden yazdığı" için bir Peabody Ödülü kazandığı duyuruldu. I. Pedro (Portekiz kralÄ±) I. Pedro (8 Nisan 1320, Coimbra - 18 Ocak 1367, Estremoz, Portekiz'in 8. kralıdır. Portekiz kralı IV. Afonso ve karısı Kastilyalı Beatriz'in üçüncü ama hayatta kalan tek oğludur. I. Pedro I. Pedro adı taşıyan hükümdarlar: Kedah Sultanlığı Kedah Sultanlığı. Günümüzde Malezya topraklarının bir kısmını oluşturan Malay Yarımadası'nda kurulan ilk Müslüman sultanlıklardan biri. 11. yüzyılda yönetici sınıfın Açe Sultanlığı'nın da etkisiyle Hinduizm inancını terkederek İslamiyeti kabul etmesiyle ülke de Müslümanlaştı. Raca Phra Ong Mahawangsa Muzaffer Şah adını aldı ve ülkeyi "Sultan" unvanıyla yönetmeye başladı. 19. yüzyıldan sonra İngiliz sömürgesi haline gelen devlet, sınırlarını koruyarak Malezya'nın bağımsızlığını ilan etmesinden sonra da anılan ülkenin federal yapısı içinde yer aldı. Tainan Tainan (; "Güney Tayvan") Tayvan'ın özel şehirlerinden biridir. Şehir ülkenin güneybatısında yer almaktadır. Yüzölçümü 2,191.6531 km² olan şehrin nüfusu Ocak 2016 tarihi itibarı ile 1,885,550'dir. Tainan 1661 - 1887 yılları arasında Qing Hanedanlığı'nın başkenti olmuştur. Şehir tarihi yerler ve harabeleri ile ünlenmiştir. Tayvan'ın önemli ticaret ve eğitim merkezidir. Tainan alt-tropikal iklime sahiptir. Nisan ile Eyül arası kuvvetli sağanak yağışlar ve fırtınalar iklime hakimdir. Tainan şehri idari olarak 37 semte ayrılmaktadır. Tainan'a şehre 6 km uzaklıktaki Güney semtinde yer alan Tainan Havalimanı hizmet vermektedir. Tainan'ın aşağıdaki şehirler ile kardeş şehir antlaşması bulunmaktadır: Cüstânîler Cüstaniler. 805-919 yılları arasında İran'ın Deylem bölgesinde merkezleri Rey kenti olmak üzere hüküm süren hanedan. Abbasiler'in birçok eyalete aynı aileden valiler atamak zorunda kaldıkları bir dönemde güçlendiler . Geniş bir alana hükmeden hanedanın ilk yöneticisi Merzüban bin Cüstan oldu. Etkinliklerini Müsafiriler'e kaptırana kadarAbbâsiler'e bağlı olarak Kazvin, Gilan ve Zencan yörelerini idare ettiler. Ünlü tarihçi Alâeddin Atâ Melik Cüveynî'nin bildirdiğine göre ünlü Elemût Kalesi 860 yılında Cüstan I devrinde inşa edilmeye başlanmıştır. DÃ¼lefiler Dülefiler, 825-898 yılları arasında İran'ın Hemedan ve İsfahan bölgelerinde Abbasiler'e bağlı olarak hüküm süren Arap asıllı hanedan. Hanedanın idare merkezi Kerec idi. Abbasiler devrinde Arap İmparatorluğu'ndaki merkezkaç eğilimlerinin hız kazanması sonucunda giderek güçlendilerse de toprakları 898 yılında tekrar Abbasiler tarafından ilhak edildi. İdarecileri hüküm sürdükleri sırayla şu şekildedir: YapÄ±sal Fonlar ve Uyum Fonu Yapısal Fonlar ve Uyum Fonu, Avrupa Birliği tarafından üye ülkelere dağıtılan iki bağlantılı ödenektir. Uyum fonu, birlik üyesi ülkelerin daha az gelişmiş bölgelerini desteklemek; yapısal fonlar ise ulaşım sektörü başta olmak üzere üye ülkelerin birlik altyapısına uyum sağlamalarına olanak sağlamak amacıyla verilmektedir. Günümüzde yürürlükte olan program 1 Ocak 2007 tarihinde başlatılmıştır ve 31 Aralık 2013 tarihine dek sürmesi öngörülmektedir. Bu fonlara ayrılan miktar; Yapısal fonlar için 277 milyar avro, Uyum Fonları içinse 70 milyar avro ayrılmaktadır. Ortak Tarım Politikası ile birlikte, yapısal fonlar ve uyum fonu Avrupa Birliği ödeneklerinin büyük bir bölümünü oluşturur. Bu da Avrupa Birliği'nin toplam bütçesinin önemli bir bölümüne denk gelir. 2007-2013 dönemi için yeni hedefler koyulmuş ve yıllık toplam 347 milyar avroyu geçen bir bütçe ayrılmıştır. New York Ãœniversitesi New York Üniversitesi, New York şehrinde bulunan özel bir üniversitedir. Mütevelli Heyeti üyeleri arasında Türkiye'den Bahçeşehir Üniversitesi'nin sahibi ve Mütevelli Heyeti başkanı Enver Yücel de vardır. New York Üniversitesi; 16 okul, lise, enstitüsü Brooklyn ve Manhattan'da 6 yerde bulunmaktadır. New York Üniversitesi 31 Nobel Ödülü kazananı; 19 Akademi Ödülü kazananı; Emmy ve Grammy ödüllerini kazanan mezunlar vermiştir. Trans-Avrupa Ağları Trans-Avrupa Ağları (İngilizce: "Trans-European Networks" - TEN), Avrupa Birliği tarafından 1992 tarihli Maastricht Antlaşması'nın 154, 155 ve 156 sayılı maddelerinde oluşturulan bir girişimdir. Girişimin amacı bir içpazarın oluşturulması, ekonomik ve toplumsal uyumun güçlendirilmesidir. İstihdam yaratılması ve ekonomik büyüme için de önemli bir aşama olarak görülen Trans-Avrupa Ağları uyarınca oluşturulan projeler Yapısal Fonlar ve Uyum Fonu ödeneklerinden karşılanmaktadır. Avrupa Yatırım Bankası da bu girişimin finanse edilmesinde verdiği kredilerle önemli bir rol üstlenmiştir. Yat (kiril) Ѣ (Yat), Kiril alfabesinde arkaik harf. Latince ě sesine karşılık gelmektedir. Bulgarca, Rusça, Ukraynaca, Rumence, Sırpça ve Hırvatçadaki benzer harflere esin kaynağı olmuştur. Avrupa Yardım ve İş Birliği Ofisi Avrupa Yardım ve İş Birliği Ofisi (İngilizce: "EuropeAid Co-operation Office" - kısaca EuropeAid), Avrupa Komisyonu'nun birimi olan bir genel müdürlüktür. 1 Ocak 2001 tarihinde faaliyete geçen kurum, komisyonun dış yardımlarının yönetiminin yeniden düzenlenmesi amacıyla oluşturulmuştur. Bu dış yardımlar Avrupa Birliği bütçesi ve Avrupa Kalkınma Fonu tarafından finanse edilmektedir. Avrupa Birliği'nin Akdeniz, Balkan, Latin Amerika, Afrika, Karayip ve Pasifik Ülkeleri'ne yönelik yardım programları Avrupa Yardım ve İş Birliği Ofisi'nin sorumluluğu altındadır. Edward Teller Edward Teller (; ; 15 Ocak 1908 – 9 Eylül 2003), bilim ve teknoloji dünyasında "hidrojen bombasının babası" olarak bilinen Yahudi kökenli Macar–Amerikalı teorik fizikçi. Teller hayatı boyunca hem bilimsel yeteneği hem de kişilerarası zor ilişkileri, geçici ve içekapanık kişiliği ile tanınıyordu. Teller, 1908'de Macaristan'da dindar bir Yahudi ailede doğdu. 1930'larda, önde gelen Macar bilimcilerden oluşan émigré lerden oluşan, “Marslı” kod adlı grup altında ABD’ye göç etti. Çekirdek fiziğine, moleküler fiziğine, spektroskopiye (özellikle Jahn–Teller ve Renner–Teller etkileri) ve yüzey fiziğine çok sayıda katkıda bulunmuştur. Teller ayrıca, karmaşık moleküllerin kuantum mekanik tedavisinde standart modern bir araç olan yoğunluk fonksiyonel teorisinin öncüsü olan Thomas–Fermi teorisine de katkıda bulundu. Ede Teller, 15 Ocak 1908'de Avusturya-Macaristan'ın Budapeşte kentinde Yahudi bir ailede dünyaya geldi. Annesi piyanist Ilona Teller babası ise avukat Max Teller'di. Önce Fasori Lüteriyen Gymnasium'da, daha sonra Budapeşte'deki Minta (Model) Gymnasium'da eğitim gördü. Teller Yahudi bir aileden geldiği için Museviydi. Ancak bilim kariyerine başladıktan ve ilerleyen yaşlarından sonra agnostik-ateist fikir akımının destekçisi ve savunucusu oldu. Küçük yaşlarında ailecek Yahudiliğin kutsal günlerinden biri sayılan Kerafet Günü’nü kutlarlardı. Albert Einstein ve Richard P. Feynman gibi Teller’de konuşmayı geç öğrenenlerdendi. Çoğu çocuğa göre konuşması daha sonra gelişti, ancak sayılar onun çok ilgisini çekiyordu. Hatta bundan o kadar çok eğleniyordu ki, hayal dünyasında büyük sayılar ile büyük hesaplamalar yapıyordu. Teller, Amerikanın nükleer programı çerçevesinde II. Dünya Savaşı'nda "Manhattan Projesi"nin bir üyesi olarak yaptığı çalışmalarla; hidrojen bombasının geliştirilmesindeki öncülüğüyle ve Lawrence Livermore National Laboratory'de uzun yıllar boyunca devam ettiği faaliyetleriyle tanınmıştır. 1950'lerde Los Alamos Ulusal Araştırma Merkezi'nde birlikte çalıştığı arkadaşı Robert Oppenheimer hakkında yürütülen soruşturmada verdiği ifade sebebiyle büyük tepki aldı ve ondan sonra bilim camiası tarafından dışlandı. Özellikle nükleer enerji araştırmalarını, nükleer silahların geliştirilmesini ve nükleer test programının etkin bir şekilde sürdürülmesini savunduğu için Birleşik Devletler hükümetinden destek görmeye devam etti. 1976 yılında Society of Engineering Science üyeliğine seçilen Edward Teller, 1980 yılında Eringen Madalyası kazanmıştır. IV. Pedro IV. Pedro adını taşıyan hükümdarlar: Avrupa Ä°statistik Ofisi Avrupa İstatistik Ofisi ya da kısaca Eurostat, Avrupa Komisyonu'nun bünyesinde yer alan ve merkezi Lüksemburg'da bulunan bir genel müdürlüktür. Kurumun temel amacı Avrupa çapında yürüttüğü anket çalışmalarıyla Avrupa Birliği'ne istatistikî bilgiler sağlamaktır. Kurum, Avrobarometre aracılığıyla Avrupa Birliği üyesi ülkeler, birliğe aday ülkeler ve Avrupa Serbest Ticaret Birliği üyesi ülkelerde elde ettiği istatistikî verileri, Avrupa Birliği kurumlarına, ulusal yönetimlere ve kamuoyuna iletir. Kurumun bilgilerine basın yayın organları üzerinden ya da resmî genel ağ sayfasından ulaşılabilir. Erman Özgür Erman Özgür, (d. 13 Nisan 1977, Kartal) orta saha "(Sol Açık)" mevkiinde görev yapan Türk futbolcudur. Erman Özgür, futbol altyapısını Kartalspor kulübünde aldı. İlk profesyonel sözleşmesini de bu takımda yaptı. Ancak ilk isminin duyulduğu takım Çanakkale Dardanelspor oldu. Oradan en büyük başarısı olan Trabzonspor'a transfer oldu. Çok başarılı olmasına rağmen takımdan gönderildi. 24 Aralık 2010 taraihinde Mersin İdman Yurdu'na transfer oldu. Mersin İdman Yurdu'nda 2 sene geçiren Erman 2011-2012 sezonunda serbest kaldı. PTT 1. Lig takımlarından Adana Demirspor'da 1 sezon forma giydikten sonra aktif futbol yaşantısına nokta koymuştur. Europol Avrupa Polis Teşkilatı ya da kısaca Europol, Avrupa Birliği üyesi ülkeler ile birliğin ortaklık kurduğu diğer ülkelerin güvenlik güçleri arasında, uluslararası organize suçlar ve terörizm konusunda iş birliği ve etkili çalışma ortamı sağlamak amacıyla kurulmuş bir birimdir. Ofisin iş birliği sahası içinde yasa dışı uyuşturucu ve motorlu taşıt ticareti, çocuk pornografisi de dâhil her türlü insan ticareti, para ve diğer ödeme araçları ile ilgili kalpazanlık, radyoaktif ve nükleer maddelerin yasa dışı ticareti ve bu suç türleri ile ilgili karapara aklama, yasa dışı göç konuları da yer almaktadır. Merkezi Hollanda'nın Lahey kentinde bulunan Avrupa Polis Ofisi, 1976 tarihinde kurulan TREVI "(Terrorisme, Radicalisme, Extrémisme et Violence Internationale – Terörizm, Radikalizm, Aşırılık ve Uluslararası Şiddet)" olarak adlandırılan hükümetler arası bir kuruluşun temelleri üzerine kurulmuştur. Europol adı ilk olarak Haziran 1991'de düzenlenen Lüksemburg Zirvesi'nde gündeme gelmiş ve 1992 tarihli Maastrich Anlaşması K-3. maddesi çerçevesinde kurulması öngörülmüştür. Kuruluşun sözleşmesi 1995'te hazırlanmış ve AB Üyesi Devlet parlamentolarında onaylandıktan sonra 1999 tarihinde etkin olarak yürürlüğe girmiştir. İlk olarak 1994'te EDU ( Europol Drugs Unit) adıyla sınırlı bir yetki alanıyla uyuşturucu konusunda faaliyet göstermeye başlayan ofis, bugün 27 ülkeden 600'ün üzerinde çalışanı bulunan bir kurum hâline gelmiştir. Kuruluş, 1 Ocak 2010 tarihinde yürürlüğe giren Konsey Kararı ile Kanun Uygulayıcılar Birimi olarak adını değiştirmiş ve AB kuruluşu haline gelmiştir. Çalışanlarının sorgulama ve tutuklama yetkisinin bulunmadığı Kanun Uygulayıcılar Birimi (Europol), Avrupa Birliği üyesi ülkelerin polis teşkilâtları için suç analizi yapmakta, operasyonel ve stratejik istihbarat toplamakta ve iletişim ağı oluşturmaktadır. Bill Hicks William Melvin Bill Hicks (16 Aralık 1961 - 26 Şubat 1994) Amerikalı stand-up komedyeni, hicivci, müzisyen. Hicks'in mizah anlayışı, toplumda genel kabul görmüş inançlardan devlet otoritesine kadar geniş yelpazeyi kapsayan konularda, mevcut sistemin mizahi bir dille eleştirisidir (Bakınız: Kara mizah, Hiciv). Goat Boy (Azgın Teke), Satan (Şeytan), insanlığın evrimini anlatırken büründüğü maymun ve gözlerini gözbebekleri kayboluncaya kadar yukarı dikerek büründüğü "şuursuz sistem adamı" tiplemeleri ünlüdür. Gösterilerinde din, felsefe, siyaset, politika, savaş, silahlanma, John F. Kennedy Suikastı, medya, sinema, reklamcılık, pazarlamacılık, UFO'lar, sigara, uyuşturucu, pornografi, cinsellik, seks, nüfus artışı, kişisel konular gibi konuları işlemiştir. Kullandığı üslüp genellikle kışkırtıcıdır ve ağzı bozuk bir dil kullanır. Kullandığı dilden ötürü kendisini, dil bilimci Noam Chomsky ile mizahi bir yaklaşımla kıyaslayarak, "belden aşağı espriler yapan Chomsky" olarak tanımlamıştır. Gerek gösterilerinde gerekse röportajları sırasında medyayı ve popüler kültürü, "insanların aptal ve duyarsız kalmaları için" egemen sınıfların kullandığı baskıcı araçlar olarak tanımlayarak, medya ve popüler kültürdeki sıradanlığı, vasatlığı, ve banallığı her fırsatta eleştirmiştir. Hicks, 1994 yılında 32 yaşındayken pankreas kanserinden hayata gözlerini yummuştur. Bill Hicks, Jim ve Mary (Reese) Hicks'in üçüncü ve son çocuğu olarak, Amerika'nın Georgia eyaletinde Valdosta'da dünyaya geldi. Aile, Florida, Alabama ve New Jersey'de bir süre yaşadıktan sonra Bill yedi yaşındayken Teksas'ın Houston şehrine yerleştiler. Muhafazakâr bir Hıristiyan mezhebi olan Güneyli Baptist inanışı ile yetişti. Komedyen olarak ilk gösterisini de burada, adından da anlaşılacağı gibi dini eğitim veren Pazar Okulu'nda (Sunday School) sergiledi. Komediye erken yaşlarında merak saldı. Pazar Okulu'nda kendisi gibi mizahla ilgilenen Dwight Slade ile tanışık kısa süre içinde sıkı arkadaş oldular. Birlikte komedi gösterileri yazıp oynamaya başladılar. İlk zamanlar Woody Allen ve Richard Pryor'u taklit ediyorlar ve pek de ümit vadetmeyen bir izleyici kitlesine hitap ediyorlardı. Yakınlarda komedi kulüpleri olmamasına rağmen, sergiledikleri gösterileri kaydetip kendilerine yardımcı olacağını düşündükleri kişilere gönderiyorlardı. Bu girişimleri sonucunda Jerry Lewis'in programına davet edildiler ancak kanuni yaşın altındaydılar ve gösteri yapamadılar. Sonunda, Houston'da "Comedy Workshop'un (Komedi Atölyesi)" açılması üzerine 1978'de Bill, arkadaşları Slade, John S. ve Kevin Booth ile birlikte Houston'a giderek Komedi Atölyesi'nde gösteri düzenlemeye başladı. İlk zamanlar, sahneleri yönetmekte başarısız oldu ve yaşı çok genç olduğu için özel çalışma izni gerekiyordu. 1978 sonbaharında, her salı akşamı bir kez gösteri düzenlemesine izin verildi ve hala Stratfor Lisesi'nde (Stratford High School) öğrenciyken gösterilerine başladı. Kısa bir süre sonra arkadaşı Dwight Slide'ın ailesinin başka bir yere taşınması üzerine sahnede tek başına gösteri düzenlemeye başladı. Kendisine ayrılan süre kısıtlı da olsa doğaçlama yeteneğini geliştirerek insanlardan olumlu tepkiler aldı. 17 yaşında geldiğinde, davranışları hakkında endişhelenen ailesi Bill'i bir psikiyatriste götürdü ama Bill'in söylediğine göre, ilk seans sonunda psikiyatrist kendisine "Sorun onlarda, sende değil." diyerek seansı sonlandırdı. 1986 yılında maddi durumu oldukça kötü bir durumdayken Hicks'in, Rodney Dangerfield'ın 1987'de hazırladığı "Genç Komedyenler Özel" programında görünmesiyle kariyeri yeniden yükselişe geçti. Aynı yıl New York şehrine taşınarak izleyen beş yıl içinde yılda yaklaşık 300 gösteri düzenledi. 1988'de, ilk profesyonel manajeri Jack Mondrus ile anlaşma imzaladı. 1989 yılı boyunca menajeri, Bill'in aşırıya kaçan davranışlarını gösterileri sırasında sergilemeyeceğine garanti vererek birçok kulübü gösteriler için ikna etmeye çalıştı. Yeni ayık Bill ile çalışmayı kabul eden kulüp yöneticileri arasında, sonraki yıllarda sevgilisi ve nişanlısı olacak olan Colleen McGarr da vardı. İlk videosu "Sane Man (Makul Adam)" 1989'da (ve 2006'da tekrar) yayınlanmıştır. 1989'da Chicago'daki bir gösterisi sırasında sarfettiği sözler en kötü şöhretli sözleridir. İzleyicilerden birinin (Güney Amerikalı bir rock grubu olan Lynyrd Skynyrd'un Free Bird (Özgür Kuş) şarkısına ithafen) Hicks'in sözünü keserek "Free Bird" diye bağırması üzerine Hicks neredeyse sinir krizi geçirerek "Hitler haklıymış, az bile yapmış!" diye bağırmış ve konuşmasını tüm insanlığın soykırımını isteyen insan sevgisinden uzak uzun ve sıkıcı bir konuşmayla sürdürmüştür. Söz konusu gösteri daha sonra "I'm Sorry, Folks (Üzgünüm Arkadaşlar)" adıyla el altından yayınlanmıştır. 1990'da Hicks'in ilk gösterisi "Dangerous" yayınlandı. HBO'nun özel "One Night Stand (Bir Gecelik Macera)" ve Montreal'in "Just For Laughs (Sadece Gülmek İçin)" festivalinde çekilmiş görüntülerden oluşan bu gösterinin içeriği hemen hemen "Sane Man" ile aynıdır. Hicks, Birleşik Krallık ve İrlanda'da oldukça iyi bir çıkış yakalamıştı. Kasım ayında Londra'da Batı Yakası Tiyatrosu'da gösteri yapan bir Amerikan stand-up grubundaydı ve 1991 yılı boyunca turlarına devam etti. Aynı yıl, Just For Laugts festivaline geri dönerek ikinci gösterisi "Relentless (Amansız)"ı yayınladı. 1992'de Hicks, Marble Head Johnson adında bir müzik albümü yayınladı. Kasım ayında Birleşik Krallığı dolaşarak, Kanal 4 için "Revelations (Esinlenmeler)" gösterisini çekti. Gösterinin bitişinde söylediği "It's Just a Ride" (sadece bir lünapark gezintisi) en meşhur ve hayatı onaylayan felsefesidir. İngiltere'de çıktığı bu turda, ayrıca 2 CD hâlinde yayımladığı "Salvation (Kurtuluş)" gösterisini de çekmiştir. Hicks, Rolling Stone dergisi tarafından "Yeni Standup Komedyeni" olarak bahsedilmiş ve 1993 başında Los Angeles'a taşınmıştır. Progresif metal grubu Tool, 1993 yılında Lollapalooza müzik festivalinde birkaç konserinin açılışını yapmak üzere Hicks'i davet etmiştir. Açılışların birinde Hicks, seyircilerden kaybettiği kontakt lensleri bulmak için yardım istemiş ve binlerce insan bu çağrıya uyarak lensleri aramaya başlamıştır. Tool grubunun solisti Maynard James Keenan, bu espriden çok hoşlanarak her fırsatta tekrarlamıştır. Tool grubunu kurmadan önce Los Angeles'ta komedyenlik yapan Keenan, ortak bir arkadaşları sayesinde Hicks ile tanışıp arkadaş oldular ve aynı sahnede komedi gösterdisi düzenlediler. 1996 yılında, Hicks'in ölümünden iki yıl sonra, Tool kapağında Bill Hicks için bir anma bulunan Aenima albümünü çıkardı. Aenima şarkısı Hicks'in "Arizona Bay (Arizona Körfezi)" adlı gösterisindeki felsefesine gönderme yapar. Albümün son şarkısı olan "Third Eye (Üçüncü Göz)" ise Hicks'in "Dangereus (Tehlikeli)" ve "Relentless (Amansız)" adlı gösterilerinden örnekler içerir. Deneysel Rock grubu Faith No More, King for a Day... Fool for a Lifetime adlı albümünün Ricochet şarkısında da Hicks'ten bahsedilmektedir. 1 Ocak 1993'te, ölümünden yaklaşık beş ay kadar önce, Hicks "Late Show with David Letterman (David Latterman İle Gece Gösterisi)" programına (on ikinci kez) katılmayı planlamıştı. Ancak iddiaya göre David Latterman'ın ve yapımcısının, Hicks'in din ile ilgili yaptığı şakalardan öfkelendiği gerekçesiyle Hicks'in bulunduğu tüm sahneler kesilerek yayından kaldırıldı. Her iki yapımcı ve CBS kanalı sorumluluğu reddettiler. Hicks, konuyla ilgili hissettiği duyguları, el yazısıyla yazdığı 39 sayfalık bir mektupla Amerikan tiyatro eleştirmeni ve "The New Yorker (New York'lu)" dergisinin yazarlarından John Lahr'a bildirdi. Sonradan Letterman, Hicks'in görüntülerinin programdan kaldırılmasıyla ilgili üzüntüsünü bildirdiyse de Hicks bir daha bu programa katılmadı. Bu olayın tüm ayrıntıları, Lahr tarafından "The New Yorker" dergisinde hazırlanan kısa bir biyografide açıklanmıştır. Bu biyografi sonradan John Lahr'ın yazdığı "Light Fantastic" adlı kitapta bir bölüm olarak yer alacaktır. 1993 nisan ayında Avustralya'da turnedeyken boşluğunda bir ağrıdan yakındı ve 16 Haziran'da karaciğerine yayılmış bir pankreas kanseri teşhisi kondu. Bir yandan haftalık kemoterapi tedavisi görüyorken bir yandan Kevin Both ile birlikte turnede "Arizona Bay (Arizona Körfezi)" adlı yeni gösterisini hazırlıyordu. Ölümüne yakın, komedyen Fallon Woodland ile birlikte Kanal 4'te yayınlanacak "Counts of the Netherworld" adlı talk showun hazırlıklarını yapıyordu. Talk Show'un bütçesi ve içeriği onaylandı ve deneme çalışması çekildi. "Counts of the Netherworld"un deneme çalışması, 26 Şubat 2004'te Onuncu Yıllık Anma Gecesi gösterilerinde çeşitli etkinliklerde gösterildi. 1993'te, kanser teşhisinin ardından Hicks, gösterileri sırasında açık açık belki de son gösterisi olduğu ile ilgili espriler yapmaya başladı. Gerçekten son olan gösterisini ise 6 Ocak 1994'te New York'ta Times Meydanı'nda stand-up gösterileri için özel bir sahne olan "Carolines on Broadway" sahnesinde sergiledi. Bu gösteriden kısa bir süre sonra Arkansas, Little Rock'taki ailesinin yanına döndü ve arkadaşlarını çağırarak vedalaştı. 26 Şubat 1994'te saat öğleden önce 11:20'de ailesinin huzurunda hayata gözlerini yumdu ve Mississippi, Leakesville'deki aile mezarlığına gömüldü. 1993'e gelinceye kadar kendisi gibi komedyen olan Denis Leary ile arkadaş olan Hicks, önceleri Leary'in gösterilerinde yaptığı espriler ile kendi esprileri arasındaki paralelliğe gülüp geçiyordu ancak Leary'nin 1993'te çıkardığı "No Cure For Cancer (Kansere Çare Yok)" adlı son komedi albümünde Hicks'in sigara şakalarından, Jim Fixx ve Judas Priest esprilerine kadar birçok esprisinin paralellik göstermesi üzerine araları açıldı ve sonuç olarak ikilinin arkadaşlığı sona erdi. Hicks'in bir biyografisinde belirtildiği üzere: "Komedyenler esprilerini birbirlerinden ödünç aldılar, esinlendiler, satın aldılar. Milton Berle ve Robin Williams bu sayede meşhur oldu. Ancak bu durum farklıydı. Leary, Hicks'in gösterilerinin büyük kısmını neredeyse satır satır alarak kaydetti." Sabri Sayari Sabri Sayari Türk akademisyen. Türkiye ve Orta Doğu siyaseti ve ekonomisi üzerine araştırmaları ile tanınmıştır. Amerika Birleşik Devletleri'nin tanınmış üniversitelerinde, akademilerinde, düşünce kuruluşlarında, öğretim üyeliği, danışmanlık, editörlük ve idare heyeti üyeliği görevlerinde bulunmuştur. ABD'nin Columbia Üniversite'sinde sosyal bilimler ve ekonomi üzerine lisans ve doktora dereceleri aldı. 1971 ve 1973 yılları arasında Rutgers Üniversitesi'nde öğretim üyeliği yaptı. 1974 ve 1984 yıllarında Boğaziçi Üniversitesi'nde Siyasi Bilimler Fakültesi'nde öğretim üyeliği yaptı aynı zamanda ABD'nin Columbia Üniversitesi'nde, Danimarka'nın Aarhus Üniversitesi'nde, ABD'nin California Üniversitesi'nde ve George Washington Üniversitesi'nde misafir öğretim üyeliği yaptı. Sabancı Üniversitesi Sanat ve Sosyal Bilimler Akademisi'nde öğretim üyeliği görevinde bulunmaktadır. Sayari, 1994 ve 2005 yılları arasında ABD'nin Georgetown Üniversitesi'nde Ecnebiler Servisi Okulunda Türk Çalışmaları ve Araştırmaları Enstitüsünün yönetici danışmanlığını yapmıştır. Bu görevinden önce 1991-1994 yılları arasında ABD'nin Ulusal Bilimler Akademisi'nin Ulusal Araştırma Kurulu'nun (National Academy of Science s, National Research Council) kıdemli üyesi olarak görev yaptı. 1985 ve 1993 yılları arasında ABD'nin RAND düşünce kuruluşu şirketinde kalıcı danışmanlık görevini yürüttü. ABD'nin Michael Rubin'in yönetimindeki Middle East Quarterly düşünce kuruluşunun editörler heyetinde bulunmaktadır. Türkiye'nin yerel politikaları ve dış politikaları ve siyasi ilerleme, demokratikleşme ve uluslararası siyasi iktisat üzerine kapsamlı yayınları bulunmaktadır. Kız Kulesi (İzmir) Kız Kulesi veya Laskaris Sarayı, İzmir'in Kemalpaşa ilçesinde yer alan özgün bir Bizans yazlık sarayıdır. İmparator I. Theodoros Laskaris (1206-1222) zamanında yapılmıştır. Burası İstanbul dışında inşa edilmiş bir imparatorluk sarayı olması bakımından çok önemlidir. Selçuklular ve Beylikler döneminde de Türkler tarafından kullanıldığı bilinmektedir. Aralık 2011'de yapıda restorasyon çalışmaları başlatıldı. Sarayın planı İstanbul'daki tekfur sarayına benzemektedir. Yapı 11,50 × 25,50 m boyutlarında kuzey güney yönünde uzunlamasına dikdörtgen planlıdır. Zemin katı dış yüzeyleri hafifçe yuvarlatılmış büyük kesme taşlardan meydana gelmiştir. Zemin katta içeride dördü doğu duvarında diğer dördü batı duvarında olmak üzere sekiz adet paye vardır. Buradaki pencerelerin dar ve ince uzun oluşu ise korunmak amaçlıdır. Zemin katı, diğer üç katın molozları ile doldurulmuştur. Birinci ve ikinci katın cepheleri ayakta kalmış üst kat ve çatıdan ise hiçbir iz kalmamıştır. Duvarda görülen ahşap kirişler, bu katların tabanlarının ahşap olduğunu gösterir. Zemin katın doğu cephesinde büyük kesme taşlardan masif bir görünüşe sahip 2,50 m genişliğinde tam ortada giriş kapısı vardır. Zemin kat dikdörtgen bloklar hâlindeki yontma taştan, devşirme malzemeden inşa edilmiştir. Bu taş bloklar arasında harç kullanılmamıştır. Üst katlar ise dört sıra tuğla, bir sıra taş dizisinin üst üste konulması ile meydana gelmiştir. 1840'larda futbol Aşağıdaki gelişmeler, ^1840'lı yıllarda meydana gelen futbol ile ilgili olan olaylardır. Başkenti en büyük kenti olmayan ülkeler listesi Bu liste başkenti en büyük kenti olmayan ülkelerin listesidir. Listede 36 ülke yer almaktadır. Georgius Tzul Georgius Tzul, Hazar Kağanlığı'nın son kağanı. 1016'ya kadar kağan olarak kalmıştır ve sonrasında ise, Hazar Kağanlığı yıkılmıştır. Georgius ise, bir Hristiyan adıdır. 1016-1019 yılları arasında Bizans'la iş birliği yapan Ruslar, Hazarlar'a saldırarak onların Tmutarakan'daki Hazar toprakları 1016-1019 yılları arasında Bizans imparatoru II. Basileios'un gönderdiği donanmanın yardımıyla Kiev Knezi I. Svyatopolk tarafından zaptedilmiştir. Bu savaştan Hazarların son hakanı olan Georgius Tzul esir edilmiştir. Hakan Hıristiyanlığı kabul ederek "Arbon" unvanını almıştır. Çernigovlu Mstislav bundan sonra Tmutarakan'ın da knezi olmuştur. 1850'lerde futbol Aşağıdaki gelişmeler 1850'lerde meydana gelen gelmiş olaylardır. Ernst Hanfstaengl Ernst Franz Sedgwick Hanfstaengl (2 Şubat 1887 - 6 Kasım 1975), Nazi Almanyası'nda Adolf Hitler için çalışan yabancı basın sekreteri. Daha sonra Franklin D. Roosevelt için çalıştı ve bir kez yazar Djuna Barnes ile meşgul oldu. 1887'de Baviyeralı ve varlıklı bir sanat yayımcısı olan Edgar Hanfstaengl ve Amerikalı Katharine Wilhelmina Heine'nin oğlu olarak doğdu. Almanya'da gençliğinin çoğu zamanını geçirdi ve daha sonra Amerika Birleşik Devletleri'ne taşındı. Harvard Üniversitesine gitti ve Walter Lippmann ve John Reed ile tanıştı. Yetenekli bir piyanist olarak Harvard'ın futbol takımı için birkaç şarkı besteledi. 1909 yılında mezun oldu. New York'a taşındı ve babasının işi, Franz Hanfstaengl Güzel Sanatlar Yayınevi'nin Amerikan şube yönetimini devraldı. Sık sık sabahları New York Harvard Club'da piyano üzerinde pratikler yaptı. Franklin ve Theodore Roosevelt ile tanıştı. Tanıdıkları arasında gazete baronu William Randolph Hearst, yazar Djuna Barnes (onunla nişanlandı), ve aktör Charlie Chaplin'De bulunuyordu. I. Dünya Savaşı'nın patlak vermesi üzerine, New York'ta Alman askeri Ataşesini sordu. Franz von Papen onu Almanya'ya kaçırmayı teklif etti fakat ataşeyi reddetti ve savaş sırasında ABD'de kaldı. 1917 sonrasında, ailesinin işyerine, düşman ülkenin vatandaşları oldukları için el konuldu. Hanfstaengl 11 Şubat 1920 tarihinde, Long Island'da Helene Elise Adelheid Niemeyer ile evlendi. Tek oğlu olan Egon Ludwig, ABD Ordusu Hava Kuvvetlerinde askere katıldı. Kızı Herta ise beş yaşındayken öldü. I. Dünya Savaşı sonrası Almanya'ya döndü ve 1922'de Münih'te Adolf Hitler'in bir konuşmasını dinleyip ona hayran oldu. Hanfstaengl konuşmasının ardından Hitler'e kendini tanıttı ve 1920'lerde başlayıp, 1930'ların başına kadar sürecek yakın bir dostluk ve siyasi ilişkisi başladı. Bundan sonra "Putzi" olarak tanındı. Alman-Amerikalı olan Ernst Hanfstaengl Nazi hareketinde büyük bir destekçisi olarak Adolf Hitler'in yanında yer aldı. Hitler'in sırdaşı, mali destekçisi ve ona huzur vermek için sık sık piyano çalan sıkı dostu oldu. Hanfstaengl, 1923 yılındaki başarısız bir darbe girişimi olan Birahane Darbesi'ne katıldıktan sonra Avusturya'ya kaçtı. Yaralı olan Hitler, Münih dışında, Uffing'de Hanfstaengl'in evine sığındı. Polis onu tutuklamaya geldiğinde Hanfstaengl'in eşi Helene, iddiaya göre, Hitler'i intihar etmesinden vazgeçirmiştir. Hanfstaengl, 1920'lerde Hitler'i Münih yüksek toplumuyla tanıştırdı ve imajında yardımcı oldu. NSDAP resmi gazetesi Völkischer Beobachter'in ve Hitler'in Mein Kampf isimli kitabının yayınlanmasını finanse etti. Hitler, Hanfstaengl'in oğlu Egon'un vaftiz babası oldu. Hanfstaengl, iddia göre "Sieg Heil" i tasarladı. Bu dönemde Hanfstaengl arkadaşlarından arasında Hans Heinz Ewersr ve Nazi Partisi çalışanı ve gazeteci Kurt Lüdecker'de vardı. Ernst Hanfstaengl, İngiltere ve Amerika Birleşik Devletleri'nde yüksek toplumla birçok bağlantıları ve akıcı İngilizcesi ile Berlin'de Yabancı Basın Bürosu başkanı oldu. Winston Churchill 1932 yazında Münih'te, Hotel Regina kaldığı zaman, Hanfstaengl ona kendini tanıttı ve saat 5:00 civarında her akşam otele geldiğinden beri orada kolayca Hitler ile bir toplantı düzenleyebileceğini söyledi. O zamanlar Churchill'in Hitler'e karşı ulusal ön yargıları vardı ve çeşitli vesilelerle onunla görüşmeyi reddederek Churchill ile bir araya gelme şansını kaybetti. Yıllarca Nazi yabancı basın şefi olarak çalıştıktan sonra, 1933'te Joseph Goebbels ile bit tartışma yaşadı ve Hitler'in beyin takımından çıktı. Eşi Helene ile 1936 yılında boşandı. Hitler'in yakın arkadaşı Unity Mitford tarafından kınandı. Hitler'in yakın çevresinin kendine yönelik 1937'deki suikast girişimi üzerine, İsviçre'ye kaçtı ve Almanya'daki oğlu Egon'un serbest bırakılması ile ilgili güvence aldıktan sonra İngiltere'ye taşındı. II. Dünya Savaşı'nın patlak vermesinden sonra yabancı düşman ülkevatandaşı olarak bu ülkede hapsedildi. Daha sonra Kanada'da bir esir kampına gönderildi. 1942 yılında ABD'ye teslim edildi ve yaklaşık 400 Nazi liderlerinin bilgilerinin çalınması kapsamında, Başkan Roosevelt'in "S-Projesi" için çalıştı. Hitler'in özel hayatının kişisel bilgileri de dahil olmak üzere, tek başına Hitler'in hakkında 68 sayfa bilgi sağladı ve Harvard Psikoloji Kliniği Direktörü Prof. Henry Murray ve psikanalist Walter C. Langer ve diğer uzmanlar, OSS için bir rapor hazırlamak için yardım etti. 1943'te "Adolph Hitler'in Kişiliğinin Analizi" olarak adlandırdı. 1944 yılında, İngiltere'ye geri teslim edildi ve savaşın sonunda Almanya'ya iade edildi. 1940 yılına kadar Nazi Almanyası'nda ikamet eden ve Hanfstaengl ile sık sık temas kuran CBS gazetecisi olan William L. Shirer, onu "hoşa gitmeyen zekası ile biraz karışık olan karanlık zekası" olarak nitelendirdi. Yirmi yıl sonra ise Roosevelt, büyük ölçüde "Putzi" 'nin bilgilerinden faydalanarak Nazi karşıtı propagandalarını sürdürdü ve başarılı oldu. Hanfstaengl, deneyimlerini hakkında Unheard Witness (1957) (daha sonra Hitler: The Missing Years olarak tekrar yayımlandı) kitabını yazdı. 1974'te 65. Harvard Reunion'una katıldı ve Harvard Üniversitesi Bandosunu çeşitli Harvard yazarları hakkında yazılar yazdı. Hitler ile olan ilişkisinden söz edilmedi. 1946'da Almanya’ya sürülen "Putzi" tüm savaş suçlarından beraat etti. 1975 yılında Münih'te, 88 yaşında öldü. Zamora, Ä°spanya Zamora, İspanya'nın Kastilya Leon bölgesinde şehir. Şehrin nüfusu 68.000 olup bu nüfus giderek azalmaktadır. Şehir Duero Irmağı kıyısında, Portekiz sınırında yer almaktadır. Şehirde Romalılara ait pek çok kilise ve katedral bulunmaktadır. Zamora isminin Vizigot dilindeki Semura ya da Arapça Semurah'dan geldiği tahmin edilmektedir. Anne Brontë Anne Brontë (d. 17 Ocak 1820 - ö. 28 Mayıs 1849), İngiliz şair ve yazar. İngiliz Edebiyatı’nın klasikleri arasına yerleşmiş eserleriyle tanınan üç kardeşin (Charlotte Brontë, Emily Brontë, Anne Brontë) en küçüğüdür. Yorkshire, İngiltere'de doğdu. Verem hastalığından 29 yaşında öldü. Hollywood (roman) Hollywood, Alman asıllı Amerikalı şair ve yazar Charles Bukowski'nin 1989'da yayımlanmış otobiyografik romanıdır. Türkiye'de birinci ve ikinci baskıları 1992 ve 1995 yıllarında Yapı Kredi Yayınları tarafından yapılmış olan romanın bir sonraki baskısı 1997 yılında Türkçe yayın haklarını da elinde bulunduran Parantez Yayınları tarafından yapılmıştır. Romanın Türkçe çevirisi Bukowski'nin Türkiye'de çıkan tüm kitaplarının çevirisini de yapmış olan Avi Pardo'ya aittir.(ISBN 975-7939-66-8) Roman, Fransız yönetmen Barbet Schroeder'in 1987'de çektiği Amerikan sinema filmi Bar Kelebeği (Barfly)'nin çekim öyküsünü, buna paralel olarak da Hollywood'un renkli dünyasını, bu sinema çevresinde yaşananları ve farklı insan ilişkilerini anlatır. Barfly filminin senaryosunu da Charles Bukowski yazmış üstelik filmde küçük bir rolde de oynamıştı (bar müdavimlerinden birini oynuyordu). Senaryoda alkole boğulmuş olarak sürdürdüğü kendi depresif hayatından bir kesiti yansıttığı için de "Barfly" yarı-otobiyografik bir film sayılmaktadır. Filmde Mickey Rourke'un canlandırdığı ayyaş, Charles Bukowski'nin alter-egosu olan "Henry Chinaski" dir. Senaryosunu yazdığı "Barfly" filmi 1987 yılında gösterime girdikten iki yıl sonra, 1989'da piyasaya çıkan ve bu filmin kamera arkasını anlattığı "Hollywood" romanında Charles Bukowski Hollywood'un renkli dünyasından, filmin oyuncuları Mickey Rourke ve Faye Dunaway'den yönetmen Jean-Luc Godard'a, Norman Mailer'dan Sean Penn'e kadar onlarca ünlüden hiç yakası açılmadık yönleriyle bahseder. Ancak romanda bunlardan hiçbirisinin kendi adları geçmez. Örneğin Bokowski Jean-Luc Godard'ı "Jon-Luc Modard", Mickey Rourke'u da "Jack Bledsoe" yapmıştır. Kendi adı da romanda birçok kitabında olduğu gibi "Henry Chinaski" olarak geçiyor. Gerçekte yaşanmış olayları gerçek kişilerin isimleri değiştirilerek kurgu tarzında anlatan bu roman türüne "Roman à clef" (anahtarlı romanlar) denmektedir. Bukowski "Bar Kelebeği" filminin yönetmeni Barbet Schroeder'e ithaf ettiği romanının girişine şu alaycı ibareyi koymuş: "Bu eser tümüyle kurgu ürünü olup yaşayan ya da ölmüş kişilerle kurulacak ilişkiler bütünüyle rastlantısaldır, vs. vs." "Bar Kelebeği" filminin senaryo kitabı ise çok daha önce, daha filmin yapım aşamalarına geçilmeden 1984 yılında "Barfly: The Continuing Saga of Henry Chinaski" adıyla çıkmıştı. Romanda adı geçen sinema, politika ve müzik dünyasından ünlü şahıs isimleri şunlardır: Romanda geçen diğer isimler de şunlardır: Kafkas Ãœniversitesi (Azerbaycan) Kafkas Üniversitesi (Azerice: "Qafqaz Universiteti") 1993 yılında Azerbaycan'ın Bakü şehrinde kurulmuş olan özel bir üniversitedir. Kafkas Üniversitesi Azerbaycan' da kurulan ilk ve tek yabancı üniversite olma özelliğine sahiptir. Azerbaycan Eğitim Bakanlığı'nın verilerine göre özel üniversiteler arasında kontenjanını doldurma oranına göre birinci sırada yer almaktadır. Üniversitede Mühendislik, İktisadi ve İdari Bilimler, Hukuk ve Eğitim olmak üzere 4 farklı fakültede 20 bölümde lisans eğitimi verilmektedir.İlimler Enstitüsü bünyesinde ise 10 farklı anabilim dalında yüksek lisans eğitimi verilmektedir. Ayrıca 2006–2007 öğretim yılından itibaren iki anabilim dalında MBA programı ve 4 farklı alanda doktora eğitimi başlamıştır. Kafkas Üniversitesi Azerbaycan’da TOEFL IBT sınavını organize eden ilk kurumdur. Üniversite 16 Ocak 2017'de kapatıldı. Kafkas Üniversitesi kurulduğu tarihten 2003–2004 öğretim yılına kadar Bakü`de 2 ayrı yerdeki geçici hizmet binalarında faaliyetini sürdürmüştür. Ancak toplamı 4000 m kapalı alana sahip olan bu binalar mekân ve fiziki şartlar itibarıyla Üniversitenin gelişmesi için yeterli olamamıştır. 2003-2004 öğretim yılı içerisinde eğitim vermeye başladığı ve Bakü`ye 16 km mesafedeki Hırdalan mevkiinde yer alan 20 hektarlık kampüs arazisi merhum Cumhurbaşkanı Haydar Aliyev tarafından Üniversiteye tahsis edilmiştir. Kampüs alanındaki yeni hizmet binasına taşınılması ise Üniversite için yeni bir dönemin başlangıcı olmuştur. Bütün birimlerin yer aldığı, 10.500 m kapalı alanı olan ve hem mekân hem de donanım itibarıyla rahatlık sağlayan yeni hizmet binası, gelişme bakımından üniversiteye bir sıçrama yapma imkânı sağlamıştır. 2006–2007 eğitim yılında 10.500 metrekaresi eğitim ve 5.500 metrekaresi yurt olmak üzere toplam 16 bin metrekare kapalı alanda eğitim faaliyetini sürdürmekte olan Üniversite, diğer eğitim binaları da tamamlandığında toplam 55 bin metrekare kapalı alana sahip olan bir Kampüs ortamında eğitim faaliyetlerine devam etmektedir. Yökseköğretim Kurumu 3 Haziran 2009 tarihinde aldığı kararla Bakü Kafkas Üniversitesi'nin Türk Dili ve Edebiyatı, Bilgisayar Mühendisliği, Uluslararası İlişkiler ve Kamu Yönetimi bölümlerine denklik vermiştir.. Diğer bölümlerle ilgili denklik görüşmeleri halen sürmektedir. Kafkasya Üniversiteler Birliği'nin üyesidir. Bir Şey Söyle Bir Şey Söyle (özgün adı:"Say Anything...") 1989 yapımı komedi ve dram öğeleri içeren Cameron Crowe tarafından yazılıp yönetilmiş ve aynı şekilde kendisinin ilk yönetmenlik denemesi olan bir aşk filmidir. 2002 senesinde film, "Entertainment Weekly" tarafından en iyi modern aşk filmi adlandırıldı. Film tüm zamanların en olumlu eleştiriler almış 50 film arasındadır. Popüler kültürde oldukça ünlenen film, başta boombox sahnesi dahil olmakla birçok özelliğiyle ünlüdür. Seattle, Washingtonda geçen filmin esas karakteri, bir öğrenci ve kickboksçu olan Lloyd Dobler (John Cusack), mezuniyet töreninde Diane Court (Ione Skye) ile tanışır. Ertesi gün kendisini arayıp çıkma teklif eder ve olaylar gelişir. Allmusic soundtrackı beğenerek "zamanın birçok gençlik filmlerine oranla daha başarılı." cümlesini kullanmıştır. Soundtrack dahilinde 11 parça mevcuttur: Roger Ebert filmi "Yılın en iyilerinden biri." olarak adlandırdı ve filmdeki her üç oyuncunun da performansını beğendiğini ve aynı şekilde filmin oldukça güzel işlendiğini, zekice diyaloglar dışında aşkı tatma, büyümek ve dostlukla ilgili olduğunu yazdı. Film Rotten Tomatoes sitesinde ise "100% Fresh" almıştır. Aktör John Cusack da filmin en iyi filmlerinden biri olduğunu belirtdi. Yeşim Yakın anlamlılar Grandmaster Flash Joseph Saddler (doğum 1 Ocak, 1958; Bridgetown, Barbados) Grandmaster Flash ismiyle bilinen, Amerikalı hip hop müzik sanatçısı ve DJ. Eski dünya şampiyonu Sandy Saddler'in kuzenidir. Grandmaster Flash and the Furious Five 2007 Rock and Roll Hall of Fame'e katılan ilk hip hop/rap sanatçılarıdır. Starpool Starpool, Save Ferris grubunun eski üyeleri ve No Doubt grubunun eski üyesi Alan Meade'in oluşturduğu ska-punk grubu. Grubun adı trombonist Tbone Willy'nin evindeki yıldız şekilli yüzme havuzundan gelmektedir. Bu isim Save Ferris'in kurduğu ve ilk EP'si "Introducing Save Ferris"i yayımladığı Starpool Records adında da kullanıldı. Grup, 2003 yılında kuruldu ve ilk kez Las Vegas'taki Ska Summit'te sahne aldı. Aynı yıl "STRPL E.P.0001" adlı bir EP çıkardı ve 2004 yılında ara verdi. 2006 sonunda grup, yeniden sahne şovlarına başladı. 2007'de iki yeni parça içeren "STRPL SNGL01" adında bir EP'ye imza attı. Anita Baker Anita Baker (d. 26 Ocak 1958; Toledo, Ohio) Amerikalı soul ve smooth jazz şarkıcısı ve söz yazarı. Baker sekiz Grammy Ödülü kazanmış, ve dört platin albüm, iki tane de altın albüm kazanmıştır. Dans-pop Dans-pop, 1981 yılında post-disko döneminde gelişmiş pop müziğin bir alt türü ve elektronik dans müziğinin bir çeşididir. Pop ve/veya R&B şarkı yapısı ile dans ritimlerini birleştirir. Dans-pop müziğinde tam biçimlendirilmiş şarkıların önemi vardır. Saf dans müziğinden ayrı olarak sınıflandırılır. Dans-pop; teen pop ve 80'lerin ortaları ve 90'ların sonlarındaki Eurodance akımıyla yakından ilişkilidir. 2005-06 Nemzeti Bajnokság I 2005-06 sezonu Nemzeti Bajnokság I son durumu. Busir Busir ya da İbuzir Gliavan (Yunanca: "Ibousiros Gliabanos"), 7. yüzyılın sonundan 8. yüzyılın başlarına kadar Hazar Kağanlığı'nın kağanı. 695 yılında askeri bir darbeyle tahttan indirilen II. Justinianos, Kırım'daki Gotların yanına kaçmış, Gotlar da onu Kırım'ın o zamanki hakimi olan Hazar hakanı Busir'e teslim etmişlerdir. 704'te Busir, kızkardeşini II. Justinianos ile evlendirmiştir. Tarihçi Günah Çıkartıcı Theofanis'e göre; Bizans'ın yeni imparatoru III. Tiberius, 705'te II. Justinianos'un ölü ya da diri yakalanıp kendisine teslim edilmesi karşılığında büyük bir armağan teklif etmesi üzerine Busir, Tmutarakan temsilcisine II. Justinianos'un ölüm talimatını verdiyse de II. Justinianos, karısının yardımıyla kurtularak Konstantinopol'e döndü ve Bulgar hükümdarı Tervel Han'ın yardımıyla tekrar tahta geçti. 2006-07 Nemzeti Bajnokság I 2007-08 Nemzeti Bajnokság I 2007-08 sezonu Nemzeti Bajnokság I son durumu. "Son güncelleme: 25 Temmuz 2008" Public Enemy Public Enemy ya da PE, (çevirisi: "Halk Düşmanı") New York kökenli Amerikan hip hop grubu. Grup, "Fight the Power" single'ındaki gibi politik sözleri ve Amerikan medyasını eleştiren sözleriyle tanınmaktadır. 2004'te "Rolling Stone" dergisinin yaptığı Immortals: 100 Greatest Artists of All Time sıralamasında Public Enemy kırk dördüncü sırada bulunmaktadır. Acclaimed Müzik sitesinin yaptığı Tüm Zamanların En İyi Hip-Hop Grubu sıralamasında yirmi üçüncü sırada bulunmaktadır. Grup, 2007'de Long Island Music Hall of Fame'e katıldı. Machinima Machinima ( ya da ), gerçek zamanlı bilgisayar grafikleri motoru kullanarak yapılmış üç boyutlu (3-D) bilgisayar animasyonu. Machinima kelimesi, İngilizce "Machine" ve "Cinema" (Makina ve Sinema) kelimelerinin birleşmesinden ortaya çıkmıştır. Machinima, özellikle bağımsız sinemacılar için yeni bir açılım sağlamaktadır. Janelle Monáe Janelle Monáe Robinson (d. 1 Aralık 1985), Grammy ödülü adayı olmuş Amerikalı urban/alternatif şarkıcısı ve söz yazarı. Wondaland Arts Society ve Bad Boy/Epic Records şirketlerine bağlı olarak çalışmaktadır. Kansas City, Kansas kökenli olan Janelle Monáe, American Musical Academy'de tiyatro eğitimi almak için New York'a taşındı. Başlangıçta Broadway sahnelerinde kariyerini kovalamak isteyen Monáe, sonradan fikrini değiştirirerek dünyayı değiştirme potansiyeline sahip olduğuna inandığı sanat dalı olan müziğe döndü. Atlanta, Georgia'ya taşınan Monáe, burada OutKast'tan Big Boi ile tanıştı ve kendisiyle aynı görüşte olan genç sanatçılarla birlikte Wondaland Arts Society'yi kurdu. OutKast'ın "Idlewild" albümündeki iki şarkıda konuk oldu: "Call the Law" ve "In Your Dreams". 2007 yılı ortalarında Monáe'nin ilk solo albümü "Metropolis" yayımlanmaya hazırdı. Konsept albüm olarak tasarlanan bu kayıt, yalnızca Monáe'nin internet sitesinden ve MP3 indirme sitelerinden elde edilebilecekti. Bu planlar Monáe'nin Sean "Diddy" Combs'un Bad Boy Records şirketiyle 2007 sonunda sözleşme imzalamasıyla değişti. Şirket, "Metropolis: The Chase Suite (Special Edition)" albümü için malzeme verdi ve albüm Ağustos 2008'de piyasaya sürüldü. Albüm, eleştirmenlerden olumlu değerlendirmeler aldı ve "Many Moons" şarkısı şarkıcıya 2009'da En İyi Urban/Alernatif Performansı dalında bir Grammy adaylığı kazandırdı. Monáe, No Doubt grubunun düzenlediği Summer Tour 2009'da açılış sanatçısı olarak sahne aldı. Son single'ı "Open Happiness", "American Idol" yarışmasının 2009 sezon finalinde yer aldı. Monáe, 2011 yılında Fun grubu ile yaptığı "We Are Young" düetiyle tüm dünyanın dikkatini üzerine çekmeyi başarmıştır. Red vs. Blue Red vs. Blue, genellikle RvB olarak kısaltılır, Rooster Teeth Productions tarafından üretilen bir komik bilimkurgu web serisi, internet ve DVD aracılığıyla dağıtılmaktadır. Hikâye, birinci şahıs nişancı oyunları, askerî yaşam ve bilimkurgu filmleri parosinde, ıssız bir kutu kanyonun (Kan Vadisi) ortasındaki sivil savaşta savaşan iki karşı takımı konu edinmektedir. 1 Nisan 2003 tarihinde kendi internet sitesinde yayınlandıktan sonra beklenmedik bir eşkilde popülarite elde eden proje, ilk zamanlar altı ila sekiz bölüm olarak planlandı. Başarı elde etmesiyle, Rooster Teeth, projenin devamında karar kıldı. Beşinci ve son sezonu Red: vs. Blue: The Blood Gulch Chronicles ile 28 Haziran 2007 tarihinde yayınlanan 100. bölümüyle sona erdi. Üç mini dizi—Out of Mind, Recovery One ve Relocated— ve uzun süreli "Reconstruction" ve "Recreation" yayınlandı. National Academy of Recording Arts and Sciences National Academy of Recording Arts & Sciences, Inc. ya da The Recording Academy ve NARAS. 1957 yılında başlatılan bir müzisyenler, yapımcılar ve kayıt mühendisleri organizasyonudur. Yaşam kalitesi ile müziğin ve müzikçinin durumunu geliştirmeye adanmıştır. Neil Portnow, organizasyonun başkanlığını yürütmektedir. The Recording Academy, dağıttığı Grammy Ödülleri ile ünlüdür. 1997 yılında The Latin Academy of Recording Arts & Sciences, Inc. başlatıldı ve Latin Grammy Ödülleri dağıtılmaya başlandı. Hunor ve Magor Hunor ve Magor; Ural/Altay ve Macar mitolojilerinde söylencesel hakanlar. İki kardeştirler. Hunların ve Macarların atası olarak kabul edilirler. Hunor, Hun kolunu, Magor ise Macar kolunu temsil eder. Macarlara günümüzde Avrupa'da verilen iki isim (Magyar ve Hungar) yine buradan kaynaklanır. Kimi görüşlere göre aslında kökeni çok daha eskilere kadar uzanmaktadır ve İskit (Saka) kökenli söylencelerin gelişmesiyle oluşmuştur. Hunor, kardeşi Magor ile birlikte kutlu bir geyiğin peşinde denizi geçerek Macaristan topraklarına ulaşır. Hunor'un soyundan Attila Han’ın geldiği söylenir. Magor'un soyundan ise Almos gelir. Başka bazı Orta Asya efsanelerinde Sakaların kurucusu olan iki kardeştirler. Macar destanlarında Hunor ve Magor'dan bahsedilir. Bundan hareketle Moğların, bir Türk boyu olan Macarlar'ın ataları olduğu sanılmakla birlikte bu durumda da Macarlar'ın ilk yurdunun da Güney Anadolu olduğu sanılmaktadır. Ayrıca Moğol adının da Mağor'dan geldiği düşünülmektedir. Gok-Magok ifadesi Tevrat'ta ve İncil'de geçmekle birlikte Yahudiler, Hıristiyanlar, Araplar bu iki tabirden Türkler'i çıkarırlar. Yorumlarda "kafkasya'da yaşayan insanların, İskitler'in kastedildiği" söylenir. Ancak bu iki kardeşin dini kitaplarda bahsedilen Yecüc ve Mecüc olmadığı sanılmaktadır. Öte yandan Türk olan Kimmerlerle Sakalar Kafkaslar-Fırat yolunu takip ederek gelmişler ve MÖ 8. yüzyılda Orta Doğu bölgesine yerleşmişlerdir. Asur kaynaklarına göre Sakalar, Kimmerler'i kovalıyarak Kafkaslar'a geldiklerinde, Saka Kağanı Gok'un Parat ve Marat adında iki oğlu vardır ve MÖ 662 yılında Asur ülkesine saldırdıklarında yenilerek esir düşmüşlerdir. Parat'ın oğlu Madıva bunun üzerine tüm Anadolu, Suriye ve Filistin'i ele geçirmiştir şeklinde anlatılır. M.S. 628 de yazılmış olan Süryanice İskender romanında, Gok isminin yanında geçen Mağok ismi de Türk kavimlerinin başbuğlarının adları ile anılır. (Mağok adını Türklerin atası Nuh'un torunundan almıştır). Urfa Psikoposu Âfram, sözünü ettiğimiz eserde şöyle yazmıştır: "Onlar Gok ve Mağok atlılarıdır. Küheylanlarının üstünde fırtına gibi uçarlar. Karşılarında durabilecek hiç kimse yoktur." Goğarlar'ın, Gok'un soyundan Moğarlar'ın da Mağor'un soyundan geldiği sanılmaktadır. Moğ ülkesi, Van ve Hakkâri çevresidir. Her ikisi de Saka boyudur. Buradan çıkan sonuca göre Türkler, Anadolu'ya Malazgirt Savaşı'yla ve Selçuklular döneminde değil de ondan çok daha önceleri Sakalarla gelmişlerdir. Horoz dövüşü Horoz Dövüşü, iki horoz arasındaki kavgaya dayanan bir çeşit spor türü. Horoz Dövüşü ABD ve birçok Avrupa ülkesinde yasa dışı olarak yapılmaktadır. Horoz dövüşü için dövüş horozu denilen özellikli bir horoz ırkı seçilir ve bunlar dövüş için hazırlanırlar. Horozların aynı türün erkeklerine karşı gösterdikleri saldırganlık bu sporun doğmasını sağlamıştır. Horoz dövüşü üzerine genellikle bahis oynanır. II. Aaron II. Aaron ("Aaron ben Benjamin"), Benjamin'in oğlu ve 10. yüzyılın başları boyunca Hazar Kağanlığı'nın kağanı. Kiev Knezi I. İgor'un 935'lerde tekrar Tmutarakan şehrine saldırdığı bir sırada Bizans da Rusların yardımıyla Kırım'daki Hazar topraklarına saldırıp bir kısmını ele geçirmişlerdir. Hazar kağanı II. Aaron, buna 939'da bir misilleme yapmış ve Kırım'ı tahrip etmiştir. Dennis Robertson Dennis Holme Robertson (23 Mayıs 1890 – 21 Nisan 1963), Cambridge ve Londra üniversitelerinde görev yapmış İngiliz iktisatçı. Bir Anglikan Kilisesi vaizinin oğlu olan Robertson Lowestoft'da doğdu. Eton ve Trinity Koleji, Cambridge'de eğitim gördü. Burada Eski Yunan ve Latin edebiyatı eserleri ile İktisat okudu ve 1912'de mezun oldu. Birinci Dünya Savaşına katıldıktan sonra Trinity Kolej'e akademi üyesi olarak geri döndü. İkinci Dünya Savaşı sırasında Hazine'de çalıştı. 1930'da Cambridge Üniversitesi'ne öğretim görevlisi olarak alındı ve 1938 yılına kadar burada kaldı. O dönemde Londra Üniversitesi'nde Sir Ernest Cassel İktisat Profesörlüğünde bulundu. Bu görevinden 1944 yılında istifa ederek Cambridge Üniversitesi'ne, 1957 yılında emekli oluncaya kadar görevli bulunacağı yeni görevine Politik İktisat profesörlüğüne döndü. Çalışmaları "cesur ve eklektik" olarak karakterize olmuştur. Cambridge'te iken genellikle vefalı bir Marshallgil olarak nitelendirilirdi fakat gerçekte fikirleri özünde daha "Avrupai" idi. Avrupai gelenekte bir iş döngüsü teorisi öne sürdü (1915) ve 1922 basımı, çok başarılı ders kitabı ve para teorisi üzerine yazdığı daha ayrıntılı Knut Wicksell ve Stockholm Okulu'dan esinlenen (ayrıca Alice Harikalar Diyarında'dan da alıntılar içeren) bir kitabı vardır. 1920'ler ve 1930'larda, Keynes'in daha sonra Genel Teori İstihdam, Faiz ve Paranın Genel Teorisi adlı yapıtında bir araya getireceği fikirlerini gelisştirdiği dönemde John Maynard Keynes ile yakın biçimde çalışmıştır. Keynes o dönemde, Robertson ile birlikte çalışırken, "tamamen birinci sınıf bir zeka ile çalışmak çok güzel" şeklinde yazmıştır. Ancak, sonuçta huy farklılıkları ve iktisadi teori ve pratikteki farklılıklar (özellikle Genel Teori'deki tasarruf-yatırım ilişkine dair 1937'deki tartışma) nedeniyle iki adamın arası soğumuştur. Cambridge'de 21 Nisan 1963'te kalp krizinden öldü.. Taşpınar, Lefke Taşpınar veya Angolem (, "Angolemi"), "de jure" olarak Kıbrıs Cumhuriyeti'nin Lefkoşa Bölgesi'ne, "de facto" olarak ise Kuzey Kıbrıs Türk Cumhuriyeti'nin Lefke İlçesi'ne bağlı olan köy. "Angolæmi" ve "Angolœmi" olarak da bilinmektedir. 212 nüfuslu olan köyde ikamet edenlerin sayısı 1996-2006 aralığında düşmüş olup, köyde yaşayanların yaklaşık %30'u Türkiye vatandaşıdır. Köyün yüz ölçümü 6.727 km (6727 dönüm)'dir. Köy, Lüzinyanlar tarafından kuruldu. Eski adı olan "Angolem" 'in kökenine ilişkin en yaygın iddia Fransa'daki Angoulême kasabasından geldiği yönündedir. 1489 yılında Venedik hakimiyetine geçen köy, 1570 yılında Osmanlıların eline geçti. Sakinlerinin kısmen terk ettiği köye, 1570'lerden başlanarak Yörükler yerleştirildi. 1878 yılında Birleşik Krallık hakimiyetine girdi. 1960'ta Kıbrıs Cumhuriyeti'nin ilanından sonra etnik çatışmalar başladı. Kıbrıs Harekâtı kapsamında, 16 Ağustos 1974 civarında köy çevresi Türk hakimiyetine geçse de Türk ordusunun köye girmesi daha sonra gerçekleşti. 2008'den beri Lefke Belediyesi'ne bağlı köy statüsünü devam ettirmektedir. Köy ekonomisi; tarım, hayvancılık ve suculuğa dayanır. Daha çok kavun, karpuz ve sebzeleriyle tanınmaktadır. Telefon numaraları tüm Kuzey Kıbrıs'ın telefon kodu olan +90392 ve bölgesel kod olan 723 ile başlar. Ulaşım muhtelif güzergâhları olan iki adet asfalt yolla sağlanmaktadır. Köyün Türkçe adı olan "Taşpınar" 'ın, eski adı olan "Angolem" ile herhangi bir ilgisi yoktur. Bu bakımdan köyün Türkçe adı, Kıbrıs'taki Türkçe köy adlarının içindeki en büyük kategoride bulunmaktadır. "Taşpınar" ismi köye, diğer pek çok köy gibi 1958'de köy adlarının Türkçeleştirilmesi sırasında verilmiştir. "Angolem" adının köye, Lüzinyan döneminde Fransa'daki Angoulême kentine atıfta bulunularak verildiği düşünülmektedir; ancak bunu ispatlayacak herhangi bir belge mevcut değildir. Bu iddianın biraz daha geliştirilmiş bir hali de, Orta Çağ'da Angoulême'den gelen bir şövalyenin köyde yaşadığı iddiasıdır. Başka bir iddiaya göre ise köyün adı; köyün sahibi, eski Antakya Patriği Pierre d'Angouleme'den geldiği yönündedir. Köyde MÖ 7.-8. yüzyıllara ait bir bronz buhurdanlık bulunmuştur. Köy Lüzinyanlar tarafından kurulmuştur. Taşpınar ve çevre köyler, 1570 yılında Lala Mustafa Paşa tarafından alınarak Osmanlı hakimiyetine geçti. Bu sırada köydeki bazı aileler dağlara kaçtı. Daha sonra 1572 yılında II. Selim'in emriyle köye İç Anadolu'dan Türkmen olan Yörükler yerleştirildi. Köyde bir sıbyan okulu açıldı. 1780 yılındaki kayıtlarda, Pendaye'ye (günümüzde "Pendaya" veya "Yeşilyurt") bağlı bir yerleşim olarak kaydedildi. Köy Tanzimat'tan sonra Girne ilçesine bağlı Lefke bucağının bir köyü haline geldi. 1878 yılında Birleşik Krallık hakimiyetine geçen köy, bu dönemde de aynı konumda kaldı. 1960'ta Kıbrıs Cumhuriyeti ilan edildi. 1963 yılında ise toplumlararası çatışmalar başladı. Köy, Türk Mukavemet Teşkilatı'nın Lefke Sancağı'nın Doğancı Kovanı'na bağlandı ve koruma altına alındı. Bu dönemde köy dışında sürülerini bekleyen iki çoban Rumlar tarafından öldürüldü. Aynı zamanda köy, birkaç köyden göç aldı ve 1964 yılında nüfusu 600'e yükseldi. 20 Temmuz 1974 günü, üç Rum zırhlısı köyü top ateşine tutmaya başladı. Bir buçuk saat sonra Rum askerleri köye girdi ve bazı köylüler Doğancı'ya kaçtı. Rumlar aynı gün köyü terk edip Doğancı'ya ve Lefke'ye hücum ettiler. Bu arada Türkler yolları barikatladı. 22 Temmuz günü Rumlar geri dönüp köyü yeniden top ateşine tutmaya başladı. Bu çatışma 23 Temmuz sabahına kadar sürdü. 23 Temmuz günü Taşpınar, Doğancı ve Gaziveren muhtarları Rumlarla bir ateşkes antlaşması imzaladı. Bu antlaşmanın yürürlüğe girmesinden sonra köy halkı Doğancı'ya kaçtı. 28 Temmuz günü köye geri dönen halk, köyde kalan 11 kişinin öldürüldüğünü 23 veya 37 kişinin ise esir alındığını gördü. Esirler 100 gün sonra serbest bırakıldı. 16 Ağustos günü Türk ordusu Lefke yöresine taarruz etti. Fakat köy ileriki günlerde köyün önemli kişilerinin ricası ile Türk hakimiyeti altına girdi. Her yıl 25 Temmuz günü köyde "Taşpınar Şehitleri'ni Anma Günü" adı altında tören düzenlenir. Köy 2008 yılında Lefke Belediyesi'ne bağlandı. Köylüler belediyeye bağlanmak istemedi ve eylem yaptılar. Bu kapsamda muhtar mühür bıraktı ve köylüler başkalarının düzenlediği eylemlere destek verdi. Köy ve çevresi 1972'de sele maruz kaldı. Aynı şekilde, 19 Ocak 2010 gecesi Bostancı ve Güzelyurt'u etkisi altına alan bir sel yaşandı. Bu selde Bostancı - Taşpınar yolu hasar alıp trafiğe kapatıldı. 23 Ocak günü ise tamiratlar bitirildi ve yol açıldı. 9 Ekim 2010 günü, Taşpınar İlkokulu'nda "Angolemliler Günü" adıyla, köylülerin ve köy dışında yaşamayan köylülerin katılımıyla bir etkinlik düzenlendi. Köyün evleri genellikle kerpiçten yapılmaktadır ve tahta kapılıdır. Köyde meydanlar da vardır. Pek çok ev bakımsız ve terkedilmiştir. Sokaklarda kullanılmayan traktör ve araçlar bulunmaktadır. Köyün rakımı 182 metredir. Köyden Doğancı Deresi geçmektedir. Köyün toplamda 6727 dönüm (6.727 km) alanı bulunmaktadır. Bu alanın 3081 dönümü (3.081 km) tarımsal arazi ve 132 dönümü (0.132 km) hali arazi ve mera arazisi olarak kullanılmaktadır. Köyde orman arazisi bulunmazken 3514 dönümlük (3.514 km) arazi kullanılmamaktadır. Köyde "Goronya" adlı bir tepe vardır. Bu tepede tilkiler ve yuvaları da bulunmaktadır. Köyün altında çakıl yatakları vardır. Bu yataklarda ve Pliyosen Çağ kumu içinde su bulunur. Bu Pliyosen istifine "Taşpınar Formasyonu" adı verilir ve yapısı itibarıyla bir yelpaze deltası oluşturup, bölgede bulunan bir fayın kanıtını teşkil eder. Köydeki su Güzelyurt Akiferi'nin parçasıdır; köyün altındaki akifer 21 metre kalınlığındadır. Köy, akiferin en az kalınlık gösterdiği bölgedir ve güneybatı köşesinde yer alır. Köyün su kaynağının bitmek üzere olduğu yönünde söylemler de vardır. Köy Akdeniz ikliminin etki alanı içerisindedir. En sıcak ay temmuz, en soğuk ay ise ocaktır. Köyün yıllık ortalama en yüksek sıcaklığı 24.7 - 25.4 °C, en düşük sıcaklık ortalaması ise 11.7 - 12.6 °C aralığında seyretmektedir. Ortalama hava sıcaklığı ise 18.3 - 19.2 °C arasındadır. Köye yılda ortalama 276 – 316 mm yağış düşmektedir. Nispi nem ortalaması ise %70 - 71'dir. Köyün ekonomisi tarım ve hayvancılığa dayalıdır. Köyde arpa, buğday, sebzeler ve narenciye yetiştirilir. Kavun ve karpuz da yetiştirilir ve köy karpuz, kavun ve sebzeleriyle ünlüdür. Bostancı'dan toprak kiralanarak da tarım yapılmaktadır. Ayrıca köyde suculuk da yapılmaktadır. "Evsu", "Taşpınar Su" ve "Angolem Su" adlı içme suyu şirketlerinin köyde kuyusu vardır. Bunlar dışında on adet su kuyusu daha vardır. Ayrıca "Evsu" şirketi köyde bir "kaynak suları izleme ve kontrol merkezi" kurmuştur. Köyün yanında bir askeri birlik bulunmakta ve bu birlik köyün canlılığını da sağlamaktadır. Köy 54. av bölgesi (kuzey) ile askeri bölgeye yakın olduğu için sürekli av yasağı olan bölgenin (güney) kesişme noktadındadır. Yerleşim olan bölgelerde avlanma yapmak yasaktır. Bunun dışında 2010 yılı itibarı ile köy II. ince ava tamamen kapalıdır. Büyük av ve ince ava ise köyün kuzeyi açıktır. Köyün nüfusuna ilişkin ilk veriler, 1831 yılına, II. Mahmut dönemine aittir. Bu sayımda sadece erkekler sayılmıştır. 1960 - 1996 yılları arasındaki nüfus artış hızı %0.27'dir. 1996 - 2006 aralığında ise köy nüfusunda bir düşüş görülmektedir. Bu, köyün başta Lefkoşa olmak üzere başka yerlere verdiği göçün bir sonucudur. Ayrıca 1964 yılındaki ani yükselmenin sebebi Rumlardan kaçan göçmenlerdir. 1996 yılında köyde yaşayan KKTC vatandaşı sayısı 173 iken bu sayı 1998'de 179'a çıkmıştır. Bu verilere göre KKTC vatandaşlarının yıllık artış hızı %1.70'tir. 1996 yılında köyde ikamet eden diğer 72 kişi ise Türkiye vatandaşıdır. Bu kişilerin toplam köy nüfusundaki oranı %29.39'dur. Köy nüfusu genelde yaşlılardan oluşmaktadır. Gençler daha çok Türkiye vatandaşıdır. Köydeki nüfusun cinsiyete göre dağılımı aşağıdaki tabloda gösterilmiştir. 2006 itibarı ile köyde 75 konut vardır. 1831 yılında yapılan nüfus sayımına göre köy nüfusunun tamamı Müslüman'dır (Türk'tür). Köy, Kuzey Kıbrıs yönetiminde Lefke İlçesi'ne bağlıdır. 2016 yılında Lefke İlçesi kurulana dek Güzelyurt İlçesi'nin Lefke bucağına bağlıydı. Belediye düzeyinde ise köy Lefke Belediyesi'nin köylerinden biridir. Köy, Kıbrıs Cumhuriyeti yönetiminde Lefkoşa Bölgesi'nde bulunur ve posta kodu 2826'dır. 17 Nisan 2005 seçimlerinde seçmen kütüğünde 145 kişi kayıtlıydı. 119 kişi ise oy kullandı. Oy kullanma oranı %82,07'dir. Geçerli sayılan oy sayısı ise 117'dir (toplamın %80,69'u). 17 Nisan seçimlerinde adayların köy seçmenlerinden aldıkları oyların dağılımı şu şekildedir. 19 Nisan 2009 seçimlerinde seçmen kütüğünde 147 kişi kayıtlıydı. 128 kişi ise oy kullandı. Oy kullanma oranı %87,07'dir. Geçerli sayılan oy sayısı ise 113'tür (toplamın %76,87'si). Köyün %69,3'ü seçmen olup %30,7'si seçmen olma vasıfları taşımamaktadır. 19 Nisan seçimlerinde partilerin köy seçmenlerinden aldıkları oyların dağılımı şu şekildedir: 18 Nisan 2010 seçimlerinde seçmen kütüğünde 147 kişi kayıtlıydı. 118 kişi ise oy kullandı. Oy kullanma oranı %80.27'dir. Geçerli sayılan oy sayısı da 118'dir. 17 Nisan seçimlerinde adayların köy seçmenlerinden aldıkları oyların dağılımı şu şekildedir: Şu anda köyde bir sivil toplum kuruluşu olduğuna yönelik bir bilgi yoktur. Fakat geçmişte köyde bulunduğu bilinen sivil toplum kuruluşları aşağıdadır: Taşpınar'da sürekli olarak su mevcuttur. Köyün çöpleri bağlı olduğu Lefke Belediyesi tarafından toplanıp Aplıç köyüne atılmaktadır. Köyde henüz kanalizasyon bulunmamaktadır. Köyde ilkokul bulunmakta; fakat kullanılmamaktadır. Taşpınar, Doğancı telekomünikasyon santraline bağlıdır. Telefon numaraları tüm Kuzey Kıbrıs'ın telefon kodu olan +90392 ve bölgesel kod olan 723 ile başlar. Ayrıca köyde ADSL hizmeti verilebilmektedir. Köyde asfalt yol bulunmaktadır, ancak bu yol tankerlerin geçmesi sonucu tahrip olmuştur. Bu yol 3 ile 5 metre arasında genişliği olan bir bağlantı yoludur. Bu yolun doğusunda Bostancı, batısında ise Taşköy bulunmaktadır. Ayrıca köyden güneye doğru giden bir yol daha bulunmaktadır. Fakat bu yolun sınırdan ileriye uzanan tarafına geçilememektedir. Doğancı'dan da gelen bir yol mevcuttur. Bu yol köye yapılan ilk asfalt yoldur ve 1990 yılı civarlarında yapılmıştır. Bu tarihten önce köye ulaşım toprak yoldan sağlanmaktaydı. Çevrimiçi Kur'an Projesi Çevrimiçi Kur'an Projesi (ÇKP), dünya çapında kullanılan mealleriyle birlikte, çevrimiçi, çok dilli aramalara imkân veren bir Kur'an metni sağlamayı amaçlayan bir proje olup, 2007'nin sonlarında kurulmuştur. Dünya genelinde Müslüman ve Gayrimüslimler tarafından kullanıldığı için site birçok dile çevrilmiştir. Çevrimiçi Kur'an Projesi, bir Kur'an metnini bütün diyakritik kuralları (tecvid) ile birlikte sunan ilk sitedir. Günümüzde, çevrimiçi olarak kullanıma sunulan Kur'an metinlerinde, esasen aşağıda sıralanan nedenlerden ötürü, birçok tipografi hatası bulunmaktadır: Tenzil Projesi (The Tanzil Project), Kur'an siteleri ve uygulamalarında kullanılmak üzere, yüksek geçerlilikte eksiksiz bir Kur'an metni sağlamayı amaçlamaktadır: Çevrimiçi Kur'an Projesi'nde çok sayıda meal bulunmaktadır: Meallerin çoğu, Çevrimiçi Kur'an Projesi Topluluk Sitesi'nde, kullanılabilir ve bilgisayara indirilebilir durumdadır. 1997 MTV Video Müzik Ödülleri 1997 MTV Video Müzik Ödülleri, 4 Eylül 1997'de New York'taki Radio City Music Hall'de gerçekleştirilen ödül törenidir. 17 Haziran 1996 ile 16 Haziran 1997 tarihleri arasında yayınlanan video klipler değerlendirdi. Ödül törenini Chris Rock sundu. Kategorinin kazananı koyu renkte gösterilmiştir. Samuil Samuil, aşağıdaki anlamlara gelebilir: Yaylacılık Yaylacılık nispeten kısa mesafelerde insanların hayvanlarının beslenme ihtiyacı doğrultusunda mevsimsel hareketine verilen addır. Yaz aylarında tipik olarak yüksek mera ve kışın alçak vadilere göç ederler. Çobanlar vadilerde genellikle kalıcı bir ev sahibidir. İnsanların gerek sürülerle seyahat, gerekse onlara bakmak için bu barınaklara ihtiyacı vardır. Geleneksel veya sabit yaylacılık İskandinavya, Kafkasya, Çad, Fas, Fransa, İtalya, Lübnan, Romanya, Bulgaristan, Yunanistan, İspanya, İran, Türkiye, Kuzey Makedonya, Hindistan, İsviçre, Gürcistan ve Lesotho'da yapılır. İskandinavya'da göçebe Sami halkı arasında da yaylacılık uygulanmaktadır. Manchester'li Madonna Manchester'li Madonna veya "Madonna ve Çocuk Aziz John ve Melekler ile" (İngilizce:"The Madonna and Child with St John and Angels") olarak da bilinir. Ulusal Galeri de bulunan Michelangelo tarafından yapılmıaya baslanmis fakat bitirilmemiş bir tablodur. Eser sanatçı tarafından yapılan panel tabloların günümüzde kalan üç tanesinden biri olup, Michelangelo'nun Roma' daki ilk dönemlerine tarihlenir. Tablonun Michelangelo'ya ait olması daha çok XIX. ve XX. yüzyılda şüphe içindeydi. Fakat bilim insanları şimdi eserin ustanın gerçek bir çalışması olduğunu kabul etmekteler. Tablo, Bakire Meryem ve Çocuk İsa' yı, İsa' nın kuzeni Baptist John ile olan toplantısını vurgulamaktadır. Bu olay Kutsal Aile' nin Mısır'dan dönüş olayından sonra vuku bulmaktadır. Bakire Meryem bir göğsü açık olarak vurgulanmaktadır. Konsepte göre, kısa süre önce küçük oğlunu emzirmiştir. Bu ortaçağ tablolarındaki yaygın durumu anımsatır. Meryem' in oğlundan uzak tumaya çalıştığı elinde tuttuğu bir kitap, muhtemelen İsa'nin gelecekteki özverilerini önceden haber vermektedir. Meryem, sol omuzunun üzerinden bir çift melek tarafından okunmakta olan bir tomara bakar. Bu okunan tomarın "Ecce Agnus Dei" ('Behold the Lamb of God') olması olası olup, genellikle Vaftizci Yahya'ya atfedilir. Figürler bir friz (rölyef) gibi düzenlenmiş olup, bu Michelangelo' nun heykelinin amacını açığa çıkarır. Friz, sahnenin ortasında Meryem ve Çocuk ile daha çok dışbükey bir durum alır. Daha sonraki eser olan Pitti Tondo' daki gibi. Heykel kabartmasına diğer bir benzerlik düz arka plandadır: Manzaradan ziyade daha çok ortak olan dışla ilgili yerleştirmedir. Michelangelo bir gökyüzü yayılmasını basit bir şekilde boyadı. O ayrıca "Kutsal Konuşma" daki gibi tahtın zengin dekorasyonundan kaçındı ve meleklerin kanatlarını vurgulamadı. Tablodaki birçok alan başlangıç niteliğinde olan bir durumdur. Meryem' in siyah giysisi onun zengin mavi pigment boya Lapis lazuli ile boyanacağı anlamındadır ve sol tarafta bulunan meleklerin vücudları sadece taslak yeşil boya tonu ile boyanmıştır. Tervel Tervel (Bulgarca: Тервел), 700-721 yılları arasında hüküm süren Tuna Bulgar Devleti hanı. Asparuh'un oğludur ve onun ölmesi üzerine han olmuştur. 717-718 yıllarındaki Arapların İstanbul Kuşatması'nda Araplara karşı başarı kazandığı için, "Avrupa'nın kurtarıcısı" unvanıyla anılmıştır. Tervel Han, II. Justinianos'un ölümünden sonra Trakya'yı istila etti ve İstanbul surları yakınına gelerek bölgeyi yağmaladı. Tervel Han Bizans imparatoru III. Theodosios'la 716 yılında Tuna Bulgar Devleti'yle Bizans arasındaki sınırı belirleyen bir barış antlaşması yaptı. Buna göre iki devlet arasındaki sınır; Kuzey Trakya'dan (yani Burgaz Körfezi'nden) başlayarak Edirne-Filibe yolunun Meriç Nehri'yle kesiştiği hat oluyordu. Bu şekilde Bulgar Krallığı, güney sınırı bakımından Trakya Ovası'na doğru genişlemiştir. Ayrıca bu antlaşma ile Bizans, Bulgarlara 30 lidre altın değerinde yıllık haraç ödemeyi kabul etmiş ve iki devlet siyasi mültecilerini birbirine teslim etmeyi taahhüt etmiştir. İki devlet arasındaki ticari ilişkiler de yine bu anlaşmayla belirlenmiştir. Tervel Han'ın 721 yılından sonraki faaliyetleri hakkında bilgi yoktur. Bu yüzden de onun bu tarihe kadar hüküm sürdüğü kabul edilmektedir. Kara kaplumbağası Kara kaplumbağası (Testudinidae), karada yaşayan kaplumbağaların genel adıdır. Kara kaplumbağalarına bazen tosbağa denilse de bu ad daha çok mahmuzlu Akdeniz kaplumbağası ("Testudo graeca") için kullanılır. Türkiye de bulunan kara kaplumbağaları çoğunlukla Testudo Graeca Ibera cinsidir (Akdeniz cinsi). Kara kaplumbağaları, diğer kaplumbağaların aksine su kenarlarında yaşamazlar. Hatta çoğu türü çöl ve bozkır gibi kurak bölgelerde yaşar. Besinlerinin %99'u bitkilerden oluşmaktadır. Kara kaplumbağaları genellikle bitki yiyerek beslenir. Ancak bazı türler solucan ve böcek de yiyebilir. Güneşe karşı dönerek durmaktan ve dinlenmekten hoşlanırlar.Kabukları kitin polisakkaritini içerdiği için çok sert ve dayanıklıdır. Kara kaplumbağaları boyutlarına göre değişerek 40 yıl ile 200 yıl arası yaşarlar. Kara kaplumbağaları çok yavaş hareket eder. En fazla 0.17 km hızla koşabilirler. Küçük kaplumbağalarda cinsiyet ayrımı yapılamaz. Genel olarak erkeklerle dişileri ayıran en önemli özellikler; Erkeklerde kuyruk dişilere oranla daha uzun ve kalındır. Karın altı kabuğu erkeklerde daha kuvvetli ve içbükeydir. Erkeklerde ön bacak tırnaklarından bir tanesi dişiyi çiftleşme anında kavrayabilmek için daha uzundur. Hayvanat bahçesi gibi yerlerde erken dönemlerde cinsiyet tayini, kandaki östrojen ve testosteron hormonları seviyelerine bakılarak yapılır. Yumurtayla üreyen bu hayvanların yumurta şekil ve sayıları, yumurtadan yavrunun çıkma süreleri değişikliler göstermektedir. Yumurtadan çıkma süreleri 2 ile 3 ay arası değişir. Çiftleşme zamanları iklim koşullarına göre değişmektedir. Genelde kaplumbağalar Nisan ayının başından, Mayıs ayının sonuna kadar çiftleşirler. Bu dönemde günlerin uzun olması ve güneş ışığının fazlalığı önemli rol oynamaktadır. Dişiler çiftleştikten sonra spermi 4 yıl gibi bir süre saklayabilirler. Kaplumbağaların yaşamında ısınında çok önemli etkileri vardır. Poikilotermik (vücut ısıları çevre sıcaklığı ile değişir) hayvanlardır. Vücut sıcaklıkları çevre sıcaklığının 0.1-0.2 derece altındadır. Kaplumbağaların sindirim enzimlerinin aktiviteleri 20 - 22 derecenin altında azalmaktadır. Sindirim işlemi yüksek ısıda hızlanmaktadır. Solunum sırasında akciğerlere hava alınması, omuz kaslarının gerilmesi ile göğüs içi hacim genişler daha sonra iç organların basıncı ile hava dışarı atılır .Kaplumbağaların yürümedikleri zaman omuz ve ayaklarının oynaması soluk alma işlemi ile ilgilidir. Kaplumbağaların çenelerinde diş yoktur, dillerini dışarı çıkaramazlar. Gözler parlak ve göz kapakları gelişmiştir. Kulak kepçeleri bulunmamaktadır. Kara kaplumbağalarının ayaklarında beş parmak bulunmaktadır. Adam Jones Adam Thomas Jones (d. 15 Ocak 1965), Galler kökenli Amerikalı üç Grammy Ödülü kazanmış olan müzisyen. Tool grubunun gitaristidir. Jones, Illinois eyaletinin Park Ridge kentinde doğdu, Libertyville kentinde büyüdü. Çocukken keman çalmaya başladı. Suzuki programına (bir müzik eğitimi programıdır) dahil edildi ve lisede keman çalmaya devam etti. Daha sonra üç yıl boyunca okul orkestrasında akustik bas çaldı. Tom Morello ile birlikte Electric Sheep grubunu kurdu ve daha sonra Los Angeles'a taşınana kadar bu grupta bas gitar çaldı. Los Angeles'a taşındıktan sonra Maynard James Keenan ile tanıştı ve 1990'da Tool'u kurdular. Jones, çeşitli televizyon yapımlarında ve birçok Hollywood filminde ("Jurassic Park", "" ve "Dances with Wolves" gibi) set tasarımı ve makyaj yaptı. Ayrıca Tool'un müzik videolarında stop-motion (tek resimli hareket) tekniğini kullandı. Kültür 2000 Kültür 2000 (İngilizce: "Culture 2000"), 2000-2007 yılları arasında uygulanmış, yedi yıllık bir Avrupa Birliği programıdır. Dönemin değerlerinde 236.5 milyon avroluk bir bütçe ayrılan programın amaçları arasında, Avrupa'nın kültürel mirasının korunması ve geliştirilmesi bulunuyordu. Kültür 2000 programı, tüm sanatsal ve kültürel alanlarda (sahne sanatları, görsel ve plastik sanatlar, yazın, müzik, kültürel tarih gibi) hazırlanmış olan iş birliği projelerine kaynak sağladı. Avrupa halkları arasında kültür alışverişinin gerçekleştirilmesi, Avrupa kültürünün çeşitlendirilmesi, sanatçıların üreticililik ve yaratıcıklarının artırılması, kültür ögelerinin daha geniş kitlelere ulaştırılması hedeflendi. I. İgor (Kiev büyük knezi) I. İgor (Ukraynaca: Ігор Рюрикович, Rusça: Игорь Рюрикович) (d. ? – ö. 945); 914-945 yılları arasında Kiev knezi. 9. yüzyılın ikinci yarısından itibaren Ruslar, Hazar ülkesinde özellikle ticari alanda etkili olmaya başlamışlardır. Hazar hakanı ülkesindeki Hristiyanları takibe başlamış, bunu duyan I. Romanos da Kiev Knezi I. İgor ile anlaşarak onu Hazarlara karşı bir sefer düzenlemeye ikna etmiştir. Bir süre sonra Bizans-Hazar ilişkileri daha da bozulmuş ve Bizans; Uz, Peçenek, As ve Alan kabileleriyle anlaşarak onları Hazarlara karşı saldırtmışsa da Hazarlar bu saldırıları geri püskürtmüşlerdir. Monrovia (anlam ayrımı) Monrovia ÅŸu anlmalara gelebilir: 2002 MTV Video Müzik Ödülleri 2002 MTV Video Müzik Ödülleri, 29 Ağustos 2002'de New York'taki Radio City Music Hall'de gerçekleştirilen ödül törenidir. 9 Haziran 2001 ile 13 Mayıs 2002 tarihleri arasında yayınlanan video klipler değerlendirdi. Ödül törenini Jimmy Fallon sundu. Kategorinin kazananı koyu renkte gösterilmiştir. Yedinci Çerçeve Programı Yedinci Çerçeve Programı (İngilizce: "Seventh Framework Programme" - FP7), Avrupa Birliği'nin araştırma projelerini finanse etmek amacıyla 2007-2013 dönemi için hazırladığı temel birimdir. Program, Avrupa Birliği'nin araştırma projelerine yönelik tüm inisiyatiflerini tek çatı altında birleştirir ve büyüme hedeflerine ulaşılması, rekabet gücü ve iş istihdamı sağlanması gibi konularda önemli rol üstlenir. Bu programla birlikte Avrupa Araştırma Alanı'nın daha da genişletilerek geliştirilmesi de hedeflenmektedir. Bunun dışında programda ulaşılması hedeflenen sonuçlar: Yedinci Çerçeve Programı'nın toplam bütçesi, yedi yıllık süreç içinde Birleşik Araştırma Merkezi'nin nükleer araştırmalar dışındaki çalışmaları da dâhil 51 milyar avrodur. Toplam bütçe sabittir ve bunun dağıtılmasında hangi projelere öncelik tanınacağı Kasım 2006'da kararlaştırılmışır. Oleg (Novgorod knezi) Oleg (Eski Nors dili: Helgi, Slav dilleri: Олег; d. ? – ö. 912 ya da 922); 879–913 yılları arasında Novgorod knezi, 882-913 yılları arasında ise Kiev knezi. Kendisi komutan yönetici ve aynı zamanda savaşçı denizci Vareg(bir nevi Viking)'tir.