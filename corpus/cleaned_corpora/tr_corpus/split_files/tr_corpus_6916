Character Strengths and Virtues kitabı ise doğru gideni tasarlamaya odaklanmıştı. Seligman’a göre Pozitif Psikoloji insanın zayıf taraflarıyla olduğu kadar güçlü taraflarıyla da ilgilenilmeli ve bu güçlü yanlar desteklenmelidir. İnsanların hayatlarını tatmin olacakları hale getirmeye çalışılmalı, yüksek yetenek ve deha yetiştirmekle ilgilenilmelidir. Seligman ve Peterson çalışmalarında değerli olan erdemlerin yönetilebilir bir listesini çıkarabilmek için çeşitli kültürlerde araştırmalar yapmıştır. Bu kültürler arasında Çin, Hindistan, Roma ve bir takım Çağdaş Batı kültürleri de vardır. Oluşturdukları liste güçlü bir karakterin 6 özelliğini içeriyor: Bilgelik, Cesaret, Sevgi, Adalet, Ilımlılık ve Aşkınlık. Bu özelliklerin hepsi alt başlıklar içerir: Örneğin Ilımlılık affetmeyi, İnsancıllık ise tevazu, sağduyu ve özeleştiriyi içerir. Bu 6 özellik arasında hiyerarşi olduğuna inanmıyorlar. Hiçbir özelliği daha temel ya da öncü görmüyorlar. Pozitif Psikolojinin savunduğu gibi, iyi karakter kötü karakterin olumsuzlanmasından veya minimize edilmesinden daha fazlasıdır. Hatta insanın güçlü yönlerinin ikincili değildir. Peterson ve Seligman’ın sıkı çalışmaları sayesinde insanın güçlü yönleri artık bilimsel değerlendirme ve anlamayla uyumludur. Seligman son kitabı Flourishte iyi oluşun ölçütlerinden açıkça bahsetmiştir. Bu ölçütleri “İyi Oluş Teorisi” olarak adlandırmıştır. Bu teoriyi 5 elemente dayandırmıştır: Seligman'a gÃ¶re “Her İyi Oluş elementinin ölçülebilmesi için 3 özelliğe sahip olması gerekir.” bu sitede tam teşekküllü mutluluk testleri bulunmaktadır. Olumlu duyguların nedenlerini araştırmıştır. Sol hemisfer ile sağ hemisfer aktivitesi arasındaki ilişkinin mutluluk nedeni olduğunu bulmuştur.Seligman’a göre psikolojinin amacı zihinsel problemleri çözmenin yanında insanların mutlu olabilmesinin yollarını bulmak olmalıdır. İlk kez 1999 yılında Martin Seligman, psikoloji biliminin insanın normal olmayan yönleri üzerinde durduğuna, güçlü ve olumlu yönlerini anlayıp geliştirmeye çalışmadığına dikkat çekerek, psikoloji bulgularının insanları nasıl daha normal, daha mutlu, daha başarılı ve daha iyi olabileceklerini öğretmek için kullanılması gerektiğini vurgulayarak “pozitif psikoloji” kavramını ileri sürmüştür. 1998 yılında Amerikan Psikoloji Derneği başkanı olan Martin Seligman’ın (2002) psikoloji alanına yeni bir bakış açısı ile başlayan ve yeni bir akım olan pozitif psikoloji, II. Dünya Savaşı’ndan beri devam eden psikolojinin sadece zihinsel hastalıklar ve patolojilere odaklanan yönüne değil, aynı zamanda psikolojinin unutulmuş iki altın misyonuna vurgu yapmakta ve “insanların doğru olan yönleriyle ilgilenmeye” ve “onları geliştirmeye” odaklanmaktadır. Sheldon ve King (2001)’e göre pozitif psikoloji, insana özgü olağan güç ve erdemlerin bilimsel olarak incelenmesidir. Bu tanıma göre pozitif psikoloji akımı, psikologların dikkatlerini patolojik birey yerine sağlıklı bireylere çekme amacını taşımaktadır. Cesaret, umut, azim gibi yetkinlikleri güçlü yanlar olarak inşa eden pozitif psikolojinin bu yolla iyilik halini geliştirebileceği ve akıl hastalıklarını ortaya çıkmadan önleyebileceği savunulmaktadır. İyilik hali kavramı, pozitif karakteristik ve değerlerin bireylerin hoşnutluk, doyum ve mutluluk gibi nesnel deneyimlerine nasıl katkı yaptıklarını inceleyen pozitif psikoloji biliminin kökenini oluşturan kavramlardır. Sheldon, Frederickson, Rathunde ve Csikszentmihalyi (2000) pozitif psikolojiyi, â€œideal insan işleyişinin bilimsel olarak incelenmesi” olarak tanımlamıştır. Bu işleyiş içerisindeki temel pozitif öğeler, kişiyi negatif duygulardan kurtarmakta ve idealliği meydana getirmektedir. Pozitif psikoloji, psikologlar tarafından ise bireyin gelişimine katkıda bulunan kişilik özellikleri olarak tanımlanmıştır. Pozitif psikoloji eksikliklerin geliştirilerek giderilmesinden ziyade, öznel iyi-oluş, mutluluk ve uzun ömürlü olmayı geliştirmeye odaklanan bir kavramdır(akt. Yıldız, 2015). Pozitif psikolojinin üç temel odak noktası bulunmaktadır. Bunların birincisi mutluluk, zevk, neşe ve düşündüğünü ifa etme gibi pozitif deneyimleri içermektedir. İkincisi, karakter, yetenekler ve ilgiler gibi pozitif bireysel özellikleri içermektedir. Üçüncüsü ise, aileler, okullar, işletmeler, topluluklar ve toplumlar gibi pozitif kurumları içermektedir. Seligman ve Csikszentmihalyi (2000) pozitif psikolojinin üç seviyesini şu şekilde ifade etmiştir: Birincisi; bireyin geçmiş yaşantılarından doyum alması, an itibarıyla mutluluk duygusu hissetmeleri ve geleceğe yönelik iyimserlik ve umut kavramları üzerinde durmaktadır. İkicisi; dışadönüklük, sorumluluk, sevgi, cesaret, affetme ve özgecilik gibi bireyin pozitif özellikleridir. Üçüncü olarak da, pozitif psikoloji bireylerin hem kendilerine hem de topluma yararlı bireyler olmalarını sağlayacak pozitif kuramlar üzerinde çalışmaktadır. Pozitif Psikoterapi (PPT) çok aşamalı bir tedavi planı uygular. Pozitif Psikoterapide hasta sadece hasta rolünü üstlenmez aynı zamanda kendi kendisinin terapisti haline gelir (Peseschkian, 2005b). PPT çatışmalara pozitif bir bakış açısıyla bakar. Pozitif terimi gerçek ve belirli olanı ifade etmek için kullanılır. Yani çatışmaların yalnızca kişiler için olumsuz, çözülmesi gereken bir durumu ifade ettiğini ve aynı zamanda bireyin sahip olduğu yetenekleri de fark etmesini sağlar. PPT’de danışana kendi kendine yardım becerisi kazandırılmaya çalışılır. PPT herkesin iki temel yeteneğe, yani sevme ve bilme yeteneğine sahip olduğu prensibine dayanır. Bireyler bu iki temel yetenek sayesinde bedenine, içinde bulunduğu çevreye ve zaman göre çeşitli yetenekler geliştirir ve belirgin bir kişilik yapısı ortaya çıkar. Pozitif psikolojide koçluk çalışmaları, danışanı “kusurlu, problemli, eksik” olarak yaftalamak yerine, karşısındakinin güçlü ve gelişime açık yönlerini keşfederek, kişi ve kişilerin iyilik halini optimal düzeye çekebilmeyi hedeflemiştir (Hefferon & Boniwell, 2011). 2004 yılında Pensilvanya Üniversitesi bünyesinde yapılan araştırmalar da pozitif psikoloji ve koçluğun oluşturduğu itilafın başarısını doğrular nitelikte sonuçlar elde etmiştir; pozitif psikoloji koçluğu alan bireylerde, kontrol grubuna kıyasla hedefe ulaşma, dayanıklılık ve iş ortamındaki uyumun arttığı, öte yandan stres ve depresyonun azaldığı gözlemlenmiştir (Grant et al., 2009).“Danışanımın sorunu ne ve bu nasıl çözülür?”sorusu yerine “Danışanımın gözünde yaşamaya değer bir hayatın tasviri nedir ve bunu nasıl elde edebiliriz?”sorusunu cevaplamayı amaçlayan pozitif psikoloji koçu, danışan kurum ya da kişilerdeki güçlü ve gelişime müsait yanların hümanist bir yaklaşımla hedeflenen noktaya getirilmesine katkı sağlamayı amaçlamaktadır. Farkındalık yolunda öz-anlayış terapi yöntemi, kendi hata ve yetersizlikleri karşısında anlayış gösteremeyen ve yüksek derecede kendini eleştiren bireylerin iç konuşmasını olumlu bir yöne doğrultmayı hedefler. Öz-anlayış kavramı 3 temel ögeden oluşmaktadır: kendine şefkat, ortak paydaşım ve bilinçli farkındalık. Birinci öge olan kendine-şefkat, kişinin acı çektiğinde, hatalı davrandığında veya kendisini yetersiz hissettiğinde kendi üzerine gelmek yerine, kendisiyle samimi ve anlayışlı bir diyalog kurabilmesidir. Kendi kendine şefkat gösterebilen kişi, kendini teselli edebilir ve acı çektiği anda kendisiyle destekleyici ve rahatlatıcı bir iç-konuşma gerçekleştirebilir. Öz-anlayışın ikinci kolu olan ortak paydaşım, toplumun her bireyinin mükemmel olmayan bir hayat sürdüğünü ve herkesin kendi hayat koşulları içerisinde farklı acılar çektiğini kabul etmeyi salık verir. Öz-anlayışın son ögesi olan bilinçli farkındalık ise acı dolu düşüncelere ve duygulara sahip olduğumuzda bunları karşı koymadan gözlemlemeyi veya bunlardan kaçınmadan ana odaklanmayı öngörür (Neff, 2003b). Öz-anlayış pratikleri düzenli bir şekilde uygulandığında, katı öz-eleştiride bulunan bireylerin iyilikseverlik, mutluluk, iyimserlik, gelecekle ilgili umutlu olma, duygusal zeka, hayattan tatmin olma ve başarı düzeyleri yükselir, öte yandan depresyon, anksiyete, utanç, yanlış yapma korkuları azalır (Barnard & Curry, 2011; Neff, Kirkpatrick & Rude, 2007a). Merhamet-odaklı terapi, kendisini yüksek ölçüde kınayan, küçümseyen ve kendisiyle alakalı utanç duyan bireylerin hem kendileri, hem de çevresindeki bireyler ile sağlıklı, anlayışlı ve merhametli bir diyalog kurabilmesini amaçlar ve empati kavramını içine alır. Böylelikle danışan kendisinin ve başkalarının duygularını anlama, nazikçe kabul ve tolere etme yolundaki ilk adımını atmış olur. Merhamet odaklı terapi öncelikli olarak danışana beynimizin sistemini, endişe, sinir ve depresyonun bu sistemin doğal hallerinden bir kaçı olduğunu ve bunların “kimsenin suçu” olmadığını izah eder. Ayrıca bu terapi sayesinde danışanların şu anda yaşadıkları ve dış dünyaya ilişkin birçok korkunun (reddedilme korkusu, suistimal edilme korkusu vb) geçmişte tecrübe etmiş oldukları ihmal, istismar ve kötü muamele gibi durumlar ile olan ilişkisini fark etmeleri sağlanır. Merhamet odaklı terapi, bu sert öz-eleştiriyi bedenlerinde net bir biçimde hissedebilen danışanların söz konusu durumla başa çıkması için farkındalık odaklı bir dizi uygulama sunar. Danışman ise öz-eleştiriyi teşhis ettirecek olan egzersizlerin yapılmasında ve danışanın kendisini destekleyici ve cesaret verici duygu ve düşüncelere sahip olmasında, danışana yardımcı olur. Felsefi danışmanlık, felsefenin pratik hayatın sorunlarına karşı sunduğu çözümleri kapsar. Bu minvalde felsefi danışmanlık, danışanın hayatında belirleyici rol oynayan unsurları keşfedebilmesini, problematik alanları tespit edebilmesini ve bu bilgileri günlük yaşama verimli bir şekilde entegre edebilmesini sağlar. Temelleri Sokratik diyaloga kadar uzanan felsefi danışmanlıkta amaç, danışanın belirli bir görüş veya çözümü benimsemesi değildir, aksine kendi dünya görüşleri ve inanç sistemleri ile ilgili daha berrak bir kavrayış elde etmesidir. Felsefi danışmanlıkta ele alınan konular kariyer, orta-yaş krizleri, hayatın anlamı, ahlak, stres, duygular gibi hayatımızın merkezine yerleşmiş olan güncel hayatın felsefi konularıdır. Bunlar çok temel ve süreç içinde şekillenip, çözümlenebilecek meselelerdir. Psikolojik akupunktur olarak da tanımlanabilen duygusal özgürleşme tekniği, akupunktur tedavisinde olduğu gibi vücudun enerji alanlarınki duygusal yoğunluk ve rahatsızlıkları çözümlemeye dayalı olan alternatif bir psikolojik yöntemdir. 1960 yılından beri psikolojik rahatsızlıkların tedavisinde uygulanan bu tekniğe göre kişinin yaşadığı travmaların sonucunda doğan olumsuz duyguların ana sebebi; bedenin enerji sisteminde oluşan blokajlardır. Sağlıklı bir enerjinin kişinin bedeninde olması gerektiği gibi işlemesi için kişi vücudunun bazı bölgelerine parmak ucuyla seri bir şekilde dokunur. Bu esnada bir takım direktiflerle danışman, danışanın yaşadığı travmayı kendisine hatırlatır ve meridyen noktalarına yapılan vuruşlar vasıtasıyla enerji bedeni uyarılır. Böylelikle danışmanın, danışandan aldığı bilgiler doğrultusunda yaptığı sözlü yönlendirmeler ile enerji kişinin bedenindeki rahatsızlıkları çözümlemeye başlar. Bunun sonucunda danışan artık yaşadığı travmayı hatırladığında eski olumsuz duyguları yaşamaz veya çok daha az bir yoğunlukta yaşar. Duygusal dönüşüm tekniği, danışanın yaşadığı ve çözümlenmesini istediği sorunu bedene odaklanarak hafifletmeyi veya ortadan kaldırmayı hedefler. Danışan ve danışmanın koordineli olarak yürütmüş olduğu bu çalışma ile, öncelikle danışanın yaşadığı travmanın bedenindeki etkilerini, danışmanıyla birlikte tahlil etmesi beklenir. Formu belirlenen bedensel acı veya travma artık üzerinde çalışılacak hale gelmiştir. Bundan sonra nefes ve farkındalık çalışmalarıyla danışanın enerji bedeni akışın sağlanabilmesi için uyarılmaya başlanır. Duygusal dönüşüm tekniğinin en önemli avantajı, danışanın problemini açıkça anlatmak zorunda olmayışıdır. Bu çalışma, duygusal özgürleşme tekniğinden farklı olarak danışmanın problem ile ilintili vermiş olduğu direktiflerle değil, farkındalık ile ilgili söylemlerle yapılır. Duygusal dönüşüm tekniği tüm duygusal rahatsızlıklarda (yoğun acı, utanç, keder, suçluluk hissiyatı, depresyon, stres, anksiyete durumları) yardımcı bir yöntem olarak uygulanabilir. Martin Seligman (1998) ile öne çıkan ‘Pozitif Psikoloji’ alanının iş yaşamında da geçerli olduğu, işgörenlerin yeniliklere karşı iyimser olmalarına yardımcı olduğu görülmektedir. Pozitif psikoloji eğer doğru uygulanırsa işgörenlere becerilerini kullanma ve işinde çeşitlilik yaratma için fırsat vermektedir. Pozitif psikoloji akımının örgüt ortamına olan yansıması, iki alt akım ile kendini göstermektedir. Bunlardan biri Pozitif Örgütsel Düşünce Okulu olup, kriz ve olumsuz koşullarda örgütün yaşamını devam ettirmesi için pozitif özellikleri vurgulamaktadır. Diğer akım ise Pozitif Örgütsel Davranıştır. Pozitif Örgütsel Davranış, “ günümüz çalışma hayatının gelişimi için ölçülebilir, geliştirilebilir ve etkin bir şekilde yönetilebilir pozitif yönelimli olan insan kaynaklarına ilişkin güçlü yönler ve psikolojik kapasiteler üzerinde yapılan çalışma ve uygulama” olarak ifade edilmektedir(akt. Keleş, 2011). Pozitif psikoloji hareketi, örgütsel davranış alanında geniş yankı bulmuştur(Akçay, 2011). Pozitif örgütsel davranış, pozitif psikolojinin iş yaşamına uygulanması ile ortaya çıkmış bir kavramdır(Abbas, 2014). Pozitif psikoloji alanında yapılan çalışmalar Prof. F. Luthans’ın örgüt psikolojisi alanındaki çalışmalarına öncülük etmiştir(Akçay, 2011). Luthans (2002), pozitif örgütsel davranışın, örgütsel performansın gelişimine dayalı olarak insan kaynaklarının güçlü yönlerini ele aldığını, bu güçlü yönleri tanımladığını, ölçüp ve gelişmesine katkıda bulunduğunu ifade etmiştir ve buradan hareketle pozitif örgütsel davranışı, günümüz koşullarında örgütsel yaşamın gelişimi için ölçülebilir, geliştirilebilir ve etkili bir şekilde yönetilebilir, pozitif bakış odaklı olan insan kaynağının güçlü yönleri ve psikolojik kapasitesi üzerinde duran ve bu yönde çalışmalar yürütülen bir uygulama alanı olarak tanımlamıştır (Sarıcı, 2015). Böylece pozitif psikoloji, “pozitif örgütsel davranış” olarak adlandırılan, çalışanların zayıf noktalarına odaklanmak yerine güçlü taraflarını açığa çıkarmaya çalışan, bu güçlü yönlerin ardındaki psikolojik unsurları ölçmeye, geliştirmeye ve yönetmeye çalışmak suretiyle işyerinde performansta iyileşmeleri hedefleyen bir yaklaşımı beraberinde getirmiştir. Pozitif örgütsel davranış kavramı, pozitif sermayenin de ortaya atılmasını sağlamıştır. Psikolojik sermaye, bireyin sahip olduğu olumlu ve geliştirilebilir özellikler bütünü olarak tanımlanmaktadır. İnsan kaynakları ve örgütsel davranış alanlarına yeni bir bakış açısı getiren psikolojik sermayenin öz yeterlilik, iyimserlik, umut ve dayanıklılık olmak üzere dört temel alt boyutu bulunmaktadır. Aynı zamanda psikolojik sermayenin en önemli özelliklerinden birisi de, iş performansı ve performansın öncülleri üzerinde etkin bir rol oynamasıdır. Pozitif Psikoloji akımının etkisiyle örgütle özdeşleşme kavramının da bireysel ve örgütsel düzeydeki etkileri önemli bir araştırma konusu olarak karşımıza çıkmaktadır. Çeşitli araştırmalar; örgütle özdeşleşmenin, iş tatmini, motivasyon, verimlilik, performans, örgüte sadakat duyma, işbirlikçi davranışlar ve örgütsel vatandaşlık davranışıyla bağlantılı olduğunu ortaya çıkarmıştır. Örgütle özdeşleşen çalışanların inisiyatif almaya ve proaktif davranışlar sergilemeye daha yatkın olmalarını ve öğrenme motivasyonlarının da diğerlerine göre daha fazla olmasını sağladığı ifade edilmektedir. Çalışma psikolojisinde kullanılan sağlamlık (resilience) kavramı da pozitif psikoloji kavramıyla ilişkili olarak anılmakta, bireylere stres ile başa çıkma için pozitif destek sağlamaktadır. Pozitif örgütsel davranışın diğer boyutlarından farklı olarak sağlamlık tepkisel bir nitelik taşır ve kişinin riskli ve olumsuz koşullar altındaki durumlara gösterdiği olumlu uyumu şeklinde tanımlanmaktadır. Pozitif psikolojiye getirilen en önemli eleştirilerin başında insanın olumlu yönlerinin vurgulandığı, olumsuzun yok sayıldığı gelmektedir. Richard Lazarus (2003), psikolojide olumlu ile olumsuzun ayrılmasının doğru olmadığını ifade etmiştir. Pozitif psikolojinin çok fazla gelişme sağlayamayacağını, yalnızca bir heves olduğunu düşünmüştür. (akt. Hefferon, K. & Boniwell, I., çev. (2014). Son yıllarda yeni bir bilinçle sentezleme yaklaşımı daha çok benimsenmeye başlanmıştır (Linley, Stephen, Harrington ve Wood, 2006). Buna göre, pozitif psikoloji olumlu ile olumsuzu bütünleştirme çabasına girmiştir. Rathunde (2001) pozitif psikolojiyi kendinden önceki epistemik varsayımları iyi incelemediği, kendinden önce gelen ve insanın benzer yönlerine dikkat çekmiş yaklaşımlara itibar etmediği yönünde oldukça sert biçimde eleştirmiştir. Ancak pozitif psikoloji, bireyin olumlu yönlerini vurgulaması nedeniyle, normal popülasyona psikolojik yardım hizmeti sunan profesyoneller için bir fırsat niteliğindedir. Zaten pozitif psikolojinin dayandığı kuramsal temeller psikolojik danışmanın vazgeçilmez taşlarıdır ve uzun yıllardır Türkiye’de psikolojik danışma alanında kullanılmaktadır (akt. Karaırmak, ve Siviş, 2008). Pozitif psikoloji akımı aynı zamanda kavramların içlerinde bulundukları bağlamı ve sosyal çevre ve kültürün etkisini değerlendirmemesiyle eleştirilmiştir (Fernández-Ríos, ve Novo, 2012; McNulty ve Fincham, 2012). Geçmiş kuramların inkar edildiği eleştirilerine cevaben Seligman (2002) pozitif psikolojinin yeni bir fikir olmadığını söylemiş ve Allport ve Maslow gibi insancıl kuramcılara atıfta bulunmuştur. Lazarus, pozitif psikolojiyi metodoloji yönünden de eleştirmiştir. Yapılan araştırmalarda kullanılan yöntemlerin kesitsel ve korelasyonel türü araştırmaların çok kullanıldığından bahsetmiştir. Araştırma yöntemlerindeki bu sınırlılık sadece pozitif psikolojinin değil, psikoloji biliminin de bir sorunudur. Pozitif psikoloji hakkında dile getirilen başka bir eleştiri de duygulara olan bakış açısıdır. Pozitif psikoloji duyguları pozitif ve negatif olarak değerlendirmektedir ancak duygular karışıktır (Larsen ve ark. 2001, 2004). Held (2002) pozitif psikologların kutuplaştırıcı mesajlar verdiklerini iddia etmektedir. Seligman gibi bazı pozitif psikologlar, “olumlu düşünmek zorundayız, olumlu duygu ve tutumları geliştirmeliyiz ve güçlü özelliklerimizi mutlu, sağlıklı, bilge olmak için kullanmalıyız” şeklinde öneriler sunmaktadır. Van Deurzen (2009) pozitif psikologların geçici çözüm önermesini, karışık meseleleri alarak onları kolay erişebilir ve satın alınabilir ticari ürünler haline getirmelerini eleştirmektedir. Pozitif psikolojinin faydasız ve olumsuz düşünce ve duyguları daha üretken ve olumlu olarak değiştirme hedefini tartışmaktadır. Klinik psikoloji yıllardır hastaların olumsuz düşüncelerine engel oldu. Pozitif psikoloji ayrıca uyumlu düşünce süreçlerin eklemeye çalıştı. Pozitif psikoloji olumlu düşüncelerin ayrıcalıklı olmasını istemez; aksine olumsuz düşüncelerle birlikte bir denge tutturmanın önemini vurgular. Kowalski (2002) pozitif psikolojinin göz ardı ettiği bir durum olarak olumsuz kişiler arası davranışların olumlu özellikleri üzerinde durmak olduğunu savunmuştur. Kronik olarak şikayet etme davranışı gösteren kişiler genelde toplum tarafından dışlanmaya maruz kalsalar da, bu “şikayet etme” kişilerdeki olumsuz duygu durumlarını hafifletmektedir. Hoş olmayan durumlardan şikayet etmek sosyal bağ kurmanın etkili bir yolu olabilir (akt. Hefferon, K. & Boniwell, I., çev. 2014). Pozitif psikoloji akımına yöneltilen diğer eleştiriler, Amerikan yaşamını merkeze alması, elitist tutum sergilemesi, baskın etnik grup merkezli olması olarak sıralanabilir (Christopher, ve Hickinbottom, 2008; Fernández-Ríos, ve Novo, 2012; Miller, 2008; Yen, 2010). Pozitif psikolojinin entegrasyonunun alanın geleceği için ideal olduğu birçok araştırmacı tarafından desteklenmiştir. Pozitif psikolojinin ilerleyip geliştikçe bilimin diğer alanlarıyla bütünleşerek ve giderek uzmanlaşarak güçleneceği düşünülmektedir. Öngörülen gelecek finansman ve psikolojik bürokrasi içinde kesin yer alan yapısal malzemeler açısından faydacı unsurlara sahiptir. Bununla birlikte, pozitif psikoloji olumlu olanı araştırırken olumsuz olanla da ilgili bir bilgisi olması gerektiğinin farkında olmalıdır çünkü başlangıçta alana yönelmenin asıl nedeni zaten psikoloji alanındaki dengesizlik olmuştur. Lee Allen Lee Allen ile şu maddeler kastedilmiş olabilir: Lee Allen (güreşçi) Lee Dale Allen (28 Aralık 1934, St. Francis - 11 Haziran 2012), Amerikalı güreşçi. Grekoromen ve serbest kategorilerinde yarışmaktaydı. 1956 Yaz Olimpiyatları'nda serbest, 1960 Yaz Olimpiyatları'nda ise Grekoromen kategorisinde mücadele etti. Poopó Gölü Poopó Gölü (İspanyolca: "Lago Poopó"), Bolivya'daki Altiplano Platosunda yer alan ve Titikaka Gölü'nden çıkan Río Desaguadero nehriyle beslenen 1980'li yıllardan itibaren küçülmeye başlayarak 2015'te kuruyan eski göl. Akeolojik buluntulara da ev sahipliği yapan göl, 2002 yılında Ramsar alanı ilan edilerek koruma altına alınmıştır. Bolivya'nın güneybatısındaki Oruro şehrinin yakınında bulunan göl, sıcaklığın son otuz yılda iki derece artması, yağışların azalması, göle akan Río Desaguadero nehrinin suyunun tarım ve bölgedeki madencilik sektörü için kullanılması ve atık suyun yine Poopó gölüne iletilmesi nedeniyle Aralık 2015'te kesin olarak kurudu. DieudonnÃ© Gbakle Dieudonné Gbakle (d. 20 Aralık 1995), Malili futbolcudur. Orta saha pozisyonunda görev almakta olup, Gençlerbirliği'nden kiralık olarak 1. Lig ekiplerinden Manisaspor'da forma giymektedir. Profesyonel kariyerine 2013 yılında AS Bakaridjan kulübünde başladı. Daha sonra sırasıyla Lille B, Metz B ve Metz kulüplerinde oynadı. 2016-17 sezonu öncesinde Gençlerbirliği ile 1+1 yıllık sözleşme imzaladı. Mali 20 yaş altı millî futbol takımı formasını 2015 FIFA 20 Yaş Altı Dünya Kupası'nda giyen Gbakle, 7 maçta 2 gol kaydederek takımıyla beraber turnuvayı 3. sırada tamamladı. Dürümlü Katliamı Dürümlü Katliamı ya da Dürümlü Saldırısı, 12 Mayıs 2016'da yerel saatle 22:30 dolaylarında Diyarbakır'ın Sur ilçesine bağlı Dürümlü mezrasında gerçekleşen ve 16 kişinin yaşamını yitirdiği, 23 kişinin de yaralandığı bombalı saldırı. Saldırıyı PKK üstlenmiştir. 24 Kasım 2016'da ölü olarak ele geçirilen PKK üyesi Nevzat Gündüz'e ait kanıtların deşifre edilmesiyle, bombalı saldırıyı gerçekleştirenlere öncülük edenlerden olduğu anlaşılan Burhan Taş 14 Kasım 2017'de tutuklanmış, yapılan yargılama sonucunda da 17 kez ağırlaştırılmış müebbet ve 11 yıl 8 ay 20 gün hapis cezasına çarptırılmıştır. İçişleri Bakanı Süleyman Soylu 11 Haziran 2020 tarihinde sosyal medya hesabından yaptığı açıklama ile Dürümlü saldırısı ve 18 Ağustos 2016'da 3 polis memurunun hayatını kaybetmesine sebep olan Elazığ İl Emniyet Müdürlüğü saldırısının faili turuncu kategoride aranan İzzet Yiğit'in de etkisiz hale getirildiğini duyurmuştur. Sistemi meşrulaştırma teorisi Sistemi meşrulaştırma kuramı, mevcut politik, sosyal ve ekonomik sistemlerin meşrulaştırılmasının ardında yatan psikolojik süreçleri açıklamaya çalışan bir sosyal psikoloji kuramıdır. John Jost ve Mahzarin Banaji tarafından geliştirilmiştir. Temel olarak toplumdaki mevcut düzenlemelerin ve hiyerarşik yapılanmaların hem avantajlı hem de dezavantajlı grup üyeleri tarafından nasıl ve neden sürdürüldüğü sorularına cevap aramaktadır. Sistemi Meşrulaştırma Kuramı (SMK), çeşitli kuramlardaki kavramları entegre etme çabasının sonucunda ortaya çıkmıştır. Özellikle şu dört kuramın kavramlarını içerir: sosyal kimlik kuramı, sosyal baskınlık kuramı, adil dünya inancı kuramı, Marksist feminizm ideoloji kuramları. Sistemi meşrulaştırma kuramı ile, önceki kuramların açıklayamadığı dış grup tarafgirliği ve statükonun rasyonelleştirilmesi gibi bazı psikolojik süreçlere açıklık getirilmiştir . SMK'da meşrulaştırma motivasyonları üçe ayrılarak incelenir: egoyu meşrulaştırma, grubu meşrulaştırma ve sistemi meşrulaştırma olmak üzere üç farklı meşrulaştırma motivasyonu. Bireylerin olumlu bir benlik algısı oluşturmak için kendi davranışlarını geçerli ve meşru algılamaları eğilimi egoyu meşrulaştırma motivasyonu olarak, kimliklerinin önemli parçası olan grup üyeliklerini geçerli ve meşru algılamları grubu meşrulaştırma motivasyonu olarak, statükoyu kişilerin geçerli, meşru ve haklı görme ihtiyacı ise sistemi meşrulaştırma motivasyonu olarak tanımlanır . SMK’ya göre bireyler, bir sosyal sistemdeki mevcut düzenlemeler kendilerinin ve de üyesi oldukları grubun aleyhinde olsa bile onu meşru olarak algılar. Üye oldukları grup avantajlı bir grup da olsa, dezavantajlı bir grup da olsa, grup üyeleri içinde bulundukları sistemi koruma, meşrulaştırma ve devamlılığına katkı sağlama eğilimindedir. Sistemlerin meşrulaştırılması, mevcut sosyal düzenlemelerin korunmasına ve devamlılığına yol açmaktadır. Bireylerin kendi aleyhindeki mevcut politik, sosyal ve ekonomik düzenlemeleri meşru ve adil olarak algılamalarının nedenleri, kişiler üzerinde sağladığı olumlu etkileridir . Sistemi meşrulaştırma eğiliminin en önemli işlevi, hem avantajlı hem de dezavantajlı grup üyelerinin yaşayabileceği çeşitli olumsuz duyguları hafifletmesidir. Buna sistemi meşrulaştırmanın hafifletici fonksiyonu denilmektedir. Sistemi meşrulaştırma, avantajlı grup üyelerinde suçluluk duygusunun; dezavantajlı grup üyelerinde huzursuzluğun hafiflemesine katkı sağlar. Bireyler sistemi meşrulaştırma eğilimleri sayesinde mevcut durumdan daha az rahatsız olmakta ve adaletsiz bir dünyada yaşamanın yol açacağı adaletsizlik ve suçluluk duygularıyla daha iyi baş edebilmektedirler . SMK'da egoyu, grubu ve sistemi meşrulaştırma motivasyonlarının avantajlı ve dezavantajlı grupları üyeleri için farklı farklı olduğu iddia edilir. Sistemi meşrulaştırma, avantajlı grup üyelerinin kendi çıkarlarına hizmet eder, bu nedenle avantajlı grupların üyeleri için üç tür meşrulaştırma motivasyonu (egoyu, grubu ve sistemi meşrulaştırma motivasyonları) birbiri ile uyumludur. Fakat dezavantajlı grup üyeleri için egoyu ve grubu meşrulaştırma motivasyonu, sistemi meşrulaştırma motivasyonu ile çatışır zira mevcut politik, sosyal ve ekonomik düzenlemelerin adil ve meşru görülmesi dezavantajlı grup üyelerinin kişisel ve grup çıkarlarına hizmet etmez. Dezavantajlı grup üyelerinin sistemi meşrulaştırma güdüsü genelde egoyu ve grubu meşrulaştırma güdülerinden yüksektir. Egoyu ve grubu meşrulaştırma güdülerinin sistemi meşrulaştırma güdülerinden daha yüksek düzeyde olması halinde, bu grup üyelerinin toplumsal eyleme yönelmeleri olası hale gelmektedir. Kurama göre iyi özelliklerin tamamı avantajlı grupla, kötü özelliklerin tamamı dezavantajlı grupla ilişkilendirilmez. "Tamamlayıcı stereotipler" toplumdaki iyi ve istenilir özelliklerin tek bir grubun elinde olmadığı algısını oluşturarak sistemin meşrulaştırılmasına katkı sağlamaktadır. “Fakir ama mutlu” ve “zengin ama yalancı” ifadelerinde olduğu gibi her iki gruba da hem olumlu hem olumsuz özelliklerin atfedilmesi "tamamlayıcı stereotip"lerin örneklerindendir . Tamamlayıcı stereotipler toplumda olumlu ve olumsuz özelliklerin adil bir şekilde dağıldığı inancının artmasına ve gruplar arasındaki eşitsizlik algısının azalmasına katkı sağlar . Bireyler, avantajlı ve dezavantajlı grupları "tamamlayıcı olmayan stereotipler" (fakir ve mutsuz, zengin ve dürüst) ile değerlendirdikleri takdirde ise sistemin meşruluğu algısı tehlikeye düşer . İç grup yanlılığı kişilerin üyesi oldukları sosyal grupları dış gruplardan daha pozitif algılaması iken; dış grup yanlılığı dış grup üyelerini olumlu algılama ve toplumsal eşitsizlikleri içselleştirme eğilimini ifade etmektedir . Sistemi meşrulaştırma eğilimlerinin toplum içindeki avantajlı grup üyelerince benimsenmesi iç grup yanlılığının artmasına, dezavantajlı grup üyelerince benimsenmesi ise dış grup yanlılığının artmasına neden olmaktadır . SMK’ye göre avantajlı konumda olan grup üyelerinin iç grup yanlılığı, dezavantajlı konumda olan grup üyelerinin ise dış grup yanlılığı yüksektir. Bireylerin gruplar arası eşitsizliği meşru görme eğilimleri dezavantajlı grup üyelerinin kendi düşük statülerini kabul etmelerine, içselleştirmelerine ve sürdürmelerine yol açmaktadır. Bu kavram alt konumdaki grup üyelerinin gösterdikleri emek karşısında diğer gruplardan daha az kazanç hak ettikleri algısını ifade etmektedir. SMK'ya göre baskılanmış hak etmişlik duygusu dezavantajlı grup üyelerinin gruplar arası eşitsizlikleri ve adaletsiz sosyal düzenlemeleri meşrulaştırmasının bir yoludur . Baskılanmış hak etmişlik duygusu kavramının ele alındığı çalışmalar genellikle cinsiyet eşitsizliği ile ilgilidir. Araştırmalara göre baskılanmış hak etmişlik, cinsiyet eşitsizliğinin kadınlar tarafından içselleştirilmesi biçiminde ortaya çıkar. Kadınların erkeklerle aynı işi yaptıklarında kendi performanslarını erkeklerinden daha değersiz görmeleri baskılanmış hak etmişliğin örneklerindendir . Bireylerin sistemi meşrulaştırma eğilimlerinin diğer psikolojik fenomenlerle ilişkisini inceleyen birçok çalışma mevcuttur. Sosyal baskınlık yönelimi, cinsiyetçi tutumlar ve kendini nesneleştirme gibi süreçler bu psikolojik fenomenlerden bazılarıdır. Sistemi meşrulaştırma eğilimleri ve sosyal baskınlık yönelimi arasındaki ilişkinin incelendiği bir çalışma Amerika ve İtalya'da yaşayan katılımcılarla yapılmıştır. Araştırma sonucunda bireylerin sahip olduğu sosyal baskınlık düzeyleri sistemi meşrulaştırma eğilimleri ile ilişkili bulunmuştur. Düşük statülü grup üyelerinden sosyal baskınlık yönelimi düşük olan bireylerin gruplar arası eşitsizliklere ve mevcut statükoya karşı durduğu bulunmuştur. Sosyal baskınlık düzeyi yüksek olanların ise sistemin meşrulaştırılması için çaba sarf ettikleri görülmüştür. Çelişik Duygulu Cinsiyetçilik Teorisinin ileri sürdüğü kavramlardan biri olan korumacı cinsiyetçilik, SMK'ya göre cinsiyet eşitsizliklerinin meşrulaştırılmasına hizmet eden bir ideolojidir. Korumacı cinsiyetçilik ve yaşam tatmini arasındaki ilişkinin incelendiği bir araştırmada bu ilişkide sistemi meşrulaştırma eğilimlerinin aracı rolü incelenmiştir. Burada hem kadın ve erkekler katılımcılarda korumacı cinsiyetçilik ve yaşam tatmini arasındaki ilişkide sistemi meşrulaştırma düzeyinin aracılığı rolü olduğu görülmüştür. Korumacı cinsiyetçilik ile bir taraftan kadınların saf ve sevecen oldukları ifade edilirken diğer taraftan zayıf ve korunması gereken kişiler oldukları örtük biçimde belirtilmektedir. Böylece kadınların davranışlarının erkeklerin kontrolü altında olması meşrulaştırılmaktadır. Cinsiyetler arasındaki ilişkilerde sistemin meşrulaştırma ile ilişkili olan başka bir kavram kendini nesneleştirmedir. Sistemi meşrulaştırma, kendini nesneleştirme ve sosyal değişim arasındaki ilişkinin incelendiği çalışmada kendini nesneleştirmenin sistemi meşrulaştırmanın bir yolu olduğu görülmüştür. Ä°drimi Kral İdrimi Alalah’ın meşhur krallarından biridir. Kral İdrimi'nin, durmadan onlara saldıran Hititlerden yakınıp, halkını nasıl düze çıkardığına dair verdiği mesaj, aynı heykelin üzerine çivi yazısı ile yazılmış. Mesajın sonu, bu heykeli tahrip edecek olanları lanetleyerek bitiyor. Heykel şu anda British Museum'da sergilenmekte. Kaidesi ise Hatay’da olduğu yerde duruyor. Açana başkenti Halpa (Halep) olan Yamhad Krallığı'na bağlı yerel bir beyliğin merkeziydi. 1937-39 ve 1946-49 dönemlerinde British Museum adına Sir Leonard Woolley başkanlığında bir ekip tarafından kazıldı. Kazılarda MÖ 3400-1194 arasına tarihlenen 17 kültür katı saptandı. Mezopotamya ve doğusu ile ege ve batısı arasındaki kültür etkileşimini göstermesi ve Amik Ovası'nın kronolojisini vermesi bakımından önem taşır. Alalah’ta ayrıca gömme geleneklerini aydınlatıcı buluntular da ortaya çıkarıldı. Sit alanı içinde, evlerin yakınında ya da altında mezarlar bulundu. Ölüler çoğunlukla doğrudan toprağa gömülüydü. Yalnızca beşinci katmanda bir tabut bulundu. Alalah yaklaşık MÖ 1200'de denizden gelen halklarca yok edilmiştir. Alalah'da bulunan kitabeler dışında hiçbir kaynakta İdrimi’den söz edilmez. İdrimi kitabesi Alalah'ı kazan İngiliz arkeoloğu Sir Leonard Woolley, MÖ. 15. yüzyılın başlarında Alalah kralı olarak hüküm süren İdrimi’nin heykelini 1939'da Tel Açana'da buldu. Fakat bu heykel üzerindeki metin, II. Dünya Savaşı'nın patlak vermesi yüzünden hemen yayımlanamadı. Söz konusu metin 104 satırdan oluşan bir otobiyografi idi. İdrimi'nin heykeli üzerindeki kitabede, onun öyküsü şöyle anlatılmaktadır: 1-14: Halep’te, ecdadımın evinde, bir saldırı (düşmanca bir taarruz) meydana geldi, öyle ki biz, annemin akrabalarının oturduğu Emar halkına sığınmak ve orada oturmak zorunda kaldık. Ağabeylerim de benimle birlikte orada kaldılar, fakat onların hiçbirinin benim gibi planları yoktu. Bu yüzden, ben İdrimi, İlim-İlimma’nın oğlu, fırtına tanrısının, Hepat’ın ve Alalah’ın hanımefendisi sahibem İştar’ın sadık hizmetkârı kendi kendime şöyle düşündüm, “her kim ki babasının mirasını ararsa, o asil bir kimsedir, fakat her kim ki Emar’ın sakinleri arasında kalırsa, o bir köledir (vasaldir)”. Böyle düşünerek, atımı, harp arabamı ve seyisimi (at uşağımı) aldım ve oradan uzaklaştım. 14-20: çölü geçtim ve sutu muhariplerinin arasına geldim. Geceyi onlarla, üstü örtülü harp arabamın içinde geçirdim. Ertesi gün tekrar yola düştüm ve Kenan (memleketine) gittim. Ammiya şehri Kenan memleketindedir. 20-26: Halep’ten, Mukiš’ten, Ni’i ve Nuhašše’den gelen insanlar Ammiya’da yaşıyorlardı ve onlar benim kendi efendilerinin oğlu olduğumu anladıkları zaman, etrafımda toplandılar. Ben onlara şöyle dedim: 26-29 : “ben sizin lideriniz oldum.” daha sonra Hapiru muharipleri arasında yedi sene oturdum. Kuşları azat ettim ve fal açtırdım. 29-34: yedinci yılda fırtına tanrısı benim yanımda oldu, bu yüzden ben gemiler yaptım ve askerlerimi onlara bindirdim ve denizde Mukiš’e doğru yol aldım. Casius dağında karaya ulaştım ve sahile çıktım. 35-42: memleketim beni işittiği zaman, onlar bana büyükbaş ve küçükbaş hayvanlar getirdiler ve bir gün içerisinde Ni’i, Nuhašše, Mukiš memleketleri ve benim kendi şehrim Alalah benimle anlaştılar. Müttefiklerim işittiği zaman, onlar da bana geldiler. Ve onlar benimle bir antlaşma yaptıkları zaman, ben onları güvenilir müttefiklerim olarak kabul ettim. 42-51: yedi yıldan beri, Hurri muhariplerinin kralı, büyük kral Barratarna, bana düşman idi. Yedinci yılda, ben, Anwanda isimli elçimi, Hurri muhariplerinin kralı, büyük kral Barratarna’ya gönderdim ve onlarla müttefik oldukları zamanlarda atalarımın antlaşmaları hakkında ona her şeyi anlattırdım ve bizim Hurri muhariplerinin daha önceki kralları ile olan ilişkilerimiz memnuniyet verici idi, çünkü onlar aralarında bir bağlılık anlaşması yapmışlardı. 51-58: büyük kral, atalarımızın muahedelerini ve onlar arasında yapılan anlaşmayı işitti ve onlar elçime antlaşmanın sözlerini bütün ayrıntıları ile okudular. Böylece bizim antlaşma şartlarımızın belirlenmesi üzerine o, benim vergimi kabul etti. Daha sonra ben sadakatimi samimi bir şekilde arz ettim, takdimeler yaptım, mal-mülk kayıplarını telâfi ettim. Ve ona, sadık bir vasali olacağıma dair bağlılık yemini ettim. 58-63: sonra ben kral oldum. Civardaki krallar, Alalah’ta bana karşı saldırıya geçtiler. Onlar, vaktiyle atalarımın cesetlerini toprağın üstüne, üst üste yığmışlardı, bu yüzden ben de onların cesetlerini toprağın üzerine, üst üste yığmak suretiyle onların seferberliğine(savaşına) son verdim. 64-67: sonra, piyadelerimi aldım ve hatti- memleketine hücum ettim. Onların idaresi altındaki yedi şehri ki bu şehirler Paşşahe, Damarut-re’i, Hulahhan, Zise, Ie, Uluzina ve Zaruna idiler, tahrip ettim. Hatti ülkesi toplanmadı ve bana karşı yürümedi, bu yüzden ben istediğimi yaptım. Onlardan esirler aldım, onların mallarını-mülklerini ve değerli eşyalarını ganimet olarak aldım ve onları yardımcılarıma, akrabalarıma ve dostlarıma dağıttım. Onlarla birlikte ganimetler aldım. 77-86: sonra Mukiš’e döndüm ve başkentim Alalah’a girdim. Hatti’den getirdiğim esirler, eşyalar, mal-mülk ile bir saray inşa ettim. Rejimimi (yönetim düzeni), kralların rejimi gibi yaptım. Kardeşlerimi kralların kardeşleri gibi, oğullarımı kralların oğulları gibi, akrabalarımı kralların akrabaları gibi yaptım. Memleketimdeki sakinleri (oturan halkı) güvenli bir şekilde yerleştirdim ve hattâ evi barkı olmayanı da orada iskân ettim. 86-91: sonra, memleketimi teşkilâtlandırdım ve şehirlerimi önceki şehirler gibi yaptım. Atalarımız Alalah’ın tanrıları için düzenli ritüeller yaptıkları için ve kurbanlar sundukları için, ben onların bu geleneğini sürdürdüm. Yaptığım bu işlerden dolayı oğlum Im-Nirari’yi (Adad-Nirari) onlara (tanrılara) emanet ettim. 92-98: her kim benim heykelime zarar verirse, onu göğün tanrısı mahvetsin, yerin tanrısı soyunu sopunu kurutsun ve yerin tanrısı onun krallığını parçalasın. Her kim onu değiştirir veya yerinden kaldırırsa, göğün ve yerin efendisi fırtına tanrısı ve büyük tanrılar onun neslini yok etsinler ve tohumunu memleketten ebediyen atsınlar. 98-101: Şarruwa, devletin yazıcısıdır (kâtibi). O (metni) yazmış, kopya etmiş ve yeniden gözden geçirmiştir. Ve şimdi yerin ve göğün tanrıları, onun (İdrimi) heykeli için bu metni yazan kâtip Şarruwa’yı korusunlar, onu sağlık içinde yaşatsınlar, tanrılar onu korusunlar ve himaye etsinler. Gökyüzünün ve yeraltı dünyalarının ve ruhların efendisi tanrı Şamaş, onun koruyucusu olsun. 102-104: otuz yıl hüküm sürdüm. İcraatlarımı heykelimin üzerine yazdırdım. Halkım onu okusun ve mütemadiyen beni hatırlasın. Andrew Watson (futbolcu) Andrew Watson (24 Mayıs 1856-8 Mart 1921), defans pozisyonunda görev yapan Guyana kökenli İskoç futbolcudur. Dünyadaki ilk Siyahi futbolcu Arthur Wharton olarak bilinse de Andrew Watson, ondan 10 yıl önce futbol kariyerine başladığı için dünyadaki ilk siyahi futbolcudur. Britanya Guyanası'nda zengin bir şeker plantasyonu sahibi olan Peter Miller Watson (1805-1869) ile Guyana yerlisi Hannah Rose'un oğlu olarak dünyaya geldi. 1869'da babası ve ablası Annetta ile birlikte Britanya'ya gelen Andrew, Wimbledon'daki King's College School'dan mezun oldu ve Glasgow Üniversitesi'nde matematik ve mühendislik eğitimini tamamladı. Futbol oynamaya da üniversite yıllarında, 19 yaşındayken başladı. 1870'lerin başında Maxwell FC takımında kariyerine başladı. 1874'te geçtiği Parkgrove FC takımında hem oynadı hem de yöneticilik yaptı. Bu özelliğiyle ilk siyahi futbol kulübü yöneticisi de oldu. Daha sonra sırasıyla Swifts FC, Corinthians, Queen's Park, Bootle kulüplerinde oynadı. 1880'de Glasgow ile Sheffield şehirleri arasında yapılan şehirler arası maçta Glasgow takımına seçildi. İlki 12 Mart 1881'de olmak üzere toplamda üç kez İskoçya millî futbol takımı formasını giydi. Watson 1910'da Londra'da emekli oldu ve 1921'de zatürreden öldü. Richmond Mezarlığı'na gömüldü. Nadiya SavÃ§enko Nadiya Viktorivna Savçenko (; d. 11 Mayıs 1981), Ukraynalı siyasetçi ve Ukrayna Kara Kuvvetleri'nin Ordu havacılık eski pilotu. Rada (Ukrayna Parlamentosu) ve Avrupa Konseyi Parlamenterler Meclisi üyesidir. 2014 tarihindeki Donbass Savaşı sırasında, Ukrayna Kara Kuvvetlerinde bir üsteğmen olan Savçenko, gönüllü piyade birimi Aidar Taburunda eğitmen olarak görev yaptı. 2014 Haziran ayında, doğu Ukrayna'da Rus yanlısı güçler tarafından ele geçirildi. Ukrayna topraklarından yasadışı olmasına rağmen Rus devlet sınır kapısından kaçırıldı ve Rusya Devlet Televizyonu'nda görevli iki Rus gazetecinin ölümüne neden olduğu gerekçesi ile suçlanarak Rusya'ya teslim edildi. Savçenko'nun Rus avukatı Mark Feygin, derhal serbest bırakılmasını talep ederek Uluslararası Kızılhaç Komitesi ve Birleşmiş Milletler'e çağrıda bulundu ve Rusya'nın diğer Ukraynalı savaş esirlerine bu ihlali yapmasının Cenevre Sözleşmelerine aykırı olduğunu belirtti. Avrupa Birliği bakanları ve onların temsilcileri yasa dışı olarak gözaltına alındığını ve adil yargılama hakkı da dahil olmak üzere, yargılanmasının temel insan haklarına aykırı olduğunu belirttiler. Nadiya Savçenko tutuklu iken Kasım 2014'te, 2014 Ukrayna parlamento seçimlerinde Rada'ya (Parlamento) seçildi ve bunun üzerine resmen askeri görevinden istifa etti. 25 Mayıs 2016 tarihinde Savçenko, Ukrayna tarafından yakalanan ve tutuklu bulunan Rus GRU memurları Yevgeni Yerofeyev ve Alexander Aleksandrov'un karışılığında takas yapılarak değiştirildi ve serbest bırakıldı. Savçenko, Ukrayna'nın askeri uçak pilotu olarak yetiştirilen ilk kadın askeri ve Sukhoi Su-24 bombardıman ve Mil Mi-24 helikopteri pilotu olan tek kadın havacıdır. 2011 yılında, Ukrayna Savunma Kuvvetleri Savçenko ve onun askeri kariyeri hakkında 20 dakikalık bir belgesel yayınladı. 2 Mart 2015 tarihinde devlet başkanı Petro Poroşenko, Savçenko'yu Ukrayna Kahramanı unvanı ile ödüllendirdi. Eugene (güreşçi) Nick Dinsmore bilinen adıyla : Eugene (d. 17 Aralık 1975; Jeffersonville, Indiana, ABD), Amerikalı profesyonel güreşçi. 1.83 cm boy ve 100 kiloya yakın ağırlığa sahip güreşçi özellikle ringdeki saf görünümlü ilginç hareketleri ve sahne şovlarıyla popülerdir. Toni Polster Toni Polster (d. 10 Mart 1964), forvet pozisyonunda görev yapmış Avusturyalı millî futbolcu ve teknik direktör. Profesyonel kariyerine 1982 yılında Austria Wien kulübünde başladı. Daha sonra sırasıyla Torino, Sevilla, Logroñés, Rayo Vallecano, 1. FC Köln, Borussia Mönchengladbach, Austria Salzburg kulüplerinde oynadı. Grand Rapids, Minnesota Grand Rapids, Amerika Birleşik Devletleri'nin Minnesota eyaletinde yer alan ve Itasca ilçesinde yer alan bir şehirdir. Şehrin nüfusu 26 Kasım 2009 tarihinde 10,869'dur. 15 Mart 2010 tarihinde yapılan bir nüfus sayımına göre şehirde 10,869 kişi, 4,615 ev ve 2,633 aile bulunmaktadır. Şehrin nüfus dağılımı ise 79.0% Beyaz, 11.3% Afrikan Amerikan, 0.3% Yerli Amerikan, 5.2% Asyalı, 0.1% Pasifik Islander, 1.1%'i ise diğer gruplardandır. 1 Nisan 2000 tarihinde yapılan bir nüfus sayımına göre şehirde 7,764 kişi, 3,446 ev ve 1,943 aile bulunmaktadır. Şehrin nüfus dağılımı ise 79.0% Beyaz, 11.3% Afrikan Amerikan, 0.3% Yerli Amerikan, 5.2% Asyalı, 0.1% Pasifik Islander, 1.1%'i ise diğer gruplardandır. Oscar Ruggeri Oscar Ruggeri (d. 26 Ocak 1962), defans pozisyonunda görev yapan Arjantinli millî futbolcudur. Profesyonel kariyerine 1980 yılında Boca Juniors kulübünde başladı. Daha sonra sırasıyla River Plate, Logroñés, Real Madrid, Vélez Sársfield, Ancona, América, San Lorenzo, Lanús kulüplerinde oynamıştır. Akşin Somel Selçuk Akşin Somel, Türk tarihçi. Ankara Üniversitesi Siyasal Bilgiler Fakültesi Uluslararası İlişkiler Bölümü'nü bitiren Akşin Somel, yüksek lisansını Boğaziçi Üniversitesi Tarih Bölümü'nde yaptı. Doktora eğitimini ise Bamberg Üniversitesi'nde Türkoloji, sosyoloji ve tarih üzerine tamamladı. Boğaziçi Üniversitesi, Freiburg Üniversitesi ve Bilkent Üniversitesi'de dersler verdi. Çeşitli tarihi konularda çalışmaları bulunan Somel, Sabancı Üniversitesi'nde öğretim üyesidir. 2013 yılında Tarih Vakfı tarafından yayınlanan "Geçmişten Günümüze Azınlık Okulları: Sorunlar ve Çözümler" raporunu hazırlamıştır. 19. yüzyılda Osmanlı'da eğitimin modernleşmesi ve gayrimüslim okulları; reform döneminde Osmanlı bürokrasisindeki dönüşüm; Balkanlar, Doğu Anadolu, Arap Yarımadası ve payitaht ilişkileri; Balkanlar'daki milliyetçi hareketler, 19. yüzyıl Osmanlı siyasal düşüncesi ve ayrıca Tanzimat döneminde kadınlara yönelik politikalar üzerine ulusal ve uluslararası çalışmaları bulunan yazarın bu konuların bazıları üzerinde 4'ü ansiklopedik referans olmak üzere 8 kitabı bulunmaktadır: Marco Streller Marco Streller (d. 18 Haziran 1981), forvet pozisyonunda görev yapmış İsviçreli eski futbolcudur. Profesyonel kariyerine 2000 yılında FC Basel kulübünde başladı. Daha sonra sırasıyla Concordia Basel, FC Thun, VfB Stuttgart, 1. FC Köln, FC Basel kulüplerinde oynadı. Mor (şarkı) "Mor", Hande Yener'in 2016 çıkışlı on ikinci stüdyo albümü "Hepsi Hit"ten bir şarkı. Albümün çıkış şarkısı olarak yayımlandı. Şarkı hızlı tempolu pop özellikleri taşımaktadır. Şarkının sözü, müziği ve düzenlemesi Mert Ekren tarafından hazırlandı. Şarkının mix'ini ise Tufan Taş yaptı. Yener, bu şarkıdan etkilenerek imaj değişikliğine gitti. Albüm için ve imaj fotoğraflarında kullanılması için saçlarını mor renge boyattı. Şarkı, iTunes listesine 1 numaradan giriş yapmayı başardı. Video klip, ilk kez 2 Haziran'da Kral Pop TV ekranlarında yayımlandı. Klip çekimleri Hakan Akkaya’nın defilesi için kurduğu sahnede çekildi. Akkaya’nın ‘The 120 Days of Sodom’ isimli defilesi için Maslak Arena’ya 250 kişi tarafından 150 metrekarelik dev bir podyum kurdurduğu ve üzerinde 34 kafesin yer aldığı podyum, Akkaya'nın defilesinin ardından Yener’in klip setine dönüştürüldü. Klibin yönetmenliğini ise Gülşen Aybaba üstlendi. Johann Gottlieb Friedrich von Bohnenberger Johann Gottlieb Friedrich von Bohnenberger (15 Haziran 1765 – 19 Nisan 1831), Alman astronom. Simmozheim, Württembergde doğdu. Tübingen Üniversitesinde eğitim gördü. 1798'de aynı üniversitede matematik ve astronomi profesörü olarak işe başladı. Yayınladığı eserler ; Anleitung zur geographischen Ortsbestimmung, (1795); Astronomie, (1811); Ve Anfangsgründe der höhern Analysis, (1812). 1817 de jiroskop etkisini buldu. Tübingende hayata gözlerini yumdu. Aydaki Bohnenberger adl覺 krater onun an覺s覺na, onun ad覺yla isimlendirildi. TÃ¼p mide operasyonu Tüp mide operasyonu midenin büyük bölümünün çıkarılması ile gerçekleştirilen bir operasyondur. Bu çıkarılan kısım tüm midenin yaklaşık %80'i kadardır. Geri kalan midenin şeklinin tüpe benzemesi sebebiyle bu ismi almıştır. Midenin büyük bölümü cerrahi olarak çıkarıldığı için tüketilen besin miktarını sınırlar. Bu yolla hastanın kilo vermesi amaçlanır. Operasyon midenin tepe kısmı, gövdesinin ve antrum bölümünün büyük kısmının çıkarılması ile yapılır. Küçük kenara komşu olan kısımlar ve pilor yerinde bırakılır. Genellikle laparoskopik olarak uygulanır. Geriye yaklaşık olarak 150 mL hacminde bir mide kalır. Sindirim yolağında herhangi bir değişiklik yapılmadığı için emilim problemi yaşanmaz. Tüp mide operasyonu ile hastanın aldığı gıda miktarını azaltarak hastanın kilo vermesi amaçlanır. Operasyon ile çıkarılan mide bölümünden salgılanan ghrelin hormonu işlem sonrasında azaldığı için iştah azalması da diğer avantajıdır. Ayrıca gastrik bypass ve duodenal switch gibi diğer obezite ameliyatlarının ilk basamağı olarak da uygulanabilir. Tüp mide operasyonu uygulanabilmesi için hastanın 18 yaşının üzerinde olması ve vücut kitle indeksinin 35 üzerinde bir değerde olması gerekir. Operasyondan sonraki bir yıl içerisinde hastaların fazla kilolarının %80'ini, iki yıl içerisinde ise tamamını vermesi beklenir. Hastalar yaklaşık bir hafta sonra günlük yaşamına, üç hafta sonra işlerine dönebilir. Tom Finney Sir Thomas "Tom" Finney (5 Nisan 1922 - 14 Şubat 2014), Preston North End, forvet pozisyonunda görev yapmış İngiliz millî futbolcudur. Profesyonel kariyerine 1946 yılında başladıığı Preston North End kulübünde 1958'e kadar forma giymiştir. Etrüskçe Etrüskçe Etrüsk uygarlığı tarafından İtalya'da kullanılmış, bugün hala çözümlenememiş, hangi dil ailesine ait olduğu bilinmeyen antik dildir. Etrüskçe, kendisinden sonra İtalya'da yoğun olarak kullanılan Latince'yi ciddi ölçüde etkilemiştir. Antik Latince'de Etrüskçe kelimeler bulmak mümkündür. Etrüskler M.Ö. 7. yüzyıl başlarından itibaren 26 harften oluşan bir alfabe kullanıyorlardı. Fenike alfabesini alan Yunanlar gibi, Etrüskler de Euboialıların kullandığı alfabeyi almışlardır. Ancak alfabeyi kendi dillerine uygun olarak uyarlamak zorundaydılar. Etrüskçede o, b, d ve g sesleri olmadığı için O (omikron), B (beta) ve Δ (delta) harfleri alfabeden çıkarıldı, gamma (Γ yazılır) ise e ve i ünlülerinin önündeki k sesi için kullanıldı. Fakat ünlü harf a' dan önceki k sesi kappa ile (KA), ünlü harf u' dan önceki k sesi de koppa ile veriliyordu (Ϙ V). Titreşimsiz (labiodental, yani dudakların ve dişlerin arasından çıkarılan) f sesi digamma (F) ve eta'dan () oluşan tek başına olduğunda Etrüskçede h sesini temsil ediyordu F kombinasyonu ile, daha sonra da basitleştirilerek sadece F ile veriliyordu; ancak 6. yüzyılda f sesi için yeni bir im olan icat edildi. Yunancadan farklı olarak Etrüskçe iki farklı s sesine sahipti, bunlar farklı harflerle ifade ediliyordu: Titreşimsiz s için (Güney Etrüskçede) san (M), yumuşak s için de sigma (S) kullanılırdı. Böylece, Etrüsklerin "ilk alfabesi" tamamlanmış oldu. Etrüskçe kendi içinde Güney ve Kuzey Etrüskçe olmak üzere ikiye ayrılmaktadır. Vieirinha Adelino André Vieira de Freitas ya da Vieirinha (d. 24 Ocak 1986), VfL Wolfsburg takımında orta saha pozisyonunda görev yapan Guimarães futbolcudur. Profesyonel kariyerine 2004 yılında Porto B kulübünde başladı. Daha sonra sırasıyla Porto, Marco, Leixões, PAOK, PAOK, VfL Wolfsburg kulüplerinde oynadı. Nar Photos Nar Photos 2003 yılında kurulan, haber ve belgesel fotoğrafçılığı dalında bağımsız çalışan fotoğraf kolektifi. Amaçlarını "Fotoğrafı dünyayı anlamak ve ifade etmek için görsel bir araç olarak kullanmak, olayları sunulduğu şekliyle kabullenmektense, sorgulamayı tercih etmek, yaşamın farklı durumlarını ortaya koyarak, yakın geçmişe dair toplumsal bir hafıza ve geniş bir tartışma alanı yaratmak" olarak sunan ajansın kurucuları arasında Coşkun Aşar, Serra Akcan, Haluk Çobanoğlu, İlker Maga, Burcu Göknar, Tolga Sezgin, Kerem Uzel, Mehmet Kaçmaz, Gökşin Varan ve Özcan Yurdalan gibi fotoğrafçılar bulunmakta. Nar Photos’dan hizmet alan kuruluşlar arasında National Geographic / Türkiye, National Geographic / Yunanistan, Aksiyon dergisi, Corbis Uluslararası Haber ajansı, Yapı Kredi Kültür Sanat A.Ş yayınları, Geniş Açı Fotograf Dergisi , Elle Magazine (TR), Cornucopia Magazine (TR), Fotograf Vakfı Girişimi, Bianet, The Times (UK), Independent (UK), Boston Globe (U.S.A), Knight Ridder (U.S.A), Womens Wear Daily (U.S.A), Country Homes Magazine (TR), The Gate Magazine (TR), Ulusoy Travel Magazine, Art+Decor Magazine (TR), Enterpreneur Magazine (U.S.A), Radikal Gazetesi, Cumhuriyet Dergi gibi kuruluşlar bulunmaktadır. 2006: Türkiye ve Ermenistan’dan on belgesel fotoğrafçı İstanbul ve Erivan’da günlük hayatı yansıtan MERHABAREV/Erivan-İstanbul fotoğraf sergisini hazırladı. Sergi adını, her iki dildeki merhaba sözcüklerinin birleşmesinden aldı. (Barev, ermenicede merhaba demek.) 2011: NarPhotos’tan Barzan Hakan, Lezgin Çeşme, Savaş Onur Şen depremin ardından Van’a giderek yıkımı fotoğrafladı. 2012: Fotoğraf Vakfı, Galata Fotoğrafhanesi, Nar Photos ve Van Fotoğrafçılar Kulübü'nün ortak çalışması olan "Faili Belli Roboskî Katliamı" Fotoğraf Sergisi eş zamanlı olarak 9 ilde açıldı. 2013: Nar Photos Gezi parkı protestolarını fotoğrafladı ve sergiledi. 2013: Kuruluş 10.yılını 'Yolda' adlı bir sergiyle kutladı. 2003 – 2013 yılları arasında kayda alınan 20 bin fotoğraflık arşivden seçilen 75 fotoğraf İstanbul Modern'de sergilendi. Kentsel dönüşüm, toplu taşıma, İnönü Stadyumu, Gezi Parkı, göçmenler ve gece hayatıyla kent; sünnet, kına, Newroz, Artvin-Kafkasör Festivali gibi kutlamalar; Kars, Ardahan, Ağrı gibi coğrafyalar; Ermeniler, Kürtler, Rumlar, Süryaniler ve törenleri; mevsimlik işçiler, kot taşlama işçileri, kâğıt toplayıcıları ve grevler; LGBTQI ve Kadınlar Günü yürüyüşleriyle sokak gibi konularda fotoğraflar yer aldı. Sergide Adnan Onur Acar, Ahmet Şık, Aylin Kızıl, Barış Sever, Eren Aytuğ, Erhan Arık, Fatma Çelik, Fırat Aygün, Gençer Yurttaş, Gülşin Ketenci, Hüsamettin Bahçe, Kerem Uzel, Lezgin Kani, Mehmet Kaçmaz, Özcan Yurdalan, Ruben Mangasaryan, Saner Şen, Serpil Polat, Serra Akcan ve Tolga Sezgin'in fotoğrafları yer aldı. Sergide ayrıca videolar da bulunuyordu. 2014: Nar Photos ve Haber Vesaire, Ali İsmail Korkmaz’ın ailesinin Gezi Parkı ziyareti ve Fenerbahçe maçına gidişlerinin kısa belgeselini çekti. 2014: "Hafızayı Harekete Geçirmek: Kadınların Tanıklığı" sergisinde Serra Akcan, Fatma Çelik, Gülşin Ketenci, Aylin Kızıl, Serpil Polat'ın fotoğraflarıyla yer aldı. 2015: iş kazalarına dikkat çekmek için Soma’daki maden kazasının birinci yıldönümünde Uluslararası Af Örgütü, Grey Ajans ve Nar Photos işbirliği Soma için '301' sergisi açıldı. 2015: Fotoğraf Vakfı’nın düzenlediği 2. Belgesel Fotoğraf Günlerine Diyarbakırlı Ermeniler ile Anadolu’nun son âşıkları ve dengbejleri fotoğrafları ile katıldı. Nar Photos "Milyonluk Manzara, Kentsel Dönüşümün Resimleri, kentsel dönüşüme ilişkin bir sergi ve bir kitap olarak hazırlandı. Kitaba Serra Akcan, Eren Aytuğ, Mehmet Kaçmaz, Tolga Sezgin, Saner Şen ve Kerem Uzel'in fotoğrafları ile katıldı. Zito José Ely de Miranda ya da bilinen adıyla Zito (8 Ağustos 1932 – 14 Haziran 2015), Brezilyalı eski millî futbolcudur. Brezilya millî futbol takımı formasını giyerek iki farklı dünya kupasında şampiyon takımının kadrosunda yer almıştır. Santos Brazil Dmitri Sıçov Dmitri Yevgenyeviç Sıçov (d. 26 Ekim 1983), forvet pozisyonunda görev yapan Rus futbolcudur. Profesyonel kariyerine 2000 yılında Spartak Tambov kulübünde başladı. Daha sonra sırasıyla Spartak Moskva, Marseille, Lokomotiv Moskva, Dinamo Minsk, Volga Nijniy Novgorod ve Okzhetpes kulüplerinde oynadı. Antonio Cabrini Antonio Cabrini (d. 8 Ekim 1957), defans pozisyonunda görev yapmış İtalyan millî futbolcu ve teknik direktör. Profesyonel kariyerine 1973 yılında Cremonese kulübünde başladı. Daha sonra sırasıyla Atalanta, Juventus ve Bologna kulüplerinde oynamıştır. Sol SR ayaklanmasÄ± Sol SR ayaklanması, Ekim Devrimi ile Rus İmparatorluğunda iktidarı alan Bolşeviklere karşı 1918 yılı Temmuz ayında Sol SRlar tarafından başlatılan silahlı ayaklanmadır. 6 Temmuz 1918 günü başlatılan ayaklanmanın amacı Brest Litovsk Antlaşması ile barış yapılan Almanya İmparatorluğu ile savaşın yeniden başlatılmasıydı. Ayaklanma Rus İç Savaşı sırasında Bolşeviklere karşı sol ayaklanmaların en önemlilerindendir. Ayaklanma bastırılmış ve ülkede Sol SR faaliyetleri yasaklanmıştır ancak yıkıcı faaliyetlerin şiddetine rağmen yaptırımlar görece hafifletilmiş şekilde uygulanmıştır. Ayaklanma Moskova'daki Sol SR örgütü tarafından başlatılır. Sol SR'lar 1917 Şubat Devriminin ardından başa geçen Geçici Hükümetin I. Dünya Savaşına devam etme kararına destek vermiştir. Rusya'da çarlık rejimine karşı başkaldıran emekçi sınıfların barış ve toprak taleplerini yerine getirmek üzere hareket eden Bolşevikler Ekim Devrimi ile iktidarı almış ve ilk icraat olarak Barış Kararnamesi ve Toprak Kararnamesini ilan etmişlerdir. Bolşevikler Sol SR'ları ve Martov liderliğindeki Menşevik Mejrayontsi grubunu hükümete katılmaya davet etmiştir. Sol SR'lar asıl Sosyalist Devrimci Partiden koparak bolşeviklere destek vermişlerdir. Sol SR'lara dört önemli halk komiserliği ve Çeka örgütünde önemli mevkiler verilmiştir. Ancak bu gelişmelere rağmen Sol SR'lar hala I. Dünya Savaşından çıkılmaması gerektiğini savunup Almanya İmparatorluğu ile yapılan Brest-Litovsk Antlaşmasına karşı çıkıyorlardı. Antlaşmanın imzalanmasının ardından 1918 yılı Mart ayında parti üyesi halk komiserleri antlaşmayı protesto etmek için görevlerinden istifa etmişlerdir. 14 Haziran 1918 günü Bolşevikler yıkıcı faaliyetlerinden dolayı Sağ SR'ları ve Menşevikleri merkezi karar organlarından ve tüm Sovyet organlarından uzaklaştırma kararı almıştır. 4 Temmuz 1918 günü toplanan 5. Tüm Rusya Sovyetler Kongresindeki toplam 1132 delegenin 352'si Sol SR buna karşılık 745'i ise Bolşevik delegesiydi. Kongrede Sol SR'lar diğer sol partilerin kapatılması ve Brest-Litovsk Antlaşmasındaki uzlaşmaz tutumlarını gündeme getirdiler. 6 Temmuz 1918 günü saat 14:15 sularında Sol SR üyesi iki Çeka görevlisi Yakov Blumkin ve N.A. Andreev Moskova'daki Almanya Elçilik binasına gelirler. Sözde Çeka lideri Feliks Dzerjinski tarafından imzalanmış bir mektubu Alman elçisine vermek istediklerini iletirler. Yaklaşık 14:50 sularında başlayan görüşme sırasında Blumkin silahını çıkartarak orada bulunan Alman Elçi Kont Wilhelm von Mirbach, Dr. Riezler ve çevirmen Teğmen Müller'e yakın mesafeden ateş eder ancak hiçbir atışı hedefini bulmaz. Riezler ve Müller kendilerini masanın altına atabilirken kaçamayan elçi Andreev tarafından vurulur. Suikastçiler derhal arabalarına binerek elçilikten uzaklaşırlar. Mirbach'ın öldürülme kararı Sol SR Merkez Komitesinde alınmıştır. Sol SR liderliği hatalı bir öngörüyle suikastin ardından halkın ayaklanarak onların siyasi hattını destekleyeceğini düşünmüştür. Bolşevik ve Sovyet iktidarını hedef almadıklarını, sadece Almanya ile yapılan barışa karşı cephe aldıklarını belirtseler de eylemleri Bolşevik iktidarına karşı silahlı ayaklanma olarak algılanır. Mirbach suikastinden birkaç hafta sonra 30 Temmuz 1918 günü Sol SR suikastçiler Kiev'de Ukrayna askeri valisi Alman Mareşal Hermann von Eichhorn'u öldürürler. Mirbach'ın öldürülmesinden kısa bir süre sonra Lenin Yakov Peters'e verdiği talimatla 5. Tüm Rusya Sovyetler Kongresindeki tüm Sol SR delegelerin tutuklanmasını ister. Kongrenin yapıldığı Bolşoy Tiyatrosu binası Çeka üyeleri ve Letonyalı muhafızlar tarafından kuşatılır. Kongredeki Bolşevik delegeler binadan tahliye edilirken Sol SR delegeler tutuklanır. Blumkin ve Andreev suikastin ardından Çeka komutanı D. I. Popov'a bağlı bölge binasına giderler. Binada Sol SR Merkez Komitesi toplantı halindedir. Akşamüstü 17:00 sularında cinayeti araştıran ve sorumluları takip eden Çeka lideri Dzerjinski, Blumkin'i tutuklamak için binaya girer. Ancak binada Dzerjinski'nin kendisi Popov tarafından tutuklanır. Ayaklanmacıların esas silahlı kuvveti Popov komutasındaki Çeka birliğiydi. Popov'a bağlı birlikler Fin askerler ve bahriyelilerden oluşuyordu. Troçki'ye göre bu birliklerin gücü 800 ila 2000 arasındaydı, birliklerde çok sayıda top, makinalı tüfek ve zırhlı araç mevcuttu. Bu aşamada Popov birliklerinden Moskova sokaklarında keşif yapmalarını ister. Sol SR üyeleri kısa süreliğine de olsa telefon ve postane binalarını ele geçirir. Bu süre zarfında çok sayıda manifesto, haber bülteni ve telgraf yayınlanır. Tamamı Sol SR Merkez Komite imzalı belgelerde iktidarın Sol SR'lar tarafından alındığı ve halkın bu durumdan memnun olduğu ilan edilir. Akşam saatlerinde Lenin Letonyalı birliklerin kumandanı Jukums Vācietis'e Sol SR'lara karşı saldırıya geçilmesini emreder. Gece boyunca toparlanan Letonyalı birlikler 7 Temmuz sabahı saldırı için hazırlıklara başlar. 10:00 sularında Popov'un karargâhına 200 metre uzakta topçu birlikleri konuşlanır. Başarısız uzlaşma görüşmelerinden sonra bombardıman başlar. Binada olan Sol SR Merkez Komitesi binayı tahliye ederek kaçar, saat 14:00 sularında ayaklanma tamamen bastırılmış durumdadır. Ayaklanmanın ardından Sol SR'lar bastırılmış ve tasfiye edilmiş, böylelikle Bolşeviklerin haricinde bir siyasi özne Rusya'da kalmamıştır. Sol SR'lar Sosyalist Devrimci Parti'den koparak Bolşevik iktidarını desteklwyen bir gruptu. Ayaklanmanın ardından yerel sovyetlerdeki SR unsurlardan ayaklanmaya katılmamış olanlar Bolşevik Partiye davet edildi ve kapsandı. Sol SR'lar 1922 itibarıyla artık bir parti olarak faal konumda değillerdi. Mirbach'ı öldüren Blumkin ve Andreev kaçmayı başardılar. Bolşeviklere 1919 yılında teslim olarak af dileyen Blumkin bağışlanarak yeniden Çeka'ya dahil olmuştur. 1937 yılındaki Moskova Duruşmaları sırasında ayaklanma planlarına Troçki, Kamenev ve Zinovyev'in de dahil olduğu belirtilmiştir. JÃ¡n Mucha Ján Mucha (d. 5 Aralık 1982), Slovan Bratislava takımında kaleci pozisyonunda görev yapan Slovak millî futbolcudur. Profesyonel kariyerine 2000 yılında Inter Bratislava kulübünde başladı. Daha sonra sırasıyla Žilina, Humenné, Legia Warszawa, Everton, Krylia Sovetov Samara, Arsenal Tula ve Slovan Bratislava kulüplerinde oynadı. Giancarlo Antognoni Giancarlo Antognoni (d. 1 Nisan 1954), orta saha pozisyonunda görev yapmış İtalyan millî futbolcudur. Profesyonel kariyerine 1970 yılında Astimacobi kulübünde başladı. Daha sonra sırasıyla Fiorentina, Lausanne-Sport kulüplerinde oynamıştır. Jason Culina Jason Culina (d. 5 Ağustos 1980), orta saha pozisyonunda görev yapan Avustralyalı futbolcudur. Profesyonel kariyerine 1996 yılında Sydney United kulübünde başladı. Daha sonra sırasıyla Sydney Olympic, Ajax, Beerschot AC, BV De Graafschap, FC Twente, PSV, Gold Coast United, Newcastle Jets ve Sydney FC kulüplerinde oynadı. Cape Girardeau, Missouri Cape Girardeau ABD'nin Missouri eyaletinde bulunan bir şehirdir. Şehrin nüfusu 2010 sayımına göre 37,941'dir. Platin (müzik grubu) Platin, Sloven pop grubu. 2006 yılında, Slovenyalı TV kanalı Platin'i 2004 Eurovision Şarkı Yarışması'nda temsil etmesi için görevlendirmiştir. Yarı finalden finale çıkamamıştır. Lucretia Lucretia veya Lucrece (Latince: "Lucretia"; ö. MÖ. 510) Romalı tarihçi Livius'un aktardığına göre Tarquinius Superbus’un oğlu Sextus tarafından kaçırılan, tecavüze uğrayan ve daha sonra bu nedenle intihar eden bir Romalıdır. Bu olay Roma aristokrat sınıfının isyanına sebep olmuş ve Tarquinius ailesi Roma'dan kovularak Roma'da yeni bir anayasa yürürlüğe sokulmuş, bu süreci Cumhuriyet idaresinin başlaması izlemiştir. Jackson, Missouri Jackson ABD'nin Missouri eyaletine bağlı Cape Girardeau ilçesinin merkezi olan şehirdir. Şehrin nüfusu 2010 sayımına göre 13,758'dir. Radoslav ZabavnÃ­k Radoslav Zabavník (d. 16 Eylül 1980), defans pozisyonunda görev yapan Slovak millî futbolcudur. Profesyonel kariyerine 1998 yılında Košice kulübünde başladı. Daha sonra sırasıyla Žilina, CSKA Sofia, Sparta Prague, Terek Grozny, Mainz 05, SV Sandhausen kulüplerinde oynadı. Edmond Honorat Edmond Honorat (d. 24 Aralık 1959) Danıştay üyesi. Paris Siyasal Bilgiler Enstitüsü ve Ulusal İdare Okulu'nu bitirmiştir. 1985'te Danıştay denetçisi olarak göreve başlamış, 1988'de Danıştay tetkik hakimi olmuş, 1991-1997 yılları arasında Avrupa Adalet Divanı'nda görev yapmıştır. 1998-2000 yılları arasında Danıştay davalar dairesi nezdinde hükûmet komiseri olmuştur. 2000 yılında Danıştay üyesi olmuş, 2004-2009 yılları arasında Rekabet Kurulu üyeliği yapmıştır. 2003 yılında Danıştay davalar dairesi 2. altbölüm başkanı olmuş ve 2012 yılından itibaren Danıştay davalar dairesi başkan yardımcısıdır ayrıca Uyuşmazlık Mahkemesi başkanı olarak da görev yapmıştır. 22 Şubat 2018'de Ulusal Hazineler Danışma Komisyonu Başkanı olarak atanmıştır. Konstantin Vassiljev Konstantin Vassiljev (d. 16 Ağustos 1984), Jagiellonia Białystok takımında orta saha pozisyonunda görev yapan Eston millî futbolcudur. Profesyonel kariyerine 2000 yılında TJK II kulübünde başladı. Daha sonra sırasıyla TJK, Emmaste, Levadia, Nafta Lendava, Koper, Amkar Perm, Piast ve Jagiellonia Białystok kulüplerinde oynadı. Keokuk, Iowa Keokuk ABD'nin Iowa eyaletine bağlı Lee ilçesinin merkezi olan şehirdir. Şehrin nüfusu 2010 sayımına göre 10,780'dir. Ä°gor Netto İgor Aleksandroviç Netto (d. 9 Ocak 1930), orta saha pozisyonunda görev yapmış Sovyet millî futbolcu ve teknik direktör. Profesyonel kariyerine 1949 yılında başladığı Spartak Moskova kulübünde 1966 yılında futbolu bıraktı. Aaron T. Beck Aaron Temkin Beck (18 Temmuz 1921, Rhode Island, ABD), Amerikalı psikiyatrist. Bilişsel Davranışçı Terapinin kurucusu olarak kabul edilmektedir. 1954 yılında geçtiği Pensilvanya Üniversitesi’nin psikiyatri bölümünde halen emekli öğretim üyesi olarak çalışmalarına devam etmektedir. Ayrıca Beck, dört çocuğundan birisi olan, Dr. Judith Beck tarafından yönetilen bir araştırma ve eğitim merkezi olan, Beck Enstitüsü’nün de kurucusudur. Beck, Rus göçmeni Yahudi bir ailenin üçüncü çocuğu olarak dünyaya gelmiştir. Babası güçlü sosyalist inançları olan bir matbaacı, annesi ise iki çocuğunu kaybetmiş, duygu durumu değişken, aşırı korumacı tutuma sahip bir kadındı. Ailesinin bu tutumuna rağmen Beck, birçok sosyal faaliyete katılan bir çocuktu. Erken çocukluk döneminde geçirdiği bir ameliyat basketbol veya futbol oynamak, kamp yapmak, izcilik gibi aktif faaliyetlere katılmasını engellemiş ve Beck’i kitap okumak, araştırma yapmak gibi daha sakin faaliyetlere yöneltmiştir. Beck, hayatı boyunca birtakım korkularla mücadele etmiştir. Bunlar; kan kaybına yol açan yaralanma korkusu, boğulma korkusu, tünel korkusu, sağlığıyla ilgili kaygılar ve topluluk önünde konuşma korkusudur. Beck, bu kişisel sorunlarından, başkalarını anlamada ve kuramını geliştirmede faydalanmıştır. 1942 yılında Yale Üniversitesi Tıp Fakültesi’ni bitiren Beck, tıp kariyerine nöroloji ihtisası ile başlamıştır. Tıp fakültesinde okurken Beck’in psikiyatri ya da psikoterapiye bir ilgisi yoktu. Çünkü nörolojinin tanı süreçlerinin oldukça disiplinli olması ve dikkatli klinik gözlemlerin ışığında sinir sisteminde sorun olan bir şeyi tam olarak tespit edebilme imkânı, Beck gibi mükemmeliyetçi kişiliğe sahip biri için oldukça cazip bir nitelik sağlıyordu. Ancak 6 aylık psikiyatri rotasyonu sırasında nörolojiden tamamıyla ayrıldı. Psikiyatrinin, özellikle psikanalizin, insan zihni üzerine yapılan çalışmaların çok ötesinde açıklamalar getirmesi Beck’i büyülemişti. Kore savaşında gönüllü olarak askeri hastanede nöropsikiyatri başasistanlığı yapan Beck, psikiyatri çalışmalarına önce Austen Riggs Center’da sonra Massachusetts’de ve sonra da Philadelphia Psikanaliz Birliği’nde devam etmiştir. İlk psikiyatri makalesini 1952 yılında şizofrenide delüzyonların tedavisi ile ilgili bir vaka örneği hakkında yayınlayan Beck, 1953’te psikiyatri uzmanı olmuştur. 1954’te Pennsylvania Üniversitesi Tıp Fakültesi’ne girmiş ve emekli oluncaya dek burada çalışmıştır. 1956’da psikanalist olmuştur. 1959’da Hurvich ile yayınladığı çalışma, Beck’in psikanaliz kariyerini bitiren çalışmadır. Başlangıçta depresif hastalar üzerinde yapmış olduğu çalışmalar Bilişsel Terapiyi kurmasına olanak sağlamıştır. Beck’e göre ruhsal sorunlar, bilgi işleme sisteminin hatalı ya da çarpık bir biçimde çalışması sonucunda ortaya çıkmaktadır. Beck, depresif hastaların rüya içeriklerinin analizine dayalı bir seri çalışma yapmıştır. Araştırma sonucunda, bu hastaların rüyalarında kendilerini yetersiz, kusurlu gördükleri ve olumsuz bir duygulanım yaşadıklarını göstermiştir. İlk önce bu bulguyu hastaların kendine yönelmiş saldırganlık ve acı çekme arzusuyla açıklayarak verilerin Psikanalitik Kuramı desteklediği yorumunu yapan Beck, daha sonra bu açıklamanın uygun olmadığını fark etmiştir. Beck, psikanalitik yöntemden kopuşunu 1967 yılında yayınladığı “Depression: Causes and Treatment(Depresyon Nedenleri ve Tedavisi)" adlı kitabında aşağıdaki şekilde özetlemiştir: "Araştırma ilerledikçe bu yöntemsel sorunu altta yatan süreçleri yorumlamak yerine hastanın yaşantıları düzeyinde kalarak aşmayı denedim. Hastanın “bilinçdışı” olduğu varsayılan arzularına bakmayı bırakıp, kolaylıkla saptanabilecek, ölçülebilecek, incelenebilecek yaşantılarına odaklanmak… Sonuç: Arzular yöntemsel olarak ulaşılamaz olmanın ötesinde hiç olmayabilir… Arzu temelini çekince acı çekme ihtiyacına dayalı tüm formülasyon yıkılıyordu." Alfrod ve Beck’e göre, Bilişsel Davranış Terapisinin tüm şekillerinde; tedavi, bir bilişsel formasyona, belirli bir rahatsızlığı nitelendiren davranış stratejilerine ve inançlara dayalıdır. Tedavi ayrıca her bir hastanın kavramsallaştırmasına veya anlayışına dayalıdır. Terapist, duygusal ve davranışsal değişiklikler oluşturmak için hastanın düşünme ve inanç sisteminde bilişsel değişiklikler yapılmasının çeşitli yollarını aramaktadır. Bilişsel terapi, duygu ve davranışta bilişsel süreçlerin rolüne önem verir. Bir kişinin bir duruma karşı duygusal ve davranışsal tepkisi, büyük bir oranda o olayın anlamını nasıl algıladığına ve yorumladığına bağlıdır. Bilişsel terapi kişiliğin, merkezi değerler ve şemalar tarafından biçimlendirildiğini belirtir ve psikolojik bozukluğu da çok sayıda faktörlerin sonucu olarak değerlendirir. Kişilerin hastalığa karşı bir biyolojik yatkınlıkları vardır, ancak onların öğrenme öykülerine dayalı olarak spesifik stres oluşturuculara verdikleri tepkiler de buna eklenir. Psikopatolojik duygusal reaksiyonlar, normal duygusal reaksiyonlar gibi gelişmelerine rağmen daha abartılı ve ısrarlı bir şekilde ortaya konurlar. Örneğin depresyonda üzüntü ve ilgi kaybı yoğunlaşmıştır. Psikopatolojinin davranışsal sonuçları bilişsel yapılanmanın içeriğine bağlıdır. Beck, bilişsel temelli bir depresyon kuramı geliştirmiştir. Depresyonda, insanların bilişlerinin, “bilişsel bozukluklar” adını verdiği mantık hataları ile dolu olduğunu fark etmiştir. Beck’e göre, olumsuz düşünceler, bilinçaltında gizli yatan, işlevsel olmayan düşünce ve varsayımları yansıtmaktadır. Bu düşünceler, durumsal olaylar tarafından harekete geçirildiğinde, depresif şekilde ortaya çıkmaktadır. Beck, danışanların işlevsel olmayan düşüncelerini değiştirmede ve dolayısıyla birtakım psikiyatrik durumdan kurtulmada aktif bir rol oynayabileceğine inanmıştır. Bilişsel Terapinin kullanımı ve psikopatoloji alanlarında yaptığı sürekli araştırmalar ona, ABD’de bilimsel çevrelerde itibar kazandırmıştır. Beck’in öncü araştırmaları, Bilişsel Terapinin depresyon üzerindeki etkinliğini artırmıştır. Bilişsel Terapiyi depresyona, genel kaygı ve panik rahatsızlıklara, alkolizm ve madde bağımlılığına, yeme bozukluklarına, evlilik ve ilişki ile ilgili sorunlara ve kişilik bozukluklarına başarıyla uygulamıştır. Depresyon, intihar riski, kaygı, benlik saygısı ve kişiliğin ölçülmesi ve değerlendirilmesine yönelik birçok psikolojik test geliştirmiştir. Beck'in bilişsel terapisinde, (1) bilişsel olaylar, (2) bilişsel süreçler, (3) bilişsel şemalar olarak adlandırılan üç önemli kavram vardır. Beck, depresyonun bilişsel olarak kişinin kendisi, çevresi ve geleceğiyle ilgili olumsuz inançlara sahip olmasından kaynaklandığını öne sürdü. Bu görüş bugün oldukça tanıdık gelmekle birlikte Beck’in o güne dek sadece Duygudurum Bozukluğu olarak tanımlanmış depresyonu, düşünce bozukluğu temelinde açıklaması 1960’lar için çok büyük bir yenilikti. "Bilişsel Üçlü(Cognitive Triad)" adı verilen bu açıklamayla Beck, depresif hastaların kendilerini (“hepsi benim hatam”, “yetersizim”, “suçluyum”), çevrelerini, dünyayı (“hayatım berbat durumda”, “her şey çok kötü”, “kimse bana yardımcı olamaz”) ve geleceği (“bu hiç düzelmeyecek”) olumsuz gördüklerini öne sürmüştür. Beck, bu çalışmadan sonra depresyonun bilişsel modeline dayalı olarak kısa süreli, yapılandırılmış bir terapi modeli olan Bilişsel Terapiyi kurdu. Terapinin kişiye özel olması gerekirken yine de tüm hastalar için bilişsel davranış terapisinin temelini oluşturan belirli ilkeler vardır. Bunlar şöyledir: Bu temel ilkeler, tüm hastalar için geçerlidir. Bununla birlikte terapi, hastanın yaşadığı zorluklara, gelişimsel ve zihinsel düzeyine, cinsiyetine, kültürel geçmişine göre önemli oranda değişiklik gösterir. Terapi, ayrıca diğer faktörler arasında hastanın amaçlarına, güçlü terapötik bağ oluşturma tekniklerine, değişimi istemesine, önceki terapi deneyimine ve tedavi tercihine bağlı olarak da değişiklik gösterebilir. Beck Depresyon Envanteri(BDE), depresyonda görülen duygusal, bilişsel ve güdüsel belirtileri ölçen bir ölçektir. Depresif belirtilerin şiddetini değerlendirmede dünyada en yaygın olarak kullanılan araçlardan biridir. 1961 yılında İngilizce olarak geliştirilen BDE, birçok dile çevrilmiş ve yüksek düzeylerde kültürler arası güvenirlik ve geçerlilik göstermiştir. BDE’nin amacı, depresyon tanısı koymak değil, depresyon belirtilerinin derecesini nesnel olarak sayılara dökmektir. Ölçekteki 21 madde, klinik gözlemlerden türetilmiştir ve depresif psikiyatri hastaları tarafından sıklıkla gösterilen, depresif olmayan psikiyatri hastaları tarafından ise nadiren gösterilen tutumların ve belirtilerin bir birleşimidir. BDE, ampirik olarak veya kuramsal olarak türetilmiş değildir, ancak depresyonun klinik belirtilerinin tanımlarından çıkarılmış maddeler içermektedir. Bu maddeler, bir grup klinisyen tarafından BDE içinde bulunması gerektiği yönünde görüş birliğine varılan maddelerdir. Sonraları, depresif hastaları hızlı değerlendirmek için 13 maddelik kısa formu da geliştirilmiştir. En son olarak, yakın zamanda, DSM-IV majör depresif atak tanı ölçütlerine daha sıkı bir şekilde bağlantılı olması için, BDE-II geliştirilmiştir. BDE-II’de dört madde (kilo kaybı, bedensel imge, çalışabilirliğin ketlenmesi ve somatik yakınmalar), depresyonun çok daha ağır düzeyleri ile bağlantılı belirtilerini değerlendirmek için ölçekten çıkarılmış ve bu maddelerin yerine dört yeni belirti (ajitasyon, konsantrasyon güçlüğü, değersizlik ve enerji kaybı) konmuştur. Aaron T. Beck’in 450’nin üzerinde makalesi ve ortak çalışmalarla birlikte 17 tane eseri bulunmaktadır. Yazarın Türkçeye çevrilmiş kitapları şunlardır: Mondorf-les-Bains Mondorf-les-Bains (, ) Güney-doğu Lüksemburg'da komün ve bir kasabadır. Grevenmacher ilinin bir parçası olan Remich kantonuna bağlıdır. Mondorf-les-Bains, bir kaplıca kenti ve Lüksemburg'un tek kumarhanesine sahiptir. 2005 yılı itibarıyla, komünün güney-doğusunda yer alan Mondorf-les-Bains kasabası 2.812 kişilik bir nüfusa sahiptir. Altwies ve Ellange, komün içindeki diğer kasabalardır. I. Dünya Savaşı sırasındaki dönemden sonra, mimar Paul Wigreux tarafından tasarlanan yeni spa merkezi 1926 yılında açılmıştır. 1930'larda, piyanist Arthur Rubinstein dahil Nazi Almanyası'ndan gelen göçmenler tarafından işgal edildi. 1945 yılında, Mondorf'ta ki Palace Otel, Camp Ashcan kod adı ile Nürnberg'de yargılanmayı bekliyen Nazi ileri gelenleri için bir savaş esiri kampı haline geldi. Spa, açık yüzme havuzu (1953) ile 20. yüzyılın ikinci yarısında gelişmeye devam etti ve yeni bir termal merkezi (1988) açıldı. Mondorf ekonomisine büyük katkı yapan bir otel, restoran, oyun merkezi ve Casino bulunmaktadır. Kasabanın restoranları, turistlerin sanat ve zanaat çıkarları yanı sıra tarım ve bağcılık bulunmaktadır. Domaine Termal, spa ziyaretçilerinin yanı sıra otel, restoran ve konferans olanakları ziyaretçilerin ilgisini çekmektedir. Mondorf dahil bir eşleştirme ağının bir parçası olan: Elizabeta Karabolli Elizabeta Karabolli (evlendikten sonra Elizabeta Nishica adını kullanmaya başlamıştır, d. 1958), Arnavut-Amerikalı atıcı. Mücadele ettiği 1979 Avrupa Atıcılık Şampiyonası'nda 25 m havalı tabanca kategorisinde altın madalya kazanarak Arnavutluk adına herhangi bir Avrupa şampiyonasında altın madalya elde eden ilk sporcu olmuştur. Roma'da düzenlenen 1977 Avrupa Atıcılık Şampiyonası'nda, 25 metre havalı tabanca kategorisinde ilk resmî uluslararası yarışma deneyimini elde ederken bronz madalyanın sahibi oldu. Ertesi yıl yine aynı kategoride yarıştığı Hämeenlinna'daki 1978 Avrupa Şampiyonası'nda gümüş, Frankfurt'taki 1979 Avrupa Şampiyonası'nda ise altın madalya kazandı. Bu şampiyonlukla Karabolli, herhangi bir sporda Avrupa şampiyonu olan ilk Arnavut olarak tarihe geçti. Titograd'daki 1981 Avrupa Şampiyonası ile Bükreş'teki 1983 Avrupa Şampiyonası'nda sırasıyla 4.'lük ve 6.'lık elde etti. Bu tarihten sonra katıldığı Avrupa ve Dünya şampiyonalarında ise ilk 20 arasına giremedi. Gönüllü yayımcı Gönüllü yayımcı, kendi içerisinde farklılık gösteren gazete, dergi ya da çevirimiçi iş unvanıdır. Çoğunlukla, ancak her zaman olmamakla birlikte, gönüllü yayımcı yeteneğini kanıtlamış ve okuyucuyla birliktelik kurmuş serbest meslek ya da danışmanlıktır. Bu gönüllü yayımcı yayımlanacak makalelere düzenli olarak katkıda bulunur ancak makaleleri gerçekten düzenlemez. Buradaki "yayımcı" unvanı daha geleneksel düzenleme görevinden farklı olarak, kesin bir saygınlık derecesi anlamına gelir. Yine de diğer durumlarda gönüllü yayımcı tasarıları, bir yayımın özel yönlerini denetleyebilir ve daha düzenli yazım görevleri alabilir. Daha küçük bir dergide unvan, düzenli sorumluluk alan ve kimi yazı işi görevleri üstlenen personel anlamına gelebilir. "Gönüllü yayımcı" bir kitap sayfasının başlığında lisetelendiğinde, terim genel olarak kitabın hazırlanışında bir çeşit danışman olarak ,ancak kitabın son içeriğinden sorumlu olmayan, görev alır. Mert Ekren Mert Ekren (d. 1 Ekim 1978; İstanbul, Türkiye), Türk şarkıcı ve şarkı yazarı. Mert Ekren, 1 Ekim 1978'de Asuman ve Asım Ekren'in çocuğu olarak İstanbul, Türkiye'de doğdu. Yıldız Koleji'ni tamamladı. 1995'te "Aşkımı Çaldın" şarkısıyla katıldığı Kuşadası Altın Güvercin Müzik Yarışması'nı birincilikle tamamladı. İlk stüdyo albümü "Mert Ekren"i 1997'de Topkapı Müzik aracılığıyla yayımladı ve albümdeki "İçine mi Düştün Aşkın?" şarkısıyla çıkış yaptı. 1999'da ikinci stüdyo albümü "Aşk İçin"i Yaşar Kekeva Plak'tan çıkardı ve albümün çıkış şarkısı "Alo Orda mısın?" ile öne çıktı. Üçüncü stüdyo albümü "Gitme Dur"u 2002'de yayımladı ve albümün ilk klibi "Isırdın Beni" şarkısına çekildi. Dördüncü stüdyo albümü "Sil Baştan"ı ise Universal Müzik etiketiyle 2004'te piyasaya sürdü. Kaynak: Marcus Livius Drusus Marcus Livius Drusus, aynı Gracchus kardeşlerin yaptığı gibi, Roma’nın müttefiki olan kentlerde yaşayanlara Roma yurttaşlık hakkı verilmesi adına mücadele etmiş bir Romalıdır. Marcus Livius Drusus bu problemi çözmeye yönelik hazırladığı bir reform paketi sonrası öldürüldü. Onun ölümü "Sosyal Savaş" olarak da bilinen iç savaşa neden oldu. Temel Temel, mimari bir yapıyı yere bağlayan ve yükleri yapıdan zemine taşıyan öge. Temeller genellikle sığ temel ya da derin temel olarak nitelendirilirler. Temel mühendisliği zemin mekaniği ve kaya mekaniğinin yapılardaki temel ögelerini tasarlamadaki uygulamasıdır. Zemin mekaniği Zemin mekaniği, zemin davranışlarını inceleyen zemin fiziği ve mühendislik mekaniğinin bir dalıdır. Zemin akışkanların (genellikle hava ve su) ve tanelerin (genellikle kil, silt, kum, ve çakıl) heterojen karışımını içerdiğinden akışkanlar mekaniği ve katı cisim mekaniğinden ayrılır. Ancak zemin ayrıca organik katılar ve diğer maddeleri de içerebilir. Kaya mekaniğinin yanı sıra zemin mekaniği, bir inşaat mühendisliği alt disiplini olan geoteknik mühendisliği ve jeoloji alt disiplini olan mühendislik jeolojisinin teorik temellerinin analizini de sağlar. Heinrich Zimmer Heinrich Robert Zimmer (6 Aralık 1890 - 20 Mart 1943), Alman Hindolog. "Myths and Symbols in Indian Art and Civilization" ve "Philosophies of India" adlı yapıtlarla tanınmıştır. Ya Nasip Ya KÄ±smet Ya Nasip Ya Kısmet, TRT Ev Sineması Kuşağı'nda 2 Haziran 2016'da yayınlanmış olan Türk komedi ve dram filmi. Gökmen Tosun'un yönettiği filmin baş rollerini Hasan Kaçan, Erdem Akakçe, Bengi Öztürk ve Turgay Tanülkü gibi isimler oluşturuyor. Film küçük bir kasabada kendi halinde şerbet satarak yaşayan Ahmet’in hikâyesini konu alıyor. Melanie Klein Melanie Reizes Klein (30 Mart 1882 – 22 Eylül 1960) Avusturya asıllı Britanyalı psikanalist. Çağdaş psikanaliz ve çocuk psikolojisi alanı üzerinde etkili olan yeni terapötik teknikler icat etti. Aynı zamanda Nesne İlişkileri Okulu’nun kurucusu olarak kabul edilir. Melanie Reizes Klein, 1882 yılında Viyana’da Moriz ve Libussa Reizes’in dördüncü çocuğu olarak dünyaya gelmiştir. Annesi Libussa ile arasında 24 yaş bulunan babası Moriz Reizes Polonyalı Yahudi bir genel cerrahtır. Melanie Klein da babası gibi tıp okumak istediyse de genç yaşta evlenip çocuk sahibi olduğu için bu isteği gerçekleştirememiştir. Melanie Klein, babasının gözdesi olan kardeşi Emilie’yi çok kıskanmaktadır; çok yakın ve bağlı olduğu kardeşi Emanuel’den bir dâhi olarak bahseder ve annelerinin gözbebeği olan Sidonie, sekiz yaşında, Melanie Klein daha dört yaşındayken, tüberkülozdan ölür. Melanie Klein, 1899’da annesinin küçük kuzeni, aynı zamanda kardeşi Emanuel’in arkadaşı Arthur Steven Klein ile tanıştığında henüz on yedi yaşındadır. Babası Moriz Reizes, ertesi sene zatürreden vefat eder. Ardından 1902’de kardeşi Emanuel kalp krizinden hayatını kaybeder. Onu derinden yaralayan kardeşinin ölümüyle büyük bir yasa giren Melanie Klein, 31 Mart 1903’te yirmi birinci yaş gününün hemen ertesi gününde evlenir. Eşi Arthur, iş faaliyetleri nedeniyle birçok seyahat için ortadan kaybolur ve yavaş yavaş Melanie Klein’dan uzaklaşır. Klein, bu evliliği “mutsuzluğunun asıl nedeni” olarak tanımlar. İlk çocuğu Melitta’yı 1904’te doğurmadan önce Klein ailesi Rosenberg’e yerleşir. Diğer çocukları Hans 1907’de, Erich 1914’te dünyaya gelir. Bu süreçte Klein duygusal sorunlar yaşamıştır. Klein ailesi, Arthur Klein’ın işi sebebiyle 1910’da Budapeşte’ye