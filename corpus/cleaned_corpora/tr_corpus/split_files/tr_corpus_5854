bulunmaktaydı. Yerleşimden, 1871 ile 1880 yılları arasında hazırlanan Sivas Vilayet Yıllıklarında nahiye olarak olarak bahsedilmekte olup bu kayıtlara göre nahiyede kadın erkek olmak üzere 2102 Müslüman, 64 Hristiyan halk yaşamaktaydı. 1889-1928 yılları arasında dönem dönem nahiye konumuna ulaşan yerleşim sonrasında yapılan düzenleme ile tekrar köy statüsüne düşürülmüştür. 1914 yılında Gayrimüslim okullarıyla ilgili hazırlanan rapora göre o dönem nahiye olan yerleşimde, Bizeri Manastırı içerisinde hizmet veren bir Ermeni Mektebi bulunmaktaydı. 19. yüzyıl sonlarına doğru iyice azalan Ermeni nüfus, yeteri kadar tarihi kayıt bulunmamakla birlikte ya kendiliklerinden başka yerlere gitmişler ya da 1915 yılında yürürlüğe giren Tehcir Kanunu uyarınca yerleşimden uzaklaştırılmıştır. 1935 yılında yapılan nüfus sayımında yerleşim, Bizeri adıyla 1069 kişinin yaşadığı Tokat ilinin merkez kazasının Gökdere nahiyesine bağlı bir köy olarak geçmektedir. 18 Nisan 1999 tarihinde belde olan yerleşim, 2014 yılında 6360 sayılı kanun uyarınca yeniden köy olmuştur. Köy, ilçe merkezine 20 km uzaklıktadır. Ted Dewan Ted Dewan (d. 1961, Boston, Massachusetts), İngiltere kökenli Amerikan yazar ve çizer. Yazar Helen Cooper adında bir eşi vardır ve müzisyen-oyuncu Brian Dewan adında bir kardeşi vardır. Dewan, Lexington, Massachusetts'de büyümüştür ve genç yaşlarında müzik ve sanatsal tutkuları vardı. Rhode Adaları'nda bulunan Brown Üniversitesi'nde mühendislik ve elektronik müzik konusunda öğretim görürken, David Macaulay onun akıl hocası olmuştur. Daha sonraları Milton Akademisi'nde 5 yıl boyunca fizik öğretmeni olarak görev yapmıştır. Tripping (şarkı) "Tripping", İngiliz pop şarkıcı Robbie Williams'ın 2005 senesindeki "Intensive Care" albümünden çıkardığı ilk teklidir. Tekli diğer yüzünde, aynı albümden olan "Make Me Pure" parçasıyla birlikte dünyadaki radyo istasyonlarına dağıtıldı. Williams şarkıyı "küçük ganster operası gibi bir şey" ve "bir çeşit reggae kabare oyunu" diye isimlendirdi. Açılış sözleri "Önce umursamazlar, sonra gülerler, sonra senden nefret ederler,sonra seninle dövüşürler, sonra sen kazanırsın.", Mahatma Gandhi'nin özlü sözlerinden birinin yeniden yorumlamasıdır. Şarkı, 2005 senesinde UK'de en iyi satan 26. şarkı olmuştur. Klip Johan Renck tarafından yönetildi, klipte Williams bir yerde koşuyor ama görünen o ki hiçbir yere gidemiyor. Williams'ın kâbus gördüğü ortaya çıkıyor.Kâbusta, 1950'lere bir yerde yaşıyor, ve hiçbir ilerleme olmadan çaresizce sonu gelmeyecek bir koşuş yapıyor ya da 1950'lerin basmakalıp bir ortamında Saab 95 marka bir araba sürüyor. Yine arabada bir çocuğun William'la konuştuğu ve iki lezbiyen ikizin onun arabasının arkasında olduğu görülüyor. Müzik klibinde, asansörde Williams'ın yanında görünen karakter Şahan Gökbakar'a benzemesi nedeniyle Şahan'ın "Dikkat Şahan Çıkabilir" isimli antimedya-skeç şovuna konu olmuştur. Şarkı, Williams için dünya çapında büyük bir başarı yakaladı. Avrupa'da çoğu ülkede çıkar çıkmaz top 10 listelerine girdi. Birleşik Krallık'ta ikinci sıraya yükseldi ve altı hafta top 10 listesinde kaldı ve on beş hafta top yetmiş-beş'de kaldı. Tekli Arjantin,Almanya,Portekiz,İtalya ve Tayvand'da birinci sıraya ulaştı. İsviçre'de tekli altın serfikalandırıldı. Meksika'da, şarkı beşinci sıraya ulaştı ve yılın en fazla oynatılan 11. parçası oldu. Avustralya'da, tekli yedinci sıraya ulaştı ve 35.000 kopya satarak ARIA tarafından altın sertifikalandırıldı. Bu bölüm "Tripping" tekli albümünün yayınlandığı formatlar ve albümün parça listesini içermektedir. UK CD1 UK CD2 UK DVD The Mighty B! The Mighty B!, Animasyon üretici Amy Poehler, Cynthia True ve Erik Wiese tarafından Nickelodeon adına üretilmiştir. İlk gösterimini 26 Nisan 2008'de yapmıştır. Toplam 2 sezonda 40 bölümle yayınlanmıştır. Son gösterimini ise 12 Haziran 2011 tarihinde yapmıştır. Bad Langensalza Bad Langensalza (1956'ya kadar Langensalza), Almanya'nın Türingiya eyaletinin Unstrut-Hainich-Kreis eyaletinde bir şehir. 31 Aralık 2012 itibarı ile nüfusu 17.683'dir. 123.11 km'lik alana sahip olan şehrin rakımı 202 m, nüfus yoğunluğu kilometrekare başına 144 kişidir. Belediye başkanı HDP'den Bernhard Schönau'dur. Maden suyu kaynakları ve bir orta çağ kalesine sahip olan şehirde turizm gelişmiştir. Şehir tarihi kayıtlarda ilk olarak 932 yılında, "Salzaha" adlı bir köy olarak geçmektedir. 1578 yılında şehrin ismi "Langensalza" olarak değiştirildi ve "Bad" sözcüğü isme 1956 yılında eklendi. Birinci Langensalza Muharebesi, 1075 yılında Langensalza'da yapıldı. Otuz Yıl Savaşları sırasında şehir yağmalandı ve zarar gördü. 1711 yılında şehir yine yangından zarar gördü. 1815 yılında şehir Prusya'nın Saksonya İli'ne dahil oldu. 1866 yılında şehirde İkinci Langensalza Muharebesi gerçekleşti. 1945 yılında ise ABD birlikleri şehri işgal etti. Bütün Azerbaycan Bütün Azerbaycan (), günümüzde Azerilerin yaşadığı ve tarihsel olarak yaşamış oldukları arazilerin birleştirilmesini öngören irredantist düşünce. Bütün Azerbaycan fikri Azerbaycan'ın ikinci cumhurbaşkanı Ebulfez Elçibey tarafından şekillendirilmiştir. Elçibey, 1997 yılında "Bütün Azerbaycan Birliği" (Bütöv Azərbaycan Birliyi)'ni kurmuştur. 1997 yılında Ankara'da Ecdâd Yayınları'ndan Elçibəy'in "Bütöv Azerbaycan yolunda" adlı kitabı yayımlanmıştır. Robert Cray Robert Cray, (d. 1 Ağustos 1953, Georgia), Amerikalı blues gitaristi ve şarkıcı. Erken yaşlarda gitar çalmaya başlayan Cray, Denbigh Lisesi'nde öğretim görmüş, devam eden eğitimini mimari tasarımı üzerine sürdürdüğü sırasında "Steakface" adında bir müzik grubu kurmuş ve besteledikleri Jimi Hendrix, Quicksilver Messenger Service, Fleetwood Mac, Grease Band ve Blodwyn gibi şarkılar müzik listelerinde yer almıştır. Grubu ile beraber çeşitli yerlerde konserler düzenleyen Cray, grupca ilk albümleri Who's Been Talkin'? çalışmasını 1980 yılında yayınlamıştır. Ardından ikinci çalışması Bad Influence'ı 1983 yılında yayınlayan grup bu albümün ardından devam eden kariyerleri boyunca daima listelerde yer edinmişler ve başarılarını sürdürmüşlerdir. Halen müzik çalışmalarını sürdüren Cray ve grup arkadaşlarına ait 19 stüdyo albümü, 4 adet de derleme albüm ve 12 tekli çalışması vardır. 2007 yılında çıkardıkları Live From Across The Pond albümü ile Bilboard listesinde ilk sırada yer alan grup, 2010 yılında Cookin' In Mobile isimli albümünü yayımlamıştır. Encyclopædia Britannica'nın on birinci baskısı Encyclopædia Britannica'nın on birinci baskısı, "Encyclopædia Britannica" tarafından 1910-1911 yıllarında hazırlanan 29 ciltlik ansiklopedidir. Bazı maddeleri dönemin tanınmış araştırmacıları tarafından yazılmıştır. Bu baskı günümüzde kamu malıdır; fakat bilgilerin eski oluşu nedeniyle günümüzde akademik bir kaynak olarak kullanılması sorunludur. Bazı maddeleri günümüz araştırmacıları için 19. yüzyıl ve 20. yüzyılın başlarının kültürel ürünü olması nedeniyle önemlidir. Ayrıca üç adet 1922 basımı ek cildi bulunmaktadır. Alexander Coleman ve Charles Simmons'a göre konuların ansiklopedi içindeki dağılımı şöyledir: Metin2 Metin2, çok oyunculu online istemci MMORPG rol yapma oyunudur. 2005 yılının Mart ayında "Ymir Entertainment" şirketi tarafından Kore'de yayına başladı. 2006 yılında Gameforge 4D GmbH tarafından satın alındı ve 17 dilde hizmet vermeye başladı. Oyun 2005'in Mart ayında Kore ve Çin'de yayına başladı. Aralık 2006'da Gameforge tarafından satın alındı ve ilk dili Almanya'da beta olarak açıldı; bu da oyunun Avrupa daki ilk sunucusudur. Mayıs 2007'de betadan çıkıp 17 farklı dilde yayına geçti. Avrupa'da 58.000.000 aktif kullanıcıyla dünyada toplam 150.000.000 kullanıcıya sahiptir. 2007 Mayıs ayında ücretlenmeler düzenlendi ve micropayments sistemi etkinleştirildi. Ocak 2009'da "Metin2" hakkında çok şikayetler gelmeye başladı. Bunların başında hesap çalınmaları ve soygunları gibi önemli şikayetler gelmiştir. Bunun için Gameforge bir hukuk sistemiyle olaya el koymuştur ve bundan sonra hesap çalanlar derecesine göre hukuk karşısında cezalandırılacaktı. Oyun 31 Mart 2009'dan itibaren Kuzey Amerika yönetimi Z8Games'e devredildi. 3 Eylül 2009'da ise Singapur yönetimi TEC- İnteraktif'e geçmiştir. Şu anki güncel durumu GameForge 4D yayımcısına aittir. "Metin2"nin konusu üç büyük imparatorluğun savaşını anlatan bir Uzak Doğu hikâyesidir. İlk olarak sadece hayvan ve bitki hayatı vardı ve bir Metin taşı gelip vahşi hayatı kırıp üç imparatorluğun sınırlarını çizdi. Oyunda amaç ise savaşarak kendini geliştirmektir. Her oyuncu karakterini oluştururken kendine bir sınıf seçer bunlar; Savaşçı, Ninja, Sura, Şaman ve Lycan'dır. Becerileri ve ağır zırhlarıyla savaşçılar yakın dövüş konusunda büyük rol oynarlar. Güçlerini kuvvetli fiziksel yapılarından ve dengeli zihinsel yapılarından alırlar. Tek el ve çift el olmak üzere iki tür silah kullanabilirler. Ekipmanlarında yer alacak güç bonusu ile hasarını arttırır. Ninjalar pusu kurarak saldırabilen profesyonel suikastçilerdir. Hızı ve hareketliliği sağlamak için hafif zırhlar giyerler. Kendilerini bu yeteneklere adadıkları için, ninjalar bıçak ve yay kullanan usta dövüşçülerdir. Ekipmanlarında yer alacak güç bonusu ile hasarını arttırır. Suralar kötülük tohumunu kollarında büyütmeye karar verdiklerinde sihirli güçler kazanan savaşçılardır. Bu nedenle yakın dövüş savaşçılarına karşı ustadırlar uzak mesafeden büyü ile saldırı yapabilirler. Bu yeteneklere olan gereksinimlerinin sonucu olarak, saldırı sihirlerini güçlendirebilirler ya da ek destek büyüleri kazanabilirler. Ekipmanlarında yer alacak zeka bonusu ile hasarını arttırır. Şamanlar zekidirler ve büyü ve sihir kullanırlar. savaşırken ve arkadaşlarına destek olurlarken, onların mistik güçleri çok etkilidir. Bu yeteneklerdeki uzmanlıkları sayesinde, bir şaman saldırıların gücünü artırabilir ya da iyileştirme ve destek büyülerini güçlendirebilir. Yelpaze ve çan olmak üzere iki tür silah kullanırlar. Yelpaze ile beceri hasarı sağlarken çan ile rakiplerine düz ve delici vuruş sağlar. Ekipmanlarında yer alacak zeka bonusu ile hasarını arttırır. Lycanlar, iri yarı kurt yaratıklardır. Çaresi olmayan bir virüse yakalanıp insan görünümlerini kaybederek yaratıklara dönüşmüşler. Tükenmeyen güçleri ve gelişmiş içgüdüleri sayesinde muazzam yakın dövüşçüdür. Kavgadan kaçmazlar. Daima cephede olmak isterler. Pençe kullanarak rakiplerine ve canavarlara karşı üstünlük kurarlar. Ekipmanlarında yer alacak zeka bonusu ile hasarını arttırır. Chunjo Krallığı kıtanın batı kısmında yerleşmiştir. Ruhsal liderleri tarafından kontrol edilen teokratik bir krallıktır. Eski krallığın kuzeni Yoon-Young tarafından kurulmuştur. Yoon-Young Metin Taşlarının tehlikesini önceden keşfedebilmek için karısının devasa büyülü güçlerinden yardım aldı. Defalarca kez Metin Taşlarına karşı bir çözüm arayışının başlatılmasını önerdi ancak her defasında görmezden gelindi. Sonunda eski krallığa karşı asi bir kardeşliğe liderlik etti. Eski kralın tahttan indirilmesinden sonra, Chunjo Doğulu ve Güneyli krallıklara hala savaş halinde oldu. Amaçları: Tüm kıtanın kontrolünü ele geçirmek ve Metin Taşlarının artan gücünü engellemek. Jinno Krallığı kıtanın doğu kısmında yer alır. Bu krallık askeri güce dayalı kurulmuştur ve halkı agresif ve savaşçıdır. Jinno Krallığının lideri son kralın oğlu Ee-Ryoong'dur. O eski krallığı askeri gücüyle yeniden birleştirebileceğine inanır. Metin Taşlarının anlamı ve etkileri ile ilgili korkular resmi olarak görmezden gelinmiştir. Ancak gizli düşüncelerinde Ee-Ryoong Metin Taşlarının ölümcül gücünü kendi planlarını gerçekleştirmek için kullanmanın yollarını aramaktadır. Shinsoo Krallığı kıtanın güney kısmında yer alır. En önemli aktiviteleri ticarettir. Yoon-Yoing tarafından eski krallığın dağılmasından sonra doğuyla yapılan ticari bir anlaşma sonucu kurulmuştur. Shinsoo batı krallığıyla anlaşmazlıklar yaşamaktadır ve ticaret yolu tehlikelerle dolu olabilir. Metin Taşlarının tehlikesini fark ettiklerinde, tüccarlarda silahlandılar. Amaçları: Kendilerini batıdan gelecek saldırılara karşı korumak, ticaret yolunu tekrar açmak ve eski krallığı kendi iradelerinde yeniden bir araya getirmektir. Yamadayev Yamadayev, Yamadayev kardeşler ile ünlü olmuş bir Çeçen soyadıdır. Aşağıdaki kişiler bu soyadını taşımaktadır: Cennet ve SonrasÄ± Cennet ve Sonrası, 1970 Fransa-Çekoslovakya ortak yapımı gerçeküstücü dramatik filmdir. Özgün adı L'éden et après olan film ortak yapımcı ülke Çekoslovakya'da Eden a potom (Çekçe) ve Eden a co dialej (Slovakça) adlarıyla gösterilmişti. Filmin ABD'deki gösterim adı ise Eden and After'dır. Film Türkiye'de Nisan 2005'te 24. Uluslararası İstanbul Film Festivali'nde gösterilmiştir. Yönettiği ve çoğunun senaryosunu da kendisinin yazdığı filmlerinden çok (zaten 10 kadar film yönetmişti), Yeni Roman (Nouveau Roman) edebiyat akımının kurucu figürlerinden biri olarak tanınan Alain Robbe-Grillet'nin senaryosunu yazıp yönettiği "Cennet ve Sonrası", yönetmenin ikinci dönem sinemasını başlatan filmdir. Bundan önceki döneme ait siyah beyaz filmleri avangart, gerçeküstücü ve deneysel ağırlıklıyken, bu filmden başlayarak çektiği renkli filmlerinde sado-mazoşizmi ve cinsel saplantıyı merkeze aldığı gözlenmektedir. Başrolünü Catherine Jourdan'ın oynadığı filmde yönetmenin eşi Catherine Robbe-Grillet'nin de ikincil bir rolü vardır. "Cafe Eden" ("Cennet Kafe") adlı tuhaf bir kulübe takılan can sıkıntısı içindeki bir grup üniversite öğrencisi macera arayışı içine girmişlerdir. Birer kâbusu andıran boğucu sahneleriyle gizemli bir yapıya sahip olan bu filmin dış sahnelerinin bir bölümü Tunus'ta çekilmiştir. Fransa'dan sonraki ikinci gösterimi Haziran 1970'te Berlin Uluslararası Film Festivali'nde yapılan film bu yarışmada Altın Ayı ödülüne aday gösterilmiş ama kazanamamıştı Can sıkıntısı içindeki kızlı ekekli bir grup üniversite öğrencisi, derslerinin dışındaki zamanlarda fakültelerinin tam karşısında bulunan "Cafe Eden" ("Cennet Kafe") adlı bir mekâna takılmaktadırlar. Lunaparklardaki aynalı odaları ve bulmacalardaki labirentleri andıran çelik ve camdan yapılmış dekorlarıyla, devasa pop art posterleriyle fütüristik ama tuhaf görünüşlü bu büyük kafeteryada yaşlı bir garson ve kendilerinden başka ortalarda kimseler gözükmez. Gençler garsonun getirdiği kokainli limonatalardan içerler. Doğru düzgün bir uğraşıları olmayan yaklaşık yirmi kişiden oluşmuş bu gruptan hiç kimsenin yüzü gülmemektedir. Bir macera arayışı içindeki bu gençler bunalmış ve bıkkın tavırlarıyla sürekli aralarında küçük ama ciddi gibi gözüken oyunlar oynarlar. Kimi zaman kuru sıkı tek bir mermiyle oynanan Rus ruleti benzeri bir oyun, veya içkiye karıştırılan sahte zehirlerle oynanan başka bir oyun, hep bir cinayetin ve ölümün provası şeklinde cereyan eder. Oyunun sonunda düzenlenen garip müzikli cenaze törenine en sonunda, uzatıldığı cenaze platformuna eliyle vurarak tuttuğu ritimle 'maktûl' de katılır. Oynadıkları diğer oyunlar arasında toplu tecavüzler, eşcinsel taklitleri vb de vardır. Bütün bu oyunlar büyük bir ciddiyetle oynandığı için başta seyirci tarafından gerçekmiş gibi algılanır. Film, ara ara baş karakter Violette (Catherine Jourdan)'in ağzından da anlatılır. Bir gün kafeye gelen takım elbiseli ciddi tavırlı Duchemin (Pierre Zimmer) adında bir adam gençlere Afrika'da öğrendiği birtakım gözbağı numaraları gösterir: Kırık şişe parçalarıyla elleri kan içinde kalmış olan Violette'i eski haline getirir, iyileştirir. Artık gençlerin ilgilisini çekmiş ve o da grubun bir parçası gibi olmuştur. Duchemin aynı seansta Violette'e "korku tozu" adını verdiği beyaz bir tozdan yedirir ve Violette kendisini Tunus'ta, bir dizi sadomazoşistik absürt hikâyenin içinde bulur. Fragmanlar tarzında birbirini takip eden ve bir mantık içermeyen bu rüya benzeri garip hikâyelerin öteki kahramanları ise Duchemin, kafedeki garson ve diğer arkadaşlarıdır. Hikâyeden hikâyeye aynı aktörler farklı farklı rollerde gözükürler. Bir fragmanda ölen bir aktör (ör. Duchemin) başka bir fragmanda tekrar ortaya çıkar. Hattâ Violette bir fragmanda kendi ikizini bile görür. Filmin bu ikinci bölümünde Tunus'un egzotik manzaraları olağanüstü canlı renkleriyle hikâyeye eşlik eder. Tunus mimarisinin başat renkleri olan beyaz ve mavi'ye, sıklıkla abartılı ve gerçek dışı bir şekilde bayrak kırmızısı rengiyle betimlenmiş kan eşlik eder. Bu sahneler, yönetmen Robbe-Grillet'nin kendi anlattığına göre Marquis de Sade'ın 1791 tarihinde yazdığı Justine adlı eserinden, bir de Lewis Carroll'un 1865 tarihli Alis Harikalar Diyarında adlı romanından esinlenilerek oluşturulmuştur. Tamamı Tunus'ta geçen ve halüsinasyonu andıran bu sahnelerden sonra öğrencileri eksiksiz olarak yeniden "Cafe Eden"'de otururlarken izleriz. Bütün bu olan bitenlerin gerçekte yaşanmamış olduğu ima edilmiştir. Dış sesin anlattıklarından, kendilerini can sıkıntısından kurtaracak ve onlara hayâl dünyalarında yeni ufuklar açacak Duchemin gibi başka yeni oyuncuları beklediklerini anlarız. Sergey Paracanov Sergei Paracanov ya da Sergo Paracanov (Gürcüce: სერგეი (სერგო) ფარაჯანოვი, "Sergei (Sergo) Paracanovi; Ermenice: Սարգիս Հովսեփի Փարաջանյան, "Sargis Hovsep Paracanyan"; Rusça: Сергей Иосифович Параджанов, "Sergey Yosifoviç Paracanov"; d. 9 Ocak 1924, Mtatsminda, Tiflis, Gürcistan - ö. 20 Temmuz 1990, Erivan, Ermenistan), Gürcistan’lı Ermeni Sovyet sinema yönetmeni, senaryo yazarı ve çok yönlü sanatçı. Sovyet rejimi muhalifi olarak tanınır. Ağır baskılara ve üç kez hapis cezasına çarptırılmasına rağmen kendine özgü yaratıcılıktan ve sinema anlayışından geri adım atmamıştır. Sergo Paracanov, 9 Ocak 1924’te Tiflis’in bir mahallesi olan Mtatsminda’da Ermeni bir ailenin çocuğu olarak doğdu. Hem anne, hem de baba tarafından Gürcistan’da yaşayan ailelerden geliyordu. Dedesi Davit Paracanyan, işlerini kolaylaştırmak için Çarlık zamanında soyadını Rusça Paracanov olarak değiştirmişti. Sergo’nun babası Çarlık ordusunda subaydı ve Ekim Devrimi’nden sonra antikacılık işine girmişti. Üç kardeş olan Sergo’nun Ana ve Rusana adında iki ablası vardı. Sergo Paracanov, Tiflis konservatuvarında şan ve keman eğitimi aldı. Aynı dönemde resim derslerine ve Çiaureli’nin bale derslerine devam etti. Drama öğretmeni Şota Açkabadze onun yeteneğini fark ederek Sergo Paracanov’u Moskova Devlet Sinema Enstitüsü’ne gitmesi için teşvik etti. Ne var ki Sergo Paracanov mühendislik eğitimi almaya başlamıştı. Sergo Paracanov gezgin bir tiyatro topluluğuna katıldı. Daha sonra Moskova Devlet Sinema Enstitüsü’ne girmek için Puşkin’in "Mozart ve Salieri" adlı oyunundan uyarlama bir senaryo yazdı. Bu senaryoda iki besteci arkadaş bir kuğunun tüylerini yolarak eğlenir. Bu senaryoyla Sergo Paracanov Moskova Devlet Sinema Enstitüsü’ne 1946 yılında kabul edildi. 1947’de Tiflis’te öğrencilerle taşkınlık yapma ve eşcinsel olma suçlamasıyla tutuklandı. Daha sonra iki kez daha hapse girecek olan Sergo Paracanov, ertesi yıl serbest bırakıldı. Sergo Paracanov hapisten çıktıktan sonra Savçenko’nun "Üçüncü Darbe" adlı filminde asistan olarak çalıştı. Bu filmde on dakikalık bir sekansın çekimini yaptı. Paracanov Taras Şevçenko adlı filmde ikinci kez asistan oldu. Bu filmin birçok sahnesini çekip bir Rus askeri rolünü oynadı. Ancak Rus askerini oynadığı sahne montaj sırasında filmden çıkarıldı. Sergo Paracanov Moskova’da Tatar bir kızla, Nigar Kerimova'yla evlendi; ama bu evlilik kızın ailesi tarafından hoş karşılanmadı ve Nigar Kerimova ailesi tarafından öldürüldü. Sergo Paracanov 1952 yılında Kiev’de Dovjenko stüdyolarında çalışmaya başladı. "Maksimka" filmini çeken Vladimir Braun’un asistanı oldu. Bu arada Yakov Bazelyan’la birlikte ilk kısa metrajlı filmini, "Moldova Masalı"’nı ("Moldavskaya Skazka") çekti ve bu filmle Moskova Devlet Sinema Enstitüsü’nden mezun oldu. Sergo Paracanov, Kiev’e yerleştikten sonra, 1954’te yine Bazelyan’la birlikte, Moldovalı şair Emelyan Bukov’un masalından bir uyarlama olan ilk uzun metrajlı filmi, "Andrieş"’i çekti. Sonra "Dumka", "Natalya Uzhvij", "Altın Eller" ("Zolotye ruki") adlı belgesellerin yönetmenliğini yaptı. Sergo Paracanov, tek başına ilk uzun metrajlı filmini, müzikal komedi havası da taşıyan "İlk Delikanlı"’yı ("Pervyj paren") 1958’de çekti. Bir Ukraynalı olan Svetlana Şerbatyuk’la ikinci evliliğini yaptı. Bu evlilikten Suren adında bir oğlu dünyaya geldi. Paracanov, 1961’de çektiği "Ukrayna Rapsodisi"’nde ("Ukrainskaya rapsodiya") savaşın dramatik yanlarını, ertesi yıl "Taşta Bir Çiçek" ("Tsvetok na kamne"; 1962) adlı filmde Ukrayna’nın Donbass bölgesindeki madencileri ele aldı. Sergo Paracanov, 1964’te "Unutulmuş Ataların Gölgeleri" ("Tini zabutykh predkiv") adlı çekti ve bu filmi yurtdışında, San Francisco, Roma, Montreal film festivallerinde gösterildi. Ödüller de alan film Paracanov’un yurtdışında tanınmasını sağladı. 1965’te Moskova’da birkaç sinemada gösterilen "Unutulmuş Ataların Gölgeleri" Sovyet seyircisinin tepkisine yol açtı ve filmin geniş gösterime girmesine izin verilmedi. Aynı yıl Paracanov filmin Kiev prömiyerinde Ukraynalı aydınların tutuklanıp hapsedilmesine karşı tavır aldı. Paracanov Tiflisli Ermeni ressam Hakop Hovnatyan’ın çok kısa belgeselini çekti. Kiev kenti üzerine yaptığı belgeselin çekimi ise nesnel gerçeklikten uzak olduğu gerekçesiyle durduruldu. 1966’da "Unutulmuş Ataların Gölgeleri" adlı filmi Paris’te de gösterildi. Bu arada Paracanov Sovyet muhalifi aydınların tutuklanmasına karşı imza verdi. Sergo Paracanov, 1968’de, kendisi gibi Tiflis’li bir Ermeni olan şair Sayat Nova'nın filmini çekmek için Ermenistan’a davet edildi. Filmin çekimi için Ermenistan aydınları da seferber oldular ve 13. yüzyıldan kalma Hağpat Manastırı’nda çekimler için gerekli ortam ve eşya sağlanır. Moskova, Kiev, Erivan ve Tiflis’te gösterilen "Sayat Nova" filmi Sovyet izleyicisinin olumlu tepkisini almadı. Bunun üzerine filmin gösterimi durduruldu. Bu filmin ardından Sergo Paracanov’un senaryoları ve projeleri reddedilmeye başladı ve yönetmen istenmeyen kişi konumuna düştü. Zor koşullarda yaşamaya başlayan Paracanov zatürree oldu ve hastanede tedavi görürken "İtiraf" ("Khostovanank") adlı senaryoyu yazdı. Bu arada "Sayat Nova", iyice kısaltılarak yönetmen Sergey Yutkeviç’in montajıyla gösterilmeye başladı; filmin adı da "Narın Rengi" ("Zvet Granata") olarak değiştirildi. Filmden çıkarılan sahneler arasında Sayat Nova ile prens arasındaki ilişkiye ait sahneler arasında, Ermenistan’ın işgali, üç narın patlamasıyla büyük Ermenistan haritasının ortaya çıkması da vardı. Sergo Paracanov senaryo yazmaya ve proje üretmeye devam etti. 1973’te "Andersen Masalları"’nı sinemaya uyarlaması kabul edildi. Projeyi 1975 yılında, Danimarkalı yazarın ölümünün yüzüncü yılında tamamlanacaktı. Paracanov Kasım 1973’te, Ukraynalı tarihçi ve siyasetçi Valentin Moroz davasında aleyhte ifade vermeyi reddedince, bu kez kendisi sorguya çekildi ve Kiev’de hapsedildi. Paracanov’un tutuklandığı ancak bir süre sonra kamuoyuna yansıdı. Paracanov’un serbest bırakılması için geniş bir kampanya başlatıldı. İmza verenler arasında dünyaca ünlü yazarlar, şairler, yönetmenler ve sanatçılar vardı. Paracanov altı ay hapis yattıktan sonra beş yıl hapse mahkûm edildi. “Islah olması” için çalışma kampına da gönderildi. 1975’te faşizme karşı zaferin onuncu yılında SSCB’de geniş kapsamlı af ilan edildi, ama Paracanov iyi hali görülmediği gerekçesiyle serbest bırakılmadı. Özellikle Fransa’da Paracanov’a destek veren kampanyalar yürütüldü. Paracanov’un filmlerini özel olarak gösteriliyordu. 1982’de "Narın Rengi" filmi Paris’te gösterildi. Sonunda Paracanov’un serbest bırakılarak Ukrayna’dan Tiflis’e gitmesine izin verildi. Bu kez Paracanov yeğenlerinden birinin üniversiteye girmesi için memura rüşvet vermekle suçlanarak yeniden tutuklandı. Ancak soruşturmada sonucunda aklandı. Gürcistan’da yönetimin görece liberal olmasından yararlanan Paracanov, Gürcü yönetmen Tengiz Abuladze’nin "Nedamet" adlı filmine destek verdi. 1984’te yeniden film çekmesine izin verildi. Sinema oyuncusu Dodo Abaşidze’yle birlikte Gürcü halk masalından uyarlayarak tamamen özgür biçimde "Suram Kalesi Efsanesi" ("Ambavi Suramis Tsihisa") adlı filmi çekti. Bu arada film çekmediği zamanlarda desenler, kutular, kolajlar ve şapkalar yapan Paracanov, 1984’te Tiflis’te ilk sergisini açtı. Aynı yıl Moskova’da "Suram Kalesi Efsanesi" gösterildi ve film seyirciden olumlu tepkiler aldı. Yeni projeler üretmeyi ve yeni senaryolar yazmayı sürdüren Paracanov, Gürcü din adamı İakob Tsurtaveli’nin "Şuşanik’in Şehadeti" adlı hagiografiyi de senaryolaştırdı. 1986’da "Suram Kalesi Efsanesi" Avrupa’da gösterildi ve yönetmen olumlu eleştiriler aldı. Aynı yıl Paracanov naif Gürcü ressam Pirosmani hakkında "Pirosmani Teması Üstüne Arabeskler" ("Arabeski na temu Pirosmani") adlı belgeseli çekti. Paracanov 1987’de yeni filmini çekmeye başladı; "Aşık Garip" ("Aşik Keribi") adlı bu film ertesi yıl gösterime girdi. Ocak 1988’da Erivan’da Paracanov’un kolajları, bebekleri, seramik ve desenlerinden oluşan bir sergi açıldı. Aynı yıl Rotterdam’da "Pirosmani Teması Üzerine Arabeskler" filminin gösterimine katılmak üzere Paracanov’un ilk kez SSCB dışına çıkmasına izin verildi. Sinema eleştirmenleri bu filmden büyük övgüyle söz ettiler. "Aşık Garip" filmi ise yine aynı yıl önce Münih, sonra Venedik film festivallerinde gösterildi. "Aşık Garip" filmi Nisan 1989’da İstanbul Uluslararası Film Festivali’nde de gösterildi ve Paracanov İstanbul’a gitti. Burada ünlü Ermeni fotoğrafçı Ara Güler'le tanıştı. Paracanov, Haziran 1989’da "İtiraf" adlı filmini çekerken hastalandı ve hastaneye kaldırıldı. Tiflis’ten Moskova’ya götürüldü; teşhis konulmasına rağmen kamuya açıklanmadı. Aynı yılın yazında Gürcistan’ın Borcomi kentine dinlenmeye gitti. Hastalığı ağırlaşmasına karşın Porto Fantastik Film Festivali’ne katıldı, ama iki gününü orada hastanede geçirdi. Tiflis’e dönünce hastalığı daha ağır bir devreye girmişti. Tedavisine Erivan’da, sonra Paris’te devam edildi. Paris’te durumu ağırlaşınca, Paracanov Erivan’a dönmek istedi. 20 Temmuz 1990’da akciğer kanserinden Erivan’da hayata gözlerini yumdu. Ertesi yıl Erivan’da adına müze açıldı. İstanbul’da, Pera Müzesi’nde, 13 Aralık 2018 - 17 Mart 2019 arasında, Paracanov’un çok yönlü çok kültürlü görsel sanatlar dünyasından tüm dönemlerini bir araya getiren bir seçkiyle, "Parajanov Sarkis ile" adı altında bir sergi açıldı. Bu sergi, Paracanov’un Erivan’daki müzede var olan sergiden sonra açılmış en büyük sergi olarak adlandırıldı. Bu sergi boyunca Pera Müzesi’nde Paracanov'un filmleri de gösterildi. Amerikalı yazar James Chapman'ın 2006'da yazdığı "Stet" adlı romanı Sergei Paracanov'un hayatından izler taşımaktadır. 2MASS Two Micron All-Sky Survey (2MASS) gözlemleri bütün gökyüzünü kapsayacak şekilde kuzey ve güney yarıkürede iki adet teleskopla (Hopkins Dağı Arizona ve Cerro Tololo/CTIO Şili, sırasıyla) 1997 yılında başladı ve 2001 yılında tamamlandı. Tüm gökyüzü, 2 mikrometre (formula_1m): J (1.25 formula_1m), H (1.65 formula_1m) ve K (2.17 formula_1m) üç kızılötesi dalgaboyunda fotometrik sistemle kapsanmıştı. Araştırmanın amaçları: Bu son amaç övgüye değer bir şekilde başarılı olmuştur. Ortalama 14 kadir büyüklükteki nokta kaynakların (yıldızlar, gezegenler, asteroidler) sayısal tanımlamaları ve geniş kaynakların (gökadalar, bulutsular) bilgisayar yazılımıyla kataloglanması sağlanmıştır. 300 milyondan fazla nokta kaynak ve bir milyon geniş kaynak kataloglanmıştır. 2003 Kasım ayında bir bilim ekibi 2MASS yıldız veri analizine dayanarak Samanyolu'nun bilinen en yakın uydu gökadası olan Büyük Köpek Cüce Gökadası'nın keşfini duyurmuşlardır. Macworld/iWorld Boston merkezli IDG'nin yapımcısı olduğu Macworld Conference & Expo, Apple Macintosh tarafından hazırlanan bir fuardır. Amerika Birleşik Devletleri'nde her Haziran ayının ikinci haftasında düzenlenmektedir. Başlangıçta "Macworld Expo" olarak, 1985 yılında bir fuar düzenlenmiştir. Fuar ilk kez 1998 yılında açılmıştır ve halen devam etmektedir. Macworld, Kuzey Amerika'da en çok ilgi gören Macintosh dergisidir ve Mac Yayıncılık tamamen International Data Group'un alt kuruluşudur. Konferansta, kendi sunduğu parçaları rehberler sayesinde öğretirler. Fuar genellikle üç ya da dört gün boyunca sürer, bazı zamanlarda birkaç gün daha fazla açık kalabilir. Donanım üreticileri ve Macintosh platformu destekleyen yazılım yayıncıları tarafından hazırlanan sergileri ziyaret etme olanağı vardır. 16 Aralık 2008'de Apple, 2009 Macworld Conference & Expo'nun, şirketin katılacağı son fuar olacağını açıkladı. Hieria Hieria (), modern Fenerbahçe, Bizans döneminde İstanbul'un dış mahallesi. Göze çarpan özelliği, İmparatorluk sarayının bulunmasıdır. İsim "Heraion akron" (, "Hera Burnu") isminden gelir. İsim, Boğaziçi'nin Asya tarafında, Kalkedon (mod. Kadıköy) nın yanında, kıyıdan denize doğru uzanan dağlık burun nedeniyle antik zamanlarda verilmiştir. İmparator I. Justinianus (r. 527–565) buraya bir saray ve Meryem Ana'ya ithaf edilmiş bir kilise inşa ettirmiştir. Saray, en az 1203 sonlarına kadar ayakta kalmış ve Herakleios (r. 610–641) ve I. Basil (r. 867–886) dönemlerinde hizmet görmüştür. Bu dönemde, kampüse, İlyas Peygamber'e adanmış bir Şapel'de eklenmiştir. Boğaziçi'nin Asya tarafında bulunması nedeniyle, Doğu'ya yapılan seferlerin dönüşlerinde Zafer Alayları sıklıkla burada yapılmıştır. Bizans ikonoklazmı'ını başlatan Hieria Konsili, 754 yılında, bu sarayda toplanmıştır. Orijinal saray kampüsünden günümüze çok az iz kalmıştır. Incase Designs Incase Designs, yapımcılığını iPod'un yaptığı, laptop ve gitar kutusu şirketidir. Şirket, 1997 yılında Irwindale, Kaliforniya'da kurulmuştur. Incase, ilk kez Apple Inc. ürünü iPod için kutu üretti. Gazimağusa Türk Maarif Koleji Gazimağusa Türk Maarif Koleji, Kuzey Kıbrıs Türk Cumhuriyeti'nde bulunan devlet kolejlerinden biri olup, ortaokul ve lise düzeyinde eğitim vermektedir. Türk Maarif Koleji model alınarak Gazimağusa şehrinde eğitim vermeye başlamıştır. Alımlar kolejlere özgün sınav olan Kolej Giriş Sınavları'yla olur. 1982 yılında Namık Kemal Lisesi bünyesinde kolej bölümü olarak kurulan Gazimağusa Türk Maarif Koleji 1982-1986 yılları arasında eğitim öğretimi Namık Kemal Lisesi binalarında sürdürdü. 1986-1987 Öğretim yılında halen eğitimini sürdürdüğü şimdiki binasına taşındı.Ortaokuldan sonra(8. sınıf) İngilizce eğitim lisede IGSE ve ÖSS sınıfları olarak ayrılmaktadır.ÖSS sınıfları 9. ve 10. sınıflarda İngilizce eğitimlerine devam edip,11. ve 12. sınıflarda ÖSS'ye yönelik Türkçe müfredeta geçmektedirler. Kurulduğu tarihten günümüze kadar geçmişi başarılarla dolu olan bir okuldur: Kuzey Kıbrıs Türk Cumhuriyeti'nde ilkokul 5 yıldır. İlkokulu bitirenler kolej sınavına katılabilirler. Kolej sınavı tüm ilkokul müfredatını kapsar ve toplam 100 sorudan olur. Matematik(40 soru), Türkçe(40 soru) ve İngilizce(20 soru) olmak üzere 3 bölümden oluşan sınav tek orutumdur. Başarı sırasına göre öğrenci alımı oluşur. Yılda yaklaşık 90 öğrenci alımı olmaktadır. Okulda; İdari Bina, Disiplin kurulu odası, Nöbetçi muavin odası, Kütüphane, 30 adet Derslik, Kafeterya,2 Bilgisayar Laboratuvarı, 3 Fen laboratuvarı, Multimedia Odası, İngilizce Lisan Odası, Kapalı Kültür Salonu, Rehberlik Odası,IGCSE Yönlendirme Merkezi,Akıllı Derslik, İngilizce Zümre Odası, Matematik Zümre Odası,Türk Dili Edebiyatı ve Türkçe zümre odası bulunmaktadır. Okul personeli 1 Müdür, 4 Müdür Muavini, 88 Öğretmen, 3 Sekreter, 3+3 Hademe ve 2 Gece Bekçisinden oluşmaktadır. Özge Özsağman Özge Özsağman, Türk model ve sunucu. Eski Türkiye güzellik kraliçesi olan Özsağman, TGRT'de bir süre haber sunuculuğu yapmıştır. Özsağman, Habertürk kanalında yayınlanmış ve 1 Gün programını sunmuştur. Özsağman 2005 yılında düzenlenen Radyo Tv Ödülleri: RTGD Özel Ödülü'nü kazanmıştır. Şu an A Haber kanalında yer alan Özsağman hafta içi Akşam Ajansını sunmaktadır. Hieria Konsili Bizans ikonoklazmı Hieria Konsili, Hristiyan Konsil. Ekümenik konsil ilan edilmesine rağmen, daha sonra Ortodoks Kilisesi ve Katolik Kilisesi tarafından ekümenik özelliği red edilmiştir. Bizans İmparatoru V. Konstantinos'un çağrısı ile düzenlenmiştir. İstanbul'un karşı tarafında bulunan Hieria yer alan sarayında 754 yılında toplanmıştır. Konsil, bu dönemdeki İmparatorların ikonoklast duruşlarını desteklemiştir. 338 piskopos katılmıştır. O dönemde mevcut 5 patrik ya da temsilcileri katılmamıştır: İstanbul boştu, Antakya, Kudüs ve İskenderiye Sarazenler'in kontrolündeydi. Yedinci Ekümenik konsil olarak kendini isimlendirmiştir. Muhalifleri ise "taklit İstanbul Sinodu" ya da "Başsız Konsil" olarak isimlendirmişlerdir. Bütün kararları, 787 yılında toplanan ve İkonalara saygıyı destekleyen İkinci İznik Konsili tarafından iptal edilmiştir. Japon krili Japon krili ("Euphausia nana"), Euphausiidae familyasından, Japonya'nın güney kıyılarından Doğu Çin Denizi ve Tayvan sularına kadar olan bölgede yaşayan kril türüdür. Günlük göçleri yüzeye yakın yerler ile 300 – 400 m derinlikler arasında olmaktadır. Japoncada "ami-ebi" adı verilen bu neritik kril türünün avcılığı yapılmaktadır. 1976 yılından bu yana tutulan balıkçılık istatistiklerine göre 1971 - 1991 yılları arasında tutulan kril miktarı 2000 - 5000 tondur. Japon balıkçılar iki tür yöntem kullanarak avlanırlar. Kilosu 50 yenden ticareti yapılır . Halil Halil, Türkçede özel isim olarak kullanılan bir kelimedir. Halil aşağıdaki anlamlara gelebilir: ->Dost ->SadÄ±k ->Samimi Güneşin Oğlu Güneşin Oğlu, şu anlamlara gelebilir Metacritic Metacritic, albüm, oyun, film, TV programı ve DVD'lerin değerlendirmesini yapan bir web sitesidir. Her konu için, sayısal puan ve elde edilen toplamın ortalaması alınır. Her değerlendirmenin alıntı kaynağı ile birlikte sunulur. Yeşil, Sarı ve Kırmızı renklerini eleştirinin kararı olarak belirtilir. Çoğunlukla konunun eleştirisi hakkında bilgi verir ve daha az ölçüde halka açıktır. Site biraz Rotten Tomatoes'a benzer, ancak Metacritic sitesinin puanlama yöntemi nedeniyle farklılık göstermektedir. Metacritic, puanlamalarda ağırlıklı olarak yüzdesinin ortalamasını alma ve değerlendirmesi konusunda farklıdır. Ayrıca puanlar "metascore" olarak adlandırılır. Birçok incelemede puanları sınıflandırma konusunda site, bazen beş, on veya yüz puanları kullanarak alfabetik puan tablosu oluşturur. Metacritic, puanları yüzdelik değerlere çevirir. Metacritic, sınıflandırma konusunda çoğunlukla değerlendirmeye önem verir ve puanları açık bir şekilde belli eder. Metacritic'de gazete veya dergilerde çalışan birçok eleştirmen yorum yapmaktadır. Bunlardan en bilinenleri şu isimlerdir: Bütün eleştirmenler yorumlarını çalıştıkları dergi/gazetenin kendilerine ayrılan sayfalarına yazmaktadır. Yorumlar verilen puanla birlikte Metacritic'te 2-3 satır olarak yazılır ve eleştirinin hepsi için dergi ya da gazetenin sayfasına bağlantı verilir. Metacritic'de puanlama filmler, televizyon programları ve müzikler için aynı oyunlar için ayrı olarak derecelendirilir. Metacritic'de uluslararası anlamda başarıya ulaşmış Türk filmlerine de yorum yapılmıştır. Bunlar genellikle Nuri Bilge Ceylan, Ferzan Özpetek, Semih Kaplanoğlu ya da Fatih Akın'ın filmleridir. Metacritic'de en yüksek puan alan Türk filmleri şunlardır. Diğer filmler; "Kesik": 56, "Karşı Pencere": 55, "Köprüdekiler"; 60. Not: En az 20 yorum alınacak şekilde sıralanmıştır. Diğer yüksek puana sahip filmler; "Baba" (14 yorum 100 puan), "" (9 yorum 100 puan), "Dr. Garipaşk" (11 yorum 96 puan), "Casuslara Karşı" (14 yorum 94 puan), "Maborosi" (7 yorum 94 puan), "Genç Hizmetçiler" (8 yorum 93 puan), "Sita Sings the Blues" (11 yorum 93 puan), "Cennet Günleri" (19 yorum 93 puan), "Kızgın Boğa" (14 yorum 92 puan), "35 Tek Rom" (17 yorum 92 puan), "The Red Turtle" (8 yorum 92 puan), "Üçüncü Türden Yakınlaşmalar" (9 yorum 92 puan), "Werckmeister Harmonies" (8 yorum 92 puan), "Doğruyu Seç" (15 yorum 91 puan), "General Patton" (9 yorum 91 puan), "Dün Gibi" (19 yorum 90 puan), "Kanlı Toprak" (12 yorum 90 puan), "Geç Saatler" (8 yorum 90 puan). Eleştirmenlerden ve kullanıcı oylarından en yüksek metascore puanını alan en iyi 10 oyun listesi (en son Aralık 2016'da güncellendi). Thysanoessa inermis Thysanoessa inermis, Euphausiidae familyasından, Pasifik ve Atlantik okyanusunda yaşayan kril türüdür. Bir kutup ve kutup altı türüdür. 300 m derinliklerden yüzeye doğru günlük dikey göç yaparlar. Ömürleri 2 yıldır. İlk yılın sonunda ve ikinci yılda çoğalırlar. İlk yıl 18 m büyüyen kriller, ikinci yıl 22 mm uzunluğa erişirler. Japonya kıyılarıyla Doğu Kanada kıyılarında balıkçılarca avcılığı yapılır. Halki Kapısı Halki Kapısı (), Bizans döneminde Konstantinopolis (bugün İstanbul, Türkiye) şehrinde, Büyük Saray'ın ana törensel girişi. "Bronz kapı" anlamına gelen bu adın, bronz kapı kanatları ya da çatısında bulunan yaldızlı bronz döşemeler yüzünden verildiği düşünülmektedir. İç tarafı mermer ve mozaiklerle süslenmiş; dış yüzüneyse birçok heykel yerleştirilmiştir. Bunların en baskını, Bizans İkonoklazmı sırasında ana sembol olmuş İsa ikonudur. 10. yüzyılda kapının hemen yanına inşa edilmiş bir şapel vardır. Kapı, 13. yüzyılda yıkılmıştır. Şapel ise 19. yüzyıl sonuna kadar ayakta kalmıştır. Kapı, ""Augustaion"" adı verilen tören alanının güneydoğu köşesinde bulunuyordu. Meydanın kuzey tarafında Aya Sofya, güney ve batı taraflarında ise Zeuksippos Banyoları ile İstanbul Hipodromu bulunmaktaydı. I. Anastasius () döneminde İsauria Savaşı (492-497) zaferini kutlamak amacıyla, mimar Aetherius tarafından bulunduğu yere inşa edilmiştir. Şehrin merkezindeki diğer yapılar gibi 532 yılında Nika ayaklanması sırasında tamamen yıkılmıştır; fakat İmparator I. Justinianus () tarafından yeniden inşa ettirilmiştir. Bina, tarihçi Prokopius'un "Justinian'ın binaları" (, , "Binalar Üzerine"), kitabında geniş bir şekilde anlatılmaktadır. Kapı; İmparator I. Basileios () döneminde onarılıp adliyeye çevrilene kadar, 7.ve 8. yüzyıllarda hapishane olarak kullanıldı. İmparator I. Romanos () tarafından yapıya, "Hristos Halkitis"e () adanmış küçük bir şapel eklenmiştir. Bu şapel daha sonra İmparator I. İoannis () tarafından daha büyük ölçekte yeniden inşa edilmiş ve kendisi de oraya gömülmüştür. Bu yeniden inşa aslında, sarayı çevreleyen duvarı daha içe inşa ederek şapel ile kapının birbirine bitişikliğini kaldıran selefi İmparator II. Nikiforos (), döneminde başlamıştı. İmparator II. İsaakios'un ilk hükümdarlığında (1185-1195) bronz kapıları sökülen kapının ana binasından, Bizans Vakanüvislerinin metinlerinde yaklaşık 1200 yılından sonra bahsedilmemektedir. Şapel ise bir süre daha ayakta kalmıştır ve 14. yüzyıl'da İstanbul'a gelen Rus hacıları, güncelerinde bu yapıdan sıkça bahsetmişlerdir Osmanlı Devleti döneminde ise, şapelin kalıntıları "Arslanhane" olarak bilinmekteydi ve küçük bir hayvanat bahçesi olarak hizmet vermekteydi. Şapelin kalıntıları 18. yüzyıl çizimlerinde görülmekteyse de, yapı 1804 yılında ise tamamen yıkılmıştır. Kapının literatürde birçok anlatımı vardır. Prokopius, en eski ve en etkili kaynaktır, kapının dışını süsleyen heykellerin listesi daha sonraki bir "Parastaseis syntomoi chronikai" ("kısa tarihsel not") da geçer. Justinianus'un Halki'si tipik Bizans tarzında, sırasıyla silindirik revaklara yaslanmış tonozlar üzerindeki merkez kubbeyi destekleyen dört ayaklı dikdörtgen bir binaydı. Kuzey ve güneydeki ayaklar, doğu ve batı tarafındakilere oranla biraz daha kısaydılar. Merkezî yapıya, kuzey ve güney taraflara gelecek şekilde, yine çatısı silindirik kubbeli daha küçük iki oda bitişikti. Hristos Halkitis kilisesinin kapıyla ilişkisi belirsizdir. Cyril Mango, şapelin kapının solunda yer aldığını ve kapının kendisinin üzerine inşa edildiğini ileri sürmektedir. 18. yüzyıl tasvirlerinde, Ayasofya'nın 100 metre güney doğusunda yer alan yükseltilmiş bir platformun üzerinde olduğu bilinmektedir. Kapının iç dekorasyonu, Prokopius tarafından anlatılmaktadır: Bizans Senatosu ile çevrelenmiş Justinianus ve Onun İmparatoriçesi Theodora'nın resimlerini içeren mozaik ile kaplı tabanın yanında duvarlar, çok renkli mermer levhalar ile süslenmişti. Yerdeki mozaiklerde ayrıca, Gotik ve Vandal savaşlarında Belisarius'un zaferleri, yenilmiş kral ve kraliçeleri İmparatoruna sunduğu büyük zafer dönüşleride resmedilmiştir. Kapının dış dekorasyonu hakkında, göreceli olarak daha az bilgi vardır, fakat "Parastaseis syntomoi", muhtemelen ana kapının üstündeki nişlerde yer alan çeşitli heykellerin varlığını kaydetmiştir. Bunların içerisinde İmparator Mauricius (), karısı ve çocuklarının heykelleri, Atina'dan getirilen ve birbirlerine kollarını uzatan bir çift filozof heykeli, İmparator Zeno () ve İmparatoriçe Ariadne heykelleri, Efes'te bulunan Artemis Tapınağı'dan getirilen "Halki üzerinde bulunan haç işaretini çeviren" dört gorgon başı bulunur. Aynı metin ayrıca İmparator Maximian () ve bütün Theodosius Hanedanının heykelleri hemen yanıbaşında olduğunu kaydetmiştir. İmparatoriçe Pulcheria heykelinin kesin yerinin bina ile ilişkisi belirsizdir. Halki'nin ana girişinin üstünde İsa'nin bir ikonası durmaktaydı. Bu ikonaya ayrıca "Hristos Halkitis" ("Halki'nin İsa'sı") denilmekteydi. İkonanın kaynağı belirsizdir. "Parastaseis" metnine göre yaklaşık 600 yılında ikona mevcuttu ancak bu bilginin kesinliği yoktur. İmparatorluk sarayının en dış girişinde bulunması, onu şehrin en önemli dinî simgesi hâline getirmişti. 726-730 yılları arasında bir zaman, Bizans İmparatoru III. Leon () ikonoklazm hareketini başlattı ve bu ikonanın kaldırılması ve yerine bir haç konulmasını emretti. İmparatoriçe İrini tarafından yaklaşık 787 yılında ilk defa restore edilmiştir. Ancak V. Leon () tarafından yeniden kaldırılmış ve yerine basit bir haç konulmuştur. 843 yılında, İkonoklazm'ın nihayi yenilgisi ve ikonaların tekrar kiliselerde kullanılmaya başlanmasından sonra, bu haç keşiş ve ressam Lazaros'un mozaik ikonası ile yer değiştirilmiştir. İkonanın kesin görünümü belirsizdir. Erken dönemde görünümünün, "Hristos Pantokrator (Her şeye kâdir İsa)" tarzı olduğu şeklinde düşünülsede, III. İoannis () bastırdığı paralar ve Kariye Kilisesi'nde bulunan dinî mozaikler gibi geç Bizans referansları, ayakta duran yaya İsa olarak betimlemektedirler. Avustralya krili Avustralya krili ("Nyctiphanes australis"), Euphausiidae familyasından, Avustralya'nın güneydoğu kıyılarında yaşayan kril türüdür. Güneydoğu Avustralya kıta sahanlığı ile Yeni Zelanda kıta sahanlığı arasında, özellikle de Tasmanya sularında bulunan bu tür potansiyel avcılık krilidir. Genelde 200 m derinlikte bulunsa da 400 m derinlikte göründüğüne dfair kayıtlar vardır. Ufak krillerdir. En fazla 20 mm boy ve 40 mg ağırlığa ulaşabilir. Holoplanktonik ve omnivor krildir. Fotoforları sayesinde ışık (biyolüminesans) saçarlar. bu ışıkların fonksiyonu tam olarak bilinmese de sosyal etkileşim , yönlendirme ve çiftleşme de önemli olduğu sanılmaktadır. Tasmanya sularındaki balıkların ("Trachurus declevis", "Arripes trutta", "Katsuwonis pelamis", "Platycephalus richardsoni", "Leonuro atun", "Allothunnus fallai") ve kuşların ("Puffinus tenuirrostrus") ana besin maddesidir. Brighton ve Hove Brighton ve Hove Şehri Birleşik Krallık'ta İngiltere ülkesinin Güney-Doğu bölgesinde bulunan iki Manş Denizi kıyısı plaj kentleri olan Brighton ve Hove kentlerinin birleştirilmesi ile ülke yerel idaresine göre 1997de "tek-seviyeli yörel idare (unitary authority)" statüsü verilerek ortaya çıkan ve 2000'de kraliyet beratı ile "Şehir" statüsü alan bir yerel idare ve yerleşim birimidir. Resmen idare açısından East Sussex kontluğuna bağlı olmamakla beraber, coğrafi görüşle ve törensel olarak East Sussex kontluğun bir parçası olduğu kabul edilmektedir. "Brighton ve Hove Şehri Tek-Seviyeli Yerel İdaresi" için idari merkez binası Hove kentinde yerleşiktir. Brighton ve Hove Şehri sınırları içindeki nüfus (2001 sayımına göre) 114.479 hanehalkından %48,4 erkek ve %51,5 kadın nüfustan oluşup 247.817 kişi olduğu; ama bunun 2008 tahminlerine göre 256,600a çıktığı bildirilmiştir. Yine 2001 sayımına göre bu nüfusde %83,9 beyaz Britanyalı asıllı, %1,4 beyaz İrlandalı asıllı ve %5,5 diğer beyaz asıllı bulunup %3,2 güney Asya asıllı, %1,7 Afro-Karayipli asıllı, %2.0 Çinli ve %2.3 karışık ırka mensupdur. Brighton ve Hove Şehri'nin hemen batısındaki "Shoreham-by-Sea" adlı belde; hemen doğusundaki "Peacehaven" ve "New Haven" adlı beldeler ve kuzeyindeki kırsal bölge yörel idare olarak East Sussex ve West Sussex Kontluklarına bağlıdır. Fakat coğrafi şehirleşme bakımdan bu yanıltıcı olabilir çünkü Brighton ve Hove Şehri'nin bulunduğu Güney-doğu İngiltere'nin Manş Denizi kıyısı şehirleşmiş olup burada kasaba, belde, kent ve şehir adları taşıyan yerleşim birimlerinin arasında hiçbir kırsal boşluk bulunmamaktadır. Bu kıyısal şehirsel bölgeye "Brighton/Worthing/Littlehampton" adı verilmektedir ve 2001 sayımına göre yaklaşık 480,000 nüfuslu bu şehirsel bölge Birleşik Krallık içinde nüfus bakımından 12. büyüklükte şehirsel bölge olmaktadır. Brighton ve Hove Şehri'nde en önemli istihdam alanı turizmdir. Çoğu yerli olarak sadece Brighton kentine yılda ... turist geldiği tahmin edilmektedir. 2002'den itibaren Mayıs ortasında organize edilen ve Birleşik Krallık'ta Edinburg Festivali'nden sonra ikinci büyük sanat festivali olan "Brighton Festivali" sırasında bu turizm akımı daha da kesif olmaktadır. Şehirde genellikle turist çeken yaz aylarında plajlar olmakla beraber, Brighton ve Hove şehrinde birçok turist çekmek için atraksiyon da bulunmaktadır. Bunlar arasında Brighton'da bulunan egzotik görünüşlü "Kraliyet Pavyonu (Royal Pavilion)", "Brighton Pier", "Brighton Marina" adlı Avrupa'nın en büyük yat marinası, sayıları 300'ü aşan publar başta gelenleridir. Brighton'da her Ağustos'ta yapılan gay ve lezbiyenler için "Gay Pride" da büyük bir turistik atraksiyon olmaktadır. Brighton ve Hove şehri 1990'lı yıllardan itibaren dijital veya "yeni medya" adı verilen medya dolayısıyla önem kazanmış ve "Silikon Plajı" adı ile anılmaya başlamıştır. Bir ABD şehir yenileştirme eksperi olan Richard Florida'nın hazırladığı ve bir şehir alanında buluna "yaratıcı sınıf"ın önemini ölçen "yaratıcılık endeksi"ne göre İngiltere'de bulunan 66 kent arasında bu endekse göre Brighton ve Hove 6. sırayı almıştır. Brighton ve Hove şehri sınırları içinde üçüncü raydan elektrikle demiryolu sistemi içinde Brighton, Preston Park, Hove, Aldrington, Portslade, London Road, Moülsecoomb ve Falmer istasyonları bulunmaktadır. Bunlardan en çok kullanılanı (2008/2009da 4,176 milyon yolcu ile) 1840da açılan Brighton istasyonudur. Brighton ve Londra arasında genellikle "Southern" şirketi için Londra Victoria istayonuna ve "First Capital Connect" şirketi için Thameslink rotası ile London Bridge istasyona çok düzgün ve sık tren seferleri yapılmaktadır. Bu nedenle Brighton ve Hove'da yaşayan ve bu şehri Londra'nın bir banliyö şehri olarak kabul eden ve her çalışma günu Londra'ya gidip gelen çok büyük sayıda çalışan bulunmakta ve bu nedenle Brighton ve Hove şehri Londra'nın bir "yatakhane şehri" unvanını da taşımaktadır. Brighton ve Hove Şehri yakınlarında otoyol bulunmamakta ama şehre gelen ve etrafında bulunan büyük karayolları bulunmaktadır. Brighton ve Hove şehri Birleşik Krallık karayolu numaralama sisteminde 3.Bölge (3.zone) içinde bulunmaktadır. İki-sayılı A-tipi yollarda A23 Londra-Brighton yolu ve A27 Brighton çevre yolu; üç-sayılı ve dört-sayılı A-tipi karayollarından A259 güney sahil yolu, A2038 Brighton ve Hove'dan geçerler. Brighton ve Hove Şehri yerel idaresine bağlı olarak ilk ve ikinci derecede 80 tane kamu okulu bulunmaktadır. Bunların yanında genellikle Brighton'da isimleri iyi okul olarak bilinen paralı özel okullar (örneğin kızlar için tanınmış "Roedean Okulu") bulunmaktadır. Brighton'da 1961'de kurulan ve "camekanlı üniversite (plate-glass university)" niteliği taşıyan 10.000 küsur öğrencisi ile Sussex Üniversitesi kent merkezinden 6 kilometre uzakta kırsal bir alanda özel bir kampüste yüksek eğitim sağlamaktadır. 1992den önce "Brighton Polytechnic" unvanı ile tedrisat yapan ve şimdi 20.000 küsurdan büyük sayıda öğrenciye yükseköğrenim sağlayan Brighton Üniversitesi ana kampüsü de Brighton ve Hove şehrindedir. Sussex Üniversitesi ve Brighton Üniversitesi birlikte 2003'te Brighton ve Sussex Tıp Okulu adlı bir tıp öğrenim kurumu açmışlardır. Birçok kurumlar için şehri oluşturan iki kent ayrı değişik kurumlara sahip olmakla beraber profesyonel futbol sporu için şehrin tek bir futbol takımı bulunmaktadır: Brighton & Hove Albion. Bu takım İngiltere Futbol Ligi'nin üçüncü seviyesinde olan EFL League One liginde bulunmaktadır. Bu takım için 22,500 kişilik "Falmer Stadyumu" adlı yeni bir stadyum yapılmasına 2008'de başlanmıştır ve 2011-2012 sezonunda bu stadyumun hizmete girmesi beklenmektedir. İngiltere'de önemli bir kriket takımı olan "Sussex County Kriket Kulübü"nün ana kriket sahası da Hove'da "County Cricket Ground" adlı sahadadır. Burada seyirciler için oturma yerleri başka hiçbir spor sahasında eşi bulunmaz şekilde olarak bu kriket kulübünün renklerinde olan şezlonglardır. Brighton ve Hove Şehrinin yerel idare meclisinde ve millî parlamento Avam Kamerası'nda üyelik temsili bazı özellikler göstermektedir. "Tek-Seviyeli Yerel İdare Meclisi"'nde 1983'te beridir tek bir parti ekseriyetle kontrolde değildir. Ama en son yerel seçim (5 Mayıs 2011'de) sonuçlarından sonra Yerel İdare Konsey Meclisinde Yeşiller 21 üye, Muhafazkar Parti'nin 18 üye ve İşçi Partisi 14 üye ve Bağımsız 1 üye ile temsil edilmektedir. Yeşillerin en büyük sayıda konsey meclisi üyesi olduğu için Konsey Lideri bu partiden, ama Belediye Reisi Muhafazakâr Parti'dendir. 2010 Parlamento Avam Kamarası seçimleri sonucu Brighton ve Hove Şehrinde bulunan üç parlamento üyeliğinden ikisini Muhafazakâr Parti kazanmış ve biri de Birleşik Krallık tarihinde ilk defa olarak Yeşil Parti'den seçilmiştir. Balans ve Manevra (anlam ayrımı) Mehmet Can Kasap Mehmet Can Kasap (d. 5 Ekim 1990, Rize), TÃ¼rk futbolcudur. Çaykur Rizespor alt yapısından yetişen Mehmet Can Kasap, 2009-2010 sezonunda Ç.Rizespor A2 takımının kaptanlığını yapmıştır. A2 takımında 14 gole imza atarak teknik direktör Ümit Kayıhan’ın dikkatini çeken futbolcu, 2009-2010 sezonunun son haftalarında A takımda yer almıştır. 2011-12 sezonunun transfer döneminin son haftasında Tepecikspor'a kiralandı. 4Story 4Story, Int Zemi Interactive taraf覺ndan haz覺rlanan ve Gameforge taraf覺ndan yay覺nlanan bir MMORPG oyunudur. Oyunda "Derion", "Valorian" ve "Gor" olmak üzere 3 imparatorluk vardır. Oyunun yeni yaması ile 80 seviye ve üstü oyuncular için özel bir imparatorluk olan 'Gor' oyuna gelmiştir. Oyunda 6 farklı sınıf ve 3 farklı ırk vardır. Bu sınıflar savaşçı, okçu, düzenbaz, büyücü, rahip ve çağırıcıdır, ırklar ise insan, feline ve peridir. Oyunda kale fetihleri, cennet bahçesi savaşları ve dünyalar savaşı gibi çoklu savaşlar olmaktadır. Oyundaki eşyalar +28 seviyesine kadar yükseltilebilir ve +17 seviyesinden sonra zırh ve silahların efektleri ışıksız, fırtına mavisi, yıldırım, doğa yeşili, su, buz, karanlık gibi renklere dönüşmektedir. Oyunda altın kazanmak ve karakteri güçlendirmek için birçok yol vardır. Lanetli Ork Avı, Cehennem Labirenti ve Marduk Yuvası, Dünyalar Savaşları, Arena ve Muharebe Alanları gibi birçok özellik mevcuttur. Oyundaki seviye sınırı 140 dır. Ancak üst seviye sınırı oyun görevlilerinde 200'e kadar çıkmaktadır. Nicholas Sparks Nicholas Charles Sparks (d. 31 Aralık 1965, Omaha, Nebraska). Amerikalı yazar ve senarist. Romanlarında aşk, trajedi ve kader temalarını kullanır. Yayınlanmış 15 romanı bulunmaktadır, bunların 11i Türkçeye çevrilmiştir. 6 romanı filme çekilmiştir, 2 romanı ise hala çekim aşamasındadır. Babası profesör Michael Sparks ve annesi göz doktoru Jill Emma Marie Sparks'tır. Abisi Michael Earl "Micah" Sparks(1964-) ve kız kardeşi (33 yaşında ölmüş olan) Danielle "Dana" Sparks(1966-2000) olmak üzere ailenin ortanca çocuğudur. Sparks, kız kardeşinin "A Walk to Remember (Uzaktaki Anılar)" romanının ana karakterinin ilham kaynağı olduğunu söylemiştir. Katolik olarak yetiştirilmiştir. 1984 yılında Bella Vista Lisesi'nden okul birincisi olarak mezun olmuştur. Sonrasında burslu olarak Notre Dame Üniversitesi'ne girmiştir. 1985 yılında ilk romanı olan "The Passing"i, ardından 1989 yılında "The Royal Murders"ı yazmış fakat bu iki kitabı da hiç yayınlamamıştır. Üniversiteden mezun olduğu yıl gelecekteki eşi Cathy Cote ile tanışmıştır. 22 Temmuz 1989'da evlenmiş ve Sacramento, Kaliforniya'ya taşınmıştır. Billy Mills'ın 1990 yılında yayınlanan "Wokini: A Lakota Journey to Happiness and Self-Understanding romanında Mills'a eşlik etmiştir." 1993 yılında "The Notebook (Defter)" romanını yazmıştır. Ekim 1996'da kitabı yayınlanmış, ilk haftasında New York En Çok Satanlar Listesine girmiştir. Ardından uluslararası en çok satanlar listelerine de giren birkaç kitap daha yazmıştır. Sparks ve eşi Cathy 2014 yılına kadar oğulları Miles, Ryan, Landon ve ikiz kızları Lexie ve Savannah ile birlikte New Bern, North Carolina'da birlikte yaşadılar. 6 Ocak 2015'te Sparks eşi Cathy ile dostane bir şekilde ayrıldığını duyurdu. Nyctiphanes simplex Nyctiphanes simplex, Euphausiidae familyasından, Kaliforniya Körfezi'nin batı kıyılarında yaşayan kril türüdür. Kaliforniya Körfezindeki 25 kril türü içinde en baskın ("dominant") olanıdır. Neritik türdür. 200 m derinlikte bulunur. En fazla 1.6 cm boya ulaşır. Oldukça büyük kütleler oluşturan kril, pelajik besin ağının en önemli parçasıdır. Balinalar başta olmak üzere bazı deniz canlılarının ana besin maddesidir. Mary Rose Mary Rose İngiliz Tudor Hanedanı zamanında Portsmouth'ta 1509-1510 yıllarında VIII. Henry için yapılmış karaka tipi savaş gemisidir. Yapımından 33 yıl sonra Fransa, İskoçya ve çeşitli ülekelere karşı çok sayıda savaşta kullanılmıştır. 1536 yılında büyük ölçüde yeniden inşa edildikten sonra 19 Temmuz 1545 tarihinde Fransız işgal donanmasıyla yapılan savaşta batmıştır. İsmi Mary Tudor'dan gelen gemi döneminin en gelişmiş savaş gemilerinden birisidir ve VIII. Henry 'nin en güvendiği savaş gemilerinin başında gelmektedir. Gemi batığının çıkarılması için 1966-1982 yılları arasında çalışılmış ve gemi 11 Ekim 1982 yılında su yüzeyine çıkarılmıştır. 2008 yılında gemi kalıntılarında yapılan düzenlemelerle müze gemi olarak kullanılmaktadır. Thysanoessa longicaudata Thysanoessa longicaudata, Euphausiidae familyasından, Kuzeydoğu Atlantik'te yaşayan kril türüdür. Barents Denizindeki "Thysanoessa inermis" türüyle birlikte en baskın kril türüdür. Laptev Denizinde ömrü 3 yıldır. Gövde uzunluğu 12.2 mm den 17.4 mm ye kadar değişkenlik gösterse de ortalama uzunluk 15 mm dir. Balinalar覺n ve baz覺 bal覺klar覺n ( "Macrourus bairdii" .) ana besin maddeleridir. Ain Sakhri aşıklar heykelciği Ain Sakhri aşıklar heykelciği Beytüllahim yakınlarındaki Ain Sakhri mağaralarında bulunmuştur. Heykelin 11.000 yaşında olduğu düşünülmektedir ve iki sevgili arasındaki cinsel ilişkinin en eski temsili olarak kabul edilmektedir. Heykel 1958 yılında British Museum tarafından bir açık arttırmada satın alınmıştır. Mavi centiyan Mavi centiyan ("Gentiana asclepiadea"), centiyangiller (Gentianaceae) familyasından bir bitki türü. Güney ve Orta Avrupa ile Balkan yarımadasının dağları, Pireneler'den Alpler'e kadar geniş bir yayılış sahası vardır. Dağ eteklerinden subalpin çayırlarda, akarsu kenarlarında ve ormanlık alanlarda görülür. 30–80 cm uzunluğunda dik veya kemerli gövdeli çok yıllık otsu bitkilerdir. Yaprakları yumurtamsı-mızrak biçimindedir; yaprak koltuğunun üstünden çıkan çiçekler ise kısa saplıdır. Korolla huni biçiminde mavi renkli olup iç bölümü mor beneklidir. Çiçeklenme Temmuz-Eylül döneminde görülür. Mavi centiyan bazı ülkelerde koruma altına alınmıştır. Botany.cz - Mavi centiyan Thysanoessa longipes Thysanoessa longipes, Euphausiidae familyasından, Kuzey Pasifik'te yaşayan kril türüdür. Çoğunlukla omnivor olan bu tür 140 –280 m derinlikte bulunur. Bazen 500 m derinlikte de görüldüğü olur. En fazla 3.0 cm uzunluğuna erişir. Cins içerisinde en yakın akrabası "Thysanoessa inspinata" türüdür. Çok benzediği "Th. inspinata" türünden bazı ayırt edici özellikleriyle ayrılır: gözleri daha küçüktür. Spermatoforları 0.72 mm x 0.48 mm dir ("Th. insipinata": 0.53 mm x 0.33 mm). Pasifik'teki balinalarÄ±n ana besin maddesidir. Thysanoessa spinifera Thysanoessa spinifera, Euphausiidae familyasından, Pasifik'te Kaliforniya'da Farollon Körfezi'nde yaşayan kril türüdür. Neritik bir türdür. Yumurta yoğunluğu en düşük kış sonu (Şubat - Mart) ve ilkbaharda (Nisan - Mayıs) , en yüksek ise yazın (Temmuz - Eylül) görülür. Balinalar覺n ve baz覺 bal覺klar覺n ("Clupea pallasi", "Merluccius productus") ana besin maddesidir . Rouen fabrikasÄ± Rouen fabrikası (1673-1696) Normandiya, Rouen’de yer alan fayans ve Porselen üreten en ilk Fransız fabrika’sıydı. Fransa’nın ilk yumuşak-hamur porseleni ve özellikle frit porselen, ""la véritable porcelaine de Chine"" ("Çin’in gerçek porseleni")ni taklit etmek için 1673 yılında Rouen’de üretildi. Yeni yumuşak-hamur porselen materyali çömlekçi Louis Poterat tarafından icat edildi. Mavi dekorlu tip kullanan yumuşak porselen zaten dönemin fayanslarından faydalanıyordu. Rouen’de porselen "Porcelaine française" olarak bilinir olmaya geldi. Bunlar, yüksek değerli Çin sert hamur porselen’i ni taklit etmek için bir uğraşta geliştirildi. Bu olaylar 1664 yılında Fransız Doğu Hindistan Şirketi’nin yaradılışını takip etti ve Çin eşyalarının içeriye akmasını doğurdu . Rouen hamuru çok parlak, Sèvres porseleni hariç herhangi Fransız markasından daha parlaktı ve açık bir şekilde Saint-Cloud porseleni’nden daha az kehribar rengindeydi. Rouen porselen fabrikası 1696 yılında kapandı. Saint-Cloud fabrikası ‘nın aksine, Rouen porseleni sadece küçük ölçekte üretildi ve ticari olarak yaşayabilir olmayı başaramadı. Kuvvetli mavi sır olarak karakterize edildi. Porselen üretiminin sonundan sonra, çeşitli fayans ürünleri buna rağmen üretilmeye devam etti. Rouen seramikleri, 1713 yılında kurulmuş olan Sinceny fabrikası gibi fabrikalar tarafından, çömlekçiler Rouen’den orada kendi işlerini kurmak için ayrıldığında veya Saint-Cloud fabrikası tarafından yaygın bir şekilde kopya edildi. Marka Ragnos Marka Ragnos Eski Sith İmparatorluğu'nun yüce ”Dark Lord of the Sith” unvanını taşıyıp yarı insan ve yarı sith olarak galaksiye gelmiştir. Tüm imparatorların aksine,Marka,çok az çaba gösterdi ve bütün imparatorların elde ettiğinden daha çok geniş alan elde etmiştir.Ragnos’un fiziksel güçleri olağanüstüydü ve Güç’ün karanlık tarafına olan korkutucu hakimiyeti sayesinde de diğer Sith lordlarının hiçbiri onun liderliğini sorgulamaya cesaret edemiyordu.Başta Sith Lordu Simus olmak üzere rakiplerine karşı kısa,fakat yoğun ve kanlı bir savaştan sonra İmparatorluğun başına geçmişti.Rakiplerini birbirine düşürerek hakimiyetini sürdüren Marka,bazenleri de rakiplerini kendine meydan okumaya zorlayarak onları basit ve pratik bir şekilde, kolayca öldürüyordu.Ragnos bu sayede Sith Tarihi'nin en çok korkulan ve en çok saygı duyulan sith lordu oldu.Jedi Düzeni sithlerin olmadığını düşünürken,sithlerde tam tersini düşünüyorlardı.Marka,Jedi Düzeni'ni ilk keşfedenlerden oldu. Ragnos Sith İmparatorluğu’nu yüz yıldan uzun bir süre yönetti ve bu dönemde İmparatorluk son altın çağını yaşadı.Ragnos,Sith İmparatorluğu’nun çok genişlemesi durumunda sonunda,kaçınılmaz olarak Cumhuriyet ve Jedi’larla karşılaşacaklarını biliyordu.Sith İmparatorluğu’nun onlara karşı uzun bir savaş için henüz hazır olmadığının da bilincindeydi. Bu yüzden İmparatorluğun varlığını korumak amacıyla muhafazakâr bir strateji güttü.Doğal olarak diğer Sith lordları onunla aynı fikirde değillerdi ve Ragnos’u korkaklıkla suçlayıp bunu da onu tahttan indirmek için bir bahane olarak kullanmaya başladılar.Marka Ragnos ilk başlarda diğer Sith lordlarının bu kadar aptal ve düşüncesizce İmparatorluğu tehlikeye atmaya hazır olmalarından büyük öfke duydu,fakat zamanla bundan yararlanmanın yolunu buldu.Kendi varlığını ve liderliğini riske atarak tüm Sith lordlarının onunla savaşmalarına izin verdi.Bu şekilde Lordlar onu yok etmekle meşgul olacaklar ve yayılma politikasını şimdilik bir kenara bırakacaklardı.Bu sayede Ragnos yıllarca onların İmparatorlu'ğun sonunu getireceğine emin olduğu bir sefere çıkmalarını engelledi.Fakat sonunda yaşlılıktan öldü ve başta Ludo Kressh ve Naga Sadow olmak üzere Sith lordları ‘Dark Lord of the Sith’ unvanı için birbirlerine girdiler. Ve Sith İmparatorluğu onun ölümünden sadece birkaç yıl sonra yok oldu. Marka Ragnos ölmüş, ama henüz son sözünü söylememişti. Bin yıl sonra ruhu Exar Kun ve Ulic Qel-Droma’nın karşısına çıktı ve onları yeni Sith Lordları ilan etti. Böylelikle Sith Savaşı’nın da başlamasına sebep oldu. http://www.starwars.gen.tr/marka-ragnos/ Altın Şafak Hermetik Cemiyeti Altın Şafak Hermetik Cemiyeti ("Hermetic Order of the Golden Dawn"), 1888 yılında İngiltere'de kurulan okült, majikal, mistik ve ezoterik öğretileri içeren inisiyatik bir cemiyettir. Dini simgeler ve ruhsal kavramlar önemli rol oynamış olsa dahi Altın Şafak Hermetik Cemiyeti dini bir yapılanma değildir. Altın Şafak Hermetik Cemetiyeti, hermetizm üzerine kurulu olmakla beraber kuruma bağlı olan kişiler; kendilerini felsefi, manevi ve fiziksel gelişime adamış ve kendi öğretim kurumlarında ökült bilimlerin prensiplerini, doğuya özgü çeşitli büyüleri ve doğu felsefesini öğrenmektedirler. Altın Şafak Hermetiğe bağlı bulunanlar arasında paganist inançlıların yanı sıra Gnostik, Yahudi, Hristiyan inançlı insanlar da bulunmaktadır. Üyelerine ezoterik kavramları öğretmenin yanı sıra ayin büyülerini pratiksel olarak da öğreten Altın Şafak Hermetik Cemiyeti'nin üyeleri kabala, astroloji, Antik Mısır büyüleri ile uğraşırlar. Cemiyet içerisinde bilinen iki önemli isim Israel Regardie ve Telema kurucusu Aleister Crowley'dır. Mübariz İbrahimov Mübariz Ağakerim oğlu İbrahimov (7 Şubat 1988; Bilesuvar - 18 Haziran 2010; Terter), Azerbaycan Silahlı Kuvvetleri'nin askeri. Azerbaycan ulusal kahramanı. İbrahimov, 7 Şubat 1988'de Aliabad'ta doğdu. 1994 yılında Aliabad köyü Şehit M. Piriyev İlkokulu'nda başlayıp 2005 yılında lise öğretimini tamamladı. Aynı sene askerî görevini yapmak üzere hizmete alındı. Askerî hizmetini, Azerbaycan İçişleri Bakanlığına bağlı Özel Kuvvetler Birliğinde sürdürdü. 2007 yılında askerî hizmetini Çavuş rütbesiyle tamamladı. Bir müddet sivil işlerde çalıştıktan sonra 2009 yılının Ağustos ayında Astsubay Çavuş oldu. Terter kazasının askerî birliklerinden birinde hizmet etmiştir. 19 Haziran 2010 tarihinde gece saat 23.30 civarında Mübariz İbrahimov, kimseye haber vermeden, sadece ""Şehit olursam üzülmeyin. Vatan sağ olsun."" diye bir mektup bırakarak tek başına 1 km mayın döşeli sınırı aşarak, Ermenistan Silahlı Kuvvetleri'nin bulunduğu karakola baskın düzenledi. 45 Ermeni asker ve subayını öldürdü. Ermeni destek kuvvetleri ile 5 saat, Ermeni silah ve mühimmatını kullanarak çarpıştı ve sabaha karşı hayatını kaybetti. Azerbaycan Cumhurbaşkanı İlham Aliyev, Azerbaycan Silahlı Kuvvetleri'nin Astsubay Çavuşu Mübariz Ağakerim oğlu İbrahimov'a "Azerbaycan'ın Millî Kahramanı" unvanının (ölümünden sonra) verilmesi hakkında kararını onayladı. Çatışmada ölen askere bu unvan Azerbaycan Cumhuriyeti'nin erkinliğinin ve toprak bütünlüğünün korunmasında gösterdiği üstün hizmet ve reşadet sebebiyle verildi. Azerbaycan Cumhurbaşkanının diğer kararında Millî Kahraman Mübariz Ağakerim oğlu İbrahimov'un hatırasını ebedileştirmek amacıyla aşağıdaki çalışmalar yapılacaktır: Delfan şehristanı Dalfan Şehristanı "(Farsça:" شهرستان دلفان")", İran'ın Luristan Eyaleti'nin 10 şehristanından birisidir. İdari olarak 2 bahşa ayrılımıştır: Şehristanın 2010 yılı toplam nüfusu 137.385, yönetim merkezi Nurabad şehridir. Şehristan içinde nüfusu 2010 yılı tahminine göre 800'ü aşan yerleşim yerleri ve bağlı bulundukları bahşlar aşağıdaki grafikte gösterilmiştir. Beşiktaş (futbol takımı) 1979-80 sezonu Beşiktaş (futbol takımı), Türkiye 1. Ligi'ndeki yirmiikinci sezonunda lider Trabzonspor'un 10 puan gerisinde lig onbirincisi oldu. Geçen sezon da başarı yakalayamayan Beşiktaş, teknik direktörlüğe takımın altyapısını düzenleyen Serpil Hamdi Tüzün'ü getirdi. Bu sezon da takımın çoğu yenilendi. İlk iki hafta galibiyet alamasa da 5. hafta lig ikinciliğine dek çıktı. İlk yarıyı dördüncü olarak bitiren Beşiktaş, son maçlardaki puan kayıplarıyla tarihinde ikinci kez küme düşme tehlikesi yaşadı. Son haftaya 13. sırada giren Beşiktaş, Zonguldakspor'u 1-0 yenerek ligde kaldı. Kötü geçen sezona rağmen derbilerde başarılı olan Beşiktaş, Galatasaray'ı ilk maçta 2-0, ikinci maçta 2-1 yendi. Fenerbahçe'yi de ilk maç 2-1 yenen Beşiktaş, ikinci maç 1-1 berabere kaldı. Derin deniz krili Derin deniz krili ("Bentheuphausia amblyops") , kriller (Euphausiacea) takımının monotipik Bentheuphausiidae familyasından, cinsinin tek türü olan ve Kuzey Atlantik okyanusunda yaşayan kril türüdür. Orta sularda (100 – 300 m) bulunan diğer kril türlerinin (Euphausiidae) aksine derin sularda (1000 m) bulunmalarıyla onlardan habitat olarak ayrılırlar. Ayrıca onlardan farklı olarak biyolüminesans sonucu ışık saçamazlar. Gözleri de onlarınkinden daha küçüktür. Buna karşın boyları onlardan daha uzun olup 4 – 5 cm boyundadır. Beşiktaş (futbol takımı) 1980-81 sezonu Beşiktaş (futbol takımı), Türkiye 1. Ligi'ndeki yirmiüçüncü sezonunda lider Trabzonspor'un 7 puan gerisinde lig beşincisi oldu. Sezona eski teknik direktörü Metin Türel ile başlayan Beşiktaş, ilk 4 haftada 1 galibiyet, 2 beraberlik ve 5-0'lık bir Bursaspor yenilgisi alınca istifa etti. Takımı geçici bir süre yardımcı teknik adam Enver Katip çalıştırmaya başladı. Bu dönemde Beşiktaş, teknik adam olarak 1968'de Beşiktaş'tan ayrılan Ljubisa Spajic ile anlaştı. Ancak Katip'in çalıştırdığı Beşiktaş, Fenerbahçe'ye 1-0 yenilince Spajic takımda başarısız olacağını düşünüp ayrıldı. Yerine ise Beşiktaş'ın eksi futbolcularından Yugoslav Đorđe Milić geldi. İlk yarının sonuna dek toparlanamayıp 13. bitiren Beşiktaş, ikinci yarı çok puan toplayarak 5.liğe kadar yükseldi. Derbilerde ortalama bir performans gösteren Beşiktaş, Fenerbahçe'ye ilk maç 1-0 yenilip, ikinci maç 1-0 kazandılar. Galatasaray'a ise 1-0 yenilen Beşiktaş, ikinci maç 0-0 berabere kaldılar. Öreke (anlam ayrımı) Öreke şu anlamlara gelebilir: Bradford Bradford, Birleşik Krallık'ın İngiltere ülkesinin Yorkshire ve Humberside bölgesinde bulunan bir kentsel yerleşke ve tek-seviyeli bir metropoliten bölge olan City of Bradford yerel idaresinin merkezidir. Bradford'a 1847'de "belediye beldesi (municipal borough)" statüsü verilmiş ve 1897'da ise Kraliçe Victoria beratı ile şehir olma statüsü verilmiştir. Fakat 1974 İngiltere yerel idare reformundan sonra, "şehir" statüsü kentten daha geniş alanlı olan ve "West Yorkshire Metropoliten Kontluğu"na ikinci seviye olarak bağlı olan "City of Bradford" metropoliten bölgeye geçirilmiştir. West Yorkshire Metropoliten Kontluğu lağvedilince de şehir statüsü tek-seviyeli metropoliten bölge olan "City Of Bradford" yerel idaresine devredilmiştir. Bradford Britanya adasının İngiltere ülkesinin orta kuzeyinde bulunan Penine Dağları'nın eteklerinde, Leeds şehrinin 13,8 km kuzeyinde, Manchester şehrinin 75 km batısında ve Londra'nin 328 km kuzeyinde bulunmaktadır. Bradford ilk defa Saksonlar tarafından yerleşke olarak kurulmuştur ve Orta Çağ'da şu anda şehrin sokakları olan Fortygate, Westgate ve Ivegate arasında bir küçük kasaba olmuştu. Normanların İngiltere'yi fethinden sonra onlar aleyhinde olan bir isyandan sonra bu kasaba yıktırılmıştır. . Sonraki iki yüzyılda, İngiltere'de yün sanayiinin gelişmesini takip ederek, yavaş yavaş önem kazanmaya başlamıştır. 17. yüzyılda İngiliz İç Savaşında Bradford ve yün sanayii gerileme göstermiştir. Fakat 1689'da Hollanda Kralı William ve Kraliçe Mary saltanatı eline geçirince tekrar şehir ve sanayii gelişmeye tekrar başlamıştır. 18. yüzyıllar başlarında imalat sanayiinin önem kazanması şehrin de hızla gelişmeye başladi ve şehir ve civarına yapılan yeni kanal ve paralı atlı araba yolları da ticaretin gelişmesine bir sağlam temel sağladı. 19. yüzyılın başlarında Bradford 16.000 nüfuslu küçük kırsal bir pazar şehri idi ve yün iplik yapımı ve kumaş dokuması evlerde ve çiftliklerde bulunan küçük atölyelerde yapılmaktaydı. Sanayi Devrimi şehrin ve yünlü imalatının çok hızla büyümesine neden oldu ve Bradford'ın uzmanlaştığı uzun elyaflı yünlü elbise kumaşı ("worsted") imalatı için çok büyük miktarda ham yün ithalatı gerekti. Bradford şehri dünyanın yün başkenti oldu. Bradford'un civarında ham yünü temizlemek için gereken kireçsiz şu ve makina gücünün sağlanması için gerekli olan kömür yerel olarak üretilmekteydi. Bradford şehrinde birçok büyük tekstil fabrikası yerel taşlar kullanılarak bina edildi. 1850'de şehrin nüfusu 182.000 olmuştu. Şehir geliştikçe tekstil fabrikalarında çalışmak için şehre büyük bir işçi göçü oldu. Fakat bu hızlı gelişme ile ortaya çıkan ve devamlı çok kirli kükürtlü kömür yakan 200 fabrika büyük bir çevre kirlilik sorunu ortaya çıkardı ve Bradford İngiltere'nin en kirli şehri olarak ün yaptı. Şehirde büyük kamu sağlığı sorunları ortaya çıktı; şehirde devamlı kolera ve tifo salgını ortaya çıkmaktaydı ve tekstil işçilerinin çocuklarının ancak %30'ü 15 yaşına erişmekteydi ve ortalama hayat uzunluğu tüm İngiltere'de en düşük olarak 18 idi. Çok büyük sayıda olan tekstil fabrikalarına destek sağlamak için şehirde büyük bir tekstil makineleri sanayii ve buna destek veren yan sanayiler gelişti. Bu arada 1894-1960 döneminde imalatta bulunan Jowett Otomobil Fabrikası bulunmaktaydı. 20. yüzyılda tekstil sanayii çökmeye başladı ve yüzyılın sonlarına doğru ortadan kalktı. Bradford ekonomisi devamlı yeniliğe bağlı idi ve 21. yüzyılda da bu yenilikçi görüşün önem kazanacağı beklenmektedir ve şehirde gelişen otomobil dizayn firmaları, elektronik firmalar ve büyük bir perakende süpermarket şirketi olan Morrison şirketinin Bradford'da bulunması buna örnekler olarak gösterilmektedir. 19. yüzyılda ikinci yarısında 200'den çok sayıda uzun tuğla bacalı kömür yakan tekstil fabrikaları ile gelişen Bradford şehrinde 21. yüzyılda tekstil üretimi kalkmış görülmektedir. Tekstil fabrikalarının en büyüklerinden biri olan Lister Fabrikası'nda çoktan tekstil üretimi kaldırılmıştır. Ama bu fabrikanın uzun tuğladan bacası kalmıştır ve bu Bradford'un her tarafından görülmektedir. Son zamanlarda 100.000 sterlinlik yenileştirme ve tamirat yatırımı ile bu uzun baca şehrin tarihine ve yenileştilmesine bir anıt olmaktadır. 21. yüzyılda önemli bir tarihsel anıt olarak "Salts-Tekstil Fabrikası" Kompleksi görülmüştür. Saltaire adı verilen bu fabrikalar ve fabrikalarda çalışan işçilere sağlanan sosyal binalar ve soayal avantaj sağlayan tesisler Bradford şehrinden 4,8 km kuzeyinde bulunmaktadır. Tekstil fabrikası olarak kapanan bu kompleksde günümüzde yüksek teknoloji sanayileri, çağdaş dizayn atölye ve dükkanları ve sanatkarlar için atölyeler ve galeriler geliştirilmiştir. Bu Saltaire Kompleksi UNESCO Dünya Mirasları listesine konulmuştur. Bradford'un coğrafik konumu enlem ve boylam olarak K 53°45′ B 1°50′ şeklinde verilir. Topografi olarak Güney Penines tepelik bölgesinin doğusundaki ağaçsız kirlik (moor) bölgesinde konumlanmıştır. Bradford herhangi bir önemli gol veya büyük nehir veya birikmiş şu alanı kenarında konumlanmamakla beraber şehir üç akarsu vadisinin birbirine kavuştukları bir mevkide konumludur. Bunlardan birisi olan "Bradford Beck Suyu" batıda buluna ağaçsız kirlik arazilerde doğmakta Horton Beck, Westbrook, Bowling Beck ve Eastbrook adlı akarsu dereleri buna kol katılmaktadır. Bu akarsu insan ve hayvanların geçilebileceği derinlikte olan eski bir nehir geçiş mevkiiden sonra kuzeye yönelmekte ve Shipley kenti civarında "Aire Nehri"'ne katılmaktadır. Bu akarsu vadisine Bradforddale adı verilmektedir. Bu akarsu şehrin içinden de geçmektedir. Fakat şehrin içinden geçmekte iken günümüzde açıkta görülmemektedir; 19. yüzyılda yapılan şehir kanalizasyon sistemine bağlanıp üzeri kapatılmıştır. Şehir İngiltere'de 18. yüzyılda yapılmış olan dar kanallar ulaşım sistemine bağlıdır. Ana kanal olan İngiltere'nin kuzeyinde genellikle doğu-batı yönlü Leeds ve Liverpool Kanalı'na 1774'te yapılmış olan "Bradford Kanalı" ile bağlanmıştır. Bradford Kanalı suyunu "Bradford Beck Suyu" ve onun yan kollarından almakta idi. Fakat bu kanal üzerinde bulunan "lok"ların işlemesi için bu akarsu sağladığı şu yeterli olmadığı için kanal 1866'da kapatıldı. Sonra daha az mavna trafiğiyle çalışmak üzere açıldıysa da 20. yüzyılın başlarında tren sistemi ile rekabet edemediği için tümüyle ulaşıma kapatıldı. Elde bulunan en son Birleşik Krallık 2001 nüfus sayımına göre Bradford Metropoliten Bölgesi sınırları içinde 106.680 hanehalkı bulunmaktadır ve nüfus 293.717 kişidir. Buna göre Bradford şehri, Birleşik Krallık'taki resmi yerel idare sınırları içindeki yerleşkelerin nüfus bakımından sıralandırılmasında 13. yeri tutmaktadır ve Bradford'da nüfus yoğunluğu kilometre kare başına 4.650 kişiye gelmektedir. Fakat bu istatistikler coğrafik şehirleşmeyi iyi yansıtmamaktadır. Şehirleşen alan olarak bakılırsa Bradford "Batı Yorkshire Şehirsel Bölgesi (West Yorkshire Urban Area)"'nin anck bir kısmını oluşturduğu görülür ve 2001de Batı Yorkshire Şehirsel Bölgesi nüfusu yaklaşık 1,5 milyon kişidir. Ama diğer coğrafyacılar ise şehirleşme alanı olarak daha büyük olan "Leeds-Bradford Büyük Şehirleşme Kuşağı'nı (Leeds-Bradford Larger Urban Zone )" tanımlamaktadırlar. Birleşik Krallık'taki değişik "Büyük Şehirleşme Kuşakları - LUZ" karşılaştırılırsa Bradford'un dahil olduğu Leeds-Bradford-LUZ (2004 tahmini) 2,4 milyon olan nüfusu ile Londra-LUZ ve Manchester-LUZ'dan sonra üçüncü sırayı almaktadır. Yine istatistikler gösterir ki Londra dışında en genç ve en hızlı büyüyen şehirsel nüfus Bradford'dadır. Tekrar 2001 Nüfus Sayımı'na göre Bradford nüfusunun ırksal profili diğer Birleşik Krallık yerel şehir alanlarından değişiktir. 2001 sayımına göre Bradford nüfusunun %69,3'ü beyaz, %1,9'u karışık ırktan, %26,1 Güney Asya asıllı, %1,3'ü siyahi ve %1,4'ü diğer ırktandır. Buna göre, Londra'da bulunan Tower Hamlets metropoliten bölgesi dışında en yüksek Güney Asya asıllı oranı Bradford'da bulunmaktadır. 2001 sayımı göstermiştir ki din hakkında bir soruya yanıt verirken Bradford nüfusunun %60,14'ü Hristiyan, %16.08'i Müslüman, %1,02 Sih, %0,95'i Hindu ve %13,3'ü ise hiçbir dine inanmaz olduklarını belirtmişlerdir. Haziran 2009'da yapılan bir araştırma ya göre Bradford şehrinin nüfusunun büyükçe bir bölümü büyük bir fakirlik içinde ve devamlı olarak asgari yaşama haddi seviyesi altında yaşamaktadır. Çocuk ölüm oranı Birleşik Krallık'ın oranında iki misli yüksektir; ortalama yaşam süresi ülkenin birçok bölgesinden oldukça çok düşüktür. Bradford İngiltere'de en yüksek işsizlik seviyesi gösteren şehirdir ve bazı azınlık etnik gruplar içinde bu işsizlik seviyesi yaklaşık %60 olduğu gösterilmiştir. Bradford'da ölçülen suçluluk oranı millî ortalamanın çok üstünde bulunmaktadır. 2006'da yapılan ve büyük şehirsel alanlarda yapılan karşılaştırmalı bir araştırmada Bradford'un ciddi suçlar için suçluluk oranı 1000 kişide 98,3 olarak gösterilmiştir ve sadece Nottingham şehri için oran daha yüksektir. Bradford'nin şu resmî kardeş şehir anlaşması vardır: Türk Sahil Güvenlik Komutanları listesi Bu liste Sahil Güvenlik Komutanlığı'nın komutanları listesidir. Beşiktaş (futbol takımı) 1981-82 sezonu Beşiktaş (futbol takımı), Türkiye 1. Ligi'ndeki yirmidördüncü sezonunda 4. lig şampiyonluğunu en yakın rakibinin bir puan önünde ilan etti. Yugoslav Miliç, geçen sezon takımda istikrarı sağladıktan sonra ufak transferlerle takımın iskeletini bozmadı. Lige iki galibiyetle başlayan Beşiktaş, daha sonra 5 beraberlik alarak yarıştan biraz uzaklaştı. İlk yarıyı ise Fenerbahçe'nin 4 puan gerisinde 5. olarak bitirmişti. İkinci yarıya galibiyetlerle başlayan Beşiktaş, liderliği yakaladı. Trabzonspor ile şampiyonluk yarışında olan Beşiktaş, ligin bitime bir hafta kala İstanbul'da rakibi ile oynadı ancak maç 0-0 berabere bitince, son haftaya Beşiktaş rakibinin 1 puan önünde girdi. Şampiyonluk mücadelesi veren Beşiktaş, deplasmanda Eskişehirspor ile son maçını yaptı. 31. dakikada öne geçen Beşiktaş, daha 52. dakikada golü yedi. Ancak 73. dakikada Ziya Doğan'ın attığı golle Beşiktaş, 2-1 öne geçti. Ancak daha sonra tribünlerde çıkan olaylar ve hakemlere atılan yabancı maddeler nedeniyle maç tatil edildi ve daha sonra Beşiktaş hükmen galip ilan edilerek şampiyonluğu kazandı. Şampiyon Beşiktaş, derbilerde de başarılı bir performans gösterdi. Galatasaray ile ilk maç 1-1 berabere kalan takım, ikinci maç rakibini 2-0 yenerken, Fenerbahçe'yi ilk maç 1-0 yenip ikinci maç 0-0 berabere kaldılar. Destilando Amor Destilando Amor, Televisa'da yayımlanan, Meksika yapımı televizyon dizisi. 2007'de yayına başlayıp, aynı yıl sona eren dizi; 1994 yapımı "Café, con aroma de mujer"in yeniden yapılmış halidir. 22 Ocak 2007'de Meksika'da, 26 Mart 2007'de ise ABD'de, "Mundo de Fieras"ın yerine yayın hayatına başladı. Nicandro Diaz'ın yapımcılığını üstlendiği dizinin baş rollerinde Angélica Rivera ve Eduardo Yáñez yer almaktadır. Yakın Komşular Ekonomi ve Ticaret Ortaklık Konseyi Yakın Komşular Ekonomik ve Ticaret Ortaklık Konseyi (İngilizce:Close Neighbours Economic and Trade Association Council-CNETAC ) Türkiye, Suriye, Ürdün ve Lübnan tarafından kurulmuş serbest ticaret ve ekonomik iş birliği örgütüdür. 10 Haziran 2010'da İstanbul'da gerçekleşmekte olan 3. Türk-Arap İşbirliği Forumu çerçevesinde bir araya gelen Türkiye, Suriye, Ürdün ve Lübnan Dışişleri Bakanları imzaladıları deklarasyonla