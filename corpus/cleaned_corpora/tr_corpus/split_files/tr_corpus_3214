tebessüm ediyor, kendi çocukluk günlerini anımsıyor. Serbes, erkek çocuklarına yoğunlaşmış ama sorun değil, herkes kendi çocukluğundan bir şeyler bulabilir kitapta. Erkek çocuklarının küçük yaşlarda dünyayı nasıl gördüğünü, söylenenleri nasıl yorumladıklarını ve erkek olduklarını fark etmeye başladıkları dönemi anlatmış okuyucuya. Tabii aşklarını da es geçmemiş. Buraya kadar her şey normal olsa da karakterler pek öyle değil. Hepsi de “büyümüş de küçülmüş” diye tabir edilen çocuklar. En azından benim tanıdığım küçük çocukların hiç biri ne bira içiyor ne de bara gidiyor. Garip olan yalnızca bunlar değil, çocukların söyledikleri de şaşırtıyor insanı. Yani, okurken çocuk kahramanlar olduklarını unutmak gayet normal. Emrah Serbes karakter özelliklerini böyle seçerek bir metafor oluşturmaya çalışmış da olabilir, tartışmaya açık kapı bırakıyor. İşte bu detay kitabı ilginç kılıyor. Okuduklarınız bir yandan saçma gelirken bir yandan da acaba diğer öyküde nasıl bir karakter var diye merak uyandırıyor. Ve şunu söylemeliyim ki bu kitap trajikomik. Kahramanların çoğu küçük omuzlarına sığmayacak kadar büyük dertler taşıyor ama aynı zamanda o kadar komikler ki! Ya da saflar, ama okuyucuyu gülümsettikleri kesin. Çocukken yapılan şeyler ne kadar utanç verici hatta rezil olsa da “çocuk” olduğu için torpilli, gülünüp geçiliyor, asla aşağılanmıyor yaptıkları. Ne büyük lüks! Hem istediğini yap hem de kimse yadırgamasın. Hadi içimizden geldiği gibi davranmamayı kabullendik diyelim. Daha acısı var: hayal kuramamak. Serbes, bir acımıza daha tuz basıyor. Hani küçükken uyuma saati gelirdi, annemiz zorla yatağa götürürdü ama uyuyamazdık ya, işte o zaman en güzel zamandı hayal kurmak için. Ama ne hayaller! Alışverişe gidince “tek bir tane oyuncak alma” kuralını ihlal edebilecek, dilediğimiz kadar oyuncağımız olacaktı, âşık olduğumuz çocuk başka birini değil bizi sevecekti sonsuza dek, belki bizim de ileride geçen gün gittiğimiz düğündeki ablanın gelinliği kadar güzel bir gelinliğimiz bile olurdu kim bilir! Ama olmadı, o çocuk gidip sarışın bir kıza âşık oldu. Tabii o zaman bilmiyoruz her şeyin bu kadar zor hatta imkansız olduğunu. Olsun, her gece bambaşka hayaller peşinde koşup durmaya devam ettik, daha çocuktuk nihayetinde. Hepsi gerçekleşecekmiş gibi geliyordu. Her sene doğum günü pastamıza bir mum daha eklendikçe hayal kurmamamız gerektiğini öğrendik. Çünkü, hepsi birer birer “Denizin Çağrısı” öyküsündeki kumdan kale gibi yıkılıverdi. Büyüdükçe hayat acı yüzünü iyice gösteriyor. İnsan sorgulamıyor bile artık “neden” ya da “nasıl” diye. Çocuk olsak ısrarla sorgulardık. Ama artık geçti bizden, hayatın sillesini çoktan yedik. İşte bu karamsar dönemlerimizde “Erken Kaybedenler” rahat bir nefes aldırıyor insana. Şimdiki hayatımızdan bizi alıp en masum olduğumuz, hayatın çok daha kolay olduğu zamanlara götürüyor. Öykülerin her biri, birer zaman makinası âdeta. Hayat katlanılmaz hâle geldiğinde sırtınızı rahat bir koltuğa yaslayıp çıkın bu güzel yolculuğa, pişman olmayacaksınız. Buket Nur Ekim MÜMİN TÜRKYILMAZ 21502145 BİR UMUT “Ne para istiyorum ne de pul. Tek bir istediğim var, o da yalansız bir kul.” Özdemir Asaf Ne de güzel demiş Özdemir Asaf… Sahi, var mıdır ki yalansız kul? Asaf kendi zamanında da aramış bulamamış, ben de şimdi arıyorum ama bulamadım şimdiye dek… Belki daha sonra bulurum diyeceğim, bir umut, ama dünya öyle bir hal aldı ki 10 gün sonra da arasam 100 yıl sonra da arasam yine bulamayacakmışım gibi hissediyorum. Hatta öyle ki, 10 gün sonra karılaştıklarım, 100 yıl sonrakilere göre daha az yalan söylüyor bile olabilir. O yüzden dünya öyle bir hâl aldı ki yalan söylemeyeni değil daha az doğruları saklayanı arar olduk. Tabii çevremizdeki insanlar bu düşüncemize hep karşı çıkar orası ayrı. Kime yalan söyleyip söylemediğini sorsanız ilk ve en çok söylenen yalan, “Ben yalan söylemem” olur. Bu cümleyi kurarken bile yalan söylediklerinin farkında değillerdir, akıllarınca bizi kandıracaklar… Bu duruma itiraz etseniz ve düşüncenizi söyleseniz farklı açılardan ele almaya çalışacaklar konuyu.“Yalan”ın kişiden kişiye değişen tanımından bahsedecekler. Herkes başlayacak, “Bana göre yalan…” diye ama bir türlü sonu gelmeyecek, elle tutulur bir sonuç alamayacaksınız. Peki insanları yalana iten nedir? Yani bir insan neden yalan söyleme ihtiyacı hisseder? Belki buralardan başlarsak bir yere varabiliriz… Kimine göre, “fakir, zayıf, çirkin ve önemsizsen” fark edilmezsin ve bu özelliklere sahipsen yalan söylersin. Ben öyle düşünmüyorum. Bir insanı fark edilir kılan parası olabilir, ününü arttırdığı için, diğerleri tarafından kıskanıldığı için ancak bir insanın fakirliği onu yalana itmemeli. Ne çok insan tanıyorum cebinden parası taşan ama insanlıktan nasibini alamayan… Para, her şey değildir. Diğer yandan güzellik ise sadece bir yere kadar götürür sizi. Dışarıdan güzel görünen ne çok insan var yalanlarıyla çirkinleşen. Güzel kara gözlerine, iki gülüşüne güvenip “her şeyi ben yarattım” havalarında olup mükemmel olduğunu sanan yapay insanlarımızdır onlar... Bence dışlanmayı, başarısızlığa uğramayı hatta alnına “YALANCI” damgası yemeyi en çok onlar hak eder ancak yine de çok kesin bir dille konuşmamak gerek.Ben bu üçlemeye karşıyım… Bana daha genel bir bakış gerekiyormuş gibi geliyor… Bana göre, en basitinden “insanlar fark edilmek için yalan söyler”. Bugün herkes farklı olmak için çalışır durur ve herkes farklı sonuçlar alır bu çabasından. Kimisi başarısız olur, kimisi istediği kadar başarılı olamazken kimisi başarılı olduğuna inanır ve kendini herkesten farklı görür. Başarısız olana odaklanalım bu noktada… Farklı olmaya çalışmış ama yapamamış. Yani fakir olduğu için değil zengin olamadığı için yalana başvuran taraf. Başarısız olduğunu, diğerlerinden bir farklı olmadığını nasıl söyleyecek? Söyleyemeyecek o yüzden de en kolay yolu seçecek ve yapabileceği tek şeyi yapıp yalan söylemeyi seçecek. “Ben aslında şöyleyim”, “Ben aslında böyleyim”, “ben bunu severim/ bunu yaptım/ öyleydi/ böyleydi…” uzayacak da uzayacak. Söyledikleri arasında doğru olan bir şey bulursanız yaşadınız! Böyle insanlardan korkmak gerekir aslında; bir şeyi bilmediği halde biliyormuş gibi yapanlar ve bunda başarılı olanlardan… Fark yaratmak öyle bir hırsa dönmüştür artık onlar için. “Baktın olmuyor, bakmayacaksın” algısı onlarda bir türlü oluşmaz. İlk baştaki başarısızlıklarının onları yıldırmaması gerekirken yılmış olur onlar… Etrafımızda bir sürü vardır o nitelikte olanlardan. Mesela benim de bir tanıdığım vardı… Her konuşmamızda “… kulübün başına geçip bu dönemki başkanlığını yapacağım; çok zor olacak ama bir şekilde yapacağım artık” der ve sonra öğrenirim ki bırakın başkanlığı aslında o kulübün üyesi bile değilmiş! Yalan söyleyene kadar her şey güzeldir de yalan ortaya çıktıktan sonra işin içinden çıkılmaz, rezillik diz boyu! İlla ki bir farklılık yaratmak istiyorsak yalan söylemek yerine, şu yalanında battığımın dünyasında doğruları söyleme cesaretini göstererek farkımızı göstermemiz gerektiğine inanıyorum… Herkes zaten yalan söylüyor. Bizi farklı kılan, dahası bizi biz kılan söylemediğimiz yalanlar, bağıra bağıra söylediğimiz doğrularımız olmalı. Yalan söyleyecek kadar aciz olmak yerine doğru söyleyecek kadar cesur olmalıyız. Kendimizi yalanlarla kirletmemek ve bir gün temiz bir şekilde karşılamak umuduyla… Kaynakça Lidar, Ali. Z Raporu. İstanbul: İthaki Yayınları, 2016. Çınar 1 Enes Çınar 21300682 TURK 101-14 Başak Berna Cordan 23 Ekim 2014 RONDO'ya VEDA Nerdesin, annem? Ölülerin asıl mekanın hiçbir yer olduğunu söylemişti birisi. Ama bu ne demek oluyor? Bizim hayatlarımızda bunun karşılığı yok. Hiçbir yerin neresi olduğunu bilmiyoruz biz. Dünyanın en kötü hissi nedir? Aklınıza gelebilecek en berbat görüntüyü düşünebiliyor musunuz? Annenizin ağladığını görmek mi? Yoksa annenizin sağlığına bir şey olduğu haberini almak mı ya da daha kötüsü o hâlde yanı başınızda öylece hareketsiz yatması mı? Farkındaysanız bütün kötü ihtimallerin tek bir tane kesişen noktası var: Anne. Bir eş ve bir evlât olarak Yves Berger ve John Berger'in hayatlarındaki en önemli kadına yazdıkları mektubu konu alan Uçuşan Etekler yüreğinizde ve zihninizde büyük bir etki bırakacak. Kitap az ama öz ve akıcı anlatımıyla zaten çok önemli ve hassas olan bir konuyu beynimize acıyla bilenmiş bir bıçak misali saplıyor. Bu süreç içerisinde ise Çınar 2 yazarın kendi çizdiği resimler ile evlerine ve Beverly Berger'e ait birtakım fotoğraflar size eşlik ediyor. Bu durum da duygu yoğunluğumuzun katlanarak artmasına yol açıyor. Tam eşinin kıyafetlerinden bahsettikten sonra, eşinin kıyafetlerinin çizimleriyle beraber karşınıza çıkması veya hasta yatağında eşinin acı çekerken ki hâlini betimledikten sonra, kadının o hâlde resmedilmesi boğazınızı düğümlüyor. Betimleme ve anlatım dili yönünden gayet iyi bulduğum bu kitap, ölüm ve hüzün temalarını ancak bu şekilde anlatabilirdi. Kitabı elinize aldığınızdan itibaren bir melankoli kafesindeki kuş gibi oluyorsunuz. Kafesin demirleri ise düşüncelerinizden, yazarın yerine kendinizi koyup içine düştüğünüz sorgulamalardan oluşuyor... Özellikle kitabın bir bölümden sonra ara ara yazarın yerine ben eşinin yerine de annem geçti zihnimde, göğüs kafesimin sınılırlarını zorlayan bir yük hissettim. Kitaptaki beni böylesine etkileyen kısım, yazarın eşine bitkilerle vakit geçirmekten zevk aldığını daha sonra da eşinin kişilik olarak tecrübeli bir kâşifin hareket biçimini, dikkatini taşıdığına değindiği bölüm. Kendi annelerimizden birer parça kesin yakalıyoruz kitapta ve bu durum sizi de benim gibi hissetmeye mahkûm bırakacak şüphesiz. Ayrıca kitabın annelerimizden kesitleri taşıması evrensel bir nitelik taşıdığını Çınar 3 düşündüğüm "Anne" kavramının dünya üzerinde birçok ortak noktası olduğuna delil nitelikte. Beverly Berger'in başına gelen kaçınılmaz ama erken sonu bir bakış açısından ele almak bir hata olur.Her ne kadar çocukların ve eşinin durumu iç parçalayıcı, acı dolu olsa da bir de eş olarak anne olarak kadının yaşadıkları, aklından geçenler bulunmakta. Kitabın beni sürüklediği başka bir düşünce bulutundaki pay ise bu sefer anne Berger oluyor. Hasta yatağında yatarken yanında bulunan çocuklarının geleceği, ondan sonra babalarıyla hayatlarını nasıl devam ettirecekleri... Tek şansı fiziksel ve ruhsal anlamda çektiği acılar zirveye ulaştığında morfin alarak geçici bir süre bu acılara ara vermek.Ailenin diğer üyeleri kendileri için yaşarken, annenin kalbi dört kişi için atıyor, kendi ve ailesi... Hem çocukların hem de eşinin hatırında bulunan anıların kasvetliliğini o daha yoğun bir biçimde hissediyor. Her ne kadar bir anne veya bir eş olmadığım için tam anlamıyla Beverly Berger'i anlayamayacak olsam da biraz düşünüp, aklımda kurgulamak bile tüylerimi diken diken ediyor. Hepimiz şu anda devam ettiğimiz hayatlarımızın özellik de kıymetini çok iyi bilmeliyiz. Herhangi küçük bir sağlık veya huzur bozucu bir durumda nasıl Çınar 4etkilenildiğini hayatımızın bir anda nasıl alt üst olduğunu biliyorsunuz. Kaybedilen bir şeyin telafisinin zor veya olmadığı bu düzende özellikle ailemizle geçirdiğimizin her anın her saniyesinin değerini bilmeliyiz. Muhakkak ki her insanın dünyada en çok önemsediği varlık annenin ailedeki ve hayatımızdaki yeri tartışmasız en üst seviyede. Bu kitabın ışığında, bu konular üzerinde uykuya almış olduğumuz zihinleri tazeleyebilir, hayatı daha farklı yaşamaya veya algılamaya başlayabiliriz. KAYNAKÇA John Berger.Uçuşan Etekler.Metis Yayınları.Çeviren:Beril Eyüboğlu.Mayıs, 2014 Eray Karatoprak 21901773 Aşk Denilen Travma Aşk her insanın başına gelmiş bir felakettir bana göre: Bir döngü içerisinde kendi felaketinden beslenerek büyüyen bir travma. Fakat ben insanların aşk adına umutlu ve olumlu konuşmasına ne kadar karşıysam böylesine umutsuz cümleler kurmasına da karşıyım. Bu sözler her ne kadar büyük bir ironi gibi dursa da aşkın karanlık yüzünü gören bir insan ne demek istediğimi kolaylıkla anlayacaktır. Ben aşk denilen şeyle daha küçük yaşlarda yani mutluyken tanıştım ve aşkın insanları iyileştiren bir yönü olduğunu düşünürdüm hep. Ancak insanın yaşı büyüdükçe kaderi de kirlenir ve bembeyaz olan o defteri yalnızca kararmaz, karanlığa da gömülür. Yaşım ilerledikçe bu gerçekle yüzleştim. Bir insanı kaybetmenin yalnızca ölümle olmayacağını ve yalnızca ölen bir insanın yasının tutulmayacağını anladım. Bu yüzden Şükrü Erbaş, Otların Uğultusu Altında adlı şiir kitabında genel olarak hayatını kaybeden eşinin matemini tutsa bile bu eserden kendime pay çıkarabildim. Şairin üzüntüsü o denli büyük ki insan kelimelerin altında kalmanın yanı sıra yüreğinde bir sızı hissediyor okurken. "Ne olurdu kokunun da fotoğrafı olsaydı, sesin fotoğrafı, boşluğun fotoğrafı, parmak uçlarındaki karıncanın, ruhtaki üşümenin... Ölüm kimseyi bu kadar yalnız bırakmazdı." (Erbaş, 2019) Birisine karşı derin bir özlem duyan veya duymuş herhangi bir insan bu dizeleri anlamaktan öte hisseder. Ayrıca bu derin özlem ve ölüme karşı sessiz haykırış yalnızca hayattan alınan biri için geçerli değildir zannımca. Bu dizeleri en derinden hissedenler aşkın travmasıyla yaşayıp giden ve toprağın altına göndermediklerinin yasını tutan insanlardır. Aşk bu kadardır işte: Ölmeyen insanların yasını tutturacak kadar acımasız bir hormonel bozukluk. Bana kalırsa aşk bir döngüdür de aslında. Birini seversin ve hayat o kadar umut doludur ki etrafındaki karanlıklar aydınlanır, gece yıldızlara asılan hayaller gerçekmiş gibi görünür. Sonra onu kaybedersin ve yıldızlara asılan bu sefer sen olursun ama sen de tıpkı hayaller gibi sabaha sağ çıkamazsın. Hayatından çekip giden o insana nefret duyarsın çünkü o ölmeyi beklememiştir gitmek için. Verilen sözler ve kurulan hayallerle inşa edilen o binanın acımasız tavanı yalnızca senin başına yıkılır çünkü o kapıdan çekip gitmiştir zaten. En çok da bu duruma öfke duyar insan çünkü başına devrilen her bir hayal onu biraz daha karanlığa gömer. Karanlıktaki bir insanın kalbi ise verilen sözlerden yapılan tuğlaların arasında öfkeyle can çekişir çünkü çaresizdir. Şöyle ki birini öldüğü için kaybedince insan tanrıya kızar ve öfkesini bu şekilde dindirir ama bir insanı ölmeden kaybetmek bir belirsizlik doğurur. Kızacak kimse bulamayınca da darmadağın olursun ve bu noktada insan aşk denilen şeyin travmatik yönüyle baş başa kalır. Küsecek ve acı çıkartacak tek şey kendi benliğindir artık ve kendinle cebelleşirsin… İnsanın kendisiyle cebelleşirken yaşadığı en büyük ikilemlerden birisi de âşık olduğu kişiyi unutma sorunsalıdır bence. Çünkü o kişiyi unutmak ne kadar kolay olsa da insan unutmanın ne demek olduğunu çok sonradan fark ediyor. Birini unutmak demek ona yüklediğin anlamlardan vazgeçmek demektir; onunla yaşadıklarına ihanet etmek demektir ve en çok da bu yoruyor beni. Başkasının kokusunu içine çekerken, başkasının kollarında huzur bulurken anılar âdeta bir hayalet edasıyla arkamdan süzülür benim ve bu acımasız hayalet tıpkı sıcak bir yaz gününde güneşin önüne gelen bulutlar gibi dünyamı karartır. Bu anlamda ise ben aşkı insanı uçurumun dibine kadar getirip aşağıya atmayan bir cani olarak görüyorum çünkü aşk denilen şey her zaman ikilemlerden oluşur ve bu ikilemler uçurumun iki ucu kadar birbirine uzak, unutmakla bağlanmak kadar da birbirine yakındır. İşte bu yüzdendir ki ben her zaman aşk denilen travmanın anılardan oluşturduğu yükün altında ezileceğim… Kaynakça Erbaş, Şükrü. Otların Uğultusu Altında. İstanbul: Kırmızı Kedi Yayınevi, 2019. PEKİ YA MASUMİYET? Çocuklar düşünüldüğünde akla hangi kelimeler gelir? Tatlı, şirin, masum, belki de yaramaz...Onlar hakkında konuşurken, özellikle onların masumiyetlerinin ve tecrübesizliklerinin ne kadar güzel ve kıskanılası olduğunun hep altı çizilir. Aslında bunlar doğru. Onlar hayatın daha sert yüzünü görmemiş, zamanının çoğunu oyun oynayarak ya da uyuyarak geçiren küçük insanlar. Nasıl onları şiddetle, acımasızlıkla bağdaştırabiliriz ki? Onlar bu kötü kelimelerin anlamını bilmezler ki bile... Yoksa bilirler mi? İşte geçenlerde izlediğim bir film bana bunu sorgulattı. Geçtiğimiz sömestr tatilinde, evde geçirdiğim zamanların çoğunu, herkes gibi bilgisayar başında geçirdim. O boşlukta da tabii ki, merak ettiğim ve o zamana kadar izleme fırsatı bulamadığım filmleri, dizileri, videoları izledim. Bir gün yine video sitelerinin birinde dolaşırken, kenarda bir videonun başlığı dikkatimi çekti; "Sylvia Likens'ın Sabaha Kadar Ağlatacak Korkunç Hikayesi". Açıkçası, videoyu açıp izlemedim. Sadece, başlıkta ismi geçen kızın kim olduğunu merak ettim ve kendim internet üzerinden araştırmak istedim. Farklı birçok sitede, kızın kim olduğunu ve yaşadığı olayı okudum. Okuduklarım gerçekten kanımı dondurdu. Olay kısaca şöyleydi: Sylvia Likens, daha on altısında, ailesinin onu ve kız kardeşi Jenny'i birkaç aylığına emanet ettiği komşuları Gertrude Baniszewski tarafından işkence edilerek öldürülmüş talihsiz bir kızdı. Daha on altı yaşında masum bir kızın, psikopat bir kadın tarafından gördüğü akıl almaz işkenceleri okumak, tüylerimi ürpertti. Bu meseleyi daha da çok araştırmaya başladım ve gördüm ki bu cinayetle ilgili iki tane de film yapılmış. Birincisi, "The Girl Next Door/ Komşudaki Kız", diğeri ise "An American Crime/ Bir Amerikan Suçu". Ben bunlardan ikincisini izledim. Bir Amerikan Suçu'nun gerçekten iyi bir film olup olmadığı tartışılır ancak film sayesinde olayı sanki canlıymış gibi izlemek, beni gerçekten çok etkiledi. Bu etkilenme pek iyi yönde değil maalesef ki çünkü; olayın ne kadar dehşet verici olduğu aşikar. Olayın dehşet verici olması, sadece cinayetten ve işkenceden kaynaklı değil. Bu olayda çocuklar da cinayet zanlısı! Olayı okurken zaten etkilenmiştim ancak izlemek sanki olaya canlı tanıklık ediyormuşum hissi yarattı ve olayın etkisini iki kat arttırdı. Bu yüzden de çoğu sahnede içimden "Yapmayın çocuklar!" diye geçirdim. Küçücük çocukların yaptıkları şeyleri, onların içindeki acımasızlığı görmek beni hayal kırıklığına uğrattı. Böyle hissettim çünkü; ben hep çocukların, hayvanlarla birlikte bu dünyanın en masum, en temiz varlıkları olduklarını düşünürdüm. Onları hiç bir zaman filmde Sylvia'yı dövdükleri gibi ya da üzerinde sigara söndürdükleri şekilde hayal edemezdim. Yapılan işkenceler o kadar korkunç ki, şu an bile sahneler aklıma geldikçe içim parçalanıyor. Yani küçük bile olsa bu çocukların hiçbirinde nasıl acıma duygusu olmaz? Nasıl kızın acıdan haykırıp, ağladığını duyarken ona o kötülükleri yapabildiler? Yani, bu nasıl bir çocuğun aklına gelebilir ki, öyle değil mi? Onlar zamanlarının çocuğu oyun oynayarak harcıyorlar. Onlar bu denli gerçek dünyanın acımasızlığından uzaktayken, nasıl böyle bir olaya karışabilirler ki? Üstelik işkence ettikleri kişi de kendileri gibi bir çocuk. Bunları düşündükçe gerçekten içim sıkılıyor. Bu olay, ünlü bir seri katil tarafından yapılsaydı, olay çok daha sıradan görünebilirdi ancak aynı olay sıradan bir ev hanımı ve onun çocukları tarafından yapılınca sanırım daha ürkütücü geliyor insana. Etrafımızdaki insanlara şüpheyle baktırabilecek bir olay. Hiç tahmin etmeyeceğimiz bir insanın, hatta çocuğun, ne derece psikopat olabileceğini gösteriyor. Bu olayı öğrenip, üstüne bir de filmi izleyince tabii ki etkisini birkaç gün üstümden atamadım. Bu tip şeylere karşı fazla bir hassasiyetim var, o yüzden böyle oldu sanırım. Olayın bu derece etkisinde kalınca tabii ki olayla ilgili birçok şeyi sorguladım. Çocukları masumiyetini mesela. Uygun şartlar sağlandığı zaman, çocukların, büyüklerden kat ve kat daha acımasız olabileceğini öğrendim bu olay sayesinde. İşin en ilginç ve acı kısımlarından biri ise, filmin sonunda çocuklar ve annelerinin mahkemede yargılandığı sahnede, çocuklara "Neden böyle bir şey yaptınız?" diye soruduğunda çocuklarının hepsinin "Bilmiyorum." demesi idi. Bunu duymak çok acı gerçekten. Bir masumun "nedensizce" sadece anlık zevk için öldürülmesi ve bunu çocukların yapması, insanın içindeki tüm iyimserliği öldürüyor. Bunu sadece bir insana değil, etraflarındaki herhangi bir canlıya yapabilme ihtimallerini düşünmek bile büyük rahatsızlık veriyor. Daha ne söyleyebilirim ki? Masumiyet zaten çok az şeyde varken, o çok az şeyin hiçe dönüşme ihtimali beni çok ürküttü. Umarım bu ihtimalin tersine, her şeyde az da olsa masumiyete rastlanır. Özge Baybutoğlu 21402285 Demirel 1 Nida Demirel 21301737 TURK101-16 Başak Berna Cordan SEVGİYE DOĞRU Sevgiler çoğu zaman ansızın doğar ve günden güne sarar bizi, hapseder kendisine. Karşı koyamadığımız içimizden akan bir nehir vardır sanki bizi sürekli sevgiliye götüren. Peki ya sevgili farkında mıdır çağlayarak ona doğru aktığımızın. Bazen bu akışımızı görmez ya da görmezden gelir. Belki de kendi geçmişinden kalan şeyler varken bizi sorgular. Biz çoktan öldürmüşken geçmişimizi, yaşanmışlıklarımızı, sevgili tüm bunları sorgulamaya devam eder. Belki inanamaz büyük aşkımıza, belki geçmiş de olsa kıskanır bizi eski aşklarımızdan ve belki de kendi aşkına inanamamıştır daha. Murathan Mungan’ın ‘Yalnız bir Opera’ adlı şiirini okuduktan sonra sevgilime ben de şiirdeki gibi şunu söylemek istedim, “Ben sende bütün aşklarımı temize çektim”.(Mungan, Yalnız bir Opera) Evet aşklarımın en güzel anlarını, en mutlu olaylarını, en karşı konulmaz duygularını, en unutulmaz hazlarını sende yaşıyorum. Çünkü sen son seçtiğimsin, tüm aşklarımdan daha güzel olduğuna inandığım. Bu inançla eski hatalarımı yapmayacağıma, eski aşklarımdan ayıkladığım tüm güzel ne varsa sende yaşamaya ve yaşatmaya ant içtim kendime. Daha emin olmadan aşkımızı yaşatıp yaşatamayacağımıza. Daha birçok şeye... Belki ayrılacağız gün geldiğinde. Kısa ayrılıklar sonrası, çabalarımız bir gün dönülmez ayrılıkla noktalandığında, sen ve ben ne halde olacağız kim bilir. Ayrı taraflara savrulmuş eski eşyalar gibi ya da ışığı sönmüş mumlar gibi yalnızlığımızı ve karanlığımızı yaşayacağız belki.Ama artık karanlıklarımız bile ayrı olacak. Karanlıkların içinde ışıklar arayacağız yeni umutlar için, yeni ayrılıklar için başlangıçlar yapacağız. Sonunda belki zamanı boşa geçmiş sayacağız ya da her geçen anı gülümseyerek hatırlayacağız. Her aşktan geri kalan bir şeyler olur, biz de biz de kalanlara bakıp kalacağız öylece. Resimlerimiz, küçük hediyelerimiz, not defterlerimiz bizi birbirimize hatırlatacak belki. Anladım ki çok sonra anlayacağım neden bittiğini. Aşkımız sıcak bir yaz anısı gibi kalacak belki aklımda ve senden sonrası bitip tükenmeyecek bir kış mevsimi. Hep üşütecek beni ve ısıtan bir umut aradığımda çevremde biri olacak mı? Hep iyi olmanı dileyeceğim içimden, kendine iyi bakmanı. Biliyorum ki içimdeki doldurulamaz boşluğa çare olmayacak hiçbir avuntu. Anlamsız gelecek hemen her şey, içimi sızlatacak hatıralar. Gülümsemek isteyeceğim yaşlı gözlerimle. Belki yaşamdan kaçmayı düşüneceğim, dinmez sandığım sızılarımın ilk günlerinde. Biliyorum ki zamanla geçecek bunlar, dünya yeniden renklenmeye başlayacak körelmiş sandığım gözlerimde. Ama ben yine mutsuzluğumu yaşamaya devam edeceğim. Senden kalan o boşluğu doldurduğumu sandığım gün, esasen bir parçamı kaybetmiş olacağım. O parçaya eş bir parça arayacağım fakat bulamayacağım. Mutsuzluğumda seninle yaşadığım mutluluklarıma sarılmaya çalışacağım ve elimden geldiğince yapabildiğim işlerle uğraşacağım. Zamanla önce aşkımız sonra da acımız sönecek biliyorum ve sonrası yalnızlık. Anlayacağım ki “Aşk yalnız bir operadır”, her aşkımız da ayrı birer opera. Demirel 2 Hayatımız yıldızımızı aramakla geçiyor hep. Her aşkta bulduğumuzu sanıyor, sonra yanıldığımızı anlıyoruz. Ama her yeni yıldızda kalp ağrımız geri geliyor ki, koşuyoruz bu yıldızın peşinden. Bizi tükenmekten kurtaran bu ağrılar ile hayat buluyoruz yeniden. Yıldızımızı kaybettiğimizde ise yaşadıklarımızın müzikal ve teatral bir opera olduğunu fark ediyoruz. Her yıldızla farklı farklı operalar yaşıyoruz. Yaşarken bir o kadar canlı ve içindeyiz, sonrasında bir oyun geliyor bize, çoğu zamanda tarih olmuş bir drama oyunu. Yıllar sonra tüm yıldızlarımızı en baştan hatırladığımızda fark ettiğimiz şu olacak; ‘’Aşkın bir yolu vardır /Her aşkta başka türlü geçilen /Aşkın bir yolu vardır /Her yaşta biraz gecikilen.‘’(Mungan,Yalnız bir Opera) Murathan Mungan, Yalnız bir Opera Başak Berna CORDAN Hakan KARAKURT 16.12.2014 21401021 Şube:19 Muğla Akyaka, belki de dünyanın en güzel köşelerinden biri. Akyaka’yı arabayla dağdan aşağı inerken manzarayı izleyebileceğiniz bir yol kenarından görüyorsunuz ilk defa. Denizin kenarında sakince serilmiş, zarif ve güzel. Sonra sabırsızlıkla iniyorsunuz aşağı. Ciddi bir yüksekliği kat ettikten sonra sağa doğru Akyaka tabelasını görüyorsunuz ve heyecanla giriyorsunuz. İçeri girdikten sonra denizin kokusu ve güzel mimari dokusu sizi mutlu ediyor ancak çarpık kentleşme Türkiye’nin çoğu yerinde olduğu gibi burayı da ele geçirmiş ve bu çarpık kentleşme bir çift sözü hak ediyor. Bugün ülkemizde en büyük sorunlardan biri de çarpık kentleşmedir. Çarpık kentleşme, bu cennet vatanın güzelliklerini bir bir elimizden alıyor. Bu Türkiye’de gittiğim her şehirde az çok çarpık kentleşme tahribatını görüyorum. Başta İstanbul olmak üzere Muğla, İzmir, Kars, Erzurum, Balıkesir ve gittiğim daha nice şehirde bunları gördüm. İstanbul’un 1800’lerin sonundaki resimlerine baktığınızda yaşadığınız hayranlık ve sonrasında bugünkü İstanbul’un sizde yarattığı hayran kırıklığı tarifi olmayacak duygulardan. Cumhuriyet dönemi Kars’ından bugüne Kars’taki bozulmaları da bizzat Kars’taki resimlerden görünce öfkelenmek engelleyebileceğiniz bir şey değil. Bu güzel vatanı bu hale ne getirdi? Cevap vermek hiç de zor değil aslında rant kaygısı ve sahtekârlık. Rant yüzünden mahvolmuş binlerce köşe var bu ülkede ve maalesef devam ediyor bu ancak farkına varılmalı ki milyarlarca lira bile bu ülkenin tek bir güzelliğine zarar vermeye değmez. Bir kişinin ya da küçük bir topluluğun menfaati uğruna nice şehitler verilmiş bu topraklara zarar verme hakkı vermez kimseye. Bu insanlar bence vatan hainidir ve bu toplumun gönlünde yerleri yoktur. Umarım ki yıllardır süregelen ve bitmeyen bu vatan hainleri yakında son bulur ve bu topraklar hak ettiği değeri bulur. Bu sözlerin ardından Akyaka’ya dönersek Akyaka’da tabii ki çarpık kentleşmeden payını fazlasıyla almış ancak yine de bu çarpıklık güzelliğini engellemeye yetmemiş. İçine doğru gittikçe sağ tarafınızda kalan orman dikkatinizi çekiyor ve medeniyeti size tamamen unutturuyor. Eğer zaman yaratır da bu ormanı kıyıdan takip ederseniz sizi bir buruna götürüyor ve orada orman ve denizin, çam kokusu ve tuz kokusunun buluştuğu yeri buluyorsunuz. Eğer şanslıysanız ve güneş batarken orada iseniz bu sözlere sığmayacak kadar büyük bir güzelliğe şahit olmuşsunuz anlamına geliyor. Akyaka’nın etkileyici özelliklerinden biri de sıcacık denizinde yüzerken eğer yüzünüzü karaya çevirirseniz kocaman bir dağın sanki denize girmeye çalıştığını hissettiren o manzarası. Dikkatli bakarsanız gelmeden önce Akyaka’yı seyrettiğiniz yol kenarını da denizden görmek mümkün. Bu güzelliklerin yanında bir güzellik var ki bir mücevher gibi parlıyor adeta: Azmak. Azmak, Akyaka’nın zengin kaynak sularının birleşip küçük bir nehir olup denize aktığı yer. Suyu buz gibi ve çok hoş bir tadı var. İnsanlar denize girermiş gibi Azmak’a giriyor ve yazın gerçekten de serinletiyor. Azmak’ın bir bölümünde akvaryum denilen bir bölge var. Burada su oldukça derin ve küçük Sayfa 2 Hakan KARAKURT teknelere buraya tur düzenliyor. Akvaryum’da görülen manzara hayranlık verici. Su o kadar berrak ki tatlı su balıkları ve derindeki tatlı su bitkileri sanki hemen yakınızda gibi. Görüntü o kadar net ve o kadar etkileyici ki gözleriniz keyif dolu anlar yaşıyor ve sonrasında baktığınız şeyler ruhsuz ve sığ geliyor. Azmak’ın kenarında bir sıra da ev ve otel var. Bu evler gerçekten etkileyici bir güzelliğe sahip. Evlerden biri ise rahmetli Barış Manço’ya ait ve o da çok şık bir ev gerçekten. Azmak’ın üzerine ve kenarına kurulmuş lokantalar da hem manzara hem lezzet açısından oldukça doyurucu. Ancak sivrisineklere dikkat edilmeli zira geceleri sazlık olan bölgeye yakın bir yerdeyse lokantanız, siz yemek yerken onlar da sizi yiyorlar ve çekimserlik buranın sivrisineklerinin sahip olmadığı bir duygu. Azmak bu kadar güzelliğin üzerine size sabahları yürüyüş yapmak için bir rota sunuyor. Onu takip edip yürüyüş yaparsanız hem güzel manzaralar hem tarihi dokular(milattan öncesinden kalma) hem de ferah bir hava soluma şansı sizi bekliyor. Akyaka bu kadar özelliğin üzerine sadece sakin bir tatil kasabası değil(salyangoz şehir unvanı var ironik olarak) tam anlamıyla hareketli şehir hayatı yaşayıp sosyalleşip Bodrum kadar olmasa da ona benzer özellikleri de bulabileceğiniz bir yer. Eğer güzel bir tatili düşlüyorsanız biraz sakin biraz hareketli olsun diyorsanız güzel vatanımızın başka bir güzel köşesi olan Akyaka’yı ziyaret etmelisiniz ancak lütfen çevreyi kirletmemeye ve bu harikaların değerini bilmeye özen gösterelim. Bu güzellikleri korumak boynumuzun borcudur. Umutcan Altun Tüyler Ürpertici Siz Farkında mısınız? Neler döndüğüne dair etrafınızda. Herkes bir şeylerin peşinde ama neyin izini sürdüklerinden haberleri yok gibi geliyor bana. Anlamsız ve manasız. Yakın çevreme bakıyorum, kendimi görüyorum, pek bir şey paylaşmadığım çevreme bakıyorum, kendimi görüyorum, okuduğum okul ile Koç Üniversitesi’ne bakıyorum, bir fark göremiyorum. Siz hiç böyle düşündünüz mü? Jean Paul Sartre tarafından yazılan Öznellik Nedir? isimli kitabı okumanızı öneririm, eğer hiç böyle düşünmediyseniz sizden derhal yazacaklarımı bırakmanızı tavsiye ederim zira size çok manasız ve boş gelebilir ki bu da benim tüylerimi yeteri kadar ürpertmeye yeter. Öznellik aslında insanlık tarihinin başından beri kişilerin duygu ve düşünceleri arasında olmuştur. Düşünün, düşünün, düşünün... Mantığınız ile hareket edin lütfen. Ama bunu size söylerken bile emin olamıyorum zira mantığım ve iç dünyam tamamen bir çatışma halinde. Biz kimiz? Nereye gidiyoruz? Ne idik ve neyiz? İnsanı tanımlar mısınız bana? Sözlük anlamı ile tanımlayan az sayıda i-n-s-a-n ile karşılaşırım sanırsam. Çoğunun cevabı, düşünen olur. Ama gerçekten insan dediğimiz düşünceden mi ibaret? Korkarım o insanlardan, kendimden korktuğum gibi. Çünkü bilemem ne olduğumu ve ne olacağımı. Beni derin düşüncelere sevk eder bu ikilem: ruhumu kemirir, benliğimi(!) benden alır. Anlam veremem insancıklara. Kendileri değilmiş gibi davranırlar çoğu zaman ki bu benim ödümü koparır. Şu an kopardığı gibi: bir kalıbı takip edip, yazarak benliğimi yitiriyorum. Oysa ben nasıl rahat hissedeceksem öyle yazmalıydım. Öznelliğin sonucu olarak ortaya çıkan bir takım dış etmenler vardır. Örneğin, toplum; insanların bir araya gelip beraber yaşaması ile şekillenmeye başlar. Kişiye birkaç sorumluluk yükler, benliğinden koparıp. Toplum ve onun kurallarının ne kadar zehirleyici ve uyuşturucu olduğunun farkındayım. Koca-efendiler vardır dünyada, bir de uyuyanlar ve bir de yoldaşlar. Uyuyanları uyutanlar efendilerdir, ruhlarının afyonunu verirler onlara; duymak isteyecekleri tarzdan. Bu o insanlar için yeterlidir, fazlasında(!) gözleri yoktur: “Şükür.” gibi tümceler süzülür ağızlarından. Kurdukları sistem o kadar düzenli işler ki, istisnalar çıksa bile onları alt edip yok ederler. İnsanın şevki kırılır uykudan uyanmaya, tabii uyanacağı varsa da... Efendi olmak zordur bu düzende, herkesin harcı değildir, yolcular ise işte toplumun adlandırdığı: “istisnalar” olmaktan ileriye gidemezler zira uyuyanların ruhlarına öyle etkili afyonlar enjekte edilmiştir ki, onları kilise çanları(!) bile uyandıramaz ne olup bittiğine: istisnaları fark etmeye dair. İşte beni rahatsız eden bu durumdan haberdar olmamdır. Çözümü nedir, bilmiyorum. Öğrenmeye çalışıyorum ancak beni bitirmesinden başka bir şey yaptığı yok bu uğraşın. Değer mi, kendimi bu afyon bağımlılarına adamak? Hani bireyselciydim? Sanırım tek yapmam gereken köşeme çekilip kendi alemimde yola devam etmem. Aksi takdirde benimde ruhum gereken payını alabilir. Aykırı düşünmemeliyim, topluma karşı. Lanettir ki bu toplum, kendi atalarını, kendi özlerini reddeder. Yargılarlar birbirlerini hayasızca. Oysa geçip giden sadece andır. Felekte kaybolmaz insanın özü, acı olan şudur ki: göz göre göre elden bir şey gelmeyerek sadece izlemek olan biteni. Kimseye anlatamazsınız, açıklayamazsınız, ruhun nerden geldiğini ve şekillendiğini zira efendiler işlerini o kadar titizlikle başarmaktadırlar ki, sizin yapabileceğiniz tek bir şey vardır: afyonun tesirinin azalmasını beklemek. Zira azacalaktır bir müddet sonra, ama hep aynı olduğu gibi, başka bir uyuşturucunun etkisi altına girmekten alıkoyamayacaklar kendilerini. Ben de dilerdim, başka bir ütopyada var olmayı, ama işte toplum buna izin vermiyor. İçgüdü ve öznellik eşittir (=) işareti gibidir: paralel giden iki doğrudan daha doğru bir şey olamaz. Tarih boyunca, bu iki doğrunun yönünü saptıracak oluşumlar ortaya çıkmasına rağmen, ivme tekrar doğrulup eski konumuna gelir. Lakin, ben şuna inanırım, sayın okurum, değişmeyeceğini tüm içgüdümle söyleyebilirim: doğa, içgüdümüz, olacağı yere varır, bizim icat ettiğimiz hukuk, din, insan hakları bunlara engel olamaz. Çünkü unutmamanız gerekir ki, biz ne kadar mantıklı olabilsek de bir o kadar da hayvanız. Eğer benden kanıt veya örnek isterseniz size vereceğim tek cevap şudur: insanlık tarihini detaylı bir şekilde ahlak ve toplum bakımından inceleyiniz; o zaman uykudan uyanıp ne demek istediğimi çok daha iyi anlayabileceksiniz. Kaynakça Sartre, Jean-Paul. Öznellik Nedir? Çev. İnci Malak Uysal. İstanbul: Can Yayınları, 2015. Kaan BEKTAŞ 21302200 Turk 101 / 19 Başak Berna CORDAN Ödev 6 23 Aralık 2014 KALABALIĞIN İÇİNDEKİ YALNIZLAR Daha önce Oğuz Atay’ın Tutunamayanlar romanını okumuştum ve topluma tutunamamış, yalnızlaşmış, içine kapanmış insanları ele aldığını biliyordum. Atay, 1975 yılında yayımlanan Korkuyu Beklerken’de de bu tarz insanları ele almış. Kitapta sekiz öykü var, sekiz öyküde de kahraman bir şekilde toplumdan uzaklaşmış ve özgürlüğü kendi benliğinin en derin noktalarında arıyor. Ancak kitaptaki sekiz kahraman birbirleriyle alakası olmayan, toplumun farklı kademelerine ait insanlar, ortak noktaları ise bambaşka konularda kendi içlerinde kopan fırtınaları dışa vurmamaları, susturmaları ve bastırmaları. Toplumdan olmayan insanların, kalabalığın içindeki yalnızların benim de çok ilgimi çektiğini söyleyebilirim, onların düşüncelerini hep merak etmişimdir. Sanki içlerinde fırtınalar kopuyor ama hiç kimseye hiçbir şey söylemiyorlar. Belki bu yaşam tarzı bana çok çok uzak olduğu için, belki de toplumdan soyutlanmış bir şekilde yaşamanın nasıl bir şey olduğunu öğrenme isteğimden dolayı, topluma tutunamayan insanların hayat hikâyeleri beni her zaman çok etkilemiştir. Mesela halk arasında deli diye isimlendirdiğimiz insanların belirli bir konuda çok zeki olduklarını düşünürüm. BEKTAŞ, 2 Korkuyu Beklerken’deki sekiz öykü de gerçekten hoşuma gitmişti ancak Unutulan isimli öykünün kahramanını şu an içinde bulunduğum toplumda yaşayan birçok insanla bağdaştırabildiğim için Unutulan’ın bende ayrı bir yeri olduğunu söyleyebilirim. Öykü, bir kadının kocasına tavan arasındaki kitapları göz atmak istediğini söylemesiyle başlar. Kadın, kocasının verdiği fenerle tavan arasına çıkar. Önce gözüne bir torba ilişir, torbada çok eskiden giydiği elbisesini ve ayakkabısını görür, ayakkabı tavan arasında beklemekten çürümüştür ve elbise de kötü durumdadır. Elbiseyi giyer, ayakkabının da tekini ayağına geçirir ve topallaya topallaya biraz ilerideki sandığın yanına gider. Sandıkta anne ve babasının resimlerini bulur. Uzun zaman önce kaybettiği ebeveynlerini düşünür, zamanında onların kendisini hiç anlamadığını, hatta birbirlerini bile anlamadıklarını anımsar. Zaten ölmeden önce ayrılmış olan ailesinin fotoğraflarını yan yana koymaz, yan yana durmayı istemeyeceklerini düşünür, zaten mezarları bile yan yana değildir. Daha sonra kitap sandığı aklına gelir ama kitap sandığının yerinde değişik karaltılar vardır, biraz yaklaşınca eski kocasının ölü bedenini görür, sağ elinde bir tabanca olduğunu fark eder ve intihar ettiğini düşünür. Bu noktada eski kocasıyla geçirdiği son günler aklına gelir. Ettikleri büyük bir kavga sonrası kocası tavan arasına çıkmış ve kadın da evi terk etmiştir, döndükten sonra kocasını evde bulamaz ve gittiğini düşünür. Yemek, bulaşık, temizlik, geçim sıkıntısı, anne ve babasının ölümü gibi nedenlerden dolayı da bu zamana kadar tavan arasını kontrol etmeye vakit bulamaz. Bugün, insanların günlük, geçici uğraşları nedeniyle en yakınındaki insanları, ailelerini, gerçek dostlarını, sevgililerini ihmal ettikleri, onları önemsemedikleri, unuttukları bir dünyada yaşıyoruz ve bu durumun Bilkent’te daha yüksek seviyede olduğunu düşünüyorum. Gerek Bilkent’in yoğun, dersler, ödevler, sınavlarla dolu yaşamı, gerek buradaki insanların bencilliği bu durumu iyice kötü hale sokuyor. BEKTAŞ, 3 Oda arkadaşım ailesinden gelen aramaları cevaplamıyor, onlara vakit ayırmıyor, bir diğer arkadaşım dostluk kavramının anlamından bihaber durumda, ötekisi sadece saçının şekli ya da rengi ile ilgileniyor. Burada insanlar, hayatlarının en güzel olması gereken dönemini boş uğraşlarla geçiriyor. Daha önce sevgiyi tatmamışlar, dostluğun insana neler kazandırabileceğinin farkında değiller ve en zor anlarında yanında olduğunu bildiğin insanlardan yoksunlar. Onları bu yaşlarına kadar büyüten, bugün de başına gelebilecek en küçük bir olayda hemen yardıma koşacak ailelerini önemsemez hâldeler. Öyküdeki kadına çok benziyorlar çünkü kadın, tavan arasına çıkmak aklına geldiğinde bile çıkıp hemen eski kocasını aramıyor, buradaki insanlar dönemde bir kez eve gitmelerine rağmen gittiklerinde bile annelerinin boynuna sarılıp onları özlediklerini söylemiyor, selamlaşıp akıllı telefonlarının uygulamalarına geri dönüyorlar. Sosyal medyanın asosyalleştirdiği, toplumdan soyutlanmış insanlar, sayıca bizden fazla duruma geliyorlar… Kaynakça: http://tr.wikipedia.org/wiki/Korkuyu_Beklerken Gökhan Hüseyinoğlu 21402030 MARSLI MI OLUYORUZ, NEPTÜNLÜ MÜ? Küçüklüğümden beri evde, okulda, televizyonlarda hep aynı soruyu sorduklarını duyuyorum. Kimsenin olmadığı bir adaya düşerseniz, yanınıza alacağınız üç şey ne olurdu? İnsanların o zamanlarda; konserve yiyecek, çakmak veya çakı olur gibi cevaplar verdiklerini hatırlıyorum. Fakat ne yazık ki, o filmlerdeki gibi küçük, yeşil, şirin bir adada değil de hiç bilmediğiniz, dünyamızdan çok uzaktaki bilinmez bir gezegendesiniz ve yapayalnızsınız! Üstelik yardımınıza koşup gelecek hiç kimse yok. İşte bu yüzden “Marslı” kitabını okurken bambaşka bir aleme dalıyor, kitabı sanki birebir yaşıyorsunuz. Uzun yıllar süren bir yolculuk sonunda Mars'ta öldüğünüz sanılarak orada bırakılıyor, terk ediliyorsunuz. Yaşamınızı devam ettirebilmeniz için temel ihtiyaçlarınız olan oksijen yok, su yok, çok az düzeyde bir yemeğe sahipsiniz. Önce bu problemleri çözmeniz gerekiyor ki, hayatta kalabilesiniz. En kötüsü de oradan kurtulabilmek, kaçabilmek için yapabileceğiniz hiçbir şey yok. Ancak bundan sonra gelecek olan astronotlar sizi kurtarabilir ve o ana kadar hayatta kalmaya çalışmalısınız. Ama dediğim gibi, o yeşil küçük şirin adada değilsiniz. Hani şu "Survivor" adı altında yarışma programlarında gördüğümüz, amacı büyük ödülü kazanmak için adada mücadele etmek, aç kalmak, zayıflamak... Benim anlatmak istediğim kesinlikle böyle bir şey değil. Gökhan Hüseyinoğlu 21402030 Ne ıssız bir adadasınız, ne de dünyanın öbür ucunda, başka bir ülkede, gurbette. Hiç tecrübe edinmediğiniz bir gezegen ve zor koşullara karşın uzun bir süre kalmanız gerekiyor. İnsan, “Benim başıma gelse ne yapardım?” diye düşünmeden edemiyor. Bu yüzden baş karakter olan Mark' ın her alanda sınırlara meydan okuyan mücadelesi, takdiri tamamıyla hak ediyor. Yiyecek bulabilmek için botanik alanı konusundaki uzmanlığı ve yeteneği sayesinde Mars'ta patates yetiştirebiliyor. Su da yok, fakat bu seferde kimya bilgisi devreye giriyor ve bu sorunu da aşıyor. Bu yaşımıza kadar öğrendiğimiz ve tecrübe ettiğimiz şeyler hayatımızda hazırlıksız olduğumuz zor anlarda ortaya çıkıyor sanırım. Hatta severek belgesel izleyen biri olarak belki bir gün Mars’ta olmasa da kendimi hayatta kalma mücadelesi içinde bulabilirim. Gökhan Hüseyinoğlu 21402030 Bu mücadelenin hayati boyutu olduğu gibi bir de psikolojik boyutu var. Terk edilmişsiniz hem de sürüsünden ayrılıp kaybolan bir hayvan gibi. Siz artık sevdiklerinizden, sevenlerinizden, alıştığınız, bildiğiniz hayattan çok uzakta yalnızsınız.Yalnızlık hissi bütün kalbinizi ve bedeninizi sarmış. Ayrıca insanların çoğu yalnızlıktan nefret eder ve korkar. Yalnızlık yaratana mahsus diye düşünürler. Bazen tek başına olmak güzel olsa da yalnızlık farklıdır. Bu his kalbi sarar ve ben buna dayanabilir miyim diye düşünürsünüz. Çoğu insan durumunun farkına varır ve belki de bu acıya son verir. Ya da insanoğlu böyle bir şeyle karşılaştığında hayatının tümünü tekrardan gözden geçirir, sahip olduklarına şükreder ve mücadelesine devam eder. Kitabımızda ön planda olan bir diğer şey ise astronotumuzu kurtarabilmek için insanlığın verdiği kayda değer mücadele. Dünya’da insan hayatına, tek bir cana bu kadar değer veriliyor mu? Hayatını çıkar ilişkilerine adamış, örf ve adetlerinden uzaklaşmış toplumların artık birbirine yardım etmediği, merhamet ve yardımseverlik duygularını kaybettikleri düşünebilir. Kitabı okuduktan sonra ben de bu konuda tekrar tekrar umutlandım. Böylece dünyada yardıma muhtaç insanlara yardımı esirgemeyecek insanların varlığını bir kez daha hissettim. Bu türde kitaplar daha çok yazılmalı diye düşündüm. İnsanları birbirine yaklaştıran, ruhlarının derinliklerinde Allah tarafından bahşedilen duyguları tekrar açığa çıkarabilmek, unutanlara hatırlatabilmek ne güzel bir şey. Gökhan Hüseyinoğlu 21402030 Evet, hayatta kalabilmek, sevmek ve sevilmek, hayatı olanca güzelliği ile yaşayabilmek, mücadele edebilmek... Hele ki Mark gibi mücadeleci ve azimli bir ruha sahipsek, dünyaya sesimizi duyurabiliriz. Bir de belli konularda biraz olsun yeteneğimiz, bilgimiz var ise hayatta kalma adına çok şeyler yapabiliriz ve sağlıklı bir şekilde evimize dönebiliriz bence. Bütün karşılaştığımız engellere rağmen pes etmeden üstelik bu mücadeleyi şevkle ve azimle yaparsak her şeyin üstesinden gelebiliriz. Bunu anlamak için de sanırım bir kez olsun böyle bir mücadeleye girmemiz gerekiyor. Artık Marslı mı oluyoruz, Neptünlü mü bilmiyorum. Kaynakça: 1) Kitap: Marslı Yazar: Andy Weir 2014 İthaki Yayınları 2) Vikipedi Beni Kim Yarattı? Biz kimiz? İnsanlar doğar, büyür ve ölür. Peki, arada ne vardır? Benim yanımdaki birisinden farkım var mıdır acaba? Fiziksel farklılıklar barizdir zaten fakat bunun dışında farklı mıyız? Eğer farklıysak öyle mi dünyaya geldik ya da sonradan mı değiştik? Ünlü Fransız filozof Jean-Paul Sartre’ın yazdığı Öznellik Nedir? adlı kitap tam da bu konu hakkındadır. “Öz” kelimesi bir şeyin kökünü anlatır, en saf ve gerçek halidir. Bir insanın özü nedir? Bence insanın öznelliği birey olmasıdır. Kendi varlığının farkında olup onunla neler yaptığıdır. Bu dünyadaki limitli zamanını ne yapmak için kullanmıştır? İşte o’dur öznellik. Doğuşta hepimiz birbirimize benzeyen küçük varlıklarız. Büyüdükçe vücutlarımız farklılaştığı gibi kişiliklerimiz de farklılaşır. Yani önce doğarız sonra da oluşuruz. Çünkü insan benliği olmayınca kimdir ki? Sartre bir soruya “nesnenin varlıktan önce gelmesi” ifadesiyle açıklar. Bu anlayış “Varoluşçuluk” olarak tanımlanır. Çoğu zaman yazılarında insanı bomboş bir kağıda benzetir. Bu boş kağıdı doldurmak kişinin kendi işidir. 1 kere yaşıyoruz şu hayatta. Bunu aklımızda tutarak hayatımızı nasıl geçireceğimize karar vermeliyiz. Bizi yaratan tek kişi biziz. Durumlara verdiğimiz tepkiler, duygu ve düşüncelerimiz, sevdiklerimiz ve korktuklarımız; bütün bunları çıkartınca geriye nesne olan vücudumuz kalıyor. Biz ona şekil vermezsek bir et parçasından farksızdır. İnsanın özü herkeste olan o vücudu çıkartınca geriye kalan her şeydir. O işte gerçek bizdir. Özümüzdür, gerçektir ve doğrudur. Düşünülmesi gereken başka bir nokta daha var. Eğer kendimizi biz yaratıyorsak bu insanı korkutmaz mı? Çıksan da batsan da suda sorumlusu sensin. Özünü kendin belirliyorsan sonuçta çıkacak olan her şey sensin. Bu insanlarda büyük bir sorumluluk duygusu oluşturabilir. Belki de böylelikle insanlık daha pozitif bir yöne doğru gidebilir. Eğer insanlar iyiyi görürlerse, onu örnek almak isterler. Sosyal norm olarak alınır iyi olmak. Başka bir etkisi de insanların ideallerine doğru ilerlemesine de yardımcı olabilir. “Zaten tek bir hayatım var, cidden istediğim şeyler yapayım.” diye düşünerek insanları istemedikleri işler ve hayatlardan çekip çıkartmaya teşvik edebilir. Aynı zamanda korku da salabilir insanlara. Bu kadar büyük bir sorumluluk insanlara verilmiş büyük bir yüktür ve kendinden emin olmayan, çok güçlü olmayan kişiliklere zarar verebilir. Bunun toplum için ne kadar iyi olacağı tartışılır. Aynı tip insanların olduğu bir toplumda çeşit olamaz bu da Sartre’ın istediğinin tam tersidir. Fakat en ideal insan prototipinin oluşması da çoğunluk tarafından istenen bir şeydir. Böylelikle Plato’ un ideasına da yaklaşılmış olur. Ama böyle olunca öznellik olmaz. Farklı olmak, özel olmak, özünce yaşamaktır en doğrusu olan. Sartre en başından beri bunu savunmuştur. Bunun yanında farklıklara saygı göstermenin önemini vurgulamıştır. Ona göre en ideal toplum çeşitliliğin olduğu toplumdur. Sonuç olarak özel olmak güzeldir. Toplum için sağlıklı ve ideal olan bireylerin özlerince hareket etmelidir. İçine doğduğumuz bu hayatı ve kendi benliğimizi kendimiz şekillendiririz ve her şeyden biz sorumluyuz. Bu bize hem kendi davranış ve duygularımızı kontrol etmede yardım eder hem de kendi varlığının farkında olan bireyler yaratır. Hem bireysel olarak hem de toplumsal olarak faydalıdır. İnsana kendi hayatının değerini hatırlatır ve kendisi için bir amaç vermeye sürükler. Böylelikle birey kendisini değerli hisseder ve özgüveni gelişir. Özgüveni gelişmiş ve kendinden emin bireyler kaliteli toplumlar oluşturur. Bu toplumlar da hayatın değerini bilen bir dünya yaratır. Yeşim Tırpan 21600801 Kadir Can Çelik SİYAH BEN VE BEYAZ “Korkunç durumum nedeniyle çevremdeki acımasız hiçliğin beni boğmamasını sağlayabilmek için siyah ve beyaz „ben‟ e bölünmek zorunda kaldım.” (54 Zweig) Hiç ses yok. Hiçbir şey yok. Üstü boş masa ve içi boş yatakla aramızdaki iletişimsizlik… Konuşmayan tuvalet ve susan bir yığın hiçlik… Bazen bir ışık değiyor tenime çizgili karanlıklarla. Bazen duyar gibi oluyorum duvarların şarkısını. Dünyadaki, evrendeki her şey benim için, çıldırmam için susuyor. Her şey bir hiç olmuş ve bütün cephelerimde hiçleşmem için bana mermi yağdırıyorlar. Dönüyorum bir kare yığını etrafında. Bir ses duymak, farklı bir şeyler görmek ve hiç olmamak için dönüyorum. Bir ben çiziyorum karelerden kare olan tahtanın karşısına. Kızıyorum ona, bağırıyorum da. Körleme bir ben yaratmışım oysa. O da bana kızıyor. Bilmediğim formüller bağırıyor taşları oynatırken kareler üzerinde. “Şah” diyor, bir yol arıyorum kaçmak için, mat olmamak için. Yoksa yenileceğim kendi hiçime. İkiye bölünüyorum oynatırken taşları ve gösteriyorum hiçlere hiç olmadığımı. Seni gidi cahil çocuk Mirko, bir gün seyahat ederken, hem de bir gemide; mat olacaksın! 1 “Böyle bir çift düşünme, aslında zihnin tümüyle bölünmesini, mekanik bir aletle olduğu gibi beynin arzu edilen zaman açılıp kapanabilmesini gerektirir, kendi kendine oynamak istemek, aynı zamanda satrançta bir çelişkidir, kendi gölgenin üzerinden atlamak gibi…” (Zweig 54) Hitler’i gördüm rüyamda. Nefret dolu soluyuşundan tanıdım onu. İnsanoğluna üflediği nefret tohumlarının üretildiği o madenin sıcaklığıydı nefes alış verişleri. Konuşmamı istedi. Konuşmadım. Beni bir hiçe hapsetti. Oysa cebinden bir dünya çaldığımın farkında değildi. Kemerime sıkıştırdığım dünyayı serbest bıraktım hiçliğe hapsedildiğim hücrede. Titriyordum. Zihnimin düşünecek bir şeyler edinmiş olması bedenimin her yerinde coşkuyla kutlanıyor, beynimin bütün kıvrımları daha çok kıvrılıyor ve kontrolden çıkarken iki kişilik beynim kıtlıktan çıkmışçasına dişliyordu kareleri ve taşları. Elde ettiğim bu yeni evreni sayfalardan kurtarıp var etmem gerekiyordu. Kustum cümlelerin zihnime çizdiği tüm kareleri, atları, kaleleri, piyonları, filleri, vezirleri, şahları ve tüm haritalarını bir evrenin. Hiçlik savaşının sonu bir tür delilikle sonuçlanmıştı. İki kişi olmalıydım. İki… Birbirinin hamlelerini önceden tahmin etmesi gereken, bütün kurnazca yolları tıkayan iki beyin olmalıydım birbiriyle savaşan. Yeni dünyalar yarattım. Kontrol edemedim beynimin kıvrılan sancılarını. Her şeyi bir kare üzerinde körleme çözebilirdim. Beni iki kişi yapan bu satrancın zehri kanıma işleyene kadar, beni acıdan gebertene kadar hamleleri ustalıkla sıralayabilirdim. Sanrılarıma engel olan ilaçlarınızı istemiyorum. Satranç olmadan adım bile atamam ben. Hamleler, kareler, ben… 2 “Kimse boşlukta, zamansızlıkta katlanılanları telafi edemez, ölçemez, resmedemez, insanı saran hiçliğin ve hiçliğin ve hiçliğin, her zaman sadece masa ve yatak ve lavabo ve duvar kâğıdı ve her zaman sessizlik, her zaman yemeği bakmadan içeri iten aynı gardiyan, her zaman insanı çıldırtana kadar bir hiçliğin etrafında dönen aynı düşünceleri bir başkasına ya da kendisine anlatamaz.” (Zweig 44) Uyandığımda bir doktor bana bakıyordu. Piyonlarını kullanmadan bana nasıl hissettiğimi sordu. Gülen yüzünde öyle iyileştirici bir samimiyet hissettim ki; ona bir hamle yapmanın gereksiz olduğunu düşündüm. Yine de körleme bir tahta çizdim aramıza. Bana işkence etmeyen bir oluşum var mıydı dünyada hâlâ? Bir hiç olmayan bir varlık… Gülümseyen ve piyonlarını gönderip surlarımın kalınlığını merak etmeyen bir varlıktı o. Bağırdım yüzüne: “Hadi oynasana artık!” İlgilenmedi bile aramızda duran satranç tahtasıyla. Sınıflarımız aynıydı. Savaşamazdık. Hitler’in sesini duyduk hastanenin giriş kapısında. Bir kolu yoktu; kopmuş savaşta. İçimdeki beni yenmemde bana yardımcı olacağını söyledi batırırken iğnesini. Bir gemiyle yolculuk edecekmişim. Satranç oynanan yerlerden uzak duracakmışım. Bir zehirlenme daha yaşamamalıymışım. Hitler bizi mat etmeden yok olmalıymışım. Oysa içimde dolaşıp duran taşlar devrildi biraz önce bir ben tarafından. Zehirlendim! Zweig, Stefan. “Satranç” (Mart 2014) İthaki Yayınları. I. Baskı. Almancadan çeviren: Tansu Gürsel. 3 Sevgi ve Yalnızlık Paylaşımı Beş yıl önceydi, Kızılay’daki ikinci el kitapçıları yeni keşfetmiş, saatlerimi burada harcar olmuştum. Alemdağ’da Var Bir Yılan’ı, 1996 baskısını görür görmez hissettiğim bir çekimle aldığımı hatırlıyorum. Sonra, nasıl oldu bilmem, ben bu kitabı kaybetmişim. Eski eşyaları ortaya döktüğüm bir yaz gününde tekrar kavuştuk. Kaç kez okudum, bilmiyorum ama sığınılacak bir limandır kendisi benim için. Ne zaman üzüntü sınırımı aşsam bu sevgili kitabımı alırım elime ve başını sonunu ayırt etmeksizin açar bir sayfasından okurum. Okudukça da beni bunaltmış sıkıntılardan uzaklaşırım. Tam da bu sebeple yaşadığımız dünyadan değilmiş gibi geliyor bana. Panco örneğin, yıldızlardan düşmüş de yazarın kafasına yerleşmiş gibidir. Ceplere sığar, kadınlar sever, tırnaklarını yer. Kim olduğu bir yana, ne olduğuna dair en ufak bir fikir yürütmek mümkün değildir. Hikâyelerdeki bütün karakterler aslında yazarı oyalamaktan başka rol üstlenmezken yazar kendi başına kaldığı zamanlarda ise o kadar çok düşünür, o kadar çok konuşur ki gülümsememek imkânsızlaşır. Gülümsetmesinin yanı sıra derin derin düşündüren cümleler de barındıran kitap, yeri gelir bütün umutları boşa çıkarır. Yıllar boyu şurada burada duyup da hayran kaldığım, “Yalnızlık dünyayı doldurmuş. Sevmek, bir insanı sevmekle başlar her şey.” cümlesinin “Burada her şey bir insanı sevmekle bitiyor.” diye sonlandığını görür görmez içime bir hüzün çökmüştü. Aynı zamanda cümleyi böyle eksik söyleyenlere karşı da sinirlenmiştim. Sait Faik’in deniz gibi, gökyüzü gibi kalbi var diye sözlerini kırpıp bozduklarını sanmış, üzülmüştüm. Aranılan şey ille de umuda yönelik bir cümleyse kitaptan, ben derim ki: “Beklersem gelmez ki… Beklemesem gelir mi? Umut vardır. Beklemediğim zaman umut vardır.” (Alemdağ’da Var Bir Yılan, s.45) Yüzyüzeyken Konuşuruz adında yeni sayılabilecek bir müzik grubu var. Bir şarkısında şöyle söylemekte: “Denize kıyısı olmayan insanları hiç sevemedim.” Bahsi geçen denize kıyısı olmak sıfatını sahiplenen hep Sait Faik olmuştur gözümde. Gemisine atlayıp gidecek gibi konuşmakta, konuştuğu gibi yazmakta, büyülemekte… Bir yandan da bu deniz seyahatine katılmak çok kolay çünkü okumaya başladığın ortamda kalmak zaten mümkün değil. Zorla söküp içine alıyor öyküler, özellikle de bu kitabında. Dili tatlı, zorlamasız; anattıklarının bir yerine tutunup sonuca ulaşmak da mümkün değil, öye soyut. Hayal dünyasında yüzüyor gibi ve zaman zaman da oldukça kafa karıştırıcı. Sözgelimi, birahanede oturup yıldızları düşünürken sana ne benim kafatasımdaki delikten Fotoğraf 1: Ara Güler’in objektifinden Sait Faik Abaıyanık (100 Yüz, 2014) diyebiliyor. Hani o kadar yoruluruz ki devrelerimiz yanmaya başlar ya, o dönemlerin insanı, yüreğimize bir iskemle çekmiş oturuyor sanki. Kitapta özellikle sevdiğim öykü “Yalnızlığın Yarattığı İnsan” olmalı. Panco ile hayali bir futbol maçının ardından yazar tek başına kalıp bir dakikada binlerce olay kuruyor kafasında. Kavunlardan bahsederken ellerinin büyümesini izliyor, endişeleniyor, kızıyor ve kısacası alakasız durumlara kafa yoran pencere önü anneannelerine dönüşüyor. Benim anneannem de böyledir, 32 yıldır yalnız yaşar ve -öğüt vermediği zamanlarda- çiçekleri ve ilaçlarıyla konuşur, televizyondakilere öfkelenip laf anlatmaya çalışır. Bunun yanında yaşlılar değildir sadece yalnız kalanlar. Hangimiz tek başınalığın zirveye vurduğu dönemlerden geçip karmaşık hislere bürünmemiş yahut ellerimize sinirlenmemişizdir? Sevmeye alışmış insanların kitabıymış: Alemdağ’da Var Bir Yılan. Öte yandan kalabalıklarda da anlaşılmıyor ne demek istediği çünkü insanda cümleleri irdeleme isteği uyandırıyor. Bu nedenle berrak bir zihin istiyor. Bizi istiyor, biz de onu istiyoruz aslına bakarsak. Yalnızlığı öykülerle paylaşmak fikri bile öyle duygusal, öyle heyecan verici ki! Yani Usta kadar çocuksuysa kurnazlığımız, evet biz de biraz duygusalız. İnsanın mantığını önemsizleştiren bu öyküleri okumak bize biraz Sait Faik’e benzeme olanağı tanır, biraz kıyıya çeker belki bizi. Kaynakça: Abasıyanık, Sait Faik (1996). Alemdağ'da Var Bir Yılan - Az Şekerli. İstanbul: Bilgi Yayınevi. Güler, Ara (2014). 100 Yüz. Yapı Kredi Yayınları. Esma Özlem Doğan 21402324 Yusuf Bilal Saraçoğlu21502328Elif Gibi SevememekGeçen sene okuduğum Hikmet Anıl Öztekin’in muhteşem eseri“Elif Gibi Sevmek” monoton ve duygusuz yaşamıma bir nevi ilaçgibi olmuştu. Dünyevi koşuşturmacanın arasında sevginin veaşkın nasıl duygular olduğunu hatırlattı bu eser bana. O kadarsınav telaşesi içerisinde bir arkadaşım tarafından hediye edilenbu kitap, şiirlerden oluştuğu için okumaya başlamak vebaşlamamak arasında gidip gelmiştim. Ayrıca eserden alıntılarınsosyal medyada sık sık yer alması eserin populeritesinden dolayıkalitesiz olduğu önyargısına kapılmama sebep oldu. “Elif GibiSevmek” sadece unutmaya yüztuttuğum duyguları geri getirmedi.Beraberinde şiire olan önyargımı da kırdı, öyle ki aynı tarzdaolmasa da ara ara şiir yazmaya başladım. Peki “Elif GibiSevmek” bende neden bu kadar iz bıraktı sizce?Kitabın, en sevdiğim arkadaşlarımdan biri tarafından bana hediye edilmesi tabiki onu manevi anlamdakütüphanemdeki diğer kitaplardan bir adım önde kıldı. Bu maneviyat kitabı okumaya başladığımda katlanarakarttı. Kitap, “Elif” isminde yaratılmış hayali bir ütopyanın etrafında ilâhi aşk ağır basmak kaydıyla, hem ilâhi hembeşeri aşkı konu almakta. Dünyada ne kadar muhteşem olgular varsa hepsi “Elif” ütopyası çatısı altındatoplanmış. Hangimizin hayatında her mükemmel kavramı ona yakıştırdığımız bir “Elif” yok ki zaten? Moderndünya kölesi olan insan, tabii geçen seneki ben de dahil, dünyanın sadece var olan kısmı ile ilgilenir durur.Paraya dayalı dünya düzeninde duygudan, sevgiden, aşktan kısacası dünyanın asıl güzelliklerinden kendinimahrum eder. Fakat “Elif Gibi Sevmek” kitabında durum böyle değil. Bu ütopyada dünyevi monotonluklara,sınavlara, paraya, sahte ve yapmacık davranışlara yer yok. Hangimiz monoton dünya düzeninden vakit bulup dabu telaşenin nedenini araştırıyoruz ya da sorguluyoruz. Hiçbirimiz sanırım. İşte Öztekin bu durumu “Bilirdimdünyanın fani olduğunu. Hep dediğim gibi alışamadım zaten şu yaşamak denen soluk verme telaşına...”(Öztekin5) ifadeleriyle bizlere aktarıyor. İşte bu yüzden durup düşününce sınırlı yaşantılarımızın sadece paraya, çalışmayadayalı olmadığının farkına varmamız gerekiyor. “Sanki başka seçeneğimiz var da yapmıyoruz?” dediğinizi duyargibi oluyorum. Haklısınız. Fakat bu duygusuzluğa, taşlaşmış kararmış kalplerimize neden bir nebze aşk, sevgikısacası maneviyat katmıyoruz? Neden “Elif” gibi sevmiyoruz?“Elif Gibi Sevmek”i son zamanlarda yazılan ve konusu aşk olankitaplardan ayırt eden diğer bir özelliği ise kitabın çift anlamlılığıiçerisinde barındırmasıdır. Kitabı okurken “Elif” ütopyasını aklınızdakarşı cins olarak canlandırabileceğiniz gibi, ilâhi bir figür olarak da elealabilirsiniz. Öztekin, kitabında çift anlamlılığı ilâhi montajlar yaparaksağlamış. Kitaba başlamadan önce dünyevi bir aşkın ele alınacağı fikrinekapılsa da insan, şiirler ilerledikçe şiirin içindeki ilahi anlamlar danetleşmeye başlıyor. Aslına bakarsanız, kitabın başlığındaki “Elif”,İslâmın kutsal kitabı olan Kur’an-ı Kerim’in ilk harfi olarak biliyor.Öztekin kitabın ilerleyen bölümlerinde “Elif ilk harftir,/ilk aşk gibisevmek, ilk aşk gibi sonsuz olabilmek...” (Öztekin 63) mısralarıyla üstükapalı şekilde bu durumu söylüyor bizlere. Günlük monotonlarımızın yanısıra, Allah inancının önemini de aktarıyor yazar. Hangimiz günlükhayatımızda boş vakit bulup da, kendimiz ve inandığımız yaratıcıarasında iletişim kurup manevi huzuru bulmaya çalışıyoruz? Tahminediyorum ki hiçbirimiz. İşte “Elif Gibi Sevmek”i okurken bir yandan daunutulmaya yüz tutmuş değerlerimizi hatırlıyoruz.Peki edebi açıdan “Elif Gibi Sevmek” ne ifade ediyor benim için? Tabii ki şiire olan bakış açımıdeğiştirdi. Eğitim sistemimizden dolayı, beş şıkkın arasından doğruyu bulma “oyunu”ndaki sorularda karşımızaçıkan ve şiirleri edebi anlamda değilde matematiksel analiz yaparmış gibi incelememiz beklendiği için şiire karşıönyargılarım oluşmuştu. İşte “Elif Gibi Sevmek”i okuduktan sonra kafamdaki şiir anlayışı hep “Şiirin hece ölçüsünedir? Yazarın mensup olduğu akım nedir?” vb. gibi hiçbir edebi niteliği olmayan matematiksel analizden çıkıp,şiirin aslında aranılan huzurun kelimelere aktarılmış yazılar kavramına dönüştü. Öyleki artık huzurumonotonlukta değil, kendimi şiire aktararak buluyorum. Peki sizin neden sizin de huzuru bulma yolunuz şiirolmasın? “Elif Gibi Sevmek” dileğiyle...KAYNAKÇAÖztekin,Hikmet Anıl. Elif Gibi Sevmek. Yakamoz Yayınları, 2014. 5,63. Baskı.ORHAN VELİ GİBİ SEVMEKBirini sevmek bir nevi delilik halidir her insan için. Gerçekleri göremez, yanlışı doğruyu ayırt edemez hale gelirsiniz. İstediğiniz kadar günlük hayatta gerçekçi, aklıselim bir insan olun, aşık olunca kendinizi kontrol etmek için yapabilecekleriniz sınırlıdır. Öyle ki zaman zaman kendinize bile “neden” ve “nasıl” sorularını sorarsınız. Neden onu seviyorum? Nasıl mümkün oluyor bu kadar nefret ederek sevmek? Evet, bazen öyle bir insan çıkar ki karşınıza, yanlış olduğunu, kalbinizin kırılacağını bilerek kendinizi sevmekten alıkoyamazsınız. Aklınızdan atamaz, kusurlarını göremezsiniz. Görseniz bile umursamazsınız. Ama bir an gelir, işte o an kalbiniz öyle bir kırılır ki aklınızdaki o cevapsız sorular yerini pişmanlığa ve kızgınlığa bırakır. O an bile sevilene kızamaz, kendinize kızarsınız. Siz safsınızdır, kalbinizi kıracak bu insana bu hakkı siz vermişsinizdir. Onu kalbinizin ortasındaki tahta oturtmuş ve ona hükmetme yetkisini vermişsinizdir. Ne yazık ki aşk böyledir. Kelebeklerin ateşe yaklaştığı gibi uzaktan, ışıltısıyla büyülendiğiniz aşk, yaklaştıkça sizi yakacak ve en büyük acılarınızın sebebi olacaktır. Sanırım bu yüzdendir ki en büyük ve en uzun aşklar hep imkansızlıklarla, mesafelerle boğuşan aşklardır. Çünkü engeller her zaman azmettiricidir, tutkuyla bağlanmanıza neden olurlar bir şeye. Aşkta da bu böyledir: ulaşılamayan sevgili hep en değerli olan, en mükemmel olandır. Sizden ayrı olduğundan; kusurları önemli değildir sizin için, katlanabilirsiniz. Yahut sevginin sivri dikenleri batıp canınızı acıtamaz uzakta olduğundan. O her zaman sizin tanıyıp, ilk kez aşık olduğunuzu düşündüğünüz insandır ve asla değişmez, değişemez. Çünkü yan yana olmadıkça, o sizin hayalinizdeki ideal sevgiliden başkası değildir. Araya giren zamanla, özlemle bu hayali büyütür, onu kafanızda idealize edersin. Bu yüzden ilişkinin ilk aylarında başlayan, bahsettiğim aşk körlüğü mütemadiyen devam eder bu tarz aşklarda. Bundan dolayı büyüklerimiz her zaman özlemle bakarlar eskinin aşklarına. Çünkü o zamanlarda nerede olursanız olun, aynı şehir ve aynı sokakta olsanız bile, her zaman bir mektup uzaklığında olmak zorundasınızdır sevgiliye. Bugünki gibi telefonlar olmadığı için her an, her dakika ulaşılamaz ona. Mektubu yazmak, göndermek, ona cevap beklemek; hepsi emek ve sabır gerektirdiği için bütün aşklar çok değerlidir. İşte bu sebepten dolayı eski aşkların asla bitmediği ve çok sağlam olduğu söylenir. Gerçekten de öyle günümüzde bir “seni seviyorum”u bile o kadar kolayca, umarsızca söylüyoruz ki, kelimelerle hayat bulan duygular anlamlarını yitirirler böylece. Çoğu aşk Nahit hanımla, Orhan Veli’ninki kadar özel olamıyor bu yüzden. Her şeyimizi apaçık ortaya dökmeye, sıradanlaştırmaya o kadar alışmışız ki aşık olmayı bile tam olarak öğrenememiş bizim nesil. Çünkü acele yaşamaya başlamışız aşkları. Yada belki de artık günümüz aşklarında özel bir şeyler aramıyoruzdur. Yalnızlığımız bir nebze olsun hafiflesin diye aşık oluyoruzdur. Oysa aşık olmak onun aşkıyla yaşayıp, onun hayaliyle avunup, yalnızlığa da razı olmak değil midir? Aşkın bu anlamını kavramış ve her haliyle yaşamış adamlardan biridir Orhan Veli. İmkânsızlıkların ve mesafelerin aşkını büyütmesine izin vermiş ve Nahit hanımı, hiç ona gelemeyeceğini bilse dahi, aşkların en güzeliyle sevmiştir. Büyük ihtimalle de böyle bir aşka bir daha kolayca rastlanamayacaktır günümüzde. Mektup aşkları günümüzde tamamen kaybolduğundan, hiç birimizin böyle bir aşkı anlaması kolay değildir. Her ne kadar yaşarken zor gelse de mesafeler ve imkansızlıklar bir aşk ateşini körükleyen temel unsurlardır. Çünkü bir insanı sevdiğini ancak onu özleyince anlarsın, özleyince aslında senin için aslında ne kadar önemli olduğu dank eder kafana. Ama günümüz de özlemek içinde sevmek içinde zaman vermiyoruz birbirimize. Kapılıp gittiğimiz bu hayat temposunda her şeyimiz gibi en insansal ihtiyacımız olan aşkı bile gelişigüzel yaşıyoruz. Ne Orhan Veli gibi sevecek bir adam var bu yüzden günümüzde, ne de Nahit hanım gibi sevilecek bir kadın... Simay AKTAŞ MİDYE DOSTU KIZ İnsanoğlu hemen hemen her konuda iki veya daha çok sayıda gruba ayrılabilme yeteneğine sahiptir. Örneğin, insanlar müzik konusunda sayısız gruba ayrılmışlardır. Türüne göre, sözlerine göre, diline göre, ruh haline göre... Fakat bu gruplar arasından iki tanesi başta gelir; müzik yapanlar ve müziği yaşayanlar. Üzülerek belirtmek isterim ki ben ikinci gruba dahilim. Bir insan müzik yeteneği açısından bu kadar yoksun olur mu? Bırakın şarkı söylemeyi, ilkokulda blok flüt bile çalamazdım. Kabul ediyorum, üzücü bir senaryo ama müzik yapamıyor olmam şarkılar dinleyerek büyülenemeyeceğim anlamına gelmiyor. Atalarımız “Müzik ruhun gıdasıdır.” derken haksız değilmiş. Size son zamanlarda aşık olduğum bir eserden bahsetmek istiyorum. Aslında bu şarkı yeni değil fakat ben onunla yeni tanıştım. Ayrıca bu güzel baş yapıtımıza can veren insan yalnızca Türkiye'de değil dünya çapında tanınmaktadır. Hemen takdim edeyim; minik serçemiz Sezen Aksu! İsmi duyar duymaz yazımın depresif gideceğini düşünmüş olabilirsiniz. Kusura bakmayın, yanıldınız. Şarkımızın ismi “İzmir'in Kızları” olup beni derinden etkilemiştir. Çünkü hayatımda ilk defa bir şarkıyı benim için yazılmış hissiyatına kapıldım. Şarkıda geçen aile bireyleri bile hayatımla uyuşuyor. Babanın sert karakteri, annenin buram buram güç kokan betimlemeleri... Söz yazarımız sanki beni yakından tanıyor! Bu baş yapıtı bana bu kadar sevdiren sadece sözleri değil. Melodisini öyle güzel bestelemişlerki sizi bir diyardan alıp ötekine götürüyor. Her notasında ayrı bir tat alıyorsunuz. Melodi için sazların uyumundan çok sazların aşkı demek daha doğru olur. Baştaki kanun sesi eski İzmir'den izler taşıyor. Sanki dinlediğiniz an size buram buram deniz havası geliyor. Bu his beni günümüzden alıp âdeta lise yıllarıma götürüyor. Dinlerken gözümde canlanan sahneyi biraz betimlemek istiyorum; Okuldan kaçmışız, İzban'ımızı yükletip karşıya geçip gelmişiz ve son olarak Kordon boyunda oturup çekirdek çitliyoruz... Betimlememi yaparken gözüme denizin mavisi takılıyor ve sonra tepeden tırnağa huzurla doluyorum. Belki bir zaman makinem yok fakat şarkılarım var. Beni ben yapan şarkılar... Şarkının benim üzerimdeki güzel etkilerinden bahsettik. Fakat her iyinin içinde bir kötü bulunur. Beni huzursuz eden noktalardan bahsetmek istiyorum. Bir şarkıyı kendime yakıştırıp dinlemek beni biraz aciz hissettirdi. Bunu yapan başka birinin olması gerekirdi. Beni benden çok sevecek biri ne zaman karşıma çıkacak? Bunu gerçekten çok merak ediyorum. Bazı kızlar hediye olarak takıdan, parfümden veya hoş bir akşam yemeğinden hoşlanır. Bende durumlar diğerlerine göre biraz daha değişiktir. Bana hediye olarak daha önce dinlemediğim güzel bir şarkının sunulması paha biçilemez. Keşke bu şarkıyı benden önce keşfedip bana sunan birisi olsaydı. İnsanın kanında bedevilik olunca böyle şeylere sadece filmlerde tanık olabilir. Aslında biri bana şarkıyla açılsa sonuçları çok hoş olmayabilir. Örneğin, o çok beğendiğim beyzade bana bir şarkıyla açılsa un çuvalı gibi çocukcağızın önüne düşüveririm. Bana yine hasret, bana yine hüsran... Ufak olumsuzluklar bir yana ben, bana şarkılar sunacak birini beklemekten asla vazgeçmeyeceğim. Atalarımız “Zengin olmak için para değil, sevgi lazım.” demiş. Bu seferlik atalarımıza katılmıyorum. Bence zengin olmak için sadece sevgi yeterli değildir. Asıl önemli detay gözden kaçırılıyor. İnsanın umudu olmadığı sürece zenginliğinden keyif alacağı bir hayatı olamaz. Bir İzmirli olarak bu şarkı bana hitap ediyor ve bir gün bunu keşfedecek insan ellerinde çiçekler, kapımda sırılsıklam beni bekliyor olacak. Şehriban hanımın su yeşili gözleri kadar güzel olmasada benim kahverengi gözlerime tutuklu kalıcak... BENİM UÇURTMA AVCIM Hepimizin hayatı sevdiklerimiz için yaptığımız fedakârlıklarla doludur.Çünkü belki de sevgiyi göstermenin en iyi yoludur fedakârlık yapmak.Bu yüzden çoğu zaman hiç düşünmeden vazgeçeriz bazı şeylerden ya da kendimiz için asla cesaret edemeyeceğimiz yollara gireriz o çok sevdiğimiz insan için.Senin için canımı bile veririm veya seni canımdan çok seviyorum sözlerini söyler ve ondan da bize karşı aynı sözleri duyarız.Peki,yapılabilecek en büyük fedakârlık ölmek midir?Her Uçurtma Avcısı okuyucusu bilir ki bu sorunun cevabı hayırdır.Bazı büyük dostlar tahmin edilemeyecek fedakârlıklar yaparlar masumca ve sevgiyle.Bunlar öyle fedakârlıklardır ki karşısında ezilmemek mümkün değildir. Dostluklarını ''Hasan ve Emir Kabil'in sultanları'' diyerek bir nar ağacına kazımışlardı Emir ve Hasan.Afganistan'a atılmış onca bomba bile yıkamayacaktı o ağacı tıpkı dostlukları gibi.Her gün onlarca insan giriyor hayatımıza ve pek çoğu biz fark etmeden çıkıp gidiyor,peki hangileri oluyor şu ''dost'' dediğimiz.Maalesef hepimiz Emir kadar şanslı değiliz doğar doğmaz bulamıyoruz dostumuzu,en yakın arkadaşımızı.İnsanları izliyor,onlarla vakit geçiriyor,olaylara olan tepkilerini ölçüyoruz bilinçsizce.Sonunda ne mi oluyor?Bir anda o insanın bize ne kadar yakın oluverdiğini fark ediyoruz kendimize dönüp baktığımızda ise manzara çok daha şaşırtıcı oluyor;nedeni bulamadığımız bir şekilde çok sever oluyoruz onu.Günler,günlerle birlikte anılar birbirini kovalamaya başlıyor.En mutlu anın onunla oluyor daha da önemlisi en zor durumunda asla endişelenmemeye başlıyorsun çünkü o var biliyorsun.Böyle böyle en yakın arkadaş,dost olunuyor.Emir'e ise doğduğunda altın tepside sundular en yakın arkadaşını,Hasan'ı... Hepimiz tonlarca fedakârlık yapıyoruz en yakınımız için.Gel gelelim ki önemli olan fedakârlığı yapmak olmamalı.Önemli olan bunu dile dökmemek olmalı zîra aradan zamandan geçtikten sonra bunu onun ağzından duymak her zaman daha güzeldir.Hasan da böyle yaptı.Yaptığı o büyük,aklımıza sığmayacak kadar büyük bu fedakârlıktan asla bahsetmedi.Ama daha doğarken başlayan şansız hayatı yine peşini bırakmadı ve Emir ona her geçen gün daha fazla acı çektirmeye başladı.Bundan büyük acı olmasa gerek.Yaptığımız fedakârlık için suçlanmak hem de uğruna belki de hayatımızı çöpe attığımız en yakın arkadaşımız tarafından.Galiba bu da çok önemli bir nokta,acaba o insan bunca fedakârlığa değer mi?Maalesef bunu o fedakârlığı yapmadan önce anlamamız mümkün değil.Karşımızdaki insan tahmin edemeyeceğimiz kadar düşüncesiz ve bilinçsiz bir insan olabilir. Vazgeçtiğimiz onca şeye rağmen bir kuru vicdan azabından öteye gidebilecek kadar sevgi dolu değildir belki de.Belki biz görmek,inanmak istediğimiz bir dost yaratıp beynimizde uygun beden olarak onunkini seçmişizdir.Zaten bunu fark edince de konuşacak ya da düşünecek çok bir şey kalmamış olur.En büyük acıyı bize her acıda kanatları altına güvenle sığındığımız insan yaşatmıştır ve çekip gitmekten öteye yol yoktur.Acaba Hasan da giderken böyle mi düşünmüştür,ağlamaktan gözleri kızarmış o kocaman kapıdan çıkarken değmez,demiş midir kendi kendine?Hiç sanmam.Çünkü bazı sevgiler kördür,sağırdır,mantıksızdır,sadece kalpten ibarettir,bir başkası için atmayı asla bırakmayacak, çocukluk heyecanları kadar masum ve tertemiz bir kalp gibi... Çok zor olsa gerek kocaman bedenlerimizin içindeki şu küçük kalplerimize sevilmemeyi kabul ettirmek.Çünkü kalp beyin değildir ki mantıklı olsun.O sadece inanmak istediğine inanır ve sevmeye devam eder.Emir kadar şanslı olup bir Hasan bulmak kolay olmamakla birlikte bu minicik bir sevgiyle de ortaya çıkabilecek bir durumdur.Kendi adıma konuşacak olursam Emir ve Hasan'ı okuduktan yıllar sonu buldum şansımı.Evet,belki bir Hasan kadar çok sevemem ben onu ama dünya tersine dönse yine de bir Emir bulmaz karşısında.Dilerim ki herkes bir gün Uçurtma Avcısı'nı hediye edebilecek kadar çok sever bir dostunu. E. Berke KARAGÖZ21704206 / CTISY Ü Z D E E L L İ%50E. Berke KARAGÖZ21704206 / CTISY Ü Z D E E L L İ"Öğretmen bulmak için dünyayı gezmeye razıysan yandaki eve bir tane gelir."(Jobs, 45)"Nasıl, anlamadım?" Hayır hayır, öyle değil. Burada verilmek istenen mesaj, yeterincearaştırılırsa, çevredeki avantajların farkına varılacağıdır. Çoğu insan şanssız olduğunu düşünür, halbukigerektiği kadar kapsamlı düşünülmediğinden kaynaklıdır. Yüzde elliyi nötr olarak var sayarsak, kırk veelli arasını şanssız olarak sayabiliriz ama bu o kadar büyük bir faktör değildir, bu gerçek şanssızlıktır.Yüzde kırk şansa sahip olan biri ile yüzde elli şansa sahip olan birinin arasında pek fark yoktur. Oyüzden bu konulara pek takılmamak ve bunları bahane etmemek lazım. "İşlemciye entegre grafikbirimlerinin alt seviye yazılımını öğretebilecek birisini nasıl bulabilirim? Silikon Vadisi'ndekiler çokşanslı..." Kulağa bir nebze zor geldi değil mi? Ama değil, yazılımla ilgili birisi ve donanımla ilgilibaşka birisini bularak problemi iki farklı düzeye ayırıp, öğrenmek zor değil. Bahsedilen konseptin dahaaçık olması için bu sadece bir örnek. Jobs ise dünyayı gezmeye razıydı ve bundan faydalanarak sprituelhocasını buldu. Bulduğu spiritüel hocasından hayattaki amacını bulmak için yararlandı. Sonuç olarak, üretmekistediğine karar verdi. Üretmek... Farklı bakış açıları, felsefeler ve düşünce yapıları gerektirir. Onlardanbirisi ise üretme eylemini mümkün olduğunca iyi yapmak, bunun için akıllıca fikirlerdenyararlanmaktır. Ortadaki muhteşem fikirleri sırf farklı olmak için kullanmamak çok saçma bir eylemolur. Değil mi? Keşke bu kadar basit olsaydı. Bu etik kurallar çerçevesini zorlar, fikrin çalınmışcasınakullanılması sahibine kötü bir izlenim bırakır ve ahlaki açıdan aşşağılanır. Fakat yine de üretmek,ürünün kalitesine bağlı olarak, topluma bir katkıdır ve bu demek oluyor ki çoğunluğu etkiler. Jobs,Isaacson'a bu konu ile ilgili bir cümle söylemiş: "Picasso'nun bir sözü vardır: 'İyi sanatçılar kopyalar,büyük sanatçılar çalar.' Biz de parlak fikirleri çalmaktan utanmadık hiç." (Isaacson, 90) Bir nevi şahsınbir parçasını feda ederek, topluma o parçadan çok daha büyük bir parça katıyor. Kopyalamak ileçalmak arasındaki fark ise; çalmak, onu alıp dinamik olarak değiştirebilme yetisine sahip olmaktır.Kopyalamak pek bir katkı sağlamaz, sadece etik kuralları çiğnemek olur.Başkalarının iyi fikirlerini kullanmaya teşebbüs etmenin daha basit olmasını ummuştum, zatenöyle çıktı. Olayları fazla büyütmemek lazım, yoksa motivasyonumuzu kaybederiz. Motivasyonolmazsa eylem olmaz ve eylem olmazsa, üretim olmaz. Bill Atkinson, Jobs'un iş arkadaşı bir yazılımcı,cehaletin güçlendirici yönünü gördüğünü söylüyor: "O işin yapılamayacağını bilmemem yapabilmemisağladı." (Isaacson, 93) Bunun gibi pozitivist bir bakış açısı kimin işine yaramaz ki? İşleri herhangi birşekilde basite indirgemek, mesela problemleri parçalarına ayırmak gibi, yardımı çok dokunan birdüşünce yapısıdır. İşi basitleştirmek, potansiyelinizi arttırmaktır. Beş zorluğunda bir işiyapabiliyorsanız, altı zorluğundaki bir işi beş zorluğundaki parçalara ayırıp yapabilirsiniz. Yandaki eve gitmek, çalmaktan utanmamak ve cehalet. Bu üç, kulağa garip gelen, eylem Jobs'uve yanındakileri başarıya götürdü. Fakat işi icraata dökmeden hiçbir şey gerçekleşmez, en önemlisi debu. Yaptıklarınızın hepsi yanlış olsa dahi bu yanlışları yandaki eve sokmak, yani hatalardan dersçıkarma fırsatını değerlendirmek lazım. Eylemsizlik ile yol kat edilemez. Sizce lambayı düşünen ilkkişi mi onu icat etti? Hayır, harekete geçen kişi bunu başardı. Teori, uygulamaya geçmeden ne işe yararki? E. Berke KARAGÖZ21704206 / CTISReferanslar:Isaacson, Walter, Steve Jobs, Domingo, 2011.Ayşın Binnas Yaşa 21501030 SABRIN SONU Sabır güzel