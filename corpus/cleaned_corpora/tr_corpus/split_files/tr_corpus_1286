aşılmaz bir anlatımı olarak ün kazanmıştır. Ancak hayran olmamız gereken şey sa­ dece Donatello'nun hayal gücü ve şövalye görünüşlü azizi böylesine tazelik ve inandırıcılıkla görüntüleme yeteneği değildir onun heykel sanatına tüm yaklaşımı tamamen yepyeni bir anlayışı göstermektedir. Bizde, canlı ve ha­ reketli izlenimi yaratmasına karşın, heykelin dış hatları kesin ve kaya gibi katıdır. Masaccio'nun resimleri gibi, bu heykel de Donatello'nun kendin­ den önce gelen sanatçıların zarif inceltmeleri yerine doğanın yeni ve canlı gözlemlerini getirme isteğini göstermektedir. Azizin elleri ve kaşları gibi ayrıntılar, geleneksel kalıplardan tam bir kopuşu gösteriyor. Bunlar insan vücudunun gerçek özelliklerinin yeni ve kararlı bir çalışması. XV. yüzyıl başlarının bu Floransalı ustaları, Ortaçağ sanatçılarının kendilerine devret­ tiği eski kalıpları kullanmak istemiyorlardı artık. Hayran oldukları Yunan­ lılar ve Romalılar gibi, atölyelerinde modellerden ya da arkadaşları olan sa­ natçılardan, gereken duruşlarda poz vermelerini isteyerek insan vücudunu çalışmaya başladılar. Donatello'nun yapıtına bu kadar çarpıcı inandırıcılık veren şey de, işte bu yeni yöntem ve yeni ilgiydi. 150 Resim i5i'den ayrıntı 151 Donatello Aziz Giorgio 1415-1416 dolaylan Mermer, yüksekliği 209 cm Museo Nazionale del Bargello, Floransa XV. Donatello, yaşamı sırasında büyük bir üne kavuştu. Bir yüzyıl önce Giotto'ya yapıldığı gibi, sık sık başka İtalyan kentlerine çağrıldı. Oraları da­ ha güzel ve ünlü kılması istendi. Resim 152, Donatello'nun, Aziz Giorgio heykelinden on yıl kadar sonra, Siena vaftiz kurnası için yaptığı bronz bir kabartmayı gösteriyor. Kabartma, Prenses Salome'nin dans etmesi karşılığı olarak Kral Herodes'ten Vaftizci Yahya'nın kellesini istediği ve bunu aldığı korkunç anı gösteriyor. Ziyafe­ tin verildiği salonu, arkadaki çalgıcılar locasını, onun da gerisindeki oda­ ları ve merdiveni görüyoruz. O an içeri giren cellat, kralın önüne diz çök­ müş, ona, düz bir tabak içinde, azizin kellesini sunuyor. Kral, ellerini kal­ dırmış, irkilerek geriye çekiliyor. Çocuklar ağlayıp kaçışıyorlar. Salo­ me'nin bu cinayeti kışkırtan annesi kralla konuşurken, ona, yapılan işi ve amacım açıklamaya çalışırken görülüyor. Gerileyen konuklar kadının çev­ resinde büyük bir boşluk yaratıyorlar. Bunlardan birisi, bir eliyle gözleri­ ni örtüyor. Ötekileri, o anda dansını kesmişe benzeyen Salome'yi çevrele­ mişler. Donatello'nun bu çalışmasında ne gibi yeni özellikler olduğunu uzun uzun açıklamaya gerek yok. Burada her şey yeni. Gotik sanatın açık ve zarif anlatımına alışmış insanlar için Donatello'nun bir öyküyü anlatım tarzı şok edici gelmiş olmalıdır. Burada düzgün ve hoş betimleme sunma isteği yok. Masaccio'nun figürleri gibi Donatello'nunkiler de hareketlerin­ de kaba ve hantallar. Davranışları sert ve öykünün dehşetini hafifletmek için herhangi bir girişimde bulunmuyorlar. Çağdaşları için bu sahne şaşır­ tıcı ölçüde canlı görünmüş olmalıdır. Yeni perspektif sanatı, gerçeklik yanılsamasını daha da artırıyordu. Do­ natello, kuşkusuz şu soruyu kendine sormakla işe başlamış olmalıdır 235 154 Claus Sluter Danyal ve İşaya peygamberler, 1396-1404 Musa Çeşmesi'nden kireçtaşı, yüksekliği (kaidesi hariç) 360 cm Chartreuse de Champmol, Dijon Azizin kellesi ziyafet salonuna getirilince, orada neler olmuş olabilir. Olayın geçmiş olabileceği sarayı betimlemek için elinden geleni yapmış ve arka plandaki figürler için Romalı tipler seçmiş (resim 153). Açıkçası görü­ yoruz ki, sanatın yeniden doğuşunda kendisine yardımcı olması için Donatello da, arkadaşı Brunelleschi gibi, Roma kalıntılarını düzenli bir bi­ çimde incelemeye girişmiş. Ne var ki, Yunan ve Roma sanatı üzerinde ya­ pılan bu araştırmaların yeniden doğuşa ya da Rönesans a neden olduğu­ nu düşünmek çok yanlış olur. Daha çok tersi doğrudur bunun. Brunelleschi'nin çevresinde toplanan sanatçılar, sanatın dirilmesini öyle bir tut­ kuyla istiyorlardı ki, bu yeni amaçlarını gerçekleştirmek için doğaya, bili­ me ve antikite'nin kalıntılarına yöneldiler. Bilim ve klasik sanat bilgisi, uzun bir süre için Rönesans'ın İtalyan sa­ natçılarının özel mülkiyeti haline geldi. Ancak, doğaya şimdiye kadar gö­ rülmüş olan her şeyden daha sadık kalınarak yapılacak yeni bir sanatı ya­ ratmak için duyulan tutkulu istek, aynı kuşağın kuzeydeki sanatçılarını da esinlendirdi. Donatello kuşağının Floransa'da, Uluslararası Üslubun zerafet ve ince­ liklerinden usanıp, daha güçlü, daha ağırbaşlı figürler düşlemeleri gibi, Alp ötesinin bir heykelcisi de, kendinden önce gelen sanatçıların zarif ya­ pıtlarına göre daha gerçekçi, daha dolaysız bir sanat için savaş veriyordu. Bu heykelci, yaklaşık 1380 ile 1405 yılları arasında zengin ve refah içinde olan Burgonya Dukalığı'nın başkenti Dijon'da çalışan Claus Sluter'di. Sa­ natçının en ünlü yapıtı, bir zamanlar büyük bir Çarmıhta İsa'nın kaidesi olan ve ünlü bir hac merkezindeki bir çeşmenin üstünde duran bir pey­ gamberler grubudur (resim 154). Bu peygamberler, sözleri, İsa'nın çektik­ lerinin bir kehaneti olarak yorumlanan kimselerdir. Ellerinde, peygamber sözleri yazılı büyük bir kitap ya da tomar taşıyorlar ve gerçekleşmek üzere olan faciayı düşünüyor gibiler. Artık bu heykeller, Gotik katedrallerin gi­ riş bölümlerinin yanlarında duran (sayfa 191, resim 127) törensel ve katı fi­ gürler değildirler. Bunlar, önceki yapıtlardan, Donatello'nun Aziz Giorgio su kadar farklıdırlar. Başı sarıklı olan Danyal'dır, başı çıplak, yaşlı pey­ gamber ise İşaya'dır. Altın sarısının ve renklerin hâlâ capcanh korunduğu, doğal boyutlardan daha büyük bu heykeller, karşımızda heykelden çok, Ortaçağın mister oyunlarında (dini tiyatro oyunları) rolünü oynamak için tam çıkmaya hazır kişiler gibi duruyorlar. Fakat gerçeğe benzerliğin bütün bu çarpıcı yanılsamasıyla birlikte, Sluter'in, bu dev figürleri, üzerlerindeki kumaşın kıvrımlarıyla ve büyük bir ağırbaşlılıkla taşıdıkları acıyla ortaya çıkarışmdaki sanatsal yeteneğini unutmamalıyız. Fakat Kuzey'de, gerçekliğe tam olarak ulaşmayı sağlayan kişi, bir heykel­ ci olmadı. Tamamen yeni bir şeyi betimlemek için devrimci buluşları he­ men fark edilen sanatçı Jan van Eyck (i390.-i44i) oldu. O da Sluter gibi, Burgonya düklerinin sarayına bağlıydı, ama daha çok eski Hollanda'nın 236 şimdiki Belçika bölümünde çalıştı. Başlıca yapıtı, Ghent'de bulunan, çok sahneli büyük bir sunak resmidir (resim 155-156). Yapıta, hakkında çok az şey bildiğimiz ağabeysi Hubert'in başladığı, onu 1432 yılında Jan'ın ta­ mamladığı söylenir. Bu dönem, Masaccio ile Donatello'nun da daha önce tanımladığımız büyük yapıtlarını gerçekleştirdikleri dönemdir. Aralarındaki tüm belirgin farklılıklara rağmen, Massacio'nun Floransa'daki Fresko'su ile (resim 149), ondan çok uzaklarda olan Felemenk'teki bir kilise için yapılmış bu sunak resminin birçok benzerliği vardır. Her iki eser de dinine bağlı bir kişi olan bağışçıyı ve karısını, resmin karşılıklı iki kenarına yerleştirilmiş olarak gösteriyor (resim 155) ve merkezi tema ola­ rak geniş bir sembolik imge kullanmış. Bu imge, duvar resminde Kutsal Üçlü, sunak resminde ise Kutsal Kuzu'ya Tapınma'dır (resim 156). Burada kuzu, doğal olarak İsa'yı temsil etmektedir. Resmin kompozisyonu Yahya İncilindeki bir bölümü temel olarak almıştır (vii. 9) Ve görüyorum ki... hiç kimsenin sayamayacağı kadar büyük bir kalabalık, her ülkeden, her cinsten, her ırktan ve her dilden, tahtın ve kuzunun önünde durdular... . Bu metin Kilise tarafından Azizlerin Ziyafeti ile ilişkilendirilmiştir ve bu olaya resmin içinde başka göndermelere de rastlanır. Tepede baba olarak yer alan Tanrı, Masaccio'nunki gibi görkemli olmanın ötesinde, burada ayrıca Papa gibi tahta da oturmuştur. Bir yanında Hazreti Meryem, diğer yanında ise İsa'yı ilk olarak Tanrı'nm Kuzusu olarak adlandıran Vaftizci Yahya yer almaktadır. Açılan sayfamızda yer alan resim 156 gibi, bu sunak resminin kanatları da yortu günlerinde açılıyor, içindeki parlak renkler ortaya çıkıyordu, ya da aynı resim, kanatları kapandığında (hafta içi günleri) daha ciddi bir gö­ rünüm alıyordu (resim 155). Burada sanatçı, Vaftizci Yahya ve İncilci Yah­ ya'yı tıpkı Giotto'nun Arena Şapeli'ndeki (Cappella dell'Arena) İyilik ve Kötülük figürleri gibi (sayfa 200, resim 134), birer heykel olarak betimle­ miştir. Tepede ise, bize artık yabancı gelmeyecek Meryem'e Müjde sahnesi yer almaktadır. Bu sahne, Simone Martini tarafından yüz yıl önce resme­ dilen o güzelim panelle (sayfa 213,resim 141) karşılaştırıldığında, Van Eyck'in bu kutsal hikâyeyi nasıl tamamen yeni ve doğal bir bakış açısıyla ele aldığını açıkça ortaya koymaktadır. Van Eyck, kendine özgü yeni sanat anlayışının en etkileyici örneğini, sunak resminin iç kanatlarında, Âdem ve Havva'yı Cennet'ten kovulduk­ tan sonra resmederken vermektedir. İncil'e göre, Âdem ve Havva, Bilgi Ağacı'nın meyvelerini yedikten sonra çıplak olduklarının farkına varır­ lar. Bu resimde de, ellerinde tuttukları incir yapraklarına rağmen, gerçek­ ten de çırılçıplak görünüyorlar. Burada, Yunan ve Roma sanatı gelenekle­ rini hiçbir zaman tam olarak bırakmamış olan erken Rönesans döneminin İtalyan ustalarıyla hiçbir paralellik yoktur. Eskilerin, insan figürünü, Melos Aphrodite'si (Milo Venüs'ü) ya da Belvedere Apollon'u (sayfa 104-105, re- XV. sim 64, 65) gibi yapıtlarda idealize ettiklerini hatırlıyoruz. Jan van Eyck ise buna tamamen karşıydı. Büyük bir olasılıkla Âdem ve Havva için gerçek çıplak modeller kullanmış olmalıdır ve onları resmederken gerçeğe öylesi­ ne sadık kalmıştır ki, daha sonraki kuşaklar bu kadar gerçekçilik karşısında oldukça rahatsız olmuştur. Buna karşın, Van Eyck'in gözlerini güzel yapıl­ mış her şeye kapadığını iddia etmek de yanlış olur. Açıkça görüleceği gibi, bir kuşak önce Wilton îkilisi'ni (sayfa 216-217, resim 143) yapan ustadan hiç de aşağı kalmayacak biçimde, Cennet'in görkemini sergilemekten büyük zevk almıştır. Ama bir de farka bakın, müzik çalan meleklerin giydiği de­ ğerli, gümüş işlemeli ipek kumaşların ve mücevherlerin pırıltısını inceler ve resimlerken harcanan o sabır ve ustalığa. Bu açıdan bakıldığında, Van Eyck'ler, Uluslararası Üslup gelenekleriyle bağlarını Masaccio gibi tümden koparmamış, daha çok De Limbourg kardeşlerin yöntemlerini sürdürmüş ve onları Ortaçağ sanatının buluşlarını geride bırakacak ölçüde mükem­ melleştirmişlerdi. Çağın öteki Gotik ustaları gibi, Limbourg kardeşler de, resimlerini, gözlemlerinden elde ettikleri sevimli ve zarif ayrıntılarla dol­ durmaktan hoşlanıyorlardı. Çiçekleri, hayvanları, binaları, şatafatlı giysile­ ri ve ziynet eşyalarını çizimdeki ustalıklarını göstermekten, böylece göze gerçek bir görüntü sunmaktan çok hoşlanıyorlardı. Figürlerin ve doğanın gerçek görünümlerine pek önem vermedikleri için, çizim ve perspektifleri­ nin pek inandırıcı olmadığını görmüştük. Van Eyck'in resimleri için aynı şeyi söyleyemeyiz. Onun doğa gözlemleri daha sabırlıdır, ayrıntı bilgisi da­ ha doğrudur. Nitekim arka plandaki ağaçlar ve yapı, bu farkı açık bir şekil­ de gösteriyor. Hatırlayacağımız gibi Limbourg kardeşlerin ağaçları daha şematik ve basmakalıptı (sayfa 219, resim 144). Manzaraları, gerçek bir sah­ neden çok bir dekora ya da duvar halısına benziyorlardı. Tüm bunlar, Van Eyck'in resminde oldukça farklıdır. Usanmaz bir sabırla çizilmiş, kayalardaki otlar ve yarıklarda büyümüş çi­ çekler Limbourg minyatüründe yerde görülen çalı ve çiçek süslemeleriyle kıyaslanamaz bile. Manzara için söylenenler, figürler için de geçerlidir. Van Eyck, en ufak bir ayrıntıyı bile o denli bir sabırla resimliyordu ki, atla­ rın yelelerindeki kılları veya binicilerin giysilerindeki kürk parçalarının tüylerini sayabiliriz nerdeyse. Limbourg minyatüründeki beyaz at, biraz oyuncak ata benziyor. Biçim ve duruş bakımından ona çok yakın olsa da, Van Eyck'in atı yine de capcanlı. Gözünün parlaklığını, derisinin kırışıklık­ larını görüyoruz. Limbourg'ların atı biraz basık gibiyken, Van Eyck'in atı­ nın, ışık ve gölgeyle hacimlenmiş bir bedeni var. Bütün bu küçük ayrıntılara dikkat edip, büyük bir sanatçıyı doğayı göz­ lemleme ve kopyalamasında gösterdiği sabır için övmek darkafalılık gibi görülebilir. Kuşkusuz, doğanın sadık bir kopyası olmadığı için Limbourg kardeşlerin yapıtlarını ya da aynı nedenle bir başka resmi küçümsemek 240 hatalı olur. Ama Kuzey sanatının nasıl geliştiğini anlamak istiyorsak, Van Eyck'in bu sonsuz özeninin ve sabrının hakkını vermek zorundayız. Onun güneyli çağdaşları, Brunelleschi çevresinin Floransalı ressamları, bir tablo­ da doğayı hemen hemen bilimsel denilebilecek bir doğrulukta betimleme­ ye olanak sağlayan bir yöntem geliştirmişlerdi. Perspektif çizgilerin çatı­ sıyla işe başlıyorlar anatomi ve perspektif kısaltım yasaları üzerindeki bil­ gileriyle insan vücudunu kuruyorlardı. Van Eyck bunun tam tersi olan bir yolu seçti. Tüm resmi görünen dünyanın bir aynası gibi oluncaya dek, sa­ bırla ve ayrıntı üzerine ayrıntı ekleyerek, doğanın bir hayalini (yanılsama­ sını) oluşturdu, Kuzey sanatı ile italyan sanatı arasındaki bu farklılık uzun yıllar sürdü. Gerçeğe yakın bir tahmin yapmak istiyorsak, eğer bir yapıt, nesnelerin, çiçeklerin, mücevherlerin ya da kumaşların betimlenmesinde mükemmelliğe ulaşmışsa, bunun kuzeyli, olasılıkla Flaman bir sanatçı ta­ rafından yapıldığı buna karşılık, eğer bir yapıt, güçlü dış hatlar, kusursuz bir perspektif ve mükemmel bir insan vücudu betimlemesine sahipse, bu­ nun bir italyan sanatçısı tarafından yapıldığı söylenebilir. Tüm ayrıntılarında gerçeğe bir ayna tutma amacını gerçekleştirebilmesi için Van Eyck'in resim tekniğini geliştirmesi gerekiyordu. Yağlıboyayı bu­ lan odur. Bu iddianın doğruluğu ve anlamı çok tartışılmıştır, ancak bu ay­ rıntılar çok da önemli değildir. Onun buluşu, perspektifin bulunuşu gibi tamamen yeni bir şey değildi. Onun başardığı şey, boyaların yüzeye sürül­ meden önce hazırlanışı için yeni bir reçeteydi. O zamanın ressamları bo­ yalarını, tüplerde ya da kutularda ve renkleri önceden hazırlanmış olarak satın alamıyorlardı. Kendi boya pigmetlerini hazırlamak zorundaydılar ve bunun için renkli bitkileri, madenleri kullanıyorlardı. Bunları, iki taş ara­ sında kendileri eziyorlar - veya bu işi bir çırağa yaptırıyorlar - ve bu yolla elde edilen tozu birbirine bağlamak için, kullanmadan önce, bir tür hamur elde edinceye dek sulandırıyorlardı. Bunu yapmanın birçok yolu vardı, ama bütün Ortaçağ boyunca, bu sıvının ana maddesini, amaca çok uygun olduğu halde çabucak kurumak gibi bir sakıncası olan yumurta oluştur­ muştu. Bu şekilde hazırlanan renklerle boyama yöntemine tempera (tut­ kallı boya) adını veriyoruz. Renkleri derecelendirerek birbirleri arasında kolay bir geçiş sağlamaya izin vermediği için Jan van Eyck'in bu yöntem­ den pek hoşnut olmadığı anlaşılıyor. Oysa yumurta yerine yağ kullanırsa daha yavaş ve daha titizlikle çalışabilirdi. Parlak renkleri saydam tabakalar halinde uygulayabilir, ince uçlu bir fırçayla pırıltıları vurgulayabilirdi. Van Eyck böylece elde ettiği kusursuz ayrıntılar mucizesiyle çağdaşlarını şaşkı­ na çevirdi ve kısa süre içinde herkesin yağlıboyayı en uygun ortam olarak benimsemesine yol açtı. Van Eyck'in sanatı belki de en büyük başarısına portrelerde ulaştı. Felemenk'e ticaret için, sözlüsü Jeanne de Chenany ile birlikte gelen ital­ yan tüccar Giovanni Arnolfini'nin resmi (resim 158), onun en ünlü portre- 243 159,160 Resim 158'den ayrıntılar lerinden biridir. Bu resimde Donatello ya da Masaccio'nun İtalya'daki ça­ lışmaları gibi, bu da kendi açısından yeni ve devrimci bir yapıttı. Sanki bir sihirbazlık yapılmış gibi birdenbire gerçek dünyanın herhangi bir köşesi bir yüzeyde canlanıveriyor. Her şey açık bir şekilde gözler önünde Halı ve terlikler, duvardaki tespih, yatağın kenarına asılmış süpürge, pencere pervazındaki meyve. Sanki Arnolfinileri kendi evlerinde ziyaret ediyor gibiyiz. Bu resim, olasılıkla onların yaşamlarının önemli bir anını - evlilik sözü vermelerini - gösteriyor. Genç kadın, sağ elini, Arnolfıni'nin sol eline he­ nüz koymuş. Arnolfini de birleşmelerini perçinlemek için sağ elini onun eline koymak üzere. Bir noterden, buna benzer önemli bir törende hazır bulunup tanıklık yapmasının istenilişi gibi, belki de sanatçıdan, bu önemli anı bir şahit olarak kaydetmesi istenmiştir. Bu durum, sanatçının, tablo­ nun göze çarpan bir yerine adım Latince olarak, Johannes de eyckfuit hic (Jan van Eyck de buradaydı) diye neden yazmış olduğunu açıklayabilir. Odanm arkasındaki aynada, tüm sahneyi arkadan yansımış şekliyle görü­ yoruz. Burada aynı zamanda ressamı ve şahidi de görür gibiyiz {resim 159). Bir fotoğrafın yasal kullanımıyla kıyaslanabilecek, bir tanığın uygun bir şe­ kilde imzasıyla onayladığı resimden bu yeni yararlanma şeklini düşünen kişi İtalyan tüccar mıydı, yoksa kuzeyli sanatçı mıydı bilmiyoruz. Ama bu­ nu düşünen kişi kim olursa olsun, Van Eyck'in yeni resim tarzının arkasın­ daki sayısız olanakları hemen fark etmiş görünmektedir. Tarihte ilk kez, sanatçı, sözcüğün tam anlamıyla, bir görgü tanığı durumuna gelmiştir. Gerçekliği, göze göründüğü gibi betimleme girişiminde, Van Eyck de, Masaccio gibi, Uluslararası Üslup'un hoş ve akıcı kalıplarından vazgeç- 244 mek zorunda kaldı. Wilton İkilisi {sayfa 216-217, resim 143) gibi resimlerin nefis zerafetiyle karşılaştırıldığında, Van Eyck'in figürleri, kimilerine katı ve hatta kaba bile gelebilir. Fakat Avrupa'nın her yanında, o kuşak sanatçı­ ları, gerçeğin aranması yolundaki tutkularıyla, eski güzellik görüşlerine meydan okudular ve olasılıkla, yaşlı birçok kişiyi şaşkına çevirdiler. Bu ye­ nilikçilerin en köktencilerinden biri de Konrad Witz (i400.-i446.) adlı İs­ viçreli bir ressamdır. Resim 161, VVitz'in 1444 yılında Cenevre kenti için yaptığı sunak tablosundan bir bölümdür. Bu tablo, Aziz Petrus'a ithaf edilmiştir ve azizin, Yahya İncili'nde anlatıldığı gibi (Bölüm xxi) Diriliş'ten sonra İsa ile karşılaşmasını göstermektedir. Bazı havarilerle arka­ daşları balık avlamak için Taberiye denizine gitmişler, ama hiçbir şey tuta­ mamışlardı. Gün doğarken, İsa kıyıda durdu, ama onlar İsa'yı tanımadı- 161 Konrad Witz Mucizeli Balık Avı, 1444 Bir sunak resminden pano ahşap üstüne yağlıboya 132 X 154 cm Musee d'Art et d'Histoire, Cenevre *45 XV. lar. İsa onlara, ağı teknenin sağ yanına atmalarını söyledi. Ağ öylesine dol­ du ki, balıkların ağırlığından çekilemiyordu. O zaman onlardan birisi Bu Rab'dır, dedi. Simon Petrus bunu işitince, balıkçı giysisine sarınıp (çün­ kü çıplaktı) kendini denize attı. Bu arada öteki havariler küçük tekneyle geldiler, sonra İsa ile birlikte yemek yediler. Kendisinden bu mucizevi ola­ yı imgeleştirmesi istenen Ortaçağlı bir ressam, olasılıkla, Taberiye denizini belirtmek için, basmakalıp dalgalı çizgilerle yetinirdi. Oysa Witz, Cenevre li kentsoyluların kafasında İsa'nın su kenarında durduğunda nasıl görüne­ ceğini canlandırmak istiyordu. Bu yüzden, herhangi bir göl değil, herkesin tanıdığı bir gölü, arkada yükselen Saleve dağı ile birlikte Cenevre gölünü çizdi. O gün herkesin tanıyabileceği, bugün de hâlâ var olan ve hâlâ tablodakine çok benzeyen bir doğa görünümüdür bu. Belki de gerçek bir görü­ nümün ilk portresi , o ana dek girişilen ilk doğru betimlemedir. Bu ger­ çek gölün üzerine, Witz, gerçek balıkçılar çizdi. Eski resimlerin ağırbaşlı havarilerini değil, balık avı takımlarıyla uğraşan, tekneyi yerinde tutmak için biraz da beceriksizce çabalayan halktan rasgele adamlar çizdi. Aziz Petrus, suyun içinde, biraz çaresiz görünüyor, gerçekte de öyle olması ge­ rekiyor. Sadece İsa, sakin ve kararlı, orada öylece duruyor. Onun bu katı figürü Masaccio'nun ünlü freskosunu (resim 149) hatırlatıyor. Yeni sunak masalarına ilk kez baktıklarında, kendilerine benzeyen havarileri, kendi göllerinde avlanırken ve dirilmiş İsa'nın, bildikleri kıyıda onlara yardım etmek ve onları rahatlatmak için mucizevi bir şekilde ortaya çıktığını gör­ mek, Cenevreli inananlar için heyecanlı bir deney olmuş olmalıdır. XV. yüzyıl sonlan İtalyan ve Flaman sanatçılarının, XV. yüzyılın başında yaptıkları yeni bu­ luşlar, tüm Avrupa'da bir canlılık yarattı. Ressamlar ve sanat koruyucula­ rı, sanatın yalnızca kutsal bir öyküyü etkileyici bir şekilde anlatmaya yara­ madığı, aynı zamanda, gerçek dünyanın bir parçasını da ayna gibi yansı­ tabileceği fikrinin cazibesine kapıldılar. Sanattaki bu büyük devrimin he­ men ortaya çıkan ilk sonucu, her yerdeki sanatçıların denemelere girişme­ ye ve yeni, şaşırtıcı etkiler aramaya başlamaları oldu. XV. yüzyıl sanatına egemen olan bu serüven ruhu, Ortaçağ'dan gerçek kopuşu belirleyen un­ surdur. Bu kopuşun, öncelikle ele almamız gereken bir sonucu var. Yaklaşık 1400 yıllarına dek sanat, Avrupa'nın hemen her yerinde benzer bir gelişme göstermişti. O zamanın Fransa ve İtalya, Almanya ve Burgonya'daki öncü ustalarının amaçları birbirlerine çok benzer olduğu için, bu dönemin Go­ tik ressam ve heykelcilerinin üslubunun Uluslararası Üslup olarak adlan­ dırıldığını hatırlıyoruz (sayfa 215). yüzyılda, İtalya ve Fransa arasındaki farklılıkları hatırlıyoruz - ama genelde bunlar çok önemli değildiler. Bu durum, yalnızca sanat için değil, kültür ve hatta siyaset için de geçerlidir. Ortaçağın üniversite hocalarının tümü Latince konuşup Latince yazıyor­ lardı. Onlara göre, Paris, Padova veya Oxford Üniversitesinde öğretim üyeliği yapmanın hiçbir farkı yoktu. O çağın soylularının ortak yanı şövalyelik idealleriydi. Krala veya derebeylere bağlılıkları onların, belirli bir halkın veya ulusun koruyucusu ol­ malarını engelliyordu. Ancak kentler, Ortaçağın sonlarına doğru, kentsoy­ luları ve tüccarlarıyla, giderek baronların şatolarından daha önemli mer­ kezler haline gelince, bu durum yavaş yavaş değişmişti. Tacirler anadille­ rini konuşuyorlar, kent dışından gelen bir yabancıya veya rakibe karşı bir­ lik oluyorlardı. Her kent ticarette ve sanayide, kendi payı ve ayrıcalıklarıyla gurur duyuyor ve bu üstünlüklerini bir başka kente kaptırmaktan kor­ kuyordu. Ortaçağda iyi bir usta, bir işyerinden ötekisine gidebilir, bir ma­ nastırdan bir başka manastıra tavsiye edilebilirdi, fakat o ustanın milliye­ tini sormak pek az kişinin aklına gelirdi. Ama kentler önem bakımından büyüdükçe, bütün zanaatçı ve ustalar gibi sanatçılar da, loncalarda örgüt- 248 lendiler. Bu loncalar, pek çok bakımdan bizim bugünkü sendikalarımıza benziyorlardı. İşleri, üyelerinin haklarını ve ayrıcalıklarını gözetmek ve ürünleri için güvenlikli bir pazar sağlamaktı. Sanatçının, bir loncaya alına­ bilmesi için, belli standartlara ulaşabileceğini göstermesi, yani gerçekte, sanatının ustası olduğunu kanıtlaması gerekiyordu. Ancak bundan sonra bir atölye açmasına, çırak tutmasına, sunak resimleri, portreler, dekoratif sandık boyama işleri, bayraklar, asalet armaları ve benzeri şeyler yapması­ na izin veriliyordu. Bu loncalar veya esnaf birlikleri, kentin yönetiminde sözü geçen ve ge­ nellikle zengin olan kuruluşlardı. Bunlar yalnızca kentin refahına katkıda bulunmakla yetinmiyorlar, aynı zamanda kentin güzelleşmesi için de elle­ rinden geleni yapıyorlardı. Floransa'da ve başka yerlerde, loncalar, ku­ yumcular, yün işleyicileri, silah yapımcıları ve diğer iş sahipleri kazançla­ rının bir bölümünü kilise vakıflarına, lonca binalarının inşasına, sunak masalarının ve şapellerin yapımına ayırıyorlardı. Böylece sanatın gelişme­ sine büyük katkılarda bulundular. Öte yandan kendi üyelerinin çıkarları­ nı özenle koruyorlar, böylece yabancı sanatçıların iş bulmalarını ve arala­ rında yerleşmelerini engellemiş oluyorlardı. Büyük katedrallerin yapıldığı dönemde, sadece en ünlü sanatçılar, bazen bu dayanışmayı bozmayı başa­ rıyor ve dönemin izin verdiği ölçüde serbestçe istedikleri yere gidebiliyorlardı. Bütün bu koşulların sanat tarihi üzerinde etkisi olmuştur, çünkü kentle­ rin büyümesi sayesinde Uluslararası Üslup, en azından XX. yüzyıla ulaşılıncaya kadar Avrupa'nın gördüğü en son Uluslararası Üslup olmuş­ tur. XV. yüzyılda sanat, birçok okula ayrıldı. İtalya'da, Flandre'de ve Al­ manya'da hemen her kentin veya kasabanın bir resim okulu vardı. Okul sözcüğü oldukça farklı bir çağrışım yaratabilir. O günlerde, genç öğrencilerin derslere katıldığı sanat okulları yoktu. Eğer bir çocuk ressam olmaya karar verirse, babası onu henüz küçük yaşlardayken kentin önde gelen ustalarından birinin yanına çırak verirdi. Genellikle ustasının evinde yatar, ustasının ailesinin ayak işlerine koşuşturur ve herkese, her işte yar­ dımcı olmaya çalışırdı. Ona verilecek ilk işlerden biri, boyaları ezmek ya da ustanın kullanmak istediği ahşap panoları veya tuvalleri hazırlamak olur­ du. Zamanla, bir bayrak direğinin boyanması gibi bazı küçük işler yaptırı­ lırdı. Sonra bir gün, işinin yoğun olduğu bir anda usta - tuvalde belirlemiş olduğu arka planın boyanması ya da sahnede ikincil önemde olan bir kişi­ nin giysisinin tamamlanması gibi - büyük bir çalışmanın önemsiz ya da göze çarpmayan bir bölümünü yapmasını çıraktan isteyebilirdi. Eğer çırak, beceri gösterip ustanın tarzını iyice taklit etmesini öğrenmişse, yavaş yavaş daha önemli görevler, hatta tüm bir tabloyu ustanın çizimine dayanarak ve onun denetimi altında boyama görevini üstlenebilirdi. XV. yüzyılın resim okulları bunlardı işte. Gerçekten mükemmel okullardı bunlar. Öyle ki, 249 1Ö2 Leon Battista Alberti S. Andrea Kilisesi, Mantova, 1460 dolaylan Bir Rönesans kilisesi günümüzde böylesine eksiksiz bir yetişme ve eğitim dönemi geçir­ miş olmayı isteyen pek çok res­ sam vardır. Bir kentin ustalarının kendi deney ve yöntemlerini daha genç kuşağa bu şekildeki bir akta­ rış biçimi aynı zamanda bu kent­ lerin resim okulları mn neden böyle kendine özgü kimlikler ge­ liştirmiş olduğunu da açıklar. Bu nedenle de, bir XV. yüzyıl tablo­ suna baktığımız zaman, onun Floransa'dan mı yoksa Siena'dan mı, Dijon'dan mı ya da Bruges' dan mı, Köln'den mi ya da Viyana'dan mı geldiğini hemen ayırt edebiliriz Ustaların, okurların ve de­ neylerin bu sonsuz çeşitliliğini daha iyi anlayabilmek için yapa­ bileceğimiz en iyi şey, sanattaki bu büyük devrimin başladığı Floransa'ya dönmektir. Brunelleschi, Donatello ve Masaccio'yu izleyen kuşağın, onların buluşlarını nasıl kullanmaya çalıştıklarım ve karşılaştık­ ları her işe uyguladıklarını görmek şaşırtıcıdır. Her zaman kolay olmamış­ tır bu. Çünkü yapıtı sipariş eden sanat koruyucularının siparişleri temel­ de eski dönemlerdeki siparişlerin aynısıydı. Yeni ve devrimci yöntemler bazen bu geleneksel siparişlerle çatışıyordu. Mimariden bir örnek verelim Brunelleschi, Roma yıkıntılarından kopya ettiği klasik dönem binalarının sütun, alınlık ve kornişlerini yeniden kullanmayı düşünmüştü. Brunel­ leschi, bunları kiliselerinde kullanmıştı. Onun ardından gelenler, onu bu konuda aşmak istiyorlardı. Resim 162, Floransalı mimar Leon Battista Alberti'nin (1404-1472) planladığı, cephesini Roma tarzı dev bir zafer takı gi­ bi (sayfa 119, resim 74) tasarladığı bir kiliseyi gösteriyor. Fakat bu yeni an­ layış bir kent sokağındaki sıradan bir konuta nasıl uygulanabilirdi. Gele­ neksel evler ve saraylar, tapmaklar gibi yapılamazdı. Roma çağından kal­ mış ev hiç yoktu. Olsaydı da, ihtiyaçlar ve alışkanlıklar çok değişmişti ve bu örneklerin çok az yararlan olurdu. O zaman sorun, duvarlı ve pence­ reli alışılmış ev ile Brunelleschi'nin, mimarların kullanmasını düşündüğü tasarım arasında bir ara çözüm bulmaktı. Günümüze değin tartışma ko­ nusu olan bu soruna çözüm bulan yine Alberti oldu. Alberti, Rucellai di- 163 Leon Battista Alberti Palazzo Rucellai, Floransa, 1460 dolayları ye anılan zengin bir Floransalı tüccar aile için yapacağı sarayı sıradan üç katlı bina şeklinde tasarladı (resim 163). Bu binanın ön cephesinin klasik bir kalıntıyla çok az benzerliği vardır. Ama yine de Alberti, Brunelleschi'nin anlayışından ayrılmamış ve binanın cephesinin süslemesinde klasik formları kullanmıştır. Ancak sütunlar ya da yarı-sütunlar yapmak yerine evin cephesini, binanın yapısını değiştirmeden bir klasik sütun sistemi ha­ vası veren düz gömme ayaklar ve entablatürlerden (saçaklardan) oluşan bir örgü ile örtmüştür. Alberti'nin bu yöntemi nereden öğrendiğini bul­ mak kolay. Farklı katlara, farklı Yunan sütun sistemleri uygulanan Colosseum'u (sayfa 118, resim 73) hatırlıyoruz. Rucellai sarayında da en alt kat, Dor sütun sisteminin bir uyarlamasıdır ve burada da gömme ayakla­ rın arasında kemerler vardır. Ancak Alberti, Roma formlarına dönerek, eski kent sarayına modern bir görünüm vermiş olmasına rağmen, Gotik gelenekleriyle bağlarını tam olarak koparmamışür. Bu açıdan beklenme­ dik bir benzerliği keşfetmek için sadece Rucellai sarayının pencerelerini, Paris'teki Notre-Dame'ın cephesindeki pencerelerle karşılaştırmamız ye- 251 terlidir. Alberti sadece barbar tarzı sivri kemerleri yumuşatıp, klasik sü­ tun düzeninin unsurlarını geleneksel anlamda kullanarak Gotik tasarımı klasik formlara çevirmiş tir. Alberti'nin bu buluşu o dönemin tipik örneklerindendir. XV. yüzyıl Floransa'smın ressam ve heykelcileri çoğu zaman yeni anlayışı eski bir ge­ leneğe uyarlamak zorunda kalmışlardır. Eskiyle yeniyi, Gotik gelenekle modern formları karıştırmak, yüzyılın ortasındaki birçok ustanın tipik özelliğidir. Yeni buluşları eski gelenekle bağdaştırmayı başaran Floransalı ustalar arasında en büyüğü, Donatello kuşağından, heykelci Lorenzo Ghiberti (1378-1455) oldu. Resim 164, Siena'da Donatello'nun Salome'nin Dansı nın (sayfa 232, resim 152) yer aldığı aynı vaftiz kurnasına Ghiberti'nin yapmış olduğu kabartmalardan birini gösteriyor. Donatello'nun yapıtına her şeyiyle yenidir diyebildiğimiz halde, Ghiberti'ninki ilk bakışta bizi pek az şaşırtıyor. yüzyılın Liegeli ünlü bronz dökümcüsününkinden {sayfa 179, resim 118) çok farklı olmadığını görüyo- Z51 ruz. İsa ortada, yanlarda Vaftizci Yahya, yukarda Gök'te, Baba Tanrı, ona hizmet eden melekler ve güvercin bulunuyor. Ghiberti'nin yapıtı, ayrıntı­ ların işlenişi bakımından da, kendinden önceki Ortaçağlı öncülerinin ça­ lışmalarını aklımıza getirir. yüz­ yıl kuyumcu ustalarının çalışmalarını anımsatır. Ghiberti'nin kabartması yine de benzer çalışma olan Donatello'nun yapıtı kadar canlı ve inandırı­ cı. O da her figürünü tanımlamayı ve her birinin rolünü bize anlatmayı öğrenmiş Tanrı'nın Kuzusu İsa'nın güzellik ve alçakgönüllülüğünü, bir deri bir kemik kalmış çöl peygamberi Vaftizci Yahya'nın törensel ve atik 165 davranışını, sevinç ve şaşkınlık içinde sessizce birbirlerine bakan melek Fra Angelico kümesini görüyoruz. O, bize Donatello'nun amaçladığı şekilde, gerçek Floransa mekân hakkında herhangi bir fikir vermiyor. Bize sadece biraz derinlik duygusu vermeyi ve ayrıntısız bir arka plan önünde, bellibaşlı figürlerini öne çıkarmayı yeğliyor. Ghiberti'nin, kendi çağının yeni buluşlarını reddetmeden Gotik sanatın kimi görüşlerine bağlı kalışı gibi, bir başka büyük sanatçı olan ve Floransa yakınındaki Fiesole'den gelen rahip ressam Fra Angelico da (1387-1455), özellikle dinsel sanatın geleneksel kavramlarını ifade edebilmek için, Masaccio'nun yeni yöntemlerini uyguladı. Fra Angelico, Dominikan manas­ tırına bağlı bir rahipti ve onun Floransa'daki kendi manastırı San Marco'da yaklaşık 1440 yılı dolaylarında yaptığı freskolar sanatçının en güzel çalışmaları arasındadırlar. Fra Angelico, manastırdaki her rahibin hücresi­ ne ve her koridorun sonuna kutsal bir sahne resimledi. İnsan, bu eski ya­ pının sükûneti içinde, koridorların birinden diğerine yürürken, bu çalış­ maların tasarlandığı andaki ruh durumundan bir şeyler hisseder. Resim 265, hücrelerden birinde yapılmış olan, bir Meryem'e Müjde'yi gösteriyor. Perspektifin, Fra Angelico için artık bir güçlük olmadığını hemen anlıyo­ ruz. Meryem'in diz çöktüğü revaklı avlu, Masaccio'nun ünlü freskosundaki {sayfa 228, resim 149) tonoz kadar inandırıcı bir şekilde betimlenmiştir. Yine de açıkça belli oluyor ki, Fra Angelico, Masaccio gibi, duvara bir de­ lik açma niyetinde değildir. XIV. yüzyılda Simone Martini'nin yaptığı gi­ bi (sayfa 213, resim 141), o da, yalnızca, kutsal öyküyü bütün güzelliği ve sa­ deliği ile betimlemek istemiş. Fra Angelico'nun resminde hiçbir hareket yok gibi üç boyutlu bir vücudu verme çabası da pek görülmüyor. Ama bence bu resim, Brunelleschi ve Masaccio'nun sanata getirdiği yeni sorun­ ları derinlemesine anladığı halde, herhangi bir yenilik sergilemekten bile­ rek vazgeçen bir büyük sanatçının çalışmasındaki alçakgönüllülük nede­ niyle, daha da etkilidir. 254 Bu sorunlara ve zorluklara duyulan hayranlığı Floransalı bir başka res­ sam, Paolo Uccello'nun (1397-1475) çalışmalarında inceleyebiliriz. Bu ça­ lışmaların, günümüze kadar en iyi korunmuş olanlarından biri, Londra' daki National Gallery'de bulunan bir savaş sahnesidir {resim 166). Tablo, Floransa nm en güçlü ve en zengin tüccar ailesinin kentte oturdukları sa­ ray olan Palazzo Medici'nin olasılıkla bir odasının yarım duvar lambrisi­ nin (duvarın alt yarısını örten ahşap lambri) üstündeki duvara konmak için yapılmıştı. Resim yapıldığı zaman bile güncelliğini hâlâ koruyan ve Floransa tarihiyle ilgili bir olayı, İtalyan ayrılıkçılarının arasındaki birçok çatışmadan biri olan, Floransa birliklerinin düşmanlarını yendikleri San Romano Savaşını (1432) betimliyor. Şöyle bir bakıldığında resim yeterince Ortaçağ havasında görünüyor. Uzun ve ağır mızrakları olan zırhlı şövalye­ lerin, atlarını sanki bir spor yarışması yapıyormuşçasına sürmeleri bize Ortaçağın bir şövalye öyküsünü hatırlatıyor sahnenin sunuluşu bize hiç de modern gelmiyor ilk anda. Atlar da, insanlar da biraz tahtadan gibiler, oyuncağı andırıyorlar ve tablo, bütün bu canlılığı içinde, savaşın gerçekle­ rinden uzak görünüyor. Ama kendimize bu atların neden oyuncak atlara benzediğini, neden tüm sahnenin bir parça kukla tiyatrosunu andırdığını sorarsak, resimde ilginç bir şey keşfederiz. Bunun nedeni, ressamın sana­ tının yeni olanaklarıyla büyülenmiş olması ve figürlerin boyanmamış, 255 sanki oyulmuş gibi, mekânda ortaya çıkması için elinden geleni yapmış ol­ masıdır. Uccello'nun perspektif yasasının bulunuşundan çok etkilendiği, gecesini gündüzünü hep yeni sorunlar yaratıp perspektif kısaltım çalışma­ larıyla geçirdiği söylenir. Sanatçı arkadaşları etrafa, onun bu çalışmalara kendini aşırı kaptırdığını ve karısı yatması için seslendiğinde perspektif ne kadar hoş bir şey, diye bağırdığını anlatıyorlardı. Onu boyunduruğu altına alan büyüden bir şeyler görebiliriz bu resimde. Uccello'nun yerlere saçılmış çeşitli zırh ve silahları doğru perspektif kısaltımda gösterebilmek için çok uğraştığı açıkça belli. Onun en fazla gurur duyduğu şey herhalde düşmüş, yerde yatan, perspektif kısaltımla gösterilmesi çok güç olması ge­ reken savaşçı figürüdür (resim 167). Daha önce böyle bir figür hiç çizilmemişti ve diğer figürlerle kıyaslandığında biraz fazla küçük görünmesine rağmen, nasıl bir heyecan yarattığım tahmin edebiliriz. Uccello'nun pers­ pektife duyduğu ilginin ve bu konunun onun kafasında nasıl bir tutkuyla yer ettiğinin izlerini resmin her yerinde görüyoruz. Savaşın yapıldığı alanın yapay görünümünde biraz da bu titiz matematiksel yerleştirmenin payı var. Buradaki şövalye savaşı res- 256 minden, Van Eyck'in şövalyelerinin resmine {sayfa 238, resim 157) ve onunla karşılaştırdığımız Limbourg minyatürüne {sayfa 219, resim 144) dönersek, Uccello'nun Gotik geleneklerine neler borçlu olduğunu ve bun­ ları nasıl yeni kalıplara soktuğunu daha iyi görebiliriz. Kuzeyde Van Eyck, Uluslararası Üslup formlarını, gözlemlerinden çıkardığı çok sayıda ayrın­ tıyı ekleyerek ve nesnelerin yüzeylerini en ince noktalarına kadar kopyala­ maya çalışarak değiştirmiştir. Uccello ise, daha çok bunun tersi sayılabile­ cek bir yaklaşımı seçmiştir. Çok sevdiği perspektif sanatını kullanarak, fi­ gürlerin üç boyutlu ve gerçek göründüğü inandırıcı bir sahne kurmaya ça­ lışmıştı. Bu figürlerin üç boyutlu göründükleri kuşkusuz, ama biraz iki mercekle bakılan stereoskopik resimleri hatırlatan bir etki oluşturuyorlar. Uccello, henüz katı perspektif anlatımın sert dış hatlarını yumuşatmak için ışık ve gölge ile havanın etkilerinden yararlanmayı öğrenmemiş. Ama National Gallery'de gerçek resmin önünde durduğumuzda herhangi bir şeyin eksikliğini hissetmeyiz bunun nedeni Uccello'nun uygulamalı ge­ ometriye olan tüm saplantısına karşın, aynı zamanda gerçek bir sanatçı ol­ masıdır. Fra Angelico gibi ressamlar eski ruhu değiştirmeksizin yeniliklerden ya­ rarlanırken, Uccello tam olarak yeni sorunların içine dalmışken, kendini sanatın sorunlarına daha az adamış, daha az tutkulu sanatçılar, yeni yön­ temleri, zorluklarına pek fazla aldırış etmeden rahatça uyguladılar. Halk olasılıkla, her iki dünyanın da en iyi yanlarını veren bu ustalardan hoşlanı­ yordu. Böylece Medicilerin kentteki saraylarının özel şapelinin duvarları­ nın resimlenmesi işi, Fra Angelico'nun bir öğrencisi olan, ama çok farklı bir bakış açısına sahip olduğu açıkça fark edilen Benozzo Gozzoli'ye (14211497 dolayları) verildi. Gozzoli, şapelin duvarlarını neşeli bir manzarada krallara yaraşır bir tantana ile yolculuk eden Üç Müneccim'in süvari alayı ile resimledi {resim 168). Kutsal Kitap'ın bu bölümü ona güzel mücevher­ leri ve göz kamaştırıcı giysileri, büyülü ve neşeli bir masal dünyasında ser­ gileme fırsatı veriyor. Medicilerin de yakın ticaret ilişkisinde oldukları soylu tabakanın gözahcı eğlencelerini betimlemeden hoşlanmanın Burgonya'da geliştiğini görmüştük {sayfa 219, resim 144). Gozzoli, yeni buluş­ larını, günlük yaşamın bu çeşit neşe dolu resimlerini daha canlı ve eğlen­ celi kılmak için kullanabileceğini göstermeye niyetlenmiş gibidir. Böyle yaptığı için onu eleştiremeyiz. O dönemin yaşamı gerçekten de çok ilgi çe­ kici ve renkliydi yapıtlarıyla bize o keyifli anların belgelerini bırakan kü­ çük ustalara teşekkür etmeliyiz. Floransa'ya giden herkes, o eğlenceli ya­ şamdan bir şeylerin hâlâ korunduğu bu küçük şapeli ziyaret etmeyi unut­ mamalıdır. Bu arada kuzey ve güney Floransa'daki kentlerdeki öteki ressamlar Donatello ve Masaccio'nun yeni sanatının mesajını benimsemişler ve bundan yararlanmak için Floransalılardan bile fazla istekli olmuşlardı. Bunlardan 168 Benozzo Gozzoli Müneccimlerin Beytüllahın'a Gidişleri, 14591463 dolaylan Bir freskodan ayrıntı Palazzo Medici -Riccardi şapeli, Floransa 259 169 Andrea Mantegna Aziz Yakup'un infaza götürülüşü, 1455 dolayları Fresko yok olmuş önceden Padova'da, Eremitani kilisesi içindeydi biri de Andrea Mantegna (1431-1506) idi. Mantegna önce, ünlü bir üniver­ site kenti olan Padova'da, sonra da Mantova senyörlerinin sarayında çalış­ tı. Her ikisi de kuzey İtalya'da olan bu iki şehirden, Giotto'nun ünlü freskolarını yaptığı şapele çok yakın bir Padova kilisesinde, Mantegna, Aziz Yakup'la ilgili efsaneden bir dizi sahne görselleştirdi. Bu kilise II. Dünya Savaşı sırasında, bombardımanlardan çok zarar gördü ve Mantegna'nın bu olağanüstü resimlerinden çoğu hasara uğradı. Bu çok üzücü bir kayıp­ tı, çünkü bunlar tüm zamanların kuşkusuz en büyük yapıtlarıydı. Bu re­ simlerden biri {resim 169), Aziz Yakup'u muhafız gözetiminde infaz yerine gitmeye hazırlanırken gösteriyordu. Fakat onun gerçeklik adını verdiği şeyin standartları Giotto çağınınkilerden daha çok titizlik gerektiriyordu. Giotto'ya göre önemli olan öykünün ruhsal anlamıydı - erkekler ve kadınlar belirli bir durum karşısında nasıl davranırlardı. Mantegna aynı zamanda dıştaki olaylarla da ilgileniyordu. Aziz Yakup'un Roma İmparatorları döneminde yaşamış olduğunu biliyordu ve sahneyi, aynen olayın geçmiş olabileceği şekilde kurmak istiyordu. Bu amaçla klasik yapıtlarda özel bir çalışma yap­ mıştı. Aziz Yakup'un içinden geçirildiği kent kapısı bir Roma zafer takıdır ve muhafız askerlerin tümü otantik (gerçeğe dayanan) klasik anıtlarda gördüğünüz Romalı lejyonerlerin giysilerini giyip, silahlarını kuşanmış. Bu resmin bize antik bir heykeli hatırlatmasının nedeni sadece bu giysi ve öteki ayrıntılar değildir. Tüm sahnede sert yalınlığı ve süssüz ihtişamıyla Roma sanatı soluk almaktadır. Benozzo Gozzoli'nin Floransa'daki freskolarıyla, hemen hemen aynı yıllarda Mantegna'nın yaptığı yapıtlar arasın­ daki ayrım bundan daha açık olamazdı. Gozzoli'nin neşeli, gözalıcı göste­ risinde, Uluslararası Gotik Üslubuna bir dönüş fark ediyoruz. Öte yandan Mantegna ise, Masaccio'nun bıraktığı yerden devam ediyor. Figürleri Masaccio'nunkiler kadar heykelsi ve etkileyici. Masaccio gibi o da, perspektif sanatından tutkuyla yararlanır ama Uccello'nun yaptığı gibi, bu sihirbaz­ lıkla elde edilebilen yeni etkileri göstermek için aşırıya kaçmaz. Mantegna daha çok, üzerinde figürlerin sanki ayakta durduğu, elle tutulabilir canlılar gibi hareket ettiği sahneyi yaratmak için perspektif kullanır. Figürlerine, başarılı bir tiyatro yönetmeni gibi, olayın geçtiği andaki önemlerine göre sahnede yer verir. Neler olduğunu görebiliriz Aziz Yakup'u götüren mu­ hafız alayı bir an için durmuş, çünkü zalimlerden biri pişman olmuş ve azizin kutsamasına nail olmak için kendini onun ayaklarına atmış. Romalı askerler durmuş, olup biteni izlerken, aziz, adamı kutsamak için sakince dönmüş. Muhafızlardan biri duygusuzca duruyor, öteki ise elini kaldırış biçimiyle olaydan etkilenmiş gibi görünüyor. Kemerin yuvarlaklığı sahne­ yi çerçeveliyor ve muhafızlar tarafından geri itilen seyirci halkın itiş kakı­ şından, onları ayırıyor. 2Ğ0 Mantegna, kuzey İtalya'da yeni sanat yöntemlerim bu şekilde uygular­ ken, o dönemin bir başka büyük ressamı, Piero della Francesca (1416. 1492) da, aynı şeyi Floransa'mn güneyinde, Arezzo ve Urbino kentlerin­ de gerçekleştirdi. Gozzoli'nin ve Mantegna'nın freskoları gibi, Piero del­ la Francesca'mn freskoları da, XV. yüzyılın yarısından hemen sonra, ya­ ni Masaccio'dan yaklaşık bir kuşak sonra yapılmışlardır. Resim 170, İm­ parator Konstantin'i Hıristiyan inancını benimsemeye iten ünlü düş ef­ sanesini gösteriyor. Rakibiyle yapacağı hayati bir savaştan önce Konstantin düşünde bir melek görür. Melek ona bir haç uzatarak şunları söyler Bu işaret altında büyük bir zafer kazanacaksın. Piero nun freskosu, İmparatorun ordugâhmdaki savaş öncesi geceyi betimliyor. İmparato­ run yatağında uyuduğu açık çadıra bakıyoruz. Özel muhafızı yanında oturuyor. Ayrıca iki asker de çadırın dışında nöbet tutuyor. Bu sessiz ge­ ce sahnesi, uzattığı elinde tuttuğu haç sembolü ile Gök'ten hızla inen bir meleğin ışığıyla birdenbire aydınlanıyor. Mantegna'da olduğu gibi, bize biraz bir tiyatro oyunu hatırlatılıyor. Oldukça açık bir şekilde belirlenmiş bir sahne var ve hiçbir şey dikkatimizi asıl olayın dışına çekmiyor. Man­ tegna gibi Piero da, Romalı lejyonerlerin giysilerine özen göstermiş ve yi­ ne onun gibi, Gozzoli'nin sahnelerini dolduran neşeli ve renkli ayrıntı­ lardan kaçınmış. Piero da, perspektif sanatına tam olarak egemen bir sa­ natçı. Melek figürünü perspektif kısaltımla çiziş yöntemi ise, küçük bo­ yutlu reprodüksiyonunda kafamızı karıştıracak denli atak. Piero, sahne­ de mekân duygusunu vermeye yarayan bütün bu geometrik yöntemlere, aynı ölçüde önemli olan bir yenisini eklemiştir Işığın kullanımı. Ortaçağ sanatçıları ışığa pek fazla önem vermemişti. Yaptıkları hacimsiz figürler gölge oluşturmuyordu. Masaccio, bu bakımdan da bir öncü olmuştu. Masaccio'nun resimlerinin yuvarlak ve üç boyutlu figürleri ışık ve göl­ geyle güçlü bir şekilde hacimlendirilmişti {sayfa 228, resim 149). Ancak hiç kimse ışığın önlerine çıkardığı sonsuz yeni olanakları Piero della Francesca kadar fark etmemişti. Bu resimde ışık, sadece figürlerin form­ larını hacimlendirmeye yardım etmiyor, derinlik yanılsaması yaratmada perspektif kadar önemli rol oynuyor. Öndeki asker, çadırın çok iyi ay­ dınlatılmış açıklığı önünde, koyu bir gölge gibi duruyor. Böylece, özel muhafızın oturduğu basamakla askerleri ayıran uzaklığı hissedebiliyo­ ruz. Özel muhafızın yüzü de melekten yayılan ışıkla ortaya çıkıyor. Çadı­ rın yuvarlaklığını ve içerdiği boşluğu ışıkla olduğu gibi, kısaltım ve pers­ pektif sayesinde de hissediyoruz. Ancak Piero, ışık ve gölgenin daha da büyük bir mucize gerçekleştirmesini sağlıyor. İmparatorun tarihin akışı­ nı değiştirecek düşü gördüğü, gecenin derinliğinde geçen sahnenin gi­ zemli atmosferini yaratmada Piero'ya ışık ve gölge yardımcı oluyor. Pi­ ero'yu belki Masaccio'nun en büyük vârisi yapan şey de, bu resimdeki sa­ delik ve sükûnettir. 170 Piero della Francesca Konstantin'in düşü, 1460 dolaylan Bir freskodan ayrıntı San Franceseo kilisesi, Arezzo 2Ğ2 Bunlar ve öteki sanatçılar, Floransalı büyük ustalar kuşağının buluşları­ nı uygularken, Floransa'daki sanatçılar bu buluşların yarattığı yeni sorun­ ları giderek fark ediyordu. İlk zafer coşkusu içinde, perspektifin bulunma­ sının ve doğanın incelenmesinin tüm sorunlarını çözeceğini düşünmüş olmalıdırlar. Ama sanatın bilimden tamamen farklı olduğunu unutma­ malıyız. Sanatçının araçları, teknik yöntemleri geliştirebilir ama sanatın kendisinin bilimin geliştiği gibi geliştiği pek söylenemez. Bir yöndeki her keşif, bir başka yerde yeni güçlükler yaratır. Ortaçağ ressamlarının doğru çizim kurallarını bilmediklerini, ama bu konudaki eksikliklerinin, onların resimlerinde mükemmel bir düzen oluşturmak üzere, figürlerini istedikle­ ri gibi dağıtmalarına olanak sağladığını hatırlıyoruz. XII. yüzyıl ressamları bile, altın bir yü­ zey üzerine, apaçık bir çizim oluşturacak biçimde, figürlerini yerleştirme yeteneğine sahiptiler. Resmin gerçekliğin bir aynası olmasını isteyen anla­ yış benimsenmeye başlar başlamaz, figürlerin nasıl yerleştirileceği sorusu­ nu cevaplamak artık o kadar kolay değildi. Gerçekte figürler ne ahenkli bir grup halinde bir araya gelir, ne de ayrıntısız arka planın önünde açıkça öne çıkarlar. Başka bir deyişle, sanatçının bu yeni gücünün onun, hoş ve doyurucu bir bütün yaratmak gibi en değerli yeteneğine zarar vermesi teh­ likesi ortaya çıkıyordu. Sanatçının önünde büyük sunak resimleri ve ben­ zeri büyük işler olan yerlerde, bu sorun özellikle ciddi boyutlara ulaşıyor­ du. Bu gibi resimlerin uzaktan açık bir şekilde görülmesi ve tüm kilisenin mimari yapısına uyması gerekiyordu. Ayrıca bunların, inançlılara kutsal öyküyü açık ve etkileyici bir şekilde anlatabilmeleri gerekiyordu. Resim 171, XV. yüzyılın ikinci yarısının ressamı Antonio Pollaiuolo'nun (i432.-i498) bu yeni sorunu, hem özenli bir çizim, hem de uyumlu bir kompozisyonu bir araya getirerek nasıl çözmeye çalıştığını gösteriyor. Bu resim, sorunu sadece yetenek ve içgüdüyle değil, bazı belirli kuralların uygulanmasıyla çözmek için yapılan bu çeşit girişimlerin ilklerinden biridir. Bu belki ne tam olarak başarılı bir girişim, ne de çok çekici bir resimdir, ama Floran­ salı sanatçıların bu işi ne kadar bilinçli bir şekilde ele aldığını açık olarak gösterir. Resim, bir kazığa bağlanmış Aziz Sebastianus'un, çevresinde bir grup oluşturmuş altı celladı tarafından şehit edilişini betimliyor. Tüm kü­ me, dar açı bir üçgen içine oldukça düzenli bir şekilde yerleştirilmiş. Bir kenardaki her cellat figürüne diğer kenarda benzeri bir figürle karşılık ve­ rilmiş. Gerçekte düzenleme çok katı görünecek ölçüde açık seçik ve simetrik. Ressam, bu kusurun farkına varmış olacak ki, tabloya bir değişiklik katma­ yı daha denemiş. Yaylarını ayarlamak için eğilen iki cellattan birisi karşıdan görüldüğü halde, onun karşılığı olan öteki figür arkadan görülüyor. Aynı 2Ğ3 171 şeyi, ok atan figürlerde de uy­ gulamış. Böylece ressam, kompozisyonun katı simetri­ sini, bir müzik parçasındaki yavaşlık ve hızlılık derecesi gibi, muvman-karşı muvman duygusu vererek hafif­ letmeye çalışmış. Pollaiuolo' nun tablosunda bu yöntem oldukça bilinçli olarak kulla­ nılmış. Kompozisyonu ad eta bir alıştırmayı anımsatıyor. Onun, karşılıklı figürlerde, aynı modeli değişik yönler­ den bakarak kullandığını dü­ şünebiliriz ve kasları, hare­ ketleri betimlemekteki yete­ neğine duyduğu övünç yü­ zünden, resminin gerçek ko­ nusunu unuttuğunu hissede­ biliriz. Üstelik Pollaiuolo, bu amacında tam olarak başarı­ ya ulaşmış da sayılmaz. Arka plandaki harika Toskana manzarasına yeni perspektif sanatını uyguladığı doğrudur ama ana tema ile arka plan birbirleriyle pek kaynaşmaz­ lar. Şehitlik olayının gerçek­ leştiği ön plandaki tepeden, arkadaki manzaraya uzanan bir patika yok. İnsan kendi kendine, acaba Pollaiuolo kompozisyonunu ayrmtısız ya da altın renkli bir arka plana oturtsaydı daha iyi mi ederdi, diye sormadan edemiyor. Ama hemen bu yo­ lun artık ona kapalı olduğunu anlıyoruz. Böylesine canlı ve gerçeğe aynen benzetilen resimler, altın bir arka plan üzerinde iyi durmazdı. Sanat bir kez doğayla yarışa çıkmıştı, artık geri dönüş yoktu. Pollaiuolo nun bu resmi XV. yüzyıl sanatçılarının stüdyolarında ne tür sorunları tartışmış olabile­ ceklerini gösteriyor. Ancak bu sorunların çözülmesi ardından, İtalyan sa­ natı, bir kuşak sonra, en yüce doruklarına ulaştı. XV. yüzyılın ikinci yarısının, bu sorunları çözmeye çalışan Floransalı sanatçıları arasında Sandro Botticelli de vardır (1446-1510). Botticelli'nin en ünlü tablolarından birisi bir Hıristiyan efsanesini değil, klasik bir mito- ZÖ4 Ortaçağda klasik çağın şairleri tanınıyordu. Ama ancak Rönesans döneminde, İtalyanlar büyük bir tutkuyla Roma'nın eski şanını tekrar geri getirmeye çalıştıkla­ rında klasik mitoloji öyküleri, halk içindeki okumuş tabaka arasında her­ kes tarafından sevilmeye başlandı. Hayranlık duyulan Yunan ve Roma mi­ tolojisi, bu insanlar için hoş ve eğlenceli masallar olmaktan öte şeylerdi. Antik çağın insanlarının zekâlarının üstünlüğüne öylesine ikna olmuşlar­ dı ki, bu klasik efsanelerin bazı derin ve gizemli gerçekleri içerdiğine ina­ nıyorlardı. Kent dışındaki villasına bu resmi yapmasını Botticelli'ye sipa­ riş eden sanat koruyucusu, zengin ve güçlü Medici ailesinin bir üyesiydi. Olasılıkla, ya kendisi ya da iyi eğitim görmüş dostlarından biri, ressama antik çağın insanlarının Venüs'ün denizden çıkışını nasıl betimlediklerini anlatmış olmalıdır. Bu bilgi sahibi insanlara göre Venüs'ün doğuşunun öyküsü, tanrısal güzellik bildirisini yeryüzüne getiren gizemin sembolü­ dür. Ressamın, bu mitoloji öyküsünü değerince betimlemek için saygıyla işe koyulduğunu düşünebiliriz. Tablonun konusu da kolayca anlaşılabilir. Venüs, gül yağmuru ortasında rüzgâr tanrıları tarafından kıyıya uçurulan bir deniz kabuğu üzerinde denizden çıkmıştır. Karaya ayak basmak üze­ reyken Hora'lar ya da Nympha'lardan biri erguvan kırmızısı bir pelerinle onu karşılar. Botticelli, Pollaiuolo'nun başaramadığını başarmıştır. Res­ minde mükemmel uyumlu bir kompozisyon vardır. Ama Pollaiuolo, Botticelli'nin bunu, kendisinin korumak için bin bir özen gösterdiği bazı bu­ luşları feda ederek yaptığını ileri sürebilirdi. Botticelli'nin figürleri daha az kütlelidir ve bunlarda Pollaiuolo'nun ya da Masaccio'nun figürlerinin çi­ zim doğruluğu yoktur. yüzyıl sanatının - Simone Martini'nin Meryem'e Müjde si (sayfa 213, resim 141) ya da Fransız kuyumcusunun yapıtı (sayfa 210, resim 139) gibi vücudun zarif dalgalanışı ve kumaş kıvrımlarının ne­ fis dökülüşüyle dikkatimizi çeken - yapıtlarını hatırlatıyor. Botticelli'nin Venüs'ü o denli güzel ki, boynunun doğal olmayan uzunluğunun, aşağı sarkan omuzlarının, sol kolun vücuda garip bir şekilde bağlanışının farkı­ na bile varmıyoruz. Veya şöyle diyebiliriz Çizgi zarifliğini elde etmek için, Botticelli'nin doğaya karşı bu kadar özgürce davranışı, tasarımın güzelli­ ğini ve ahengini artırıyor çünkü böylece, Venüs'ün Gök'ten bir armağan olarak kıyılarımıza taşınmış, son derece yumuşak ve zarif bir varlık oldu­ ğu izlenimini güçlendiriyor. Botticelli'ye bu tabloyu sipariş eden zengin tacir Lorenzo di Pierfrancesco de' Medici, bir kıtaya adı verilecek olan bir Floransalının da patro­ nuydu. Amerigo Vespucci, Yeni Dünya'ya, Medicilerin şirketinde çakşır­ ken yelken açtı. Böylece, tarihçilerin daha sonraları, Ortaçağın resmî sı­ nırı olarak kabul ettikleri döneme varmış oluyoruz. İtalyan sanatında, ye- 172 2Ğ7 ni bir sanatın başlangıcını gösteren birçok dönüm noktası olmuştur. Ör­ neğin, 1300 dolayında Giotto'nun, 1400'e doğru Brunelleschi'nin buluşla­ rı. Ama yöntemdeki bu devrimlerden belki de daha önemlisi, bu iki yüz­ yıl içinde sanatta yavaş yavaş ortaya çıkan değişimdi. Daha önceki bölüm­ lerde sözünü ettiğimiz Ortaçağ kitap minyatürleri (sayfa 195, resim 131 ve sayfa 211, resim 140) ile bu sanatın 1475 dolaylarında Floransa'da yapılmış bir örneği {resim 173) arasında yapılacak bir karşılaştırma, aynı sanatın na­ sıl farklı bir anlayış geliştirdiği konusunda bize bir fikir verebilir. Elbette bu, Floransah ustanın saygıda veya dinsel bağlılıkta kusur ettiği anlamına gelmez. Ne var ki, onun sanatının ulaştığı güçler, bu sanatı, yalnızca kut­ sal öykünün anlamını iletmekte yararlanılan bir araç gibi düşünmesine engel oluyordu. O, bu gücünü, daha çok, zenginlik ve şatafat dolu bir say­ fayı açmak için kullanmak istiyordu. Sanatın, yaşamın güzelliklerini ve nazlarını çoğaltmaya yönelik işlevi hiçbir zaman tümden unutulmamıştı. İtalyan Rönesansı dediğimiz dönemde, bu işlev, gittikçe daha öne çıktı. Fresko yöntemiyle resim yapımı ve renklerin hazırlanışı, 1465 dolaylan Merkür burcu altında doğanların uğraşları üzerine bir Floransa baskısından yüzyıl XV. yüzyılın, sanat tarihinde kesin bir değişime yol açtığını görmüştük. Bunun nedeni, Floransa'daki Brunelleschi kuşağının keşif ve yenilikleri­ nin, İtalyan sanatını yeni bir düzeye çıkartması ve onu, Avrupa'nın öteki ülkelerinde sanatın geçirdiği evrim sürecinden ayırmasıydı. XV. yüzyılın kuzeyli sanatçıları, çağdaşları olan İtalyan meslektaşlarından, amaçlarda belki o kadar olmasa da, araç ve yöntemlerde ayrılıyorlardı. Kuzey ile İtal­ ya arasındaki ayrımın en belirgin olarak görüldüğü alan mimaridir. Brune­ lleschi Rönesans yöntemleri doğrultusunda, binalarda klasik dönemden alınma öğeler kullanmaya başlayarak, Floransa'daki Gotik üsluba son ver­ mişti. İtalya dışındaki sanatçıların, Brunelleschi'nin öğretisini izlemeleri için aradan yüz yıl geçmesi gerekecekti. Onlar, tüm XV. yüzyıl boyunca, bir yüzyıl öncesinin Gotik üslubunu geliştirmeyi sürdürdüler. Fakat bu yapı­ larda, Gotik mimarinin sivri kemer ya da uçan payanda gibi tipik öğeleri hâlâ kullanıldığı halde, çağın beğenisi çok değişmişti. XIV. yüzyılda mi­ marların, taşı zarif bir dantel gibi işlemeyi ve zengin süslemeler kullanmayı ne kadar çok sevdiklerini, buna örnek olarak da Exeter Katedrali'nin süslü üslupta yapılmış penceresini hatırlıyoruz (sayfa 208, resim 137). XV. yüzyıl­ da karmaşık taş kafesler ve muhteşem süslemelere duyulan bu beğeni daha da arttı. Resim 174, Rouen'deki Adalet Sarayı'dır. Bu yapı, bazen flamboyan diye de anılan, geç dönem Fransız Gotik'inden bir örnektir. Burada tasa­ rımcılar tüm binayı sonsuz çeşitlilikteki süslemelerle kaplamışlardır. Gö­ rünüşe göre bunu yaparken de bu süslemelerin yapısal açıdan herhangi bir işlevi olup olmadığım düşünmemişlerdir. Bu binalardan bazıları, sahip ol­ dukları aşırı zenginlik ve yaratıcılık bakımından, neredeyse masalımsı bir özellik taşır. Ancak tasarımcıların artık Gotik mimarinin en son olanakla­ rını da tükettiğini ve buna tepkinin ergeç kaçınılmaz olduğunu hissetme­ mek de olanaksızdır. Zaten, kuzeyli mimarların, İtalya'nın doğrudan etki­ si olmasaydı da daha yalın, yeni bir üslup geliştireceklerini gösteren ipuç­ ları vardır. Özellikle İngiltere'de, Gotik sanatın Dikey üslup diye bilinen son ev­ resinde bu eğilimlerin etkili olduğunu görüyoruz. yüzyıl sonlarıyla XV. yüzyılda yapılan binaların özelliğini ifade 270 174 Rouen Adalet Sarayı'nın (eskiden Hazine'ydi) avlusu, 1482 Süslü Gotik üslubu etme amacıyla kullanılmıştır. Çünkü bu yapıların süslemelerinde, düz çiz­ giler, daha önceki dönemdeki süslü taş kafes işçiliğinin kıvrımlarından ve kemerlerinden daha çoktur. Bu üslubun en ünlü örneği, Cambridge'teki, 1446 yılında yapımına başlanan King's College'in güzel şapelidir {resim 175). Bu kilisenin biçimi, önceki Gotik iç mekânlardan çok daha yalındır. Yan sahınlar olmadığı için, ayaklar ve dik kemerler yoktur. Kilise, bütün olarak, bir Ortaçağ kilisesinden çok, oldukça yüksek bir salon izlenimini verir. Genel yapısının daha sade ve belki de, büyük katedrallere göre daha dünyevi olmasına karşın, ayrıntılarda, özellikle de tonozun biçiminde, ( yelpaze tonoz ) Gotik ustaların hayal gücü, alıp başını gitmiştir. Tono­ zun, kavislerden ve düz çizgilerden oluşan olağanüstü dantel gibi örüntüsü, Kelt ve Northumbria el yazmalarında {sayfa 161, resim 103) görülen ina­ nılmaz ölçüdeki başarılı işçiliği hatırlatır. italya'nın dışında, resim ve heykel sanatındaki gelişme belirli bir sınıra kadar mimarideki gelişmeye paralel olarak ilerlemiştir, italya'nın dışında­ ki ülkelerde, resim ve heykel sanatının gelişmesi de bir ölçüde mimarinin gelişmesine benzer bir yol izledi. Başka bir deyişle, italya'da Rönesans her dalda egemen olurken, XV. yüzyılın Kuzey'i Gotik geleneğe bağlı kalmayı 175 King's College Şapeli, 1446'da yapımına başlanmıştır Dikey üslup sürdürdü. Van Eyck kardeşlerin büyük yeniliklerine rağmen, sanatsal uy­ gulama, bilimden çok, gelenek ve görenekleri izlemeye devam etti. Mate­ matiksel perspektif kuralları, bilimsel anatominin gizleri, eski Roma anıt­ larının incelenmesi gibi konular, henüz kuzeyli ustaların sakin yaşamları­ nı altüst etmemişti. Bu bakımdan diyebiliriz ki, Alplerin güneyindeki mes­ lektaşları artık modern çağ ı yaşarken, onlar hâlâ Ortaçağlı sanatçılar olarak kalmışlardı. Buna rağmen, Alplerin her iki tarafında yaşayan sanat­ çıların da karşılaştıkları sorunlar, şaşırtıcı derecede benzerlik gösteriyor­ du. Jan van Eyck, kılı kırk yaran bir gözlemcilikle her bir ayrıntıyı tek tek ekleyerek, tabloyu doğanm bir aynası haline getirmeyi öğretmişti {sayfa 238, resim 157 ve sayfa 241, resim 158). yüzyılın ruhuna uyarlayarak uygulaması gibi (sayfa 253, resim 165 ve sayfa 257, resim 168), kuzeydeki ba­ zı sanatçılar da Van Eyck'in yeniliklerini daha geleneksel konularda kul­ landılar. Örneğin, XV. yüzyılın ortalarına doğru Köln'de çalışan Alman ressamı Stefan Lochner (i4io.-±45i), kuzeyin bir tür Fra Angelico'su sayı­ labilir. Gülden bir çardağın altında oturan Meryem tablosu (resim 176) çok çekicidir. Meryem'i, çalgı çalan, Çocuk İsa'ya çiçekler yağdıran ve meyve sunan küçük meleklerle çevrili olarak betimleyen bu tablo, Fra Angelico'nun Masaccio'nun yeni yöntemlerini bilmesi gibi, bu ustanın da Van Eyck'in yeni yöntemlerini bildiğini göstermektedir. yüzyılın Wilton İkilisi'ne (sayfa 216-217, resim 143) da­ ha yakın gözükmektedir. Bu eski örneğe dönüp, onu, Lochner'in tablosuyla karşılaştırmak ilginç olabilir. Daha ilk bakışta, yeni ustanın, eskisi­ nin zorlandığı bir konuda bilgili olduğunu görebiliriz. Lochner, çimenli yamaçta tahta oturmuş Meryem'in içinde olduğu mekân duygusunu yaratabilmiştir. Bu figürlerle karşılaştırıldığında, Wilton İkilisi'ndekiler biraz basık gelir insana. Lochner'in Hazreti Meryem'inde de arka planda altın bir zemin olmasına karşın ön planda gerçek bir sahne vardır. Sanatçının üstte her iki köşeye koyduğu sevimli iki melek, adeta tablonun çerçevesin­ den sarkan perdeyi açarak bu sahneyi gözler önüne sermektedir. yüzyıl romantik eleştirmenlerinin ha­ yal gücünü çok etkiledi. Onlar bu yapıtlarda yalın bir dine bağlılık ve ço­ cuksu bir yüreğin büyüsünü sezdiler. Bir bakıma haklıydılar. Bu çalışma­ ların belki de bu kadar ilgi çekici olmasının nedeni, korumayı sürdürdük­ leri Ortaçağ ruhunu, tablolarda gerçek bir mekân ve az çok doğru bir çi­ zim görmeye alışık olan bizler için, Ortaçağ ustalarının eserlerinden daha rahat anlaşılır bir şekilde vermesidir. Öteki Kuzeyli ressamlar, Floransa'da Medici Sarayı'nda, zarif dünyanın neşeli debdebesini Uluslararası Üslup geleneğine uygun olarak yansıtan freskoların ressamı Benozzo Gozzoli'ye daha yakındılar. Bu durum duvar 274 halısı tasarlayanlar ve değerli el yaz­ malarını resimleyenler için özellikle geçerlidir. Resim 177'de görülen re­ simli sayfa, XV. yüzyılın ortasına doğru, yani Gozzoli'nin freskolarını yaptığı dönemde yapılmıştır. Ar­ ka planda, sanatçının yapımını ta­ mamladığı kitabı, onu sipariş eden sanat koruyucusuna sunuşunu can­ landıran geleneksel bir sahne gözü­ küyor. Fakat sanatçı, bu konuyu tek başına yetersiz bulmuş olmalı ki, sahneyi bir binanın giriş holüne yerleştirerek, çevrede olup biten di­ ğer olayları da göstermiştir. İşte, kentin giriş kapısının arkasında bir grup, ava gitmeye hazırlanıyor - en azından şık bir bey elinde bir atmaca tutuyor, çevresinde de kibirli kent­ soylular duruyor. Kentin içinde ve dışında kurulmuş işporta tezgâhlarında satıcılar mallarım sergilerken, alıcılar da bu malları inceliyor. Yani o döne­ min bir Ortaçağ kentine özgü gerçekçi bir resim. Böyle bir yapıtı gerçekleş­ tirmek, bırakın yüz yıl öncesini, çok daha önceleri bile olanaksızdı. Halkın günlük yaşamını gerçeğe böylesine uygun betimleyen resimler için eski Mısır sanatına kadar uzanmamız gerekir. Fakat Mısırlılar'in kendi dünya­ larına bakış biçimi bile böylesine dikkatli ve mizahi değildi. Bu çekici gün­ lük yaşam portrelerinde, Kraliçe Mary'nin Mezmurlar Kitabı'nda [sayfanı, resim 140) bir örneğini gördüğümüz o alaylı bakış açısı ön plana çıkmıştır. İtalyan sanatına oranla, ideal uyum ve güzelliğe daha az önem veren Kuzey sanatı, bu tür günlük betimlemeleri gittikçe daha çok benimsemiştir. Bu iki okulun birbirinden tümden bağımsız geliştiğini sanmak büyük bir yanılgı olur. O çağın en büyük Fransız sanatçısı Jean Fouquet'nin, (i420.-i48o.) gençliğinde İtalya'ya gittiğini, hatta 1447 yılında Roma'da Papa'nın portresini yaptığını biliyoruz. Resim 178, olasılıkla yurda dön­ dükten birkaç yıl sonra yaptığı, bir bağışseverin portresini gösteriyor. Wilton İkilisi'nde [sayfa 216-217, resim 143) olduğu gibi, burada da diz çökmüş dua eden bağışseveri bir aziz korumaktadır. Bağışseverin adı Estienne (ya­ ni Stephanus'un eski Fransızca'daki karşılığı) olduğuna göre, yanındaki koruyucu aziz de, Kilise'nin ilk diyakozu (papaz yardımcısı) Aziz Stefanus'tur ve unvanma uygun giysilerle gösterilmiştir. Elinde bir kitap ve ki­ tabın üstünde de sivri bir taş vardır, çünkü Kutsal Kitap'a göre Aziz Stefanus taşlanarak öldürülmüştür. Şimdi bir kez daha VVilton İkilisi'ne bakar­ sak, yarım yüzyıl gibi bir sürede, doğanın betimlenmesi konusunda ne bü- 177 Jean le Tavernier Charlemagne' m Fetihlerinden bir sayfa, 1460 dolaylan Bibliotheque Royale, Brüksel 178 Jean Fouquet Fransa kralı vıı. Charles'm haznedarı Estienne Chevalier, Aziz Stefanus ile, 1450 dolayları Bir sunak resminden bölüm ahşap üstüne yağlıboya, 96 x 88 cm Gemâldegalerie, Staatliche Museen, Berlin 275 yük adımlar atıldığını bir kez daha görürüz. Wilton İkilisi'ndeki azizler ve bağışçı, kâğıttan kesilip tabloya yapıştırılmış gibidirler. Jean Fouquet'nin figürleri ise hacimlendirilmiş izlenimini verirler. Diğer tabloda ışık ve göl­ ge hiç yokken, Fouquet, ışığı sanki Piero della Francesca gibi (sayfa 261, re­ sim 170) kullanıyor. Gerçek bir mekândaymış gibi duran bu sakin ve heykelsi figürler, Fouquet nin İtalya'da gördüklerinden ne denli etkilendiğini göstermektedir. Yine de Fouquet'nin resim yapma tarzı İtalyanlarınkinden değişiktir. Kürk, taş, kumaş ve mermer gibi nesnelerin dokularına ve yüzeylerine gösterdiği ilgi, sanatının Van Eyck'in kuzey geleneğine çok şey borçlu olduğunu kanıtlamaktadır. 276 Roma'ya giden (i45o'de hac niyetiyle) giden bir başka kuzeyli büyük sa­ natçı da Rogier van der Weyden'dir (i400.-i464). Bu usta hakkında tek bildiğimiz şey, çok ün kazanmış olduğu ve eski Hollanda'nın Jan van Eyck'in de çalıştığı, güney bölgesinde yaşadığıdır. Resim 179, İsa'nın Çar­ mıhtan Indirilişi'ni betimleyen büyük bir sunak resmidir. Görüldüğü gibi Rogier de, her ayrıntıyı, tek tek saça ve dikişe varıncaya dek betimlemekte Van Eyck'ten aşağı kalmıyordu. Yine de bu tablosu gerçek bir sahneyi canlandırmamaktadır. Figürlerini, boş bir arka planın önünde yer alan, derin­ liği az bir düzleme yerleştirmiştir. Pollaiuolo'nun sorunlarını anımsadığı­ mızda {sayfa 263, resim 171), Rogier'in yaptığı seçimin akılcılığını daha iyi anlayabiliriz. Rogier de, kilisede toplanan inananlara kutsal öyküyü anla­ tacak ve uzaktan görülebilecek büyük bir sunak resmi yapmak zorunday­ dı. Bu nedenle, tablodaki biçimlerin belirgin dış çizgilere sahip olması ve doyurucu bir motif oluşturması gerekiyordu. Rogier'in bu tablosu, Pollaiuolo'nunkinin tersine, zorlama ve kasıtlı izlenimi vermeden, bu gereksin­ melere cevap veriyordu. İsa'nın tümden seyirciye dönük gövdesi kompo­ zisyonun merkezini oluşturuyor. Ağlayan kadınlar onu iki yandan çevre­ liyorlar. İncilci Yahya ise, yanındaki Azize Magdelena'mn yaptığı gibi, ba­ yılmak üzere olan Meryem'i boşuna tutmaya çalışıyor. Meryem'in duru­ şu, çarmıhtan indirilen İsa'nın vücuduyla bir benzerlik oluşturuyor. Yaşlı adamların ağırbaşlı davranışlarının oluşturduğu karşıtlık, olaydaki ana oyuncuların anlatım yüklü hareketlerini etkili bir biçimde vurguluyor. Gerçekten de bu figürler, Ortaçağ'm geçmişteki büyük yapıtlarından esin­ lenip onları kendi ortamında canlandırmak isteyen bir yapımcının yönet­ tiği oyuncuları anımsatmaktadır. İzleyici sanki Ortaçağ'ın dini tiyatro oyunları olan mister oyunlarındaki sanatçıların ya da bir tableau vivant (bir sahnede yer alan herkesin kısa bir an için sessiz ve hareketsiz olarak donup kalmasıyla oluşturulan poz) karşısında duruyor gibidir. Gotik sa­ natın ilkelerini böyle gerçekçi bir stile uyarlayan Rogier, kuzey sanatına büyük katkıda bulunmuştur. Van Eyck'in buluşlarının ağırlığı altında kay­ bolup gitme tehlikesiyle karşı karşıya kalan, kolay anlaşılır tasarım gelene­ ğinin çoğunu korumayı başarmıştır. Bundan böyle kuzeyli sanatçılar, her biri kendine göre, sanatın yeni gereksinmelerini eski dinsel amaçla uzlaş­ tırmaya çalışacaklardır. 179 Rogier van der Weyden Çarmıhtan îndiritiş, 1435 dolayları Sunak resmi ahşap üstüne yağlıboya, 220 X 262 c m Prado, Madrid 279 l80 Hugo van der Goes Meryem'in Ölümü, Bu çabaları XV. yüzyılın ikinci yarısının en büyük Felemenk sanatçıları arasında yer alan ressam Hugo van der Goes'in bir yapıtında izleyebiliriz (Ölümü 1482). Van der Goes, bu erken dönemde yaşamış kuzeyli ustalar­ dan, hakkında kişisel bilgilere sahip olduğumuz nadir insanlardan biridir. Son yıllarını suçluluk kompleksine ve karamsarlığa kapılarak bir manastır­ da gönüllü olarak geçirdiğini biliyoruz. Nitekim Van der Goes'in sanatın­ da, onu Van Eyck'in rahat ruh durumundan ayırt eden bir gerginlik ve cid­ diyet buluruz. Resim 180, Goes'in yaptığı bir Meryem'in Ölümü sahnesi­ ni canlandırıyor. Bizi her şeyden önce etkileyen şey, on iki havarinin olay karşısında gösterdikleri değişik tepkilerin hayran bırakıcı betimlemesidir. Figürlerin yüzlerindeki ifadeler düşünceli bir sessizlikten, duygu yüklü bir hüzne ve hatta aşırı şaşkınlığa kadar değişmektedir. Aynı konuyu işleyen, Strasbourg Katedrali'nin anakapısmdaki kabartmaya geri dönüp baktığı­ mızda {sayfa 193, resim 129), Van der Goes'in ulaştığı başarıyı daha iyi de­ ğerlendirebiliriz. Kabartmanın havarileriyle tablodaki değişik tipleri karşı­ laştırırsak, kabartmadakilerin hepsinin birbirine benzediğini görürüz. Ka­ bartmaları yapan sanatçı için, figürleri rahat anlaşılır bir biçimde yerleştir­ mek ne kadar kolay olmuştur. O, Van der Goes'in aksine, ne mekân yanıl­ saması ne de perspektif kısaltımla uğraşmak zorundaydı. Van der Goes'in gerçekçi bir sahne yaratmak ve aynı zamanda resmin yüzeyindeki hiçbir yeri boş ve anlamsız bırakmamak için harcadığı çabayı hissediyoruz. Ön plandaki iki havari ve yatağın üstünde havada duran görüntü, ressamın fi­ gürleri tablonun içine yayarak, onları açık-seçik görülebilecek şekilde yer­ leştirmeye çalıştığını açıkça gösteriyor. Bu belirgin zorlama, figürlerin ha­ reketlerinin kasılmasına neden oluyor. Ancak bu da, kolları açık onu bek­ leyen oğlunun görüntüsünü seyreden huzur dolu Meryem'in çevresini kuşatan heyecan ve gerilim hissinin artmasına katkıda bulunuyor. ı8ı 183 Veit Stoss Bir havari başı Resim 182'den ayrıntı 182 Veit Stoss Meryem Ana kilisesi sunağı, Krakov, 1477-1489 Boyanmış ahşap, yüksekliği 13.1 m Rogier'in verdiği bu yeni biçimle yaşamını sürdüren Gotik gelenek, hem heykelciler hem tahta oymacı­ lar için özellikle önem taşıdı. Resim 182'de, Polonya'nın Krakov kentin­ den verilen sipariş üzerine 1477'de yapılan (yani Pollaiuolo'nun sayfa 263, resim 27i'deki tablosundan iki yıl sonra) bir sunak masası oyması­ nı görüyoruz. Bu yapıtın sanatçısı, uzun yaşamının çoğunu Alman­ ya'da Nürnberg kentinde geçiren ve .533 yılında yine orada ölen Veit Stoss'dur. Eserdeki küçük betimle­ melerde bile, kolay anlaşılır bir ta­ sarım değerini görebiliriz. Çünkü sunak masasından uzakta duran ce­ maat gibi biz de, ana sahnelerin an­ lamını güçlük çekmeden çözebili­ riz. Ortadaki bölümde yine Meryem ve onu çevreleyen on iki havari ile Meryem'in Ölümü betimleniyor. Ancak bu sefer Meryem yatakta uzan­ mış olarak değil, diz çöküp dua ederken gösterilmiştir. Hemen yukarda, ışın dolu Cennette, Meryem'in ruhunun İsa tarafından karşılanması, en üstte ise, Meryem'e Baba Tanrı ile Oğul tarafından taç takılması görülü­ yor. Yandaki kanatlarda Meryem'in yaşamına ilişkin önemli olaylar can­ landırılıyor. Bu önemli olaylar dizisi (taç giymesi de dahil), Meryem'in Yedi Sevinci diye bilinir. Sol kanadın üstünde Meryem'e Müjde, onun al­ tında, İsa'nın Doğuşu ve en altta, Müneccimlerin Tapınması sahneleri yer alıyor. Sağ kanatta, Meryem'in öteki sevinçlerini görüyoruz Yukardan aşağıya doğru sırasıyla İsa'nın Dirilişi, İsa'nın Göğe Yükselişi ve Pentikost'ta (paskalyadan sonraki yedinci pazar günü) Kutsal Ruh'un İnişi. İnançlılar, Meryem'e adanmış bayram günlerinden birinde kilisede top­ landıklarında, bütün bu öyküler üstünde derin düşüncelere dalabilirlerdi (kanatların öteki yüzü de başka dinsel bayramlara adanmıştı), ama oyma­ ya iyice yaklaştıklarında, azizlerin şahane başlarında ve ellerinde, Veit Stoss'un sanatının gerçekçiliğini ve ifadeselliğini görüp hayran kalabilir­ lerdi (resim 183). XV. yüzyılın ortalarında, Almanya'da çok önemli bir teknik buluş ger­ çekleştirildi. Bu buluş, gelecekte birçok şeyin yanı sıra sanatın gelişmesine de önemli etkisi olacak baskı tekniğiydi. Bu teknik, kitaplardan önce re­ simlerde kullanılmaya başlanmıştı. Üstüne aziz resimleri ve dua metni ba­ sılan yapraklar, hacılara ya da kilise dışında dua etmek isteyenlere dağıtı- 282 lıyordu. Bu resimleri basmak için kullanılan yöntem çok basitti ve daha sonraları harflerin basımında kullanılan yöntemle aynıydı. Bir tahta par­ çası almıyor ve baskıda çıkmaması gereken yerleri oyuluyordu. Başka bir deyişle, beyaz çıkması gereken yerlerin oyulması gerekiyor, böylece de si­ yah çıkması istenen yerler çıkıntılı kalıyordu. Sonuçta elde edilen kalıp, dıştan bakıldığında, bugün kullandığımız herhangi bir lastik mühüre ben­ ziyordu. Kâğıda baskı yapmak için kullanılan yöntem de hemen hemen aynıydı. Kâğıt, yağ ve kurumdan oluşan matbaa mürekkebi sürülmüş ka­ lıbın üzerine konarak bastırılıyordu. Tahtadan yapılmış bir kalıp, iyice es­ kimeden önce, çok sayıda baskı yapabiliyordu. Resimlerin basımı için kul­ lanılan bu basit tekniğe tahta (ya da ağaç) baskı (woodcut) denir. Tahta baskı çok ucuz bir yöntem olduğu için hemen yayılıverdi. Belirli sayıda tahta kalıp, bir dizi resmin basımı için kullanılabilirdi. Resim basılı sayfa­ lar, sonra da, bir kitap oluşturacak biçimde, bir araya getirilebilirdi. İşte bu yolla basılmış kitaplara, tahta baskı kitap (block-book) denir. Tahta bas­ kı resimler ve kitaplar kısa bir süre sonra halk pazarlarında görülmeye baş­ landı bu yöntemle oyun kâğıtları, komik resimler ve dinsel amaçlı baskı­ lar yapıldı. Resim 184, Kilise tarafından vaaz yerine kullanılan tahta baskı resimli bir kitaptan alınmış bir sayfayı gösteriyor. Bu resimli vaazın ama­ cı, inananlara ölüm vaktini anımsatmak ve adından da anlaşılacağı üzere, onlara İyi ölme sanatı'nı öğretmekti. Baskıda, ölüm döşeğinde yatan inançlı bir adam ve yanında eline yanan bir mum veren bir papaz görül­ mektedir. Adamın ağzından dua eden bir figürcük halinde çıkan ruhunu, bir melek kabul ediyor. Arkada, ölmek üzere olan adamın tüm düşünce­ lerini yöneltmesi gereken İsa ve azizler yer alıyor. Ön planda, en çirkin bi­ çimlerle betimlenmiş bir iblis sürüsü yer alıyor. Ağızlarından çıkan yazı­ lardan ne söylediklerini anlıyoruz Öfkeden titriyorum , Onurumuzu yitirdik , Şaşkınlık içindeyim , Bunun tesellisi yok , Kaçırdık onun ru­ hunu elimizden . Bu iğrenç yaratıkların kıvranmaları boşunadır, çünkü iyi ölme sanatını bilen adamın, cehennemin güçlerinden korkmasına ge­ rek yoktur. Gutenberg'in bir çerçeve içine yerleştirilen değiştirilebilir harflerle bas­ kı yapmayı bulmasıyla, her sayfa için tek parça tahta kalıbın kullanıldığı eski tip baskı tekniği tarihe karıştı. Yine de metnin resimlenmesi için tah­ ta kalıpların kullanımına devam edildi. yüzyılın son yarı­ sında birçok kitap tahta baskıyla resimlenmiştir. Tahta kalıp kullanımı, bütün yararlılığına rağmen, resim baskısı için ol­ dukça kaba bir yöntemdi. Aslında bazen bu resimleri etkili kılan şeyin bu kabalık olduğu da doğrudur. Ortaçağ sonlarının bu yaygın baskıları, gü­ nümüzün en iyi ilan afişlerini anımsatırlar - çizgileri basit ve sadedir. Ama bu dönemin büyük sanatçılarının tutkuları çok daha farklıydı. Bu ustalar ayrıntıdaki ustalıklarını ve gözlem yeteneklerini göstermek istiyorlardı. 283 Tahta baskı ise bu amaca uygun değildi. Bu yüzden, bu ustalar, daha has­ sas etkiler yaratabilecekleri başka bir malzeme seçtiler. Tahta yerine bakır kullandılar. Bakır oyma baskının (bakır oyma baskının) dayandığı ilke, tahta baskınınkinden biraz daha farklıdır. Tahta baskıda, basılmış olarak görülmesi gereken çizgiler dışında her şey oyulur. Oysa bakır oyma baskı­ da basılması gereken çizgiler, tığkalem denilen sivri uçlu özel bir araçla ba­ kır üzerine çizilir. Madenin üzerine bu yöntemle oyulmuş çizgi, kendi içi­ ne dökülen boyayı veya baskı mürekkebini tutacaktır. Bu yüzden yapılma­ sı gereken, çizilmiş bakır plakayı baskı mürekkebi ile sıvayıp sonra yüzey­ de kalan boyayı temizlemektir. Bu plakayı bir kâğıda sıkıca bastırırsanız, tığkalemde oyulmuş çizgilerin içindeki mürekkep kâğıda geçecek ve böy­ lece baskı gerçekleştirilmiş olacaktır. Başka bir deyişle, bakır oyma baskı tahta baskısının negatifi oluyor. Tahta baskı, çizgiler kabartma haline ge­ tirilerek bakır oyma baskı ise, çizgilerin plakaya oyulmasıyla elde ediliyor. Tığkalemi kullanmak, oyulan çizgilerin derinlik ve uzunluğunu iyi ayarla­ mak ne kadar zor olursa olsun, bir kez bu işte ustalaştıktan sonra bakır oy­