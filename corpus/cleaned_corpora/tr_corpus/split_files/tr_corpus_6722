izni ile önce Konya Mevlâna Türbesi’nde sonradan “Ravza-i Mutahhara”da “erbain çıkartmıstır”. Hac farizasını ifa edip dönerken Sam ve Kudüs’ü de ziyaret ederek Amasya’ya dönmüstür. Ziyaretinden bir yıl sonra hilâfet alarak Berde ve Bergüsâd’a dönmüstür. XIX. yüzyılın ortalarında Kafkasya ve Doğu Anadolu’da Rus emperyalizmine karsı çok ciddî mücadelesiyle ün yapmıs; Kırım Harbi sırasında müritleri ile birlikte Kars’a gelerek Osmanlı Ordusu’na katılarak Ruslar’a karsı savaşmıstır. Daha sonra Erzurum’a geçmis üç yıl burada kalmıs buradan İstanbul’a gitmiştir. Orada padişah ile görüştügü söylenmektedir. Esini ve oglu Siraceddin’i Karabag’dan getirterek Amasya’ya yerleşmiştir. Amasya’da şöhreti artınca kendisinden korkulmus ve baska bir yere yerleşmesi istenmiştir. O da bunun üzerine Harput’a göçmüstür. 1886 yılında burada vefat etmiştir. Cenazesi Amasya’ya getirilerek Sirvanlılar Camiî’nin yanına gömülmüstür. Mahmut Ã–zay Mahmut Özay (d. 1909 ya da 1908, Manastır; ö. 12 Ağustos 1980, Kuşadası), 1965 yılında "Yorgo" adlı eseriyle Sait Faik Hikâye Armağanı'nı kazanmış Türk hikâye yazarı. Özay, 1909 ya da 1908 yılında Manastır'ın Kayalar Köyü'nde doğmuştur. Umurcaoğulları soyundan gelmektedir. Babası Hasan Efendi, annesi Naile Hanım'dır. Balkan Savaşları'nın etkisiyle Anadolu'ya göç ederler. Nazilli'ye yerleşirler, burada ilkokula başlar fakat I. Dünya Savaşı'yla birlikte Yunan işgali sonrası Nazilli'den ayrılırlar. İlkokulu bitirdikten sonra dayısının yanında çalışmaya başlar. 1923'te İzmir Erkek Öğretmen Mektebi'ne kaydolur. Liseden sonra çeşitli yerlerde toplamda otuz yedi yıl boyunca öğretmenlik yapar. 1938'de Naşide Hanım ile evlenir ve bu evlilikten üç çocuğu olur. Emeklilikten sonra Kuşadası'na yerleşir ve 12 Ağustos 1980'de burada vefat eder. Yazar, ilk hikâye kitabını Tire'deyken "Tireli Hafsa Hatun" adıyla yayımlar. 1965'te Sait Faik Hikâye Armağanı'nı kazandıracak hikâyelerini kaleme alır. Özay ayrıca "Varlık", "Hisar", "Mücadele", "Aydınca" dergileriyle "Yeşil Tire" gazetesinde yazmıştır. Toplamda kırk yedi hikâye yazmıştır. Hikâyeleri yedi kitapta toplanmıştır. Daewoo Shipbuilding & Marine Engineering Daewoo Shipbuilding & Marine Engineering Co., Ltd (DSME) (), Güney Kore merkezli bir gemi yapımı şirketidir. Şirket, Samsung ve Hyundai ile birlikte Güney Kore'nin üç büyük gemi yapım şirketinden biri olup dünyanın en dördüncü büyük gemi yapımı şirketidir. Şirketin merkezi Geoje'de yer almaktadır. Genesis Motors Genesis Motors (), Hyundai Motor Company'nin lüks otomotiv bölümüdür. Genesis markası, başlangıçta 2004 yılında Hyundai'nin yeni lüks sedanı Genesis modeli ile tanıtılmış olup 4 Kasım 2015'te bağımsız bir marka haline geldi. Şirketin merkezi Seul'un Seocho semtinde yer almaktadır. Hard soda Hard soda, aromalı bira olarak da bilinen bir alkollü içecek türüdür. ABD'de Small Town Brewery aracılığıyla üretilen "Not Your Father's Root Beer" adlı biranın başarısından sonra popülaritesini artırmıştır. 2016 yılının mayıs ayı sonunda ABD'de işler durumda olan 39 hard soda markası vardır. Hard soda, alkollü içecekler endüstrisinde görece yeni bir türdür. ABD'nin Illinois bölgesinde 2010 yılında kurulan Small Town Brewery aracılığıyla 2012 yılında üretilen aromalı bira N"ot Your Father's Root Beer" büyük başarı getirince hard sodaların bilinirliği yükselişe geçmiştir. Small Town Brewery ile Pabst Brewing Company arasındaki ortaklık, satışlarda önemli bir artışa neden olmuştur. Kısa bir süre sonra ürünün ABD'deki dağıtımı genişletilmiş, 2015 yılının haziran ayında ise ülke çapına yayılmıştır. Small Town Brewery %5,90 alkollü ilk hard sodasını 2012 yılında üretmeye başlamış, 2015 yılının eylül ayında ise "Hard Ginger Ale" ile yeni bir içecek piyasaya sunmuştur. Kurum bu sırada ayrıca "Not Your Father's Root Beer" adında ürettiği içeceğin, daha yüksek alkollü bir versiyonunu piyasaya sürmeyi planlamış, bu misyonuna da kısa bir süre sonra ulaşmıştır. "Not Your Father's Root Beer", ikinci versiyon olarak %10,70 gibi yüksek bir alkol içeriğiyle piyasaya sürülmüştür. 2016 yılının ilk ayında "Not Your Father's Root Beer" , ABD'de hard soda kategorisinde en çok satılan marka olmuştur. 2016 yılı mayıs ayında ABD'deki toplam bira satışlarının %1'den fazlasını hard sodalar oluşturmaktadır. ABD'de 2015 sonlarına doğru pek çok yeni hard soda markası ortaya çıkmıştır. Öyle ki bu sayı 2016 mayısında 39'a ulaşmıştır. Bu markalardan biri de Anheuser-Busch InBev aracılığıyla üretilen "Best Damn Root Beer" adlı biradır. Bu bira "Not Your Father's Root Beer" adlı markadan sonra hard soda kategorisinde en çok satılan ikinci markadır. Anheuser-Busch InBev aracılığıyla benzer türde üretilen bir başka marka da "Best Damn Cherry Cola" adlı içecektir. MillerCoors aracılığıyla üretilen "The Henry's Hard Orange" ile "Henry's Hard Ginger Ale" adlı içecekler ya da Boston Beer Company aracılığıyla üretilen "Hard Ginger Ale", "Hard Orange Cream Ale" ile "Coney Island Brewing Hard Root Beer" adlı içecekler ABD'de popüler olan diğer hard soda markalarıdır. Diageo aracılığıyla üretilen "Captain Morgan Spiked Root Beer" uzun tenekelerde servis edilmektedir. Kanada'nın Toronto kentinde Mill Street Brewery aracılığıyla "Hard Root Beer" üretilmektedir. Aynı kentte üretilen benzer bir içecek de Brand Fusion aracılığıyla üretilen "Crazy Uncle Hard Root Beer" adlı biradır. "Crazy Uncle Hard Root Beer", 473 mililitrelik teneke kutularda, %5,00 alkol oranıyla satılmaktadır. Kanada'da üretilen bir başka hard soda benzeri içecek ise "Crazy Beard Wild Apple Ale" adlı cider-bira karışımı içecektir. Yeşil elma aromalarının baskın olduğu bu içecek yaklaşık olarak %5,20 oranında alkol içerip, 473 mililitrelik teneke kutularda satılmaktadır. Endonezya'da Multi Bintang aracılığıyla üretilen "Bintang Radler" adlı aromalı düşük alkollü bira, yaklaşık olarak %2,00 oranında alkol içermektedir. "Bintang Radler" hem greyfurt hem de limon aromalı olarak üretilmektedir. Greyfurt aromalı olan 2015 yılında, limon aromalı olan ise 2016 yılının şubat ayında piyasaya sürülmüştür. __İÇİNDEKİLERZORUNLU__ __DİZİN__ Lifan Group Lifan Industry (Group) Co., Ltd. (), Çin merkezli bir otomotiv şirketidir. Şirket 1992 yılında kurulmuş olup ürünleri arasında binek otomobil, mikrovan, motosikletler ve ticari kamyonlar bulunmaktadır. Şirket bunun yanı sıra spor ayakkabılar ve şarap üretimi de yapmaktadır. Şirketin merkezi Çongçing'te yer almaktadır. Muhammed Natsir Muhammed Natsir (17 Temmuz 1908 - 14 Mart 1993), Endonezyalı gazeteci ve siyasetçidir. Endonezya'nın beşinci başbakanıydı. Natsir, memleketi Solok'tan Sumatra'dan Bandung'a taşındıktan sonra İslam doktrini üzerine geniş bir eğitim aldı. İlk makaleleri 1929'da yayınlandı ve 1930'larda İslam temalı birkaç makale yazdı. 1930'ların ortasında siyasete girdi ve İslamcı partilerin saflarında yükseldi. 5 Eylül 1950'de Başbakanlık görevine seçildi. Başbakan olarak görev yaptığı dönemde, İslam'ı Endonezya siyasetine soktuğu gerekçesiyle tutuklandı. Yeni Düzen kurulmasıyla serbest bırakıldı. Natsir, hükûmeti eleştirmeye devam etmiş ve yasaklarla karşılaştı. Natsir, İslam üzerine birçok kitap yazdı. İslam'ı Endonezya kültürünün ayrılmaz bir parçası olarak gördü ve Sukarno ve Suharto'nun laik politikaları Natsir'i hayal kırıklığına uğrattı. Hayat boyunca üç fahri doktora kazandı. 10 Kasım 2008'de Natsir, Endonezya'da ulusal kahraman olarak onurlandırıldı. Natsir, 17 Temmuz 1908'de Batı Sumatra'da doğdu. Ebeveynleri hükûmet görevlisi Muhammed İdris Sutan Saripado ve Khadijah idi. 1916'da Hollanda-Endonezya Okulu'nda (HIS) okudu. Birkaç ay sonra HIS Solok'a taşındı ve Natsir Solok'ta HIS'te okumaya devam etri. Üç yıl sonra, ablası ile beraber Padang'a geldi. 1923 yılında MULO'da çalışmalarına devam etti ve İslami kulüplere katıldı. Ayrıca keman çalmayı da öğrendi. Mezun olduktan sonra, AMS'de okuduğu sırada oturduğu Bandung'a taşındı. Natsir Kuran'ın yorumlanması ve İslam hukuku gibi konularda dine daha derin bir ilgi duydu. Natsir lisede okumaya devam ederken gazetecilik yapmaya başladı. 1929'da Dagblad'da Kuran ve Evanjelikler ve Muhammed Peygamber başlıklı iki makale yayımladı. Ayrıca 1929'dan 1935'e kadar yayınlanan Pembela İslam gazetesininde diğer İslami düşünürlerle çalıştı. Natsir, bu çalışmaları sırasında İslami Eğitim adında bir özel okul kurdu. Ancak okul Japonya'nın Endonezya'yı işgalinden sonra kapandı. Natsir, Agus Salim gibi ünlü İslam bilginleri ile hareket etmeye başlamış ve 1930'ların ortalarında, Salim'in Sukarno ile laiklik tartışmasına dahil olmuştu. 1938'de Endonezya İslamcı Parti'ye üye olmuş ve 1940'tan 1942'ye kadar partinin Bandung şubesinin başına geçmiştir. Ayrıca Bandung Büro Başkanı olarak görev yapmıştır. Japon işgali sırasında İslamcı Masyumi Partisi'ne katıldı ve parti yasaklanıncaya kadar başkanlarından oldu. Endonezya Bağımsızlık Beyannamesi'nden sonra, oluşturulan Endonezya Ulusal Komitesi üyesi oldu. 3 Nisan 1950'de Endonezya'yı on yedi devlete ayıran bir anlaşma sonrasında Endonezya'yı birleştiren bir öneride bulundu. Daha sonra, başbakan oldu. Rehberli Demokrasi döneminde hükümete karşı çıktı. 1962'den 1964'e kadar Malang'da tutuklandı. Temmuz 1966'da Yeni Düzen kurulduktan sonra serbest bırakıldı. Hapishaneden çıktıktan sonra Natsir, Mekke'de, İngiltere'de İslam araştırmalarını teşvik etti. Pakistan'daki Karaçi kentinde toplanan Müslüman Kongresi'ne katıldı. Yeni Düzen çağında, İslami cemiyeti kurdu. Petkim 50 hareketine katılarak 5 Mayıs 1980'de hükümete dilekçe yazdı. Dilekçede hükûmet politikalarını eleştirdi ve bu durum onun yurtdışına çıkma yasağı almasına neden oldu. 14 Mart 1993'te Cakarta'da öldü. Natsir, siyasetin dini kurallara göre yapılmasını savunuyordu. Buna dayanak olarak Zariyat Suresi'nin 56. ayetini gösteriyordu. Bir politikacı olarak hedefi, Müslüman toplumun İslami öğretileri ile siyaset yapmaktı. Mustafa Kemal Atatürk'ün Müslüman toplumlara getirmiş olduğu laik düşüncenin etkisinde olan Sukarno, Muhammed Natsir'e karşı mücadele ediyordu. Mücadeleyi, Hollanda'ya karşı güçlü olan Sukarno kazanmış ve bağımsızlıktan sonra devletin İslami kurallarla yönetilmesini engellemişti. 20 Ekim 1934'te Bandung'da Nurnahar ile evlendi. Evliliklerinden altı çocuğu oldu. Natsir, İngilizce, Hollandaca, Fransızca, Almanca ve Arapçayı konuşabiliyordu. Esperantoyu da anlama yeteneğine sahipti. Natsir, İslam görüşleri ile ilgili 45 kitap ve yüzlerce makale yayımladı. Hollandaca ve Endonezce yayımlanan ilk eserleri İslam doktrini ve kültürünün siyaset arasındaki ilişkisi ve kadınların İslam'daki rolü ile ilgiliydi. Bu eserden sonra yazdığı eserlerin bazıları İngilizceydi. Eserlerdeki konular siyasetteki Hristiyan-Müslüman ilişkileri üzerine odaklanmıştır. Ajip Rosidi ve Hacer Abdul Malik Karim Amrullah, Natsir'in yazılarını, hem tarihî hem de gelecekteki Müslümanlar için kılavuz olduğunu belirmektedir. Natsir, 1980'de Kral Faysal Vakfı'ndan ödül aldı. Akademik alanda, 1967'de Lübnan İslam Üniversitesi'nden edebiyat alanında, 1991'de Malezya Millî Üniversitesi ve Malezya Bilim Üniversitesi'nden İslami fikirleri savunduğu için fahri doktora aldı. 10 Kasım 2008'de Endonezya'da ulusal kahraman olarak onurlandırıldı. Bruce Lawrence'e göre Natsir, İslami reformu destekleyen en önemli siyasetçiydi. Kellerbier Kellerbier, filtreden geçirilmemiş ya da pastörize edilmemiş Alman biralarını tanımlamak için kullanılan genel bir terimdir. Bu biralar alt ya da üst fermentasyon yöntemiyle üretilmiş olabilirler. Acılık değeri ("IBU") ortalama olarak 25 ile 35 arasındadır. "Kellerbier" terimi Almanca'da "mahzen-kiler birası" gibi anlamlara gelmektedir. Bu biralar bir süre soğuk depolarda bekletildiği için bu biçimde adlandırılmışlardır. Kellerbier türü biraların yapılış yöntemi bakımından Orta Çağ'a dek uzandığı düşünülmektedir. Orijinal kellerbier biralar günümüzdeki filtreden geçirilmiş ya da pastörize edilmiş lager tipi biralardan daha yüksek oranlarda süspansiyon durumda maya ya da vitamin içermektedir. Bu durumun bir sonucu olarak da bu biraların buğulu ya da bulanık bir görünümü vardır. Bu görünümü Alman bira üreticileri "doğal" ile "bulanık" sözcüklerinin birleşimi olan "naturtrüb" terimiyle adlandırırlar. Kellerbier ya da benzeri zwickelbier gibi biralar genelde publarda ya da bira bahçelerinde fıçıdan servis edilmesine karşın şişe olarak da piyasaya sürülürler. Bu biralar günümüzdeki standart biraların aksine pastörizasyon gibi kullanım süresini uzatıcı işlemlerden geçmediği için daha kısa sürede, taze iken tüketilmelidirler. Almanya'nın pek çok bölgesinde kellerbier üretimi yapılmaktadır. Bayerische Staatsbrauerei Weihenstephan aracılığıyla özel olarak üretilen "Weihenstephaner 1516 Kellerbier", St. Georgen Bräu aracılığıyla üretilen "St. Georgen Bräu Keller Bier", Mahrs Bräu aracılığıyla üretilen "Kellerbier Ungespundet Hefetrüb", Brauerei Aying aracılığıyla üretilen "Ayinger Kellerbier", Kulmbacher Brauerei aracılığıyla üretilen "Kulmbacher Mönchshof Kellerbier" ya da Paulaner Brauerei aracılığıyla üretilen "Hacker-Pschorr Münchner Kellerbier - Anno 1417" adlı biralar, en çok bilinen kellerbier örnekleridir. Zwickelbier olarak adlandırılan biralar, kellerbier türü biraların daha güçsüz ya da daha az aromalı versiyonlarıdır. Zwickelbier terimi aslında bira üstadının "Zwickelhahn" denen özel bir sifon yardımıyla fıçıdan aldığı küçük orandaki birayı tanımlamak için kullanılmıştır. Günümüzde Almanya'da zwickelbier denen biralar büyük oranlarda üretilip satılmaktadır. Genellikle alt fermentasyon yöntemiyle üretmelerine karşın "kellerweizen" gibi alt fermentasyon yöntemiyle üretilenleri de vardır. Türdeşi kellerbier gibi kısa sürede, taze iken tüketilmelidir. Almanya'da Kaiser Bräu aracılığıyla üretilen "Veldensteiner Zwickl", Arcobräu Gräfliches Brauhaus aracılığıyla üretilen "Arcobräu Zwicklbier", Fürst Wallerstein Brauhaus aracılığıyla üretilen "Fürst Wallerstein Zwickel", Gänstaller Bräu aracılığıyla üretilen "Gänstaller Bräu Zwickelpils" ya da diğerlerinden ayrı olarak Avusturya'da Stiegl aracılığıyla üretilen "Paracelsus Zwickl" en çok bilinen zwickelbier örnekleridir. Landbier Almanca'da "ülke-yurt birası" gibi anlamlara gelir. Landbier bir bira türünden daha çok, Franconialı bira üreticilerinin kullandığı bir satış terimidir. Değişik tonlarda "landbier helles" ya da "landbier dunkles" olarak satılabilir. Almanya'da Brauerei Witzgall aracılığıyla üretilen "Witzgall Landbier", Brauerei Bayer Theinheim aracılığıyla üretilen "Bayer Theinheim Ungespundetes Landbier", Brauerei Kürzdörfer aracılığıyla üretilen "Lindenhardter Landbier" ya da Brauerei Hartleb aracılığıyla üretilen "Hartleb Landbier" en çok bilinen landbier türü biralardandır. __İÇİNDEKİLERZORUNLU__ __DİZİN__ 1. Piyade Tümeni (Osmanlı) 1. Piyade Tümeni, Osmanlı Ordusu'nun tümenlerinden biridir. Yarbay Hans Guhr Göynük, Van (2. Ordu - 3. Kolordu) Cifna, Filistin (7. Ordu - 3. Kolordu) Nuriye GÃ¼lmen Nuriye Gülmen (d. 24 Kasım 1982, Kütahya), Türk akademisyen ve aktivist. Öğretim Üyesi Yetiştirme Programı (ÖYP) kapsamında kadrosu Konya Selçuk Üniversitesi'nde bulunan Gülmen, Eskişehir Osmangazi Üniversitesi'nde görevlendirilmişti. Burada Karşılaştırmalı Edebiyat bölümünde araştırma görevlisi olarak görev yapmaktaydı. Sözleşmesinin yenilenmemesi dolayısıyla açtığı davayı kazanarak, Selçuk Üniversitesi'nde göreve başladı. Göreve başlamasından bir gün sonra, 15 Temmuz Darbe Girişimi sonrası ilan edilen OHAL kapsamında çıkartılan 679 sayılı kanun hükmünde kararname ile çalıştığı üniversiteden FETÖ/PDY üyesi olduğu iddia edilerek ihraç edildi. Kaybettiği işine geri dönmek üzere Ankara Yüksel Caddesi’ndeki İnsan Hakları Anıtı önünde 9 Kasım 2016'da 'İşimi Geri İstiyorum' diyerek bir eylem başlattı. Eylem sürecinde onlarca kez gözaltına alınan Gülmen, son olarak birlikte eylem yaptığı öğretmen Semih Özakça ile birlikte açlık grevine başladı. Bu süreçte 59 kilodan 34 kiloya düşen Gülmen, KHK ihracına ilişkin itirazını değerlendiren OHAL Komisyonu'nun ret kararı vermesinin ardından 26 Ocak 2018'de açlık grevine son verdi. CNN International, Nuriye Gülmen’i 2016’nın önde gelen sekiz kadını arasında gösterdi. 22 Haziran 2017'de Nuriye Gülmen ve Semih Özakça, açlık grevi nedeniyle sağlık sorunları yaşadıkları iddiası ile haklarında uygulanan tutukluluk kararının kaldırılarak tedbiren tahliyele edilmeleri isteğiyle Türkiye Cumhuriyeti Anayasa Mahkemesi'ne başvuruda bulundu. Anayasa Mahkemesi 28 Haziran'da Gülmen ve Özakça'nın yaptığı başvuruyu oybirliğiyle reddetti. Mahkeme gerekçeli kararında; "başvurucuların ceza infaz kurumunda tutulmalarının yaşamlarına, maddi veya manevi bütünlüklerine yönelik bir tehlike oluşturduğuna dair derhal tedbir kararı verilmesini gerektirir bir durum bulunmadığı anlaşılmıştır" ifadelerine yer verdi. Ayrıca, Gülmen ve Özakça'nın cezaevine getirildikleri günden beri sağlık durumlarının takip edildiği, kontrol amacıyla hastaneye sevk teşebbüslerinin Gülmen ve Özakça tarafından reddedildiği, acil durumlar için tedbirlerin alındığı ve cezaevi içinde bir hastanenin bulunduğu belirtildi. Nuriye Gülmen, davanın altıncı duruşmasında "silahlı terör örgütüne üye olmak" suçundan altı yıl üç ay ceza almış ve ardından da cezaevinden tahliye edilmiştir. Gülmen, Semih Özakça ile birlikte 29 Haziran 2017 tarihinde açlık grevi sonucu sağlık sorunları yaşadıkları ve tutukluluk koşullarının sağlık durumlarını daha da kötüleştirdiği iddiasıyla tahliye edilmeleri talebiyle Avrupa İnsan Hakları Mahkemesi (AİHM)'ne başvurdu. 2 Ağustos 2017'de Avrupa İnsan Hakları Mahkemesi, Gülmen ve Özakça'nın avukatları aracılığıyla yaptıkları tedbiren tahliye başvurusunu reddetti. AİHM ret kararında, "mahkemeye sunulan sağlık raporları ve diğer bilgiler ışığında, Özakça ve Gülmen'in Sincan Devlet Hastanesinde tutuklu bulunmalarının, başvuranların hayatı açısından gerçek ve yakın bir tehlike oluşturmadığını" belirtti. Mahkeme ayrıca Gülmen ve Özakça'yı açlık grevine son vermeye davet etti. AİHM başvurusunda muayene ve tıbbi belgeleme sürecine tek hekim olarak katılan ve 32 sayfalık bir rapor sunan Şebnem Korur Fincancı twitter hesabından muayene ve belgeleme sürecinde yaşananları anlatarak tepki gösterdi ve bu tıbbi belgelemeye kararda atıf yapılmamasını eleştirdi: ""Tüm hekimler hayati tehlike, bakıma gereksinim var diyor, ama cezaevi hastanesinde refakatçisiz tutulabiliyorlar. Üstüne hukukçular ruhsal olarak karar verme yeterliliği olan insanlara açlık grevini sonlandırın çağrısı yapıp “devlet size iyi bakar” diyor. Ayrıntı çok ama bu kadarı dahi tüm sürecin nasıl hak ihlalleri ile yüklü olduğunu sanırım açıkça gösterebilir. Pek çok bilimsel kaynaklı işkence tanılı, toplam 32 sayfalık muayene, tıbbi belgeleme ve bilimsel görüşe tek bir atıf yoktur."" Nuriye Gülmen, göreve başlamasından bir gün sonra, 15 Temmuz Darbe Girişimi sonrası ilan edilen OHAL kapsamında çıkartılan 679 sayılı kanun hükmünde kararname ile açığa alındıktan sonra Ankara'da Yüksel Caddesi'nde İnsan Hakları Anıtı önünde başladığı eylemlerinin gerekçelerini şu şekilde açıklıyor: 25 Mayıs 2017 tarihinde, İçişleri Bakanı Süleyman Soylu Nuriye Gülmen ve Semih Özakça'nın "DHKP-C terör örgütü üyesi" olduklarını, eylemlerinin de bu örgüt tarafından desteklendiğini ve bu kişilerin DHKP-C ile doğrudan organik bir bağının söz konusu olduğunu iddia etti. Soylu'nun bu iddiasının ardından ise avukat Selçuk Kozağaçlı Nuriye Gülmen ve Semih Özakça'nın temiz olan adli sicil kaydını paylaşarak İçişleri Bakanı Süleyman Soylu'yu yalanladı. Bunun üstüne İçişleri Bakanlığı Araştırma ve Etütler Merkezi 54 sayfalık, "Bir Terör Örgütünün Bitmeyen Senaryosu Nuriye Gülmen ve Semih Özakça Gerçeği" isimli bir kitapçık yayınladı. Kitapçıkta Nuriye Gülmen'e karşı 12 dava açıldığı, bu davaların tamamının terör örgütüyle ilişkili olduğu ve davalardan birinin mahkûmiyet ile sonuçlandığı ve yargıtayda beklediği ileri sürüldü. Cumhuriyet gazetesi, kitapçıkta kesin hüküm verilmemiş ve hala yargıtayda bekleyen bir dava başta olmak üzere, hakkında açılmış ve karara bağlanmamış diğer davaların kanıt olarak sunulduğunu iddia etti. 19. Piyade Tümeni (Osmanlı) 19. Piyade Tümeni, Osmanlı Ordusu'nun tümenlerinden biridir. Ağustos - Ekim 1914'te Tekfurdağı (Rodosto)'da kuruldu. 1 Ocak 1915'te etkinleştirildi. Önceleri 57, 58 ve 59 alaylardan ibaretti. 20 Ocak 1915'te komutanlığına Yarbay Mustafa Kemal (Atatürk) atandı ve kurmay başkanlığına Binbaşı Mehmet Hulusi (Conk) getirildi. 58. ve 59. alayların 6. Kolordu'ya sevk edildikten sonra 9 Şubat 1915'te 72. ve 77. alaylarıyla takviye edilmesiyle yeniden organize edildi. 6 Nisan 1915'te Çanakkale'de 7. Piyade Tümeni ve 9. Piyade Tümeni'dan oluşan Mirliva Esat (Bülkat) komutasındaki 3. Kolordu'ya verildi ve Mareşal Liman von Sanders komutasındaki 5. Ordu'nun ihtiyatı olarak Maydos'ta konuşlandırıldı. 25 Nisan 1915 sabahı ANZAK'ın çıkarmasıyla Arıburnu Cephesi açıldığında ilk olarak fırkaya bağlı Binbaşı Hüseyin Avni komutasındaki 57. Alay gönderildi. 8 Ağustos 1915'te Mustafa Kemal Anafartalar Grubu Komutanlığına atanınca yerine 27. Alay Komutanı Kaymakam Şefik (Aker) getirildi. 19 Ocak 1916'da Keşan ve Şarköy'e sevk edildikten sonra 20. Fırka ile birlikte Miralay Yakup Şevki (Subaşı) komutasında yeniden oluşturulan 15. Kolordu'ya verildi. Liman von Sanders'in karşı çıkmasına rağmen Enver Paşa'nın emriyle Cevat (Çobanlı) komutasındaki 15. Kolordu'ya bağlı olarak Galiçya'ya yollandı ve 1916 yılının Temmuz ayın sonlarında cepheye ulaştı. 16 Ekim 1916'da komutanlığına Kaymakam Sedat (Doğruer) getirildi. Çetin çatışmalardan sonra 11 Haziran 1917'de cepheden çekilmeye başladı ve 7 Temmuz 1917'de tamamen çekildi. Ağustos'ta Sina ve Filistin Cephesi'ne sevk edildi. Yıldırım Ordular Grubu'na bağlı olarak Mirliva Ali Rıza (Sedes) komutasındaki 15. Kolordu'ya verildi. Komutanı Kaymakam Sedat (Doğruer) ve Kurmay Başkanı Binbaşı Ömer Lütfi (Argeşo) olduğu halde Üçüncü Gazze Muharebesi'ne katıldı. Megiddo Muharebesi (Nablus Hezimeti) sırasında Milaray Sami Sabit komutasında, Miralay Rüştü (Sakarya) komutasındaki 16. Tümen ile birlikte Gustav von Oppen'in Alman Asya Kolordusu'na bağlı olarak savaştı ve imha edildi. Dörder taburdan oluşan üç alaydan ibaretti. Edward J. Erickson, "Ordered to die: a history of the Ottoman army in the First World War", Greenwood Publishing Group, 2001, ISBN 0-313-31516-7, 9780313315169. Kresna-Razlık Ayaklanması Kresna-Razlık Ayaklanması ( "Kresnensko-Razlojko vıstanie"), 1878 sonları ile 1879 başlarında Osmanlı yönetimine karşı ağırlıklı olarak Kresna ve Razlık'ta gerçekleşen bir Bulgar ayaklanması idi. Ayaklanma Ayastefanos Antlaşması gereği Makedonya'nın Bulgar çoğunluklu bölgelerin yeni kurulan Bulgaristan devletine bırakılmak yerine, Osmanlı kontrolüne geri veren Berlin Kongresi'nin kararlarına yönelik tepkilerin ardından patlak verdi. Birleşme Komitesi tarafından gerçekleştirilmiş olup Osmanlı kuvvetleri tarafından bastırılmıştır. Light bira Light bira, ilk kez 1967 yılında Amerikalı biyokimyager Joseph Owades aracılığıyla kullanılan, düşük alkollü ya da düşük kalorili biraları tanımlamak için kullanılan genel bir terimdir. Light biralar genellikle alkol tüketimini ya da kalori alımını sınırlamak isteyenler aracılığıyla tüketilen bir bira türüdür. Buna karşın standart biralara göre daha tatsız ya da gövdesiz olmaları yönünden sıklıkla eleştiri konusu olurlar. Pek çok ülkede light biralarla ilgili standartlar bulunmaktadır. Avustralya'da %3,20'nin altındaki biralar düşük alkollü sayılmaktadır. Kanada'da ise alkol oranı %4,00'e dek biralar light bira sayılmaktadır. Buna karşın %2,50'den daha düşük bir alkollü içeriği olan biralar "extra light" olarak da adlandırılırlar. İskoçya'da ise light biralarda üst alkol sınırı %3,50 olarak belirlenmiştir. Düşük alkollü light biralar, tüketicilerin bilincini yitirmeden kısa sürede daha çok bira tüketmelerine olanak tanır. Bunun yanı sıra düşük alkol içeriği nedeniyle pek çok yerde ucuz bira anlamına gelmesi, light biraların bir diğer tüketilme nedenlerinden biridir. Biralardaki toplam kalori oranını azaltmak için hem karbonhidrat içeriğinde hem de alkol içeriğinde azaltıma gidilir. Düşük alkollü biraların aksine light biraların pek çoğu prensipte bilinç yitiminden daha çok, alkol içeriğinden kaynaklanan kalori oranını azaltmak amacıyla düşük alkollü üretilir. Light biralar belirli bir bira türünü tanımlamaktan daha çok, alkol ya da kalorisi düşürülmüş biraları tanımlamak için kullanılan genel bir terimdir. "Light bira" olarak tanımlanan biraların pek çoğu açık tonlu lager biradır. A.B.D — Missouri'de Anheuser-Busch InBev aracılığıyla üretilen "Bud Light" ile "Natural Light", Wisconsin'de Miller Brewing Company aracılığıyla üretilen "Miller Lite", Colorado'da Coors Brewing Company aracılığıyla üretilen "Coors Light" ya da Pennsylvania'da Lion Brewery aracılığıyla üretilen "Lionshead Light" ABD çıkışlı light bira örnekleridir. Almanya — Brauerei Beck aracılığıyla üretilen "Beck's Light" Almanya çıkışlı light bira örneğidir. Belçika — InBev Belgium aracılığıyla üretilen "Stella Artois Light" Belçika'da üretilen en önemli light bira örneklerinden biridir. Hollanda — Heineken Nederland aracılığıyla üretilen "Heineken Premium Light" ile "Amstel Light" ya da Grolsch Bierbrouwerij aracılığıyla üretilen "Grolsch Light Lager" en önemli light biralardan birkaçıdır Jamaika — Desnoes and Geddes aracılığıyla üretilen "Red Stripe Light" ülkedeki en popüler light biralardan biridir. Japonya — Kirin Brewery Company aracılığıyla "Kirin Light" adında light bira üretilmektedir. Kanada — Sleeman Breweries aracılığıyla üretilen "Sleeman Light" ya da Molson Coors Canada aracılığıyla üretilen "Molson Canadian Light" Kanada'daki en popüler light bira örneklerinden birkaçıdır. Meksika — FEMSA aracılığıyla üretilen "Tecate Light" ya da Grupo Modelo aracılığıyla üretilen "Corona Light" en önemli light biralardan biridir. Türkiye— Anadolu Efes aracılığıyla üretilen "Efes Light", Türkiye'de piyasaya sunulan önemli light biralardan biridir. __İÇİNDEKİLERZORUNLU__ __DİZİN__ Kresna Kresna (), Bulgaristan'ın Blagoevgrad ilinde bulunan bir şehir ve belediyedir. Yüzölçümü 344.55 km² olan şehrin nüfusu 2015 yılı itibarı ile 5,683'tür. Kresna belediyesine bağlı yerleşim yerleri; Survivor Series (2006) Survivor Series (2006), WWE tarafından düzenlenen yirminci Survivor Series profesyonel güreş izle ve öde etkinliği. 26 Kasım 2006 tarihinde Philadelphia, Pensilvanya'daki Wachovia Center'da yapılmıştır. Etkinlikte Raw, SmackDown! ve ECW brand'inde bulunan güreşçiler yer almıştır. Vernik (kÃ¶y) Vernik ( "Vrıbnik", "Vrbnik"), Arnavutluk'un Görice iline bağlı Devoll belediyesinde bulunan bir köydür. Köy Yunanistan sınırı yakınlarında Küçük Prespa Gölü kıyısında yer almaktadır. Köyün nüfusu 2005 yılı itibarı ile 280'dir. Aberfan FaciasÄ± Aberfan Faciası 21 Ekim 1966 tarihinde Galler'in Merthyr Tydfil kasabası yakınlarında bulunan Aberfan köyünde gerçekleşen ve 144 kişinin hayatını kaybettiği heyelan felaketi. Faciada ölenlerden 116'sı heyelan sırasında toprak altında kalan köyün ilkokulunda eğitim gören çocuklardır. Facia 50 yıl boyunca bölgede bulunan Merthyr Vale kömür havzasından çıkartılan ve Aberfan köyünün yanında bulunan Mynydd Merthyr tepesine yığılan maden atığı toprak ve şistin, günlerce sürmüş olan aşırı yağış sonucu sabah saat 09.15'te kayarak köydeki binaları altına alması sonucu meydana gelmiştir. 40 bin metreküp çamur ve toprak 18 ev ve iki kır eviyle birlikte en büyük can kaybının yaşanmış olduğu (yaşları 7 ila 10 arasında 116 çocuk ve 5 öğretmen) Pantglas ilkokulu binasını da altına almıştır. Heyelan sonucu okul binasının bir kısmı yıkılmış, binanın ayakta kalan kısmında bulunan sınıflar da içindeki öğrenci ve öğretmenlerle birlikte çamur ve toprakla dolmuştur. Olaydan hemen sonra köy halkı, maden işçileri, kurtarma ekipleri ve çevre köy ve kasabalardan gönüllüler tarafından başlatılan kurtarma çalışmasında okul enkazından az sayıda çocuk dışında sağ olarak kurtarılabilen olmamış, hayatını kaybedenlerin tamamının cesetlerine ulaşılması bir hafta sürmüştür. Faciada hayatını kaybedenlerin ölüm sebeplerinin asfiksi veya çarpma-ezilme sonucu yaralanma olduğu tespit edilmiştir. Progër Progër, Arnavutluk'un Görice iline bağlı Devoll belediyesinde bulunan bir köy ve idari birimdir. Nüfusu 2011 yılı itibarı ile 3,988'dir. Progër idari birimi Progër, Mançurisht, Cangonj, Pilur, Vranisht, Bicka, Rakicka ve Shyec köylerinden oluşmaktadır. December to Dismember (2006) December to Dismember (2006), WWE tarafından düzenlenen profesyonel güreş izle ve öde etkinliği. 3 Aralık 2006 tarihinde Augusta, Georgia'daki James Brown Arena'da yapılmıştır. Etkinlik, ECW brand'inde özel olarak gerçekleştirilmiştir. Ancak buna rağmen etkinlikte, Raw ve SmackDown! brand'lerinde bulunan güreşçiler de yer almıştır. Etkinliğin adı 1995 yılında Extreme Championship Wrestling'in December to Dismember etkinliğinden gelmiştir. Cao Cao Cao Cao (; MS 155-15 Mart 220), Doğu Han Hanedanı'nın son yıllarında büyük güç kazanan bir Çinli savaş ağası ve Hanedanın sondan bir önceki başbakanı. Cao Cao, tarihe acımasızlığı ve bilgeliği ile geçmiştir. Emrinde sayısı bir milyon olan en güçlü ordulardan birine sahipti. Guandu Muharebesi'ndeki zaferinden sonra Çin'i birleştirmeye gayret gösterse de Kızıl Kayalar Muharebesi'ndeki yenilgisi ile gözden düşmüştür. Tuluy Tuluy (; ; 1227-1229 yılları arasında Moğol İmparatorluğu’nun naip yöneticisi. Cengiz Han'ın eşi Börte'den olan dördüncü oğluydu. 1190/1191 yılında doğdu. Çocukluğu babasının yükselişi dönemindeki zorlu şartlar içerisinde geçti. Henüz beş yaşındayken bir Tatar tarafından kaçırılmak teşebbüsünden, o sırada on dört ya da on beş yaşlarındaki ablası Alçatun’ın cesurca mücadelesi ve iki Moğol askerinin yardımıyla güçlükle kurtulabildi. 1203 yılında Kerait bir prenses olan Soyurgaktani ile evlendirildi. 1213 yılında Kin Hanedanlığı üzerine düzenlenen seferde merkez ordusunu komuta etti. 1220 yılında Harizm üzerine yapılan seferde babasıyla merkez orduda yer aldı. Babası tarafından Horasan’a bölgesini ele geçirmek üzere yollanan Tuluy, 1221 yılı Şubat ayında ele geçirdiği Merv’i yakıp yıktırdığı gibi yaşayan halkında çoğunu öldürttü. Nisan ayında da kuşatma sırasında ölen eniştesi Tokaçar’ın intikamı için ele geçirdiği Nişabur’da katliam gerçekleştirdi. Herat’ı aldıktan sonra babasının ordusuna katıldı. Bir süre sonra da ağabeyleri Çağatay ve Ögeday’a destek için Ürgenç kuşatmasına katıldı. 1226 yılında hastalanan babasının vasiyetinde Moğol töresi uyarınca babadan kalma ilk toprakların sahibi ve Moğol ordularının idaresiyle görevlendirildi. Buna göre 129.000 bin kişilik Moğol ordusunun 101.000’i kendisine bırakılmıştı. Harizm seferinden döndükten sonra babası Cengiz Han ile birlikte, Harizm seferine askeri destek vermeyen Tangutlar’ın kurduğu Batı Xia Hanedanı üzerine düzenlenen sefere katıldı. Tangutlar’ın başkenti Yinchuan’ın ele geçirilmesinden kısa süre sonrada 1227 yılı Ağustos’unda Cengiz Han hayatını kaybetmiş, Tuluy’da babasının defin işlerini gerçekleştirmiştir. Babasının vasiyeti doğrultusunda veliaht olarak ağabeyi Ögeday seçilmiş olmakla birlikte, kurultayın toplanıp Ögeday’ın han ilan edildiği 13 Eylül 1229 yılına kadar naip olarak Moğol İmparatorluğu yönetti. Moğol ordusunun hemen hemen tamamı kendisinin kontrolünde olmakla birlikte, babasının vasiyetine uyarak Ögeday’ın Büyük Moğol hanı olmasında herhangi bir sorun çıkartmamıştır. 1231 yılında Kin Hanedanlığı üzerine düzenlenen seferde batıdan saldıran kuvvetlerin komutasını yürüttü. Abisi Ögeday kuzeyden, kendisi de güneyden Kin Hanedanlığının başkenti Kaifeng’i kuşatmaya çalıştı. İçkiye aşırı düşkün olan Tuluy, kuşatmanın sürdüğü sırada 9 Ekim 1232 yılında hayatını kaybetti. Tuluy soyundan gelenler 1251 yılından itibaren Moğol İmparatorluğu’nun yönetimine sahip olmuştur. Oğlu Möngke 1251-1259, Arık Böke 1259-1264, Kubilay Han ise 1260-1294 yılları arasında Moğol İmparatorluğu’nu yönetmişti. Kubilay Han ayrıca Çin’deki Yuan Hanedanı’nın da kurucusudur. Diğer oğlu Hülagû’de İlhanlılar’ın kurucusu ve 1256-1265 yılları arasındaki hükümdarıdır. Yelü Dashi Yelü Dashi (; 1087-1143), Karahitay veya Batı Liao Hanedanı'nın kurucusu ve ilk hanı idi. Müslüman kaynaklarda Nûshī Taifû, Qushqin Taifû veya Baqfu oğlu Qushqīn olarak bilinmekteydi. Kuçluk Kuçluk, Karahitaylar'ın son hükümdarı olan Batı Moğolistan'daki Nayman kabilesi üyesiydi. Naymanlar, Cengiz Han tarafından yenildikten sonra batıya doğru Karahitaylar'a kaçtı ve onlara danışman oldu. Daha sonra isyan ederek Karahitaylar'ın tahtını ele geçirdi. 1218 yılında Moğollar tarafından öldürüldü ve Karahitaylar Moğol İmparatorluğu'na katıldı. BMW X1 BMW X1 Alman otomobil üreticisi BMW tarafından 2009 yılından beri üretilen Compact SUV Crossover sınıfı araçtır. İlk nesil X1, BMW 3 Serisi altyapısıyla üretilmişti; arkadan itişli (sDrive) ve dört çeker (xDrive) konfigürasyonlarına sahipti. İkinci nesil X1, BMW’nin kompakt UKL platformu üzerine oluşturulmuştur; önden çekişli (sDrive) ve dört çeker (xDrive) konfigürasyonlarına sahiptir. İlk "crossover" E84’te, E91 BMW 3 Serisi Touring platformunu kullanılmıştır. Amerika Birleşik Devletleri Çevre Koruma Ajansı E84 X1’i “orta boy otomobiller” ("Midsize Cars") sınıfında değerlendirmiştir. X1, "xDrive28i" modelinde BMW’nin N20 motorunu sunmuştur. İlk nesil X1, X3’e göre biraz daha küçük bir boyut ve daha uygun fiyat sağlamıştır. İlk modelleri xDrive28i, sDrive18d, xDrive18d, sDrive20d, xDrive20d, xDrive23d seçeneklerini içermiştir. 2.0 cc motor hacimli xDrive28i, 2011yılı sonbaharında eklenmiştir. Almanya piyasası için 2010’da sDrive18i ve xDrive25i modellerinin sunumu yapıldı.. X1’deki değişiklikler; süspansiyon teknolojisinin optimizasyonu, arkadan itişli dizel modeller kuruda frenleme ve solma telafisi işlevleri içeren DSC (Dinamik Denge kontrolü), sDrive20i, xDrive20i, xDrive28i, fren bekleme işlevi ve yokuş kalkış asistanı içeren xDrive20d; bireysel opsiyon olarak BMW Individual tavan ray sistemi High Gloss Shadow Line seçeneği gerçeliliği, gerçek zamanlı trafik bilgisi işlevi içeren BMW ConnectedDrive, bütün dizel motorlu modeller için araç içine yansıyan motor gürültüsünü azaltmak amaçlı yeni yalıyım teknolojisi sDrive20i, xDrive20i, sDrive20d EfficientDynamics Edition yeni modelleri, sDrive20i ve xDrive20i için otomatik kalkış-duruş (auto start stop), manuel şanzımanlı sDrive20i ve xDrive20i için vites değiştirme nokta göstergesi, sDrive20i için elektromekanik hidrolik direksiyon. X1 sDrive20d EfficientDynamics Edition modelinin perdesi, Uluslararası Frankfurt Motor Show (IAA 2011) fuarında açıldı. Araçlar 2011 sonbaharında satışa çıkarıldı. 2012’deki güncel modeller 2012 yılı Uluslararası New York Auto Show fuarında ve onu izleyen 21. Auto Mobil International Leipzig fuarında perdesini kaldırdı. İkinci nesil X1 değişiklikleri arasında BMW UKL platformu kullanımıyla genişletilmiş bagaj alanı, yeni tasarımlı iç alan ve yeniden yaratılmış dış tasarım, arttırılmış baş alanı, Head-Up Display gibi yeni seçenekler, performans kontrolü (Performance Control), park destekli sürüş yardımcısı (Driving Assistance), viraj ayarlı Bi-LED ön farlar gibi yenilikler yer alır Taşıt 2015 Uluslararası Frankfurt Motor Show fuarında ve 2015 Tokyo Motor Show fuarında sunulmuştur. xDrive20i, xDrive20i, xDrive25i, sDrive18d, xDrive20d, xDrive25d gibi ilk modellerin yanına Kasım 2015’te sDrive18i ve sDrive16d eklenmiştir. 2015 sonbaharında sDrive18i, xDrive18d eklenmiştir. Tayvan modelleri sDrive20i, sDrive18d, xDrive25d seçeneklerini içermektedir. ABD modelleri “2016 model” olarak 2015 sonbaharında satışa başladı. İlk modellerde xDrive28i vardı. Türkiye modelleri 2017 yılı ilkbaharı itibarıyla Joy, Prestige, Sport Line, X Line, M Sport donanım paketlerinden oluşmakta olup satış fiyatları, ilgili paketlere göre değişmektedir. Ülkelere göre değişiklik olabilmekle birlikte X1 donanım paketleri M Sport, Technology, Premium, Driver Assistance/Drivers Assistance Plus, Cold Weather gibi paketlerden oluşur. BMW X1 Long Wheelbase (BMW X1长轴距版), Çin pazarı için sunulan uzun X1 sürümüdür. Fark mevcut dingil uzunluğunun , şeklinde uzatılmasıdır. Uzun dingilli X1 2016 Beijing Auto Show fuarında sunulmuştur. Araç 26.04.2016 tarihinde başlayan sipariş tarihi sonrasında Mayıs 2016 itibarıyla satışa çıkmıştır. İlk modelleri sDrive18Li, sDrive20Li, xDrive20Li, xDrive25Li şeklinde olmuştur. Bütün sDrive modelleri önden çekişli, bütün xDrive modelleri dört çekerdir. Genel bilinen xDrive25i modeli, Kuzey Amerika’da xDrive28i olarak satıştadır. BMW X1 üretim yeri, BMW-Werk Regensburg fabrikasıdır. Bu fabrika Almanya’nın Bavyera bölgesindeki Regensburg şehrinde yer alır. BMW X1 L (“Long Wheelbase”) üretimi ise BMW Brilliance yan kuruluşunun Çin’deki Tiexi fabrikasındadır. Burası Shenyang’dadır. BMW X1 xDrive25Le iPerformance da yine aynı yan kuruluşça üretilmektedir. 22.06.2016 itibarıyla, Tiexi tesisindeki ilk BMW X1 araçları 4 müşteriye teslim edilmiştir. İç patlama İç patlama, veya implozyon, maddenin içe doğru enerji vererek cismi parçalamasıdır. Patlamanın aksine cisim içe doğru parçalanır. Basınç farkları bu süreçte önemli rol oynar. Bir denizaltının içe doğru çökmesi iç patlamaya örnek olarak verilebilir. Angkatan 66 Angkatan 66 ya da 66 kuşağı, 1960'ların ortalarında Sukarno'nun düşüşü ile iktidara gelen Suharto'nun Yeni Düzeni kurmasını takip eden dönemde kurulan yeni hükümete olan umutları ifade eder. Yeni Düzen, halk desteğiyle kuruldu ve Sukarno dönemindeki sıkıntıların sona ereceği ümit edildi. Ancak kısa bir süre sonra bu ümitler hayal kırıklığı ile sona erecekti. Marcantonio Memmo Marcantonio Memmo (d. 11 Kasım 1532, Venedik – ö. 31 Ekim 1615, Venedik). 24 Temmuz 1612 – 31 Ekim 1615 döneminde Venedik Cumhuriyeti'ne "Doçe" unvanı ile devlet başkanlığı yapan 91'inci dükadır. Doçe Leonardo Donato'nun 16 Temmuz 1612'de ölmesinden sonra Venedik Cumhuriyeti "Doçe Seçmenler Konseyi" yapılan ilk oylamada 38 oy aldıktan sonra Venedik Doçesi seçildi ve 24 Temmuz 1612'de tahta çıktı. Doçe olmadan sağlığı iyi değildi. Doçe olduğu zaman 75 yaşını aşkındı ve sağlığı devamlı olarak kötü olarak devam etmekte idi. Bu nedenle Doçe olduğu üç kusur yıllık dönemde hem yaşlığı hem de kötü sağlığı dolayısıyla devlet idaresini hiç ekstradan sorunlar çıkartmadan devam ettirmeye koyuldu. 3 yıl 3 ay 7 gün süren Venedik Cumhuriyeti "Doçe"'lik saltanatından sonra 31 Ekim 1615'te 78 yaşında Venedik'te öldü. Marcantonio Memmo 1 Temmuz 1532'de Venedik'te Giovanni Memmo ile Bianca Sanudo'nun beş oğlundan dördüncü oğlu olarak doğdu. Bağlı olduğu sülale Venedik'in gayet eski ve tanınmış ailesi idi ve Venedik'in "eski asiller ("vecchii")" olarak bilinmekteydi. Bu sülaleden olan Tribuno Memmo 979-991 döneminde 25inci Venedik Doçesi olarak hüküm sürmüştü. Ancak ailesinin Venedik şartlarına göre büyük bir serveti yoktu ve aile orta derecede zengin olarak bilinmekteydi. Marcantonio Memmo önce ticaret hayyatına atıldı. İşini gayet etken sekilde yönetmesi ve üstün yönetim yetenekleri dolayısıyla çok geçmeden büyükçe bir servet yaptı. Bundan sonra eski bir asıl ve yeni zengin bir Venedikli olarak bir Venedik Cumhuriyeti ilerigeleni olarak kabul edildi ve cumhuryetin devlet idarecileri sıralamasında girip hızla ilerlemeye başladı. Asillere verilen yörel bölge idareciliği ("provveditöre"); Venedik anakarası Terra Firma'da bulunan büyükçe bir şehirlerin valiliği ("podesta") gprevlerinden sonra Venedik'te dükten hemen sonra gelen devlet görevi olan "San Marco Proküratörü" olarak atandı. 1606'da Venedk Doçesi olan Marino Grimanı ölünce, yapılan Doçe seçimi için doçelik adayı oldu. Marcantonio Memmo ailesinin kalıtsal olarak "eski asiller ("vecchii")" sınıfından olduğu için bu sınıfı temsil eden bir kliğe dahildi ve Venedik'te 14. yüzyıl sonlarından beri bu kliğin adayı Doçe seçilmemişti. İlk oylamalarda gerekli çoğunluk bulunamadığı için 41 kişiden oluşan "Doçe Seçmenler Konseyi"ni oturumu uzun sürdü, En sonunda 10 Ocak 1608'da Leonardo Donato bu konseyin hemen hemen ekseriyetinin oyu ile Venedik Cumhuriyeti Doçesi seçildi. Oylamayı kaybeden aday olan Marcantonio Memmo ise eski görevi olan "San Marco Proküratörü" olarak devlet idareciliğinde devam etti. Doçe Leonardo Donato 16 Temmuz 1612'de ölünce, 41 seçmenden oluşan Venedik Cumhuriyeti "Doçe Seçmenler Konseyi" yeni doçe seçmek için toplandı. Bu seçim için aday olanlar arasında Marcantonio Memmo fazla zengin olmayan ailesine rağmen kalıtsal nedenler ile "eski asiller ("vecchie") kliği" adayı oldu. Bu sefer bu klik Papalık ve İspanya Krallığı tarafından eğer gerekirse kabul edilebilir şeklinde desteklenmekte idi. Marcantonio Memmo ve onu tutan klik üyeleri, seçmenler konseyi üyeleri arasında büyük bir kulis faaliyetine geçtiler. Bu kulis faaliyeti gayet başarılı oldu ve "Doçe Seçmenler Konseyi"'nde 24 Temmuz 1612'de yapılan ilk oylamada Marcantonio Memmo mevcut 41 üyeden 38 oy alarak ilk oylamada Doçe seçildi ve 91. Venedik Cumhuriyeti Doçesi olarak tahta çıktı. Bu oylama sonucu, o zamana kadar yüzyıllar boyunca doçe seçimlerinde başarılar elde edip kliğin tuttuğu adayı doçe seçtiren "yeni ve genç asiller ("nuove") kliği" üyelerini büyük bir sürprize ve şoka uğrattı. Marcantonio Memmo'dan önce Venedik'in "eski asiller ("vecchie")" sınıfından gelen en son Venedik Doçesi 14. yüzyıl sonunda Doçe olmuştu. Marcantonio Memmo'nun yeni Doçe olmasını kutlamak için gelenekel olarak şehirde yapılan etkinlikler ve eğlentiler gayet şaşaalı oldu. Bu kutlama eglenti ve etkinliklerinin finansmanın çoğunu Marcantonio Memmo kendi cebinden karşıladı. Bu büyük kutlama eğlence ve etkinlikleri yeni Doçe Memo'nun Venedik'in halk kitleleri arasında popüler olmasını sağladı ve halkı kendine beğendirdi. Fakat Marcantonio Memmo doçe olduğu zaman yaşı 75'i aşkındı. Sağlığı doçe olmadan epey zaman önce bile iyi değildi. Doçe olduktan sonra da sıhhati iyileşmedi. Doce Memmo'nun yaptığı her enerjetik hareketten sonra vücudunda ortaya çıkan ağrılar ve sizılardan devamlı şikeyet ettiği bildirilmektedir. Yaşlığı ve kötü sağlığı dolayısıyla sürpriz yapıcı ve enerjetik bir devlet politikası izlemekten kaçındı. Marcantonio Memmo'nun doçelik dönemide uğraştığı en zor iş 1613'te Adriyatik Denizi Dalmaçya kıyılarında gelişmiş olan ve genellikle Adriyatik Denizi üzerinden seyreden ticaret gemilerini yakalayıp talan eden korsanlık ile geçinen "Uskoklar" ile Venedik arasındaki anlaşmazlık ve yerel çatışmalarla uğraşması idi. Bu Uskok korsanları Adriyatik Denizi'nde şeyreden Avusturyalı ticaret gemilerine de sataştığı için ve Uskök'lar resmen Venedik tebaları olduğu Venedik ile Avusturya'nın arası gittikce açılmaya başladı.. Doçe Marcantonio Memmo'nun sıhhati gittikçe kötüleşmekte idi ve 31 Ekim 1615'te 78 yaşında iken Venedik'te öldü. Marcantonio Memmo 3 yıl 3 ay 7 gün süreyle Venedik Cumhuriyeti Doçesi olarak hüküm sürmüştü. Mezarı San Giorgio Maggiore Kilisesi'ndedir. Bu kilisede mezarı üstüne mimar ve heykeltıraş Giulio da Moro tasarımına göre bir mezar-anıtı yapılmıştır ve bu mezar anıtınin üzerine Giulio da Moro tarafından yapılmış Marcantonio Memmo heykeli konulmuştur. Giulio da Moro tarafından yapılmış ikinci bir Marcantonio Memmo heykeli ise bu kilisesinin dışına kilise duvarı üzerine yerleştirilmiştir. Tōkaidō Ana Hattı Tōkaidō Ana Hattı (, "Tōkaidō-honsen"), Japonya'daki ana demiryolu hatlarından biridir. Hat 713,6 km uzunluğunda olup Tokyo ve Kobe şehirlerini birbirlerine bağlamaktadır. Yüksek hızlı Tōkaidō Shinkansen hattına büyük ölçüde paralellik göstermektedir. Tōkaidō Ana Hattı, üç JR şirketi tarafından işletilmektedir: Alfred C. Marble, Jr. Alfred Clark Marble, Jr. (bilinen adı : "Chip") (d. 4 Nisan 1936 Oneonta, New York – ö. 30 Mart 2017 Greensboro, Kuzey Karolina), Amerika Birleşik Devletleri'nde bulunan (ABD) Episcopal Kilisesi görevli piskopos ve din adamı. Piskoposluk için 15 Haziran 1991 tarihinde kutsanarak ve Mississippi bölgesi olarak 1993-2003 yılları arasında görev yaptı. Emekli olduktan sonra piskoposluk bölgesi, Kuzey Karolina'da yardımcı olarak görev yapmıştır. Marble, Mississippi Üniversitesinde, Güney Üniversitesi İlahiyat Okulu'nda ve Edinburgh Üniversitesi'nde okudu. Kuzey Karolina'daki döneminde Greensboro hakikat ve uzlaşma komisyonu kurmaya dahil oldu. 30 Mart 2017'de öldü. TRT World Radio TRT World Radyo, 2018 yılında TRT Kent Radyolarının frekanslarından yayın hayatına başlamış İngilizce yayın yapan bir TRT radyosudur. TRT World kanalında eşzamanlı yayın yapmaktadır. Sadece İstanbul ve Ankara ile İzmir ilinde ve bazı ilçelerde karasal yayın yapmaktadır. Uydu aracılığıyla Asya, Amerika, Afrika, Avrupa ve Ortadoğu ülkelerinden de dinlenebilmektedir. NacarlÄ±, Tarsus Nacarlı , Mersin ilinin Tarsus ilçesine bağlı bir mahalledir. Odakule Odakule, İstanbul'da, İstiklal Caddesi'ne bağlanan Perukar Çıkmazı ile Saka Salim Çıkmazı arasında yükselen, 1976 yılında inşa edilmiş iş merkezi. 1970'li yıllarda İstanbul'da yapılan dört yüksek binadan birisi olan 23 katlı işhanının inşası Mimar Kaya Tecimen ve Ali Taner tarafından tamamlanmıştır. Dönemine göre gökdelen sayılabilecek yükseklik ve cüsseye sahip olması, Türkiye’nin ilk giydirme cam cephe uygulamalarından birine sahip olması, iki cadde arasında açık alan yaratması bakımından önemli bir yapıdır. İstanbul Sanayi Odası, Alman Kültür Merkezi gibi kurumlar tarafından kullanılır. Bu arsa üzerinde yer alan "Bon Marche" mağazasının yerine inşa edilmiş İstanbul'un ilk büyük alışveriş merkezi olan Karlman Pasajı 1942'de Varlık Vergisi yüzünden Karlman (Carlmann) ailesinden alınıp kapanmıştı. Bina uzun yıllar Osmanlı Bankası'nın deposu olarak kullanıldı. Altı-Yedi Eylül Olayları'nın ardından Ziraat Bankası'nın mülkiyetine geçti. İstanbul Sanayi Odası tarafından alınan Karlman Pasajı yıktırılıp 1970'lerine başında yeniden projelendirildi. Pasajın yerine bugünkü bina inşa edilerek 1976 yılında "Odakkule" adıyla açıldı. Mimarları Kaya Tecimen ve Ali Kemal Taner olan bina, Marmara ve Taksim Etap (halen The Marmara Pera) otelleri ile Harbiye Orduevi binasından sonra İstanbul'da yapılan dördüncü yüksek bina idi. 10 Mart 1991'de 17. katında başlayan yangın sonucu iki katı tamamen yanan ve üç kat büyük hasar gören Odakule bazı revizyonlar geçirmiş ve mimari bütünlüğüne zarar vereceği düşünüldüğü için dışarıya yangın merdiveni yapmak yerine iç merdivenler daha fonksiyonel hale getirilmiştir. Bina 2 Şubat 2016'da bir yangın daha geçirdi. Kabloların tutuşmasıyla çıkan yangın nedeniyle 7. kattaki iş yerlerinde maddi hasar oluştu. Modernist anlayıştaki Odakule bodrum katlarıyla birlikte 23 kattan oluşur. Bodrum katı 900 m², zemin kat 570+837 m², yalnızca asansörle birbirine bağlanan bağımsız üniteler şeklinde olan 15 adet büro katı ise 425 m²'den oluşur. Cibali'deki Tekel Genel Müdürlüğü binasından (bugün Medipol Üniversitesi Hastanesi) sonra dış cephesinde boydan boya cam (glass screen) kullanılan İstanbul'daki ikinci binadır. Odakule'nin alt katı İstiklal Caddesi ile Meşrutiyet Caddesi'ni birbirine bağlayacak bir geçit şeklinde tasarlanmıştır. Söz konusu alt katın diğer bölümleri ise sergi benzeri etkinliklere uygundur. Geçiş, Atilla Onaran ve Salih Acar'ın heykelleri ile donatılmıştır. Roland W. Schmitt Roland Walter Schmitt (d. 24 Temmuz 1923 – ö. 31 Mart 2017), Amerikalı iş uzmanı fizikçidir. Rensselaer Politeknik Enstitüsü'nün 6 yıl başkanlığını yapmıştır. 24 Temmuz 1923 tarihinde Seguin, Teksas'ta Walter L. Schmitt ve Myrtle F. (Caldwell) 'in oğlu olarak doğduğu. 2 Haziran 1951'Alice V. Calhoun (d. 12 Şubat 1930) ile ilk evliliğinden iki oğlu olmuştur: Lorenz (d. 1952) ve Brian (d. 1954). İlk eşi Alice 17 Temmuz 1956 tarihinde öldü. Daha sonra Claire F. Kunz (d. 1928) 19 Eylül 1957 tarihinde evlendi; Ondan da iki çocuğu vardı: Alice (d. 1958) ve Henry (d. 1961). B.S. puanıyla fizik ve matematik, alanında 1947 yılında her ikisinde de dersler alarak ve yüksek lisans eğitimi gördüğü fizik alanında bachelor derecesiyle Teksas Austin Üniversitesi'ni bitirdi. İkinci kez yine 1951 yılında Rice Üniversitesi'nde fizik dalında mezun olmuştur. Daha sonra General Electric firmasına araştırma ortağı olarak katıldı ve şirkette 1988 yılında emekli olana kadar çalışmıştır. 1978-1986 General Elektrik Araştırma ve Geliştirme Merkezi'nin Schenectady, New York yönetiminde görev yapmıştır. 1982'de Kıdemli Başkan Yardımcısı seçildi. 1988-1993 yılları arasında Rensselaer Politeknik Enstitüsü'nün başkanlığını yapmıştır. Görev süresi boyunca, 200 milyon dolarlık bir bağış toplama kampanyasını yönetti ve yeni lisans programları ve araştırma merkezleri ekledi. 1982-1994 yılları arasında Ulusal Bilim Kurulu üyeliği yaptı ve 1984-1988 yılları arasında başkanlık yaptı. Ocak 2000'de New York Eyalet Valisi George Pataki tarafından New York Eyalet Bilim, Teknoloji ve Akademik Araştırmalar Kurumu başkanlığına seçildi. 1978'de Ulusal Mühendislik Akademisine seçildi ve 1995'te NAE'den Arthur M. Bueche Ödülü aldı. Elektrik ve Elektronik Mühendisleri Enstitüsü, 1989'da IEEE Mühendislik Liderliği Tanınma Ödülü, Maurice Hollanda Ödülü, 1988 ve 1989'da Endüstriyel Araştırma Enstitüsü'nden IRI Madalyası Ödülü ile ve 1992'de IEEE Kurucular Madalyası Ödüllerini almıştır. Amerikan Sanat ve Bilim Akademisi, Amerikan Fizik Derneği ve Amerikan Bilim İlerlemesi Derneği'nin üyesi olan Amerikalı fizikçi Roland W. Schmitt Mart 2017'de 93 yaşında ölmüştür. Guandu Muharebesi Guandu Muharebesi, MS 200'de Doğu Han Hanedanı döneminin sonlarında iki savaş ağası olan Cao Cao ve Yuan Shao arasında meydana gelen bir muharebedir. Cao Cao için kararlı bir zaferle sonuçlanan muhaerebe, iki savaş ağası arasındaki savaşta bir dönüm noktasıydı. Bu, Cao Cao'nun Kuzey Çin'in yeniden birleşmesinin başlangıcını işaret etti ve bu da Üç İmparatorluk döneminde Wei Hanedanı'nın kurulmasını mümkün kıldı. Kızıl Kayalar Muharebesi Kızıl Kayalar Muharebesi veya Chibi Muharebesi, Çin tarihindeki Üç İmparatorluk döneminin başlamasından yaklaşık 12 yıl önce Han Hanedanı'nın sonunu belirleyen bir muharebeydi. MS 208/9 kışında güney savaş ağaları Liu Bei ve Sun Quan'ın müttefik kuvvetleriyle kuzey savaş ağası Cao Cao'nun sayısal olarak üstün güçleri arasında savaşıldı. Liu Bei ve Sun Quan, Cao Cao'nun Yangtze Nehri'nin güneyindeki toprakları fethetmek ve Doğu Han Hanedanı'nın topraklarını birleştirme girişimlerini yenilgiye uğrattı. Kızıl Kayalar'daki bu zafer, Liu Bei ve Sun Quan'ın Yangtze'yi kontrol etmesini sağladı ve daha sonra Shu Han ve Doğu Wu Hanedanı'nın güneydeki iki eyaletinin daha sonra oluşturulmasında bir temel oluşturan bir savunma hattı sağladı. Muharebenin tarihteki en büyük deniz muharebesi olduğu kabul edilmektedir. Bayan Stone Olayı Bayan Stone Olayı (; ), 21 Ağustos 1901 tarihinde Amerikalı Protestan misyoner Ellen Maria Stone ile diğer misyoner arkadaşı Katerina Stefanova-Tsilka'nın iç İç Makedon Devrimci Örgütü tarafından kaçırılması olayıdır. İki kadın, Osmanlı İmparatorluğu'nda bağlı Bansko ile Yukarı Cuma arasında kaçırıldı. O sırada medya tarafından yaygın olarak görülen olay, sıklıkla "Amerika'nın ilk modern rehin krizi" olarak adlandırılmaktadır. Kaçırmanın amacı ağır bir fidye alarak örgütün maddi sıkıntısını çözmekti. Bu kaçırma olayı, Osmanlı makamları ile Yüksek Makedon-Edirne Komitesi tarafından takip edildi. Bazen Stockholm sendromu (kaçıranlar Tsilka'ya kızını doğurmasında yardım etmiştir) olarak görülen olay, kaçırma olayından yarım yıl sonra 1902 başlarında yoğun görüşmelerin ardından sona erdi. 18 Ocak 1902'de Bansko'da İç Makedon Devrimci Örgütü'ne 14,000 lira fidye ödendi. Rehineler bugünkü Makedonya'da 2 Şubat'ta Usturumca yakınlarında serbest bırakıldı. Kara Yülük Osman Bey Kara Yülük Osman Bey (d.? - ö. 1435), Akkoyunlu devletinin kurucusu ve ilk hükümdarı. Babası Akkoyunlu Türkmen federasyonu lideri olan Kutlu Bey'dir. Babası tarafından bir dönem Kadı Burhaneddin'e rehin bırakılmıştır. Daha sonra Ergani taraflarının yönetimine getirildi. Babasının 1388 yılında ölümünden sonra abisi Ahmed Bey'in himayesinde Anadolu'da faaliyetlerde bulundu. Karakoyunlu hükümdarı Kara Yusuf'un talebi üzerine Pir Hasan'la mücadelesinde yardımda bulundu. Abisi tarafından bir süre hapis tutuldu. Serbest kaldıktan sonra Karakoyunlularla ile güç mücadelesine başladı. Karakoyunlular karşısında tutunamayarak Kadı Burhâneddin'in himayesine girdi. Ancak sonraki dönemde yaşanan anlaşmazlık üzerine yaşanan savaşta Kadı Burhâneddin'i esir almış ve 1399 yılında Sivas şehri önlerinde onu idam ettirmiştir. Karakoyunlularla mücadelesi esnasında Memlûkler ile iyi ilişkiler kursa da sonrasında Timur'un yanında yer aldı. 1400 yılında Timur'un Sivas'ı almasında ve 1402 yılında gerçekleşen Ankara Muharebesi'nde bulundu. Anadolu seferlerindeki katkılarından dolayı Timur tarafından kendisine emirlik payesi verilerek Diyarbakır hakimi oldu (1403). Böylece Osman Bey, Akkoyunlu devletinin temellerini atmaya başlamıştır. Timurlular'ın desteğine güvenerek bölgede etkin rol oynamaya başladı. Güneydoğu ve Doğu Anadolu topraklarının önemli bölümünü denetimi altına almaya başladı. 1405 yılında Memlûklülerin himayesindeki Birecik’e saldırarak burayı yağmaladı. Kara Yusuf'un yeniden hükümdarlığını elde etmesiyle Karakoyunlulara karşı topraklarını korumaya çalıştı. Yapılan savaşlarda birbirlerine tam üstünlük sağlayamamaları nedeniyle saldırmazlık anlaşması yaptılar. 1408 yılında Mardin Artuklularına saldırmasından sonra, Artukluların yardımına gelen Memlüklerin Suriye valisi Emir Çeken tarafından yenilgiye uğratılarak Diyarbakır'da kuşatıldı. Ancak burada Memlüklü güçlerini yenilgiye uğrattığı gibi Emir Çekem'i de öldürdü. Bu başarısından sonra ileri harekatını sürdürerek aynı yıl Urfa'yı ele geçirdi. Bununla yetinmeyerek Mardin'i kuşattıysa da Artuklular'ın davetiyle yardıma gelen Kara Yusuf tarafından yenilgiye uğratıldı. Kara Yusuf'un yönetiminde Karakoyunlular bölgede yeniden hakim olmuş ve Erzincan'ın da yer aldığı çoğu Doğu Anadolu toprağı da Akkoyunlular'ın hakimiyetinden çıkmıştır. 1418 yılında Karakoyunlular'a yenilerek Memlük topraklarına sığınmak zorunda kaldı. Kara Yusuf'un 1420 yılında ölmesinden sonra da onun yerine geçen Karakoyunlu hükümdarı Kara İskender ile mücadeleye devam etti. 1421 yılında yapılan savaşta yenilerek yaralı bir vaziyette Diyarbakır'a döndü. Ancak Timurlu hükümdarı Şahruh'un Karakoyunlulara sefere çıkmasıyla bölgede yeniden hakimiyet kurmaya başladı. Erzincan, Bayburt, Meyyafarikin, Harput gibi yerleri ele geçirerek Doğu Anadolu'daki yerel beyleri itaat altına aldı. Karakoyunlularla karşılıklı başarılarla devam eden mücadelesi uzun süre devam etti. Memlüklerle arasının bozulması üzerine Memlük ordusu 1429 yılında Urfa'yı ele geçirerek şehri yağmaladı. Tekrar gücünü topladıktan sonra 1430'da Mardin'i ele geçirdi. Karakoyunlular'ın Timurlular'a tabi Şirvanşahlar'a saldırması üzerine 1434 yılında Karakoyunlu toprağı olan Erzurum'a saldırarak şehri ele geçirdi. Akabinde Bayburt, İspir ve Tercan gibi yerleri de ele geçirdi. Bu sırada Şahruh'unda Azerbaycan topraklarına gelmesiyle Kara İskender'de batıya doğru Osmanlı topraklarına doğru kaçmaya çalışmaktaydı. Şahruh'un emriyle Kara İskender'i ele geçirmek isteyen Kara Yülük Osman Erzurum dolaylarında yapılan savaşta yenilmiş ve aldığı yaralardan ötürü de 1435'te Erzurum'da hayatını kaybetmiştir. Lia Manoliu Lia Manoliu (d. 25 Nisan 1932 - ö. 9 Ocak 1998), Rumen disk atıcı. Kariyerinde bir altın ve iki bronz Olimpiyat madalyası olan sporcu, tarihte altı Olimpiyat gören ilk atlet olmuştu. Erken yaşlarında ulusal düzeyde tenis, masa tenisi, voleybol ve basketbol oynamış olan Manoliu 16 yaşında atmalara yöneldi. İki yıl sonra, 22 Mayıs 1950'deki 41,44 metrelik derecesiyle, disk atmada 40 metreyi geçen ilk Rumen kadın oldu. 1950'lerin ortalarında Bükreş Politeknik Enstitüsünden mezun oldu. Manoliu'nun Olimpiyat mecarası 1952 Helsinki'yle başladı; burada 42,64 m ile 6. oldu. Dört yıl sonra Melbourne'de 43,90'a çıktı ancak 9. sırada kaldı. Roma'daki 1960 Yaz Olimpiyatları'nda 52,36 metreye ulaşan Rumen sporcu bronz madalya kazanmayı başarmıştı. 1964 Tokyo Olimpiyatları'nda 56,95 m atan Manoliu bir bronz madalya daha elde etti. 1967-68 kışında Romanya Atletizm Federasyonu, 35 yaşına gelmiş Manoliu'ya Olimpiyatlar için yaşlandığını ve hazırlık kamplarına katılmasının gerekmediğini bildirdi. Bunun üzerine bireysel olarak çalışmalarını sürdüren sporcu, 1968 Meksiko Olimpiyatları'na katılım hakkı kazandı. Mücadeledeki ilk hakkında 58,28 m atan Manoliu Olimpiyat şampiyonu oldu. Manoliu 1972 Yaz Olimpiyatları'na da katıldı ve 58,50 metrelik atışıyla finali dokuzuncu sırada bitirdi. Organizasyondan kısa süre sonra kariyerini sonlandırdı. Manoliu Romanya Olimpiyat Komitesinde 1973'ten itibaren başkan yardımcılığı ve 1990'dan ölümüne kadar başkanlık yapmıştı. 1974'te adil rekabete desteği sebebiyle UNESCO Fair Play Ödülü'ne layık görüldü. 1975'te bronz Olimpiyat Nişanı aldı. Rumen atlet IAAF Kadın Komitesi (1976-1995) üyeliği de yaptı. Manoliu ayrıca 1990-1992 döneminde Romanya Senatosunda yer aldı. Ocak 1998'de kalp krizi geçirerek hayatını kaybetti; bir hafta önce de beyin tümörü sebebiyle ameliyat olmuştu. Bellu Mezarlığı'na defnedildi. Bükreş'teki ulusal stadyum 2012'ye kadar onun adını taşıdı. Bansko Bansko (), Bulgaristan'ın Blagoevgrad ilinde bulunan bir şehir ve belediyedir. Yüzölçümü 475.88 km² olan şehrin nüfusu 2015 yılı itibarı ile 12,161'dir. Bansko belediyesine bağlı yerleşim yerleri; Neorion Limanı Neorion Limanı (Yunanca: λιμὴν τῶν Νεωρίων "Limni tou Neoriou"), İstanbul'da, günümüzdeki Bahçekapı mevkiinde yer almış olan Bizans limanıdır. Yeni Cami Külliyesi ile Sirkeci arasındaki bölgede kurulmuş olup, aşağı yukarı Yeni Camii ile çevresini kuşatacak büyüklükte bir koydan oluşmaktaydı. 2. ve 3. yüzyıllarda var olduğuna ilişkin kaynaklar mevcuttur. Liman adını orada bulunan bir "neorion" yani tersaneden almıştır. Limanın içinde donanma tersanesi ile kürek atölyesi bulunmaktaydı. 425 yılı civarında yazılmış bir tanıtım kitabında liman ve söz konusu tersaneye ilişkin bilgilere yer verilmiştir. 461 yılındaki büyük yangında liman büyük zarar gördü. II. Justinus zamanında (565-578) Sofia limanının yapılmasıyla liman önemini yitirmeye başladı. Buna karşın Bizans donanmaları 8. yüzyıla dek Neorion Limanı'na demirlemeye devam etti. Ancak zamanla zemini doldu ve liman kullanılmaz duruma geldi. Son olarak 698 yılında temizlendi. Liman olarak işlevini kaybetse de, Neorion Kapısı olarak 14. yüzyıla dek var olmaya devam etti. Şehirdeki Osmanlı döneminin başlangıcı olan 1453 yılından sonra burası liman olma işlevini tamamen yitirdi; ancak, burada bulunan iskele, ticarethane, depo ve konaklar sayesinde şehrin dış ticaret ve ekonomi bakımından önemli bir merkezi olma özelliğini korudu. 2009 yılında Marmaray projesi kapsamındaki kazılarda limana ait depolara ulaşıldı. Uğur Güneş (oyuncu) Uğur Güneş (d. 13 Ocak 1987), Türk oyuncu. İsimsizler dizisinde "Kaymakam Fatih" karakterini canlandıran Uğur Güneş, 1987 yılında Ankara’da doğmuştur. Ankara'da büyüyen ve üniversite eğitimini de Ankara Üniversitesi'nde tamamlayan oyuncu en son "Urfalıyam Ezelden" isimli dizide Çetin karakterini canlandırmıştır. Ayrıca sinema filmlerinde de rol alan Uğur Güneş Şeytan-ı Racim isimli filmde Emrah karakterini canlandırmıştır. Güneş TRT 1'de yayımlanan "Diriliş Ertuğrul" dizisinde Tuğtekin karakterini canlandırdı. Atv'de yayımlanan Bir Zamanlar Çukurova dizisinde Yılmaz Akkaya karakterini canlandırmaktadır. Frederick William Pethick-Lawrence, Baron Pethick-Lawrence Frederick William Pethick-Lawrence, 1st Baron Pethick-Lawrence (28 Aralık 1871 – 10 Eylül 1961), Britanyalı İşçi Partili politikacı. Kadın hakları için Kadınların Sosyal ve Politik Birliği kapsamında faaliyetlerde bulundu. 1923'te milletvekili seçildi. Büyük Doğu Buhranı Büyük Doğu Buhranı, 1875 yılında Balkanlar'da Osmanlı İmparatorluğu topraklarında başlayarak uluslararası güçlerin karışmasına yol açan çeşitli ayaklanma ve savaşlardır. Buhran, Temmuz 1878'de Berlin Antlaşması ile sona erdi. Jing (Han) İmparator Jing () veya asıl adıyla Liu Qi (劉啟) (MÖ 188-MÖ 141), Çin'in Han Hanedanı'nın altıncı imparatorudur. Saltanatı MÖ 156'dan MÖ 141 yılında ölümüne kadar sürmüştür. İmparator Jing, egemenliği sırasında MÖ 154'te Yedi Devletin İsyanı'nın oluşmasına neden olan feodal kralların ve prenslerin gücünü sınırlamıştır. Bu sayede oğlu İmparator Wu'nun uzun saltanatına yol açan merkezi gücü güçlendirmiştir. Lamu Lamu veya Lamu Town, Kenya'daki Lamu Takımadalarının bir parçası olan Lamu Adası'ndaki küçük bir kasaba. Mombasa'nın 342 kilometre kuzeydoğusunda yer alan Mokowe Limanı yakınlarında yer alır. Bu noktadan öteye ulaşım deniz yolu ile sağlanır. Lamu'nun merkezî alanı bir UNESCO Dünya Mirası alanıdır. Lamu, Kenya'nın sürekli olarak yerleşim görmüş en eski yerleşim yeridir ve 1370 yılında Doğu Afrika'daki Swahili yerlileri tarafından kurulmuştur. Zhao İmparator Zhao (; MÖ 94-MÖ 74), Çin'in Han Hanedanı'nın sekizinci imparatorudur. Saltanatı MÖ 87'den MÖ 74 yılında ölümüne kadar sürmüştür. İmparator Wu'nun uzun saltanatı sonucunda Han Hanedanı sınırlarını büyük ölçüde genişletmiş ancak sürekli savaşlar imparatorluğun mali kaynaklarını tüketmişti. Huo Guang'ınn naipliği altında Zhao, hükümetin harcamalarını düşürmenin yanı sıra vergileri de düşürdü. Sonuç olarak, halk büyük refaha kavuştu ve Han Hanedanlığı bir barış dönemi geçirdi. İmparator Zhao, 13 yıl hüküm sürdükten sonra 20 yaşında öldü. Guangwu İmparator Guangwu (; 13 Ocak MÖ 5-29 Mart MS 57), Çin'in Han Hanedanı'nın imparatoru ve Doğu Han Hanedanı'nın kurucusudur. Saltanatı MS 25'ten MS 57 yılında ölümüne kadar sürmüştür. Guangwu, başlangıçta Çin'in bazı bölümlerini yönetti ve bölgesel savaş ağalarının fetihleriyle, 57 yaşında öldüğünde tüm Çin'i birleştirmişti. Kasumigaseki Kasumigaseki (), Tokyo'nun Chiyoda semtinde bulunan bir semttir. Semt, Japonya'nın bakanlık binalarının çoğunun bulunduğu yerdir. Seçilmiş hükûmet ya da yasama için kullanılan Nagatachō'ya karşılık, genellikle Japon hükûmet bürokrasisinin ad aktarması olarak kullanılır. Evdokia (film) Evdokia () 1971 yapımı film. Yunanistan sinemasının en önemli eserlerinden birisidir. Evdokia bir dram filmidir. Ana karakterler olan bir çavuş ve bir fahişenin (Evdokia) kısa ve tutkulu birlikteliği ve ardından gelen evlilikleri anlatılmaktadır. Çavuş ilişkileri üzerinde gittikçe artan toplum baskısı sonucunda Evdokia'dan ayrılmaya karar verir fakat bu kararını uygulayamaz. Evdokia mesleğiyle çavuşu cezbetmiş ve kendine çekmiştir. Filmde küçük burjuva çevreleri, toplumun lümpen unsurları, ufak çıkarların çatışması işlenmektedir. Evdokia trajedi türünün yalın bir örneğidir. Ana karakterlerin iç dünyaları ve mücadeleleri, arzuları ve değer çatışmaları; basit, canlı ve akıcı biçimde işlenmiştir. Bu sağlam yapı filmin Yunan sinemasının en önemli eserlerinden birisi olmasına sebep olmuştur. Filmin müziği ise en az film kadar popüler olan "Zeibekkiko of Evdokia" enstrümantal bir parça olup Manos Loizos tarafından bestelenmiştir. Film 1986 yılında Yunan Film Eleştirmenleri Birliği tarafından "Gelmiş Geçmiş En İyi Yunan Filmi" seçilmiştir. Kumanova AyaklanmasÄ± Kumanovo Ayaklanması, Ocak-Mayıs 1878 tarihleri arasında Osmanlı İmparatorluğu'nun Kosova Vilayeti'nin Kumanova, Eğri Palanka ve Kratova kazalarında gerçekleşen bir ayaklanmaydı. Ayaklanmanın amacı bölgeyi Osmanlı İmparatorluğu'nun elinden alarak o sırada Osmanlı ile savaşta olan Sırbistan Prensliği ile birleştirmekti. Sırp Ordusu'nun 31 Ocak 1877'de Niş'i ele geçirmesi sonrasında isyan, 20 Ocak 1878'de ordunun İvraniye'ye saldırması sırasında gerilla savaşıyla başladı. Ayaklanmacılar Sırp hükümetinden gizli yardım aldı. Ayaklanma, 20 Mayıs'ta Osmanlılar tarafından bastırılıncaya kadar dört ay sürdü. Armageddon (2006) Armageddon (2006), WWE tarafından düzenlenen yedinci Armageddon profesyonel güreş izle ve öde etkinliği. 17 Aralık 2006 tarihinde Richmond, Virginia'daki Richmond Coliseum'da yapılmıştır. Etkinlikte SmackDown brand'inde bulunan güreşçiler yer almıştır. 2017 Türkiye anayasa değişikliği referandumu 'Hayır' kampanyası 2017 Türkiye anayasa değişikliği referandumu 'Hayır' kampanyası, 16 Nisan'da gerçekleşecek olan referandumda 'Hayır' oyunun kullanılmasına yönelik çağrı yapan çeşitli siyasi partiler, oluşumlar ve basın kuruluşları tarafından yürütüldü. Kampanyanın başarılı olması durumunda Türkiye, başkanlık sistemine geçilmesini reddederek mevcut durumda yürürlükte olan parlamenter sistemi devam ettirecekti. 'Hayır' kampanyası, hükûmet tarafından desteklenen çeşitli zorluklarla ve baskılarla karşılaştı. 1 Mart'ta ana muhalefetteki Cumhuriyet Halk Partisi (CHP), 'Hayır' kampanyası yürütenlere yönelik 78 adet baskı ve usulsüzlük tespit ettiklerini duyurdu. Partinin Genel Başkan Yardımcısı Öztürk Yılmaz, 'Hayır' kampanyacılarının korkutulduğunu ve devlet baskısı gördüğünü açıkladı. CHP Grup Başkanvekili Engin Altay ise hükûmetin 'Evet' propagandası yapmak ve 'Hayır' diyenleri susturmak için devlet fonlarını kullandığını ve bunun 'demokratik' olmadığını belirtti. 'Hayır' kampanyası büyük ölçüde ana muhalefet partisi CHP ve bazı 'Evet' ya da 'boykot' açıklamalarına rağmen meclisteki diğer muhalefet olan Halkların Demokratik Partisi (HDP) tarafından gerçekleştirildi. Ülkede kırkın üzerinde parti 'Hayır' yönünde çağrı yaptı. Milliyetçi Hareket Partisi'nden (MHP) önemli sayıdaki bir muhalif kesim ise AK Parti ile birlikte 'Evet' kampanyası yapan MHP genel merkeziyle ters düşerek 'Hayır' için kampanyaya başladı. Merkezî veya birleşik bir yapılanmaya sahip olmayan 'Hayır' kampanyasına karşılık olarak büyük oranda hükûmet partisi ve Cumhurbaşkanı Recep Tayyip Erdoğan tarafından gerçekleştirilen bir 'Evet' kampanyası yürütüldü. Referandum günü seçmenler, oy pusulasında "açık kahverengi" ile belirtilen kısma mühür vurarak 'Hayır' oyu vermiş olacak. Ymer Pampuri Ymer Pampuri (30 Nisan 1994 - 18 Ocak 2017), Arnavut halterci. 1972 Dünya Halter Şampiyonası'nda omuzdan silkme disiplininde altın madalya kazanmıştır. Münih'teki 1972 Yaz Olimpiyatları'nda mücadele etmiş ve o yıl son kez programa dahil edilen omuzdan silkme kategorisinde Olimpiyat rekoru kırarak birinci sırada yer almışsa da madalya kazanamamıştır. Pampuri 1944 yılında Tiran'da dünyaya gelmiştir. 7 yaşında Tiran Sirkinde akrobat olarak çalışmaya başlamıştır. 1972 yılında Romanya'da düzenlenen Avrupa Halter Şampiyonası'nda ülkesini temsil etmek üzere seçilmiştir. Bu şampiyonada 125 kg. kaldırmayı başarmış; şampiyonla aynı ağırlığı kaldırmasına rağmen vücut ağırlığının az daha fazla olmasından ötürü ikinci olarak tescil edilmiştir. Pampuri aynı yıl Münih'te düzenlenen olimpiyat oyunlarına katılmış; kafile yola çıkmadan önce antrenörü Zydi Mazreku'yla beraber yaptıkları açıklamada Arnavutluk'a olimpiyat madalyası getireceklerini taahhüt etmişlerdir. Birçok Arnavut sporcu ve yönetici bu taahhüte gülmüş ve ciddiye almamıştır. 29 Ağustos 1972 tarihinde Pampuri omuzdan silkme disiplininde 127,5 kg. kaldırarak olimpiyat rekorunu kırmışsa da madalya alamamamıştır. 1958 Fransa anayasa referandumu Fransa'da 28 Eylül 1958 tarihinde gerçekleşen anayasa referandumu. Charles de Gaulle öncülüğünde Beşinci Fransız Cumhuriyeti için hazırlanan anayasa teklifi seçmenlerin onayına sunuldu. Anayasa teklifi, yüzde 82,6 ile ezici çoğunlukla kabul edildi. Fransa'nın Avrupa'daki topraklarında %84,9 dünya genelinde ise %79,8 ile yüksek seçime katılım oranları gerçekleşti. Cezayir, Sahra, denizaşırı iller (Gine, Fransız Togosu, Fransız Kamerunu, Fransız Yeni Hebridler ve Wallis ve Futuna hariç) ve yurt dışında yaşayan Fransız vatandaşları dahil toplam değerler. 1958 Anayasa teklifinin kabul edilmesi, yürütme organı içinde cumhurbaşkanının yetkilerini güçlendirmiş olsa da, başlı başına bir yarı-başkanlık sistemi tamamlanmış değildi. 1962’de cumhurbaşkanının halkoyuyla seçilmesi kararı ile yarı-başkanlık sistemi oluşturulmuş oldu. Victor Garber Victor Joseph Garber (16 Mart 1949 doğumlu) televizyon oyuncusu ve şarkıcıdır. Legends of Tomorrow'da Dr. Martin Stein olarak başrol oynamakta ve The Flash ve Vixen web dizisinde konuk oyuncu olarak rol alıyor. Ödön von Horváth Edmund "Ödön" Josef von Horváth, (9 Aralık 1901, Susak, Avusturya-Macaristan - 1 Haziran 1938, Paris), Almanca yazan, Macaristan vatandaşı tiyatro ve roman yazarı. Macar bir diplomatın oğlu olarak, o zamanlarda Avusturya-Macaristan İmparatorluğu’nun toprağı olan, bugün ise Hırvatistan sınırları içinde kalan Fiume’de (Rijeka) doğdu. İlkokula 1908’de Budapeşte’de başladı. Babası soyluluk ünvânı alarak Münih’e tâyin edilse de Ödön, âilesinin yanında kalarak ilköğrenimini Budapeşte’de, ortaöğrenimini ise Bratislava ve Viyana’da, Almanca okuyarak tamamladı. Üniversite eğitimi için gittiği Münih’ten diplomasız bir şekilde ayrıldı ve Berlin’e yerleşti. Sonrasında Bavyera’da ve Murnau’da yaşadı. Oldukça verimli geçirdiği gençlik yılllarında yazdığı oyunlar edebî çevrelerden övgü, nazi yanlısı basından ise yergi aldı. 1931’de Kleist Ödülü’ne lâyık görüldü. 1933’te Nazi baskısının artması nedeniyle Viyana’ya yerleşti. Fakat Avusturya’nın Nazi Almanya’sıyla birleşmesi üzerine 1938’de ilk önce Budapeşte’ye, daha sonra ise Paris’e kaçtı. Daha ilk eserlerinde bile işlediği faşizmin, öngördüğü biçimde yoğunlaşan baskısını konu alan "Jugend ohne Gott" (Tanrısız Gençlik) romanı 1937’de Amsterdam’da neşredildi. 1 Haziran 1938’de, Paris'te "Tanrısız Gençlik"in film uyarlaması için bir yönetmen ile görüşmeye giderken Champs-Elysees’de fırtınadan korunmak için sığındığı bir ağaca yıldırım çarptı ve kopan dal parçasının üzerine düşmesi sonucu henüz otuz sekiz yaşında hayatını kaybetti. Balme, Christopher B., "Reform Komedi türünde Eleştiri olarak Komediler Odon von Horvath" Marmara Üniversitesi, Dunedin 1985 ISBN 0-9597650-2-6 Miloš Zeman Miloš Zeman (; d. 28 Eylül 1944), 8 Mart 2013'ten beridir görevde olan Çek Cumhuriyeti'nin sekizinci cumhurbaşkanı. 1998'den 2002'ye kadar Çek Cumhuriyeti başbakanı olarak görev yaptı. 1990'lı yıllarda Çek Sosyal Demokrat Partisi'nin liderliğini yaptı ve partisini ülkenin önde gelen partilerinden biri yaptı. 1996 ila 1998 yılları arasında Çek parlamentosunun alt meclisi olan Temsilciler Meclisinin Başkanıydı. Ocak 2013'te Zeman, Çek Cumhuriyeti Cumhurbaşkanı seçildi. Çek tarihinde doğrudan seçilen ilk cumhurbaşkanıdır; ondan önce cumhurbaşkanlığı yapan Václav Havel ve Václav Klaus parlamento tarafından seçilmişlerdi. 2018 cumhurbaşkanlığı seçimlerine adaylığını 9 Mart 2017'de ilan etti. Ailesi iki yaşındayken boşandı ve sadece bir öğretmen olan annesi tarafından yetiştirildi. Doğduğu şehir içinde yüksek bir okulda okudu; 1965 yılından itibaren 1969 yılında mezun olduğu Prag Ekonomi Üniversitesi'nde çalışmalarını sürdürdü. 1968 yılında Prag Baharı sırasında, Çekoslovakya Komünist Partisi üyesi oldu ancak Çekoslovakya'nın Varşova Paktı işgaline ile yaptığı anlaşmazlık nedeniyle 1970 yılında partiden atıldı. Yaz 1989 yılında Çekoslovak ekonomisinin yetersiz durumu hakkında eleştirel bir yorum yaparak Çekoslovak Televizyonuna çıktı. Yaptığı konuşma bir skandala neden oldu ve aynı görüşü ona Kadife Devrimi sırasında birkaç ay sonra Sivil Forumu liderlerine katılmasına yardımcı oldu. Zeman, Çek Cumhuriyeti'nin Kosova'ya herhangi büyükelçi göndermeye izin vermeyeceğini söyledi. Bir devlet olarak Kosova'nın tanınmasına karşı olduğunu dile getirdi ve uyuşturucu mafyası tarafından finanse edilen bir terör rejimi olarak gördüğünü dile getirmiştir. 1970'li yıllarda, Zeman Blanka Zemanová ile evliydi; çift 1978 yılında boşandı. 1993 yılında, asistanı Ivana Bednarčíková ile (29 Nisan 1965 doğumlu) evlendi. İlk evliliğinden olan David adında yetişkin bir oğlu var. İkincisi, Kateřina Zemanová (1 Ocak 1994 doğumlu) kızı vardır. Dong Zhuo Dong Zhuo (ö. 22 Mayıs MS 192), Çin'de Geç Han Hanedanı döneminde yaşamış bir siyasetçi ve savaş ağasıydı. İmparator Ling'in ölümünden sonra MS 189'da başkent Luoyang'ın kontrolünü ele geçirdi ve hadım hâkimiyeti ile He Jin önderliğindeki bazı devlet yetkilileri arasındaki çatışmayı izledi. Dong Zhuo daha sonra İmparator Shao'yu tahtından indirdi ve yerine İmparator Xian'ı geçirdi. Dong Zhuo, Han'ın imparatorluk sarayında gücü yükseldi ve kısa süre sonra ülkeyi zulüm ve baskıya yönetti. Ertesi yıl, bölge yetkilileri ve savaş ağaları koalisyonu Dong'a karşı savaş başlattı ve başkenti Çangan gitmeye zorladı. Dong Zhuo, MS 192 yılında İçişleri Bakanı Wang Yun'un düzenlediği bir komplo çerçevesinde vekili Lü Bu tarafından öldürüldü. LÃ¼ Bu Lü Bu (; ö. Şubat MS 199), Çin'de Geç Han Hanedanı döneminde yaşamış bir komutan ve savaş ağasıydı. Başlangıçta küçük bir savaş ağası olan Ding Yuan'a bağlı ikine Ding'e ihanet ederek öldürdü ve MS 192 başlarında Han merkezi yönetimini kontrol eden savaş ağası Dong Zhuo'ya kaçtı. MS 192 yılında da Dong Zhuo'ya ihanet etti ve Wang Yun ile Shisun Rui tarafından kışkırtıldıktan sonra onu da öldürdü, ancak daha sonra yenildi ve Dong Zhuo'nun takipçileri tarafından uzaklaştırıldı. MS 190'dan 195'e kadar Lü Bu, Orta ve Kuzey Çin'de gezindi ve art arda Yuan Shu, Yuan Shao ve Zhang Yang gibi savaş ağalarına sığındı. MS 194 yılında Yan eyaletini kontrol eden Cao Cao'yu Cao'yu terk edenlerin yardımıyla ele geçirmeyi başardı ancak Cao iki yıl içinde toprakları geri aldı. MS 196 yılında Lü Bu, Xu eyaletine sığınmak istediği Liu Bei'ye karşı döndü ve eyaletin kontrolünü ele geçirdi. Daha önce Yuan Shu ile ittifak yapmayı kabul etmiş olmasına rağmen, Yuan kendisini imparator ilan ettikten sonra onunla olan bağlarını kopardı ve Cao Cao ve diğerleri ile birlikte Yuan'a karşı ittifak kurdu. Bununla birlikte, MS 198 yılında Yuan Shu'ya tekrar sığındı ve Cao Cao ve Liu Bei'nin birleşik kuvvetleri tarafından saldırıya uğradı ve MS 199 yılında Xiapi Savaşı'nda yenildi. Lü Bu, Cao Cao'nun emri üzerine tutuklandı ve idam edildi. Vittorio Pozzo Vittorio Pozzo (; 2 Mart 1886 – 21 Aralık 1968), İtalyan eski futbolcu ve teknik direktördür. 1929-1948 yılları arasında İtalya millî futbol takımını çalıştıran Pozzo, 1934 ve 1938 FIFA Dünya Kupası'nı kazandı. Böylelikle, üst üste iki FIFA Dünya Kupası'nı kazanan tek teknik direktör oldu. Ayrıca, 1936 Berlin Olimpiyatları'nda da altın madalya kazanan İtalyan takımının teknik direktörüydü. Cao Rui Cao Rui (; MS 204 veya 206-22 Ocak MS 239), Çin'in Wei Hanedanı'nın ikinci imparatorudur. Saltanatı MS 226'dan MS 239 yılında ölümüne kadar sürmüştür. Cao Rui'nin saltanatı, Çin tarihi boyunca çeşitli şekillerde izlendi. Güçlü bir askeri stratejist ve yetenekli yetkilileri devreye sokmada iyi bir lider olarak bilinen bir imparatordu ve aynı zamanda bizzat sanat destekçisiydi. 2017 Türkiye anayasa değişikliği referandumu 'Evet' kampanyası 2017 Türkiye anayasa değişikliği referandumu 'Evet' kampanyası, 16 Nisan'da gerçekleşecek olan referandumda 'Evet' oyunun kullanılmasına yönelik çağrı yapan çeşitli siyasi partiler, oluşumlar ve basın kuruluşları tarafından yürütüldü. Kampanyanın başarılı olmasında Türkiye, uygulanmakta olan parlamenter sistemi terk ederek başkanlık sistemine geçiş yapacak. 'Evet' kampanyası, 'Hayır' kampanyası yürüten çeşitli parti ve oluşumlarla yarışmaktadır. Her iki kampanya da tek başına aynı yapı ve genellikle siyasi partilerin birbirinden bağımsız düzenlediği siyasi miting ve toplantılarla gerçekleşmektedir. 'Evet' kampanyası büyük ölçüde iktidardaki Adalet ve Kalkınma Partisi (AK Parti) ile partinin on iki yıl genel başkanlığını yapan Cumhurbaşkanı Recep Tayyip Erdoğan tarafından yürütülmektedir. Buna ek olarak 'Evet' kararı partide çatlaklara yol açan Milliyetçi Hareket Partisi'nin genel merkeze sadık siyasetçileri de kampanya yürütmektedir. 7 Şubat'ta başlaması beklenen kampanya, daha sonra ileri bir tarihe ertelenerek Başbakan Binali Yıldırım tarafından 25 Şubat'ta Ankara'da başlatıldı. Şubat'taki anketlerin 'Evet' oylarını beklenenden düşük göstermesi üzerine Erdoğan, hükûmet yanlısı anket şirketlerine Mart sonuna kadar herhangi bir anket sonucu yayımlamamalarına dair talimat verdi. Oyların gidişatını yükseltmek açısından AK Parti ve MHP tarafından ortak bir miting yapılması gündeme geldi. AK Partili Türk bakanların 'Evet' kampanyası yapmak için Hollanda'ya gitmek istemesi Hollanda tarafından hoş karşılanmadı. Hollanda'nın Türk bakanların ülkeye girişini engellemesi, Mart ayında bir diplomatik krize sebep oldu. Unspoken Unspoken ÅŸu anlamlara gelebilir: Gelencik Gelencik (, Adıgece: Хылъэжьый ), Rusya'nın Krasnodar Krayı'nda bulunan bir şehirdir. Şehir, Karadeniz'in Gelencik Körfezi'nin kıyısında yer almaktadır. Yüzölçümü 1227.5 km² olan şehrin nüfusu 2010 yılı itibarı ile 54,980'dir. Gelencik, 1829 Edirne Antlaşması ile tüm bölge ile Rus İmparatorluğu'na katıldı. 1864 Kafkas Savaşı'nın ardından Gelencikskaya adıyla bir stanitsa haline gelmiş olup 1915 yılında ise şehir statüsü almıştır. Şehir, Sovyetler Birliği döneminde bir spa merkezi olarak gelişti. Robert Fico Robert Fico (d. 15 Eylül 1964) 4 Nisan 2012'den beri Slovakya Başbakanı olan Slovak politikacı; daha önce 4 Temmuz 2006'dan 8 Temmuz 2010'a kadar Başbakanlık yapmıştı. 1999 yılından bu yana Yön-Sosyal Demokrasi (SMER-SD) partisinin lideridir. İlk olarak 1992'de (Çekoslovakya'da iken) Parlamento'ya seçildi ve daha sonra Avrupa Konseyi'ne atandı.