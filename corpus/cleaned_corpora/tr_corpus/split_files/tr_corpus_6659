olmuştur. Kleiza takımıyla beraber 20 Şubat tarihinde 3 maçık bir turnuva olan Yunanistan Basketbol Kupası finalinde ezeli rakip Panathinaikos (basketbol takımı)'yi 68-64 mağlup ederek kariyerindeki ilk kupa şampiyonluğunu yaşamıştır. Litvan basketbolcu EuroLeague play-off turunda Asseco Prokom Gdynia ile oynanılan serinin 2. maçında sergilediği 26 sayı 9 ribaund 1 asist 2 top çalma harika performansı ile haftanın MVP'si seçilmiştir. Kleiza sergilediği bu başarılı performans ile Euroleague Yılın En İyi 1. Beşi'ne seçilme başarısı göstermiştir ve normal sezonun MVP oylamasında takım arkadaşı Miloš Teodosić'in ardından 2. sırada tamamladı. Aynı zamanda sezonda tutturduğu maç başına 17.1 sayı ortalaması ile EuroLeague'de sayı kralı yani Alphonso Ford Trophy top skorer ödülünü kazandı. Ayrıca takımıyla beraber sezonda EuroLeague Dörtlü Final ligde final oynama başarısı gösteren Kleiza sezonda ligde maç başına 14.0 sayı 5.1 ribaund 1.4 asist ortalamalarıyla oynayarak noktalamıştır. 7 Temmuz 2010 günü Kleiza'nın Olympiacos Piraeus ile olan sözleşmesi sona erdi ve NBA takımı Toronto Raptors tarafından önerilen 4 yıl, brüt 20 milyon dolarlık teklifi kabul etti. Kleiza 7 Temmuz, 2010 tarihinde Olimpiakos ile sözleşmesini sonlandırmıştır ve yeniden NBA'ye geri dönüş yaparak Toronto Raptors takımına 4 yıl için 20 milyon dolara imzayı atmıştır. İlk maçına New York Knicks karşısında çıkan Kleiza 13 sayı atmasına rağmen takımının maçı 98-93 kaybetmesine engel olamamıştır. 11 Aralık, 2010 tarihinde eski takımı Denver Nuggets ile oynanan maçta 26 sayı 12 ribaunt ile oynayarak sezondaki en iyi performansını göstermiş hem de ilk double-double'ını yapmıştır. Kleiza Ocak, 2011'de oynanan bir maçta dizinden ciddi bir menisküs sakatlığı yaşamıştır ve 2010-11 sezonunu maç başına 11.2 sayı 4.5 ribaunt 1.0 asist ortalamaları ile kapatmıştır. 12 Ocak, 2012 tarihinde Sacramento Kings maçında sakatlığı bitip sahalara geri dönmüştür. Kleiza ilk maçında Kings'e karşı 10 sayı 3 ribaunt 1 asist ile oynamıştır. Sahalara iyi bir geri dönüş yapsa da hiçbir zaman sakatlığından önceki formuna kavuşamamıştır. Kleiza 2011-12 sezonunda maç başına 9.7 sayı 4.1 ribaunt ortalamaları ile oynamıştır. Litvan basketbolcu 26 Temmuz, 2013 tarihinde Türkiye Basketbol Ligi ekiplerinden Fenerbahçe Ülker ile 2 yıllık sözleşme imzalamıştır. Kleiza 25 Ekim tarihinde EuroLeague'de Barcelona ile oynanılan karşılaşmada 22 sayı 4 ribaund ile harika oynayarak takımının maçı 75-70 kazanmasında önemli pay sahibi olmuştur. Beko Basketbol Ligi'ni 8.6 sayı 3.2 ribaund ortalamalarıyla tamamlayan Kleiza, Euroleague'de ise yedisi ilk beşte olmak üzere çıktığı 24 maçta 10.1 sayı 3.5 ribaund ortalamalarıyla mücadele etti. Kleiza, Galatasaray Liv Hospital'ın final serisinin 7. maçına çıkmama kararıyla birlikte takımıyla birlikte Beko Basketbol Ligi şampiyonu olurken final serisini 8.3 sayı ortalamasıyla tamamlamış, playoff genelinde ise 9,5 sayı ortalaması tutturmuştur. Kleiza'nın performansıyla taraftarları ve teknik ekibi memnun edememesi üzerine Fenerbahçe 1 Temmuz 2014 tarihinde resmi internet sitesinden yaptığı açıklamada Linas Kleiza ile yollarını ayırdığı açıklamıştır. Fenerbahçe Ülker'den ayrılmasının üzerine Kleiza, 11 Temmuz'da "Küçük pürüzler kaldı. Bu sezon büyük ihtimalle EA Milano forması giyeceğim. Bu, kariyerim için de çok iyi bir tercih" ifadeleriyle EA7 Emporio Armani Milano'yla görüşmelere başladığını duyurdu ve 21 Temmuz 2014 tarihinde de bu transfer resmi olarak gerçekleşti. Kleiza, yeni takımında 11 numaralı formayı giyiyor. 2014-15 Euruoleague sezonuna eski takımı Fenerbahçe Ülker karşılaşmasıyla başlayan Litvanyalı oyuncu maçı 23 dakikada attığı 6 sayıyla tamamlarken 2013-14 Türkiye Basketbol Ligi sezonunda Fenerbahçe Ülker formasıyla kazandığı şampiyonluğun madalyasını da bu maç sonunda almıştır. Kleiza Euroleague'de ilk turu 8.6 sayı ve 2.7 ribaund ortalamalarıyla tamamlarken en iyi performansını ilk turun son maçında Turów Zgorzelec karşısında göstermiş ve maçı 8/13 üçlük isabetiyle 29 sayı atarak tamamlamıştır. Kleiza'nın kaydettiği 8 üçlük isabeti aynı zamanda bir Emporio Armani Milano oyuncusunun Euroleague maçında kaydettiği en yüksek üçlük isabeti olmuştur. Tecrübeli oyuncu İtalya Basketbol Ligi Lega A'daki en yüksek skoruna da Dinamo Basket Sassari karşısında 19 dakikada attığı 21 sayıyla ulaşmıştır. Kleiza aynı zamanda Litvanya millî basketbol takımında da düzenli olarak oynamakta ve takımın en önemli oyuncularından birisidir. Kariyerinde ilk olarak millî takıma 7. olarak tamamladıkları 2006 FIBA Dünya Basketbol Şampiyonası turnuvasında çağrılmıştır. Litvan basketbolcu bu turnuvayı maç başına 11.4 sayı 5.8 ribaund 1.0 asist ortalamaları ile oynayarak kendisinden beklenenden daha iyi bir performans sergilemeyi başarmıştır. 2007 Avrupa Basketbol Şampiyonası'nda millî takımıyla beraber kariyerindeki ilk madalyasını 3. olarak bronz madalya kazanmış ve Olimpiyatlara katılma hakkı elde etmiştir. Kleiza ayrıca turnuvadaki en verimli performansını Rusya'ya karşı 28 dakika sürede 19 sayı 9 ribaund ile oynayarak sergilemiştir. Litvanyalı basketbolcu turnuvayı maç başına 9.9 sayı 5.3 ribaund istatistikleriyle tamamlamıştır. 2008 Pekin Olimpiyatları'nda da Litvanya formasıyla mücadele edip turnuvayı 4. sırada tamamlayan kadrosunun bir parçası oldu ve turnuvayı maç başına 11.1 sayı 4.6 ribaund ortalamalarıyla tamamladı. Kleiza 2009 Avrupa Basketbol Şampiyonası'nda da turnuvayı 11. sırada tamamlayan millî takımın kadrosunda yer aldı. Maç başına 8.8 sayı 4.5 ribaund ortalamalarıyla şampiyonayı noktaladı. 2010 FIBA Dünya Basketbol Şampiyonası'nda ise millî takımıyla beraber üçüncülük maçında Sırbistan'ı 99-88 yenerek bronz madalya kazanma başarısı gösterdi ve maç başına 19 sayı, 7.1 ribaund ve 1.4 assist istatistikleri ile oynayarak turnuvanın En İyi Beş'ine seçilerek kariyerinde ilk defa bu başarıyı elde etti. Turnuvadaki en verimli performansını 33 sayı attığı Sırbistan maçında göstermesinin yanında Kanada'ya karşı da 18 sayı 10 ribaund ile double-double yapmıştır. Litvanyalı basketbolcu 2011 Avrupa Basketbol Şampiyonası'nda sakatlığı nedeniyle yer alamasa da 8. oldukları 2012 Londra Olimpiyatları'nda millî takımın formasını giymiş ve maç başına 13.5 sayı 6.5 ribaund ortalamalarıyla mücadele ederek takımının en skorer ismi olmuştur. Kleiza 2013 Avrupa Basketbol Şampiyonası'nda ise millî takımıyla bronz madalya kazanmayı başarmış ve maç başına 11.4 sayı 5.0 ribaund 1.1 asist ortalamaları ile oynayarak turnuvanın En İyi Beş'ine seçilmiştir. Flanger (ses efekti) Flanger iki benzer ses sinyalinin karıştırılmasıyla oluşan bir ses efekti. Efektte bir ses sinyali küçük ve yavaşça değişen, genellikle 20 milisaniyeden az periyotlarla tekrar eder. Efektin frekans spektrumu değiştirilerek farklı "Flanger" efektleri oluşturulabilir. Çıkış sinyali genelde "fed back" ile beslenir("re-circulating delay line"), böylelikle rezonans efektinin maxsimum ve minimum değerlerinin ses şiddeti artar. Fed-back fazı'nın sinyali başka bir "Flanger" efekti sesi için bazen ters döndürülür. 43. Kolordu (Almanya) 43. Kolordu (Almanca: XLIII. Armeekorps), II. Dünya Savaşı sırasında Nazi Almanyası'nın Wehrmacht'a bağlı olarak faaliyet gösteren piyade kolordusu. 44. Kolordu (Almanya) 44. Kolordu (Almanca: XLIV. Armeekorps), II. Dünya Savaşı sırasında Nazi Almanyası'nın Wehrmacht'a bağlı olarak faaliyet gösteren piyade kolordusu. Gurur (anlam ayrımı) 49. Dağ Kolordusu 49. Dağ Kolordu (Almanca: XLIX. Gebirgs-Armeekorps), II. Dünya Savaşı sırasında Nazi Almanyası'nın Wehrmacht'a bağlı olarak faaliyet gösteren dağ kolordusu. 54. Kolordu (Almanya) 54. Kolordu (Almanca: LIV. Armeekorps), II. Dünya Savaşı sırasında Nazi Almanyası'nın Wehrmacht'a bağlı olarak faaliyet gösteren piyade kolordusu. Çukçi Yarımadası Çukçi Yarımadası ya da Çukotka Yarımadası (, ), kuzeydoğu Asya'nın koordinatı yaklaşık 66° N 172° W olan yarımadası. Kuzeyde Çukçi Denizi ile çevrilen yarımada doğudan Bering Boğazı güneyden de Bering Denizi ile çevrilidir. Rusya'ya bağlı Çukotka Özerk Okrugunun bir parçasıdır. Yarımada geleneksel olarak Çukçilerin ve Asya Eskimolarının (Sibirya Yupikleri, Naukan Yupikleri ve Sirenik Yupikleri) toprağıdır. Ayrıca, Koryaklar, Çuvanlar, Evenler (ya da Lamutlar), Yukagirler ve sonradan gelen Ruslar bulunur. Madenlerin (kalay, kurşun, çinko, altın ve kömür) de bulunduğu yarımadada ren geyiği yetiştiriciliği, avcılık ve balıkçılık da yapılmaktadır. Attu AdasÄ± Attu Adası (Aleutça : "Atan" ; İngilizce "Attu Island"), Aleut Adalarının Near Adaları grubundan Amerika Birleşik Devletlerine bağlı ada. Ada, Aleutların ("Unanganların") Sasignan kabilesinin toprağıdır. Kâşif Aleksey Çirikov tarafından 1742 yılında "Saint Theodore" adıyla kayıtlara geçmiştir. Ada, bir deniz iklimi bölgesidir. Havası Aleut Adalarının tipik havasını yansıtır: bulutlu, yağmurlu ve de sisli. Yüksek rüzgârlar nadiren oluşur. Yağmurun beş altı gün yağma olasılığı yüksektir. Yılda yalnızca yaklaşık sekiz gün hava açık olur. Ada, İkinci Dünya Savaşı sırasında küçük bir Japon kuvveti tarafından işgal edildi. I. Honorius Papa I. Honorius (d.??, Campania, Bizans İmparatorluğu (günümüzde İtalya)- ö. 12 Ekim 638 Roma, Bizans İmparatorluğu (günümüzde İtalya)), 27 Ekim 625 - 12 Ekim 638 doneminde papalık yapmıştır. "Liber Pontificalis" olarak adlandırılan Aziz Peter'den 15. yüzyıla kadar Papaların biyografilerinin bulunduğu kitaba göre, konsül Petronius'un oğludur. Selefinin ölümünden iki gün sonra 27 Ekim 625 tarihinde Papa olmuştur. King AdasÄ±, Alaska King Adası (İnyupikçe : Ugiuvak), Bering Denizinde Alaska anakarasının batısında bulunan Amerika Birleşik Devletlerine bağlı ada. Cape Douglas'ın 64 km batısında bulunan adanın tepesi siste güçlükle görülebilir. Ada yaklaşık 1.6 km genişliğindedir. Ukivok adlı terkedilen köy 1978 yılında görüntülenebildi. Yamacın altındaki büyük beyaz bina Kızılderili İşleri Bürosuna (BIA, "Bureau of Indian Affairs") bağlı okul binasıdır. James Cook tarafından 1778 yılında keşfedildi ve partisindeki Lt. James King adlı kişiye ithaf edildi. 1937 yılında 190 kişi, 45 ev, bir Katolik kilisesi ve bir okul bulunuyordu. Bir zamanlar kendilerini "Aseuluk" olarak adlandıran yaklaşık 200 kişilik İnyupik grubunun kışlık eviydi. Kışın ada ve çevresinde mors ve fok avlarlar, yazın Nome'ye dönerlerdi. 1970 yılında bütün yıl kalmak üzere Nome'ye taşındılar. 2005 ve 2006 yıllarında "National Science Foundation" (NSF) tarafından adaya yerlilerin geri getirilmesi projesi başlatıldı. Bugün Nome'de ayrı kimliklerini "King Island Native Community" adı altında korumaya çalışıyorlar. King Adası şivesinin İnyupikçenin şiveleri arasındaki yeri : King Adası İnyupiklerinin gözde avı Pasifik morsu (aiviq , "Odobenus rosmarus divergens") olup avı kıyıda ya da denizdeki buz üzerinde eskiden geleneksel olarak qayaq adı verilen üstü kapalı kayıkla zıpkın ve mızrak kullanarak yapılır ve umiak adı verilen geniş büyük kayıklarla taşınırdı. Bugün ise dıştan motorlu alüminyum teknelerle ve tüfekle yapılmaktadır. 12 yaşlarında genç bir avcının ilk avı mors yavrusu olur ve bunu köyün en yaşlılarından birine hediye eder. Mors, günümüzde de King Adası sakinlerinin en değerli avlarıdır. Yılda yaklaşık 40 mors avlanır. Adada yaşları 30 ilâ 80 olan 30 kadar mors avcısı bulunur. Geçmişte King Adasında hayatta kalmanın koşulsuz gereği olarak genç yaşlı bütün avcı erkeklerin kendi kayağı vardı ve kayak malzemesini aktif avcılar getirir, yapım işini de yalnızca avlanmayı bırakan yaşlı erkekler üstlenir ve kayak sahibinin ölçülerine uygun olarak boy, kilo, kol uzunluğu, dirsekten parmak uçlarına kadarki uzunluk, parmak ucundan diğer parmak ucuna kadarki uzunluk gibi ölçülere ve taşıyacağı zıpkın gibi silahlara göre ölçüp biçer yapardı. Adada, 1971 Alaska Yerli Talepleri Çözümleme Yasası gereği kurulan Alaska Yerli Bölge Şirketlerinden "Bering Straits Native Corporation" yerli bölge şirketine bağlı King Island Native Corporation adlı yerli şirketi 1973 yılında kurulmuştur ve bugün 206 hissedarı bulunmaktadır. Şirket arazinin 115.200 dönümlük hakkına sahiptir. Yerüstü kaynakları köy şirketine, yeraltı kaynakları ise bölge şirketine aittir. Point Hope, Alaska Point Hope (İnyupikçe Tikiġaq), Amerika Birleşik Devletlerinde Alaska eyaletinin North Slope Borough ilçesine bağlı şehir. 2007 sayımına göre nüfusu 668 kişidir. 2000 nüfus sayımına göre şehir 186 hane ve 151 aile olmak üzere nüfusu 757 kişidir. Beyaz % 8.72, Siyah % 0.13, Amerikan Yerlisi % 87.05, Asyalı % 0.13, diğer ırklar %0.13 ve iki ya da çok ırklı olanlar ise % 3.83. Şehrin İnyupikçe adı Tikiġaq "işaret parmağı" anlamına gelir ve İnyupiklerin Tikiġaġmiut ("harfiyen" 'Tikiġaq halkı') kabilesince meskundur. Deniz memelilerinin göç yolları üzerinde bulunan Point Hope'de balina avcılığı yaparlar. Balina avcısı ("aġviqsiuqtit") olan Tikiġaġmiut halkının ana avları Grönland balinasıdır ("aġviq"). Grönland balinası ("Balaena mysticetus") avına Alaska'da yalnızca on yerleşim yerinde Uluslararası Balinacılık Kurulu (IWC) tarafından izin verilmektedir. Bu on yerleşimden biri de Point Hope'dir. Bölge ağaç bakımından fakir olduğu için geçmişte erkeklerin köy odası olarak kullandıkları ve yarısına kadar toprağa gömülü olan Qargi denilen tek odalı evlerin yapımında balina kemikleri kullanılmıştır. Qargi'ler aynı zamanda dans ve şamanistik törenlerin yapıldığı alanlardır. Okul olarak da değerlendirilebilir. Modernize edilmiş biçimi Kalgi Center adı altında çağa ayak uydurmuş. Halkın geleneksel gözde sporu ragbiye benzeyen ve Eskimo futbolu ("aġraurraq-") denen hakemsiz bir top oyunudur. Bugün daha çok basketbol revaçtadır. Point Hope halkının özgün bir şiveleri vardır. İnyupikçenin şiveleri arasındaki yeri : Avrupalılarla ilk karşılaşma 1821 yılında olmuştur ve tahmini nüfusu 900 dür. Tikiġaġmiut İnyupiklerinin Hristiyanlıkla tanışmaları Anglikan olan "Episcopal" misyonunun Point Hope'de 1890 yılında Delaware'den gelen hekim John B. Driggs tarafından açılmasıyla olmuştur.: Şehirdeki okul (Tikigaq School), "North Slope Borough School District" adlı okul bölgesine bağlı olup, İnyupikçe ve İngilizce iki dilli eğitim vermektedir. Point Hope İnyupiklerinin ("Tikiġaġmiut") , 1971 Alaska Yerli Talepleri Çözümleme Yasası (ANCSA) gereği kurulan Alaska Yerli Bölge Şirketlerinden "Arctic Slope Regional Corporation" yerli bölge şirketine bağlı Tikigaq Corporation adlı yerli şirketi vardır ve bugün 1.000 hissedarı bulunmaktadır. Yerüstü kaynakları köy şirketine, yeraltı kaynakları ise bölge şirketine aittir. Reichskolonialbund Reichskolonialbund (RKB) (Alman sömürgeci birliği), Nazi Almanyası'nın zamanı esnasında bütün Alman sömürgeci organizasyonları içine çeken kolektif bir vücuttu. Franz Ritter von Epp tarafından yürütüldü. Reichskolonialbund, 1936 ve 1943 arasında aktifti. Reichskolonialbund'un maksadı, Almanya'nın, I. Dünya Savaşı'nın sonunda Versailles Barış Antlaşması'nın sonucu olarak kaybetmiş olduğu denizaşırı sömürgelerini geri almaktı. Almanya'da Alman sömürgeci imparatorluğun tekrar kuruluşu için destek toplanması yönünde ilk gayretler, 1923'te izlenebilir. Sonuç olarak birkaç destekçi-sömürgeci organizasyon muhafazakâr Almanlar tarafından milliyetçilere ek olarak desteklendi ve Almanya'nın farklı bölgelerinde kuruldu. En önde geleni, Koloniale Reichsarbeitsgemeinschaft'tı (KORAG), 1925'te kuruldu. Bu organizasyon, diğer gruplarla beraber 1933'te Reichskolonialbund'un kuruluşuna götürdü. Kurum, iki adımda bina edildi (Gliederung). Sonuç olarak birçok referans, Nazi Reichskolonialbund'un kuruluşu için 1933 ve 1936 yılları olmak üzere iki farklı tarihi gösterir. Reichskolonialbund, 13 Haziran 1936'da Alman Doğu Afrikası'nın eski yöneticisi Heinrich Schnee tarafından kuruldu. Reichskolonialbund'un gerilemesi, II. Dünya Savaşı'nın başlangıcıyla, Nazilerin diğer önceliklere odaklandığı zaman başladı. 1943'te Reichsleiter Martin Bormann sonunda, "Kriegsunwichtiger Tätigkeit" "(Savaşa alakasız faaliyetin)" yerlerinde Reichskolonialbund'un ayrılması için bastırdı. Bu yüzden Reichskolonialbund çabucak 1943'te Führer'in bir emrinin sonucu olarak dağıtıldı. Reichskolonialbund dosyalarının çoğu, 1925-1943 döneminde 5.140 belge sayısı ile Koblenz'teki arşivlerde yer almaktadır. Sharpeâ€™s Eagle Sharpe's Eagle, Bernard Cornwell’in aynı adlı roman dizisinden televizyona uyarlanan "Sharpe" adlı film dizisinin ikinci bölümüdür. İngiliz ITV kanalında ilk olarak 1993 yılında gösterilen filmde Sean Bean ve Daragh O'Malley başrollerdedir. 1809 yılında Yarımada Savaşı sırasında İngiliz Ordusu komutanı Sir Arthur Wellesley, Fransız işgalindeki İspanya’ya girmeye hazırlanır. Subaylığa yeni terfi eden Richard Sharpe ve keskin nişancılarına yeni bir görev vererek cepheye yeni gelmiş mağrur ve beceriksiz Sir Henry Simmerson ve komutasındaki "South Essex" Alayına bir köprüyü imha görevini verir. Küçük ama önemli görevden önce Simmerson ve beraberindeki yeğeni Teğmen Gibbons (Neil Dudgeon) and Teğmen Berry (Daniel Craig) Sharpe ile asil olmadığından ötürü alay ederler ve aşağılarlar. Buna rağmen yeni gelen alayın komuta heyetinde yer alan ve Sharpe ile Hindistan’da Assaye Muharebesinde beraber görev yapmış olan Binbaşı Lennox (David Ashton) ve Amerika doğumlu Yüzbaşı Leroy (Gavan O'Herlihy) Sharpe’ın askeri kabiliyetlerini ve onurlu davranışlarını takdir ederler. Wellesley tarafından verilen görev kapsamında direnişle karşılaşılmadan ele geçirilen köprüye Sharpe’ın adamları patlayıcı yerleştirirler. Bu sırada nehrin diğer tarafından çok az sayıda Fransız devriyesi gören Simmerson, Lennox’a az sayıda adamla nehrin karşı tarafına geçmesini ve Fransızları püskürtmesini emreder. Askeri açıdan emri eleştiren Binbaşıyı azarlayan Simmerson zorla birliği gönderir. Küçük birlik nehrin karşı tarafında geçtiğinde bunun bir tuzak olduğu anlaşılır, pusuda beklemekte olan Fransız süvarisi birliği bozguna uğratır, Binbaşı ağır yaralanır ve alayın sancağı düşmana kaptırılır. Sharpe ve keskin nişancıları henüz patlatılmamış köprüden geçerek Fransızları püskürtür. Paniğe kapılan Simmerson nehrin diğer tarafında askerleri savaşırken köprünün patlatılmasını emreder. Karşı yakada ölmekte olan Binbaşı Lennox, sancağı kaybettiği için Sharpe’dan bir Fransız İmparatorluk Kartalı sancağı ele geçirmesini ister. Olaydan sonra yapılan soruşturmada Wellesley Sharpe’ı yüzbaşılığa terfi ettirir. Cephede yaptığı hata ortaya çıkan Simmerson Teğmen Berry’den Sharpe’ı ortadan kaldırmasını ister. Berry Sharpe’ı düelloya çağırabilmek için önceden Teğmen Gibbons’ın korumasında olan ve Sharpe tarafından kurtarılan Kontes Josefina’ya (Katia Caballero) saldırır ve taciz eder. Ordusunda düello istemeyen Wellesley, yaklaşmakta olan muharebe öncesinde Sharpe ve Berry’yi birlikte gece devriyesine verir. Burada Fransızlarla karşılaşan birlik çatışmaya girdiği sırada Berry Sharpe’ı arkadan vurur, ancak onu öldüremeden Onbaşı Harper tarafından öldürülür. Ertesi gün Talavera Muharebesi savaşılacaktır. Filmde İngiliz Ordusunda zengin asillerin para karşılığında cephe görevi yapmalarının çarpıcı sonuçları görülmektedir. Kendi maddi kaynaklarıyla silahlı bir kuvvet oluşturan asillerin disiplin amacıyla kendi askerlerine kırbaç cezası uygulaması da filmde gösterilmiştir. Serinin bu filminde South Essex Alayı komuta heyetindeki Amerika doğumlu Yüzbaşı Leroy, maddi gelirini Virjinya’daki köle emeğine dayanan pamuk tarlalarından kazandığını açıkladığında kölelik kurumu subaylar arasında tartışılacaktır. Ayrıca Amerikan Bağımsızlık Savaşı sırasında mağlup olan İngiliz Ordusunda yer almış olan Leroy kendi ordularının da yenilebilir olduğunu hatırlatacak ve gerçekçiliğiyle tepki toplayacaktır. Ölen Binbaşının son isteği uyarınca Fransız İmparatorluk Kartalı sancağını ele geçirmeye çalışan Sharpe’ın askerlerinin hayatlarını tehlikeye atarak gereksiz can kaybına yol açması da Leroy tarafından eleştirilir. Sir Arthur Wellesley rolündeki David Troughton bu bölümden sonra hastalıktan dolayı yerini Hugh Fraser’a bırakır. Benzer şekilde Brian Cox da Ukrayna’daki olumsuz çekim şartlarından dolayı seriden ayrılacak, karakterinin yerine benzer yeni bir karakteri Michael Byrne canlandıracaktır. Keskin nişancılardan Er Tongue ise bundan sonraki filmlerde senaryodan çıkartılacaktır. Xbox World Xbox World, Birleşik Krallık'ta aylık olarak yayımlanan eski bir video oyunu dergisi. Nisan 2003 ile Aralık 2012 ayları arasında Future plc tarafından yayımlanan dergide Xbox 360 oyunlarıyla ilgili inceleme ve haberler gibi çeşitli içerikler yer almaktaydı. "Xbox World" adıyla ilk sayısı 2003'te, Xbox'un piyasaya sürülmesinden yaklaşık 1 yıl sonra yayımlanan derginin editörlüğünü Pat Garratt, yöneticiliğini ise Tony Horgan yapmaktaydı. Dergi, o zamanlar Computec Media tarafından satışa sunuluyordu. "Xbox World", kardeş dergisi "PlayStation World" ile birlikte, 2003'ün sonlarında doğru Future plc tarafından satın alındı. Merkez bina Londra'dan Bath'a taşındı. Çalışanların birçoğu değiştirildi ve editörlüğe Lee Hall getirildi. Eylül 2005'te, Xbox 360'ın piyasaya sürülmesiyle birlikte, yeni editör Tim Weaver önderliğinde isim değişikliğine gidildi ve derginin yeni adı "Xbox World 360" olarak belirlendi. Kasım 2011 sayısıyla birlikte eski adı olan "Xbox World"e dönüş yapıldı. 13 Kasım 2012'de, Future plc tarafından "Xbox World" ve "PSM3" dergilerinin kapatılacağı duyuruldu. Her iki derginin son sayısı 12 Aralık 2012'de piyasaya sürüldü. Erdinç Dinçer (pantomim) Erdinç Dinçer (25 Ağustos 1935, İzmir- 20 Ağustos 2013, Ankara ), Türk pantomim (mim) sanatçısı, oyuncu, yazar. Türk Pantomim sanatının öncüsü olarak kabul edilen Erdinç Dinçer, 1951 yılında Ankara Devlet Konservatuvarı orkestra şefliği ve kompoziyon bölümüne girdi. Bir yıl okuduğu bu bölümde Ahmet Adnan Saygun'un talebesi oldu. Daha sonra bölüm değiştirdi ve nefesli sazlar bölümüne girdi. 1956 yılına kadar okuduğu bu bölümde şair Cahit Külebi edebiyat hocasıydı. 1956 yılında Türkiye'ye gelen Fransız pantomimci Theo Lesoualche'dan ders aldıktan sonra Konservatuvar son sınıfdan ayrıldı ve İzmir'e gitti. İzmir Devlet Senfoni Orkestrası'nda birinci obua olarak çalıştı. Bu arada İzmir konservatuvarında tiyatro ve şan bölümünde 2 yıl okudu. Mim sanatı ile yakından ilgilenmeye başlayan Dinçer, 1961-1965 yılları arasında Paris'e giderek Jacques Lecoq Pantomim Okulu'nda öğrenim gördü. Bu yıllarda Marcel Marceau, Etienne Decroux ile mim çalışmaları, Laura Shelee ile de modern dans çalışmaları yaptı. UNESCO bünyesinde "Doğu'da ve Batı'da Mim" adı ile tüm dünya televizyonları için çevrilen filmde Türkiye'yi Nasreddin Hoca tiplemesi ile temsil etti. T.N.P. De George Wilson'un yanında bir yıl mim sanatçısı olarak oynadı. Fransa Hükümeti'nin özel bursu ile öğrenimini tamamlayarak yurda döndü. Paris'te bulunduğu yıllarda Abidin Dino ve eşi Güzin Dino ile tanıştı ve onların çok yardımlarını gördü. Pantomim sanatının Türkiye'de tanınmasında etkin rol oynayan sanatçı, 1965 yılında Türkiye'ye döndükten sonra İzmir Devlet Opera ve Balesi'nde klasik bale ve modern bale temsillerinde rol aldı. Hacettepe Üniversitesi'nde mim öğretim görevlisi olarak çalıştı. Erdinç Dinçer Türkiye dışında, Almanya, Fransa, Belçika, Hollanda, Yugoslavya, Polonya, Çekoslovakya, İsveç ve İtalya'da sayısız gösteriler yaptı. 1993 tarihinde Trabzon Devlet Tiyatrosu'nda, Arnavutluk, Azerbaycan, Gürcistan, Moldova ve Romanya'dan gelen 13 sanatçının katıldığı, "Uluslararası Karadeniz Ülkeleri Mim Tiyatrosunu" yönetti. Sanatçı 1975 yılında Belgrat'ta düzenlenen Uluslararası Monodram ve Pantomim Festivali'nde altın madalya kazandı. 1978 yılında İtalya'da "Sessizliğin Sesi" oyunu Esperia Birincilik Ödülü'nü En İyi Oyun dalında kazandı. Erdinç Dinçer ayrıca 1999 yılında Moldova'da düzenlenen Uluslararası Pantomim Şenliği "One - Man Show"'da pantomim dalında dünya birinciliğini almıştır. -Yılmaz Onay bir yazısından 2010 İngilizce, Fransızca ve İtalyanca bilen sanatçının 250'ye yakın üç dakika ile kırk dakika arasında değişen tek ve çok kişili oyunları bulunmaktadır. Erdinç Dinçer pantomim oyunlarını kendisi yazmıştır. Japon Bahçesi Japon Bahçesi Kaiserslautern'de (Almanya) Avrupa'nın en büyük Japon bahçelerinden biridir. 2000 yılında "Devlet Bahçe gösterisi" (Landesgartenschau) Kaiserslautern için Renanya-Palatina eyaleti bahçe gösterinin bir parçası ve ev sahibi oldu. Arazisi 13.500 m² büyüklüğündedir ve 200m uzun ve 80m genişliğindedir. Japon Bahçesi sadece bir dinlenme tesisi olarak kullanılmamakta, ayrıca Japon edebiyatı yerine göre konserler, balolar gösterilmektedir. Planlanan Dojo eğitimi, Uzak Doğu dövüş sanatları ve kültürel etkinlikler için, dil ve çay seminerler gibi fırsatlar olacaktır. Çay evinde düzenli Japon çay töreni düzenlenmektedir. Ayna (film, 1975) Ayna (, "Zerkalo"; İngilizce bilinen ismiyle "The Mirror") 1975 Rus yapımı, Andrei Tarkovsky tarafından yönetilmiş bir filmdir. Çocukluk anıları,güncel olaylara dair sahneler ve Tarkovsky'nin babası Arseny Tarkovsky tarafından yazılan güncel olaylara dair şiirler ile kompoze edilmiş kabaca bir otobiyografidir. Filmde, Margarita Terekhova, Ignat Daniltsev, Tarkovsky'nin eşi Larisa Tarkovskaya, Alla Demidova ve Anatoli Solonitsyn ve bir film müziği ile Eduard Artemyev bulunmaktadır. "Ayna" filminin gözle görülür bir konusu yoktur. Bunun yerine güncel sahnelerin çocukluk anıları ve aktüel olaylar ile ritmik olarak bir araya gelmesinden oluşur. Filmin çeşitli noktalarında Tarkovsky'nin babasının şiirleri okunur. Düşsel görsellerin kabaca akışı, edebiyattaki bilinç akışı tekniği ile karşılaşır. Yani düşsel olaylar bir yandan filmde akarken bir yandan da iç diyaloglar devam eder. "Ayna" filminin karmaşık aynı zamanda basit yapısı filmi Tarkovsky'nin en zor filmlerinden biri ve onun en kişisel filmi yapmıştır. Bugün "Ayna" yaygın olarak bir usta işi ve Tarkovsky'nin en iyi işlerinden biri olarak anılır. "Ayna"nın konsepti 1964'lere kadar geri gitmektedir. Bu yıllarda Tarkovsky çeşitli birkaç senaryo yazdı, aynı zamanda Aleksandr Misharin ile birlikte çalıştı. Senaryo ilk başta Goskino film komitesi tarafından kabul görmedi, ve Tarkovsky sadece birkaç sene bekledikten sonra "Ayna" filmini fark ettirerek filme izin aldırdı. Farklı dönemlerde senaryo farklı isimler altında bilindi. Bunlardan en çok dikkat çekenleri "Confession" ve "A White, White Day" isimleridir. Tamamlanmış film başta Goskino tarafından reddedildi, ve sonra birkaç erteleme sonrasında sınırlı gösterimine Sovyetler Birliği tarafından izin verildi. "Ayna"nın fikrinin ortaya çıkması 1964 yılına kadar gerilere dayanır. Tarkovsky film için hayalleri hakkındaki fikirlerini yazdı. Bir adamın düşünceleri ve anıları, geleneksel bir filmdeki gibi adam ekranda görünmeden. Tarkovsky "Ayna" filminin ilk bölümleri "Andrei Rublev" filmi üzerine çalışırken yazdı. Bu bölümler "A White Day" ismiyle 1970 senesinde kısa bir hikâye olarak yayınlandı. isim 1942'de babası Arseny Tarkovsky'nin yazdığı şiirden gelmekteydi. 1968'de "Andrei Rublev" bittikten sonra, Tarkovsky, "Ayna"nın senaryosunu Aleksandr Misharin ile birlikte yazmak niyetiyle görüntü yönetmeninin Repino'daki tatil yerine gitti. Bu senaryo "Confession" ismini aldı ve Goskino film komitesine sunuldu. Kahraman anne, savaş ve vatanseverlik gibi popüler temalar içermesine rağmen teklif geri çevrildi. Ana sebep senaryonun doğasının karışık ve alışılmadık olmasıydı. Dahası, Tarkovsky ve Misharin filmin final formunun nasıl olacağını bilmediklerini açıkça belirttiler. Buna filme alınma sürecinde karar verilecekti. Senaryonun film komitesinden dönmesi ile birlikte, Tarkovsky "Solaris" filmini yapmaya devam etti. Ama onun günlük yazılarının gösterdiği üzere halen filmi yapma konusunda arzuluydu. Sonunda, senaryo Goskino'nun yeni yöneticileri tarafından kabul gördü. Tarkovsky'ye 622.000 Rus rublesi ve 7500 metrelik Kodak film verildi. Bu, Kabaca 3000 metre tutacak filmin üç katına tekabül ediyordu. "Ayna"nın senaryosunun birkaç versiyonu yok olmuştur. Tarkovsky sık sık senaryoyu parçalarını tekrar yazmıştır. Senaryodaki son değişiklik 1984'te kendisi İtalya'dayken yapıldı. Bir sahne filme alınırken çıkarıldı, annesiyle olan röportaj sahnesi. Tarkovsky bunun bir film incelemesi olduğu bahanesiyle röportajı gizli kamera kullanarak çekmeyi istedi. Bu sahne, Tarkovsky'nin tüm önceki filmlerinde birlikte çalıştığı Vadim Yusov'un "Ayna" filminde çalışmayı reddetmesinin ana sebeplerinden biriydi. Çeşitli dönemlerde, senaryo ve film şu isimlerle bilindi; "Confession", "Redemption", "Martyrology", "Why are you standing so far away?", "The Raging Stream" ve "A White, White Day" (bazen çeviride "A Bright, Bright Day" olarak.). Tarkovsky senaryoyu filme alırken son isim olarak "Ayna" ismine karar verdi. Filmin çekimine Eylül 1973'te başlandı ve Mart 1974'te film bitirildi. Dış sahneler Moskova yakınındaki Tutshkovo'da çekildi. İç sahneler ise Mosfilm stüdyolarında çekildi. Tamamlanmış film, Goskino başkanı Filipp Ermash tarafından Temmuz 1974'te reddedildi. Sebeplerden biri filmin anlaşılmaz olmasıydı. Tarkovsky, filmin reddedilmesi ve filmin fikrinin dışarıya çıkabileceği ve filmin Sovyetler Birliği dışarısında çekilebileceği konularına aşırı kızdı. "Ayna" en sonunda Gosniko tarafından hiçbir değişiklik görmeden 1974 biterken kabul edildi. "Ayna" filminin hiçbir zaman resmi ilk gösterimi yapılmadı. Kısıtlı bir ikinci kategori versiyonu sadece 73 kopya yayınlandı. Resmi olarak Eylül 1975'te çıkacağı duyurulmasına rağmen Nisan 1975'in başlarında gösterildi. Yine de izleyiciler tarafından olumlu karşılandı. Goskino filmin Cannes Film Festivali'nde gösterilmesine izin vermedi. Festivali yöneten yönetmen, Maurice Bessy, Tarkovsky severdi. Bunu duyunca, "Ayna" filmine Cannes'te gösterim izni verilmezse, başka Sovyet filmlerini de almamakla gibi başarısız bir tehditte bulundu. Tarkovsky anne rolü için Alla Demidova ve İsviçreli aktris Bibi Andersson'u düşündü. En sonunda Margarita Terekhova'yı seçti. Yukagirler Yukagirler, Kuzeydoğu Sibirya'nın yerli halklarından biridir. Geleneksel işleri, ağ kullanılmasıyla balıkçılık, yaban geyiği avcılığı, kızağa koşulan köpekler yetiştirmedir. Eskilikte (İsa'dan 7 bin yıl önce) Yukagirler, Yenisey doğusunda ve Sayan Dağlarında, Finler, Samoyedler gibi Ural dilleri konuşan halklar ile birlikte yaşıyorlardı. 17. yüzyılda Rus sömürgeleştirmesinin başlandığı zaman Yukagirler Lena Nehri'nden Anadır Nehri ağzına kadar yerleşiyorlardı. Düşük bir etnik bilinci seviyesi özelliğiydi. 18. ve 19. yüzyıllarda Yukagirlerin nüfusu salgın ve iç savaşlardan kısaldı. Kısmı Yakutlar, Çukçiler, Ruslar ile asimile etti. 1897 yılında 754 Yukagir oldu, 1970 yılında 600 kişiye yakındı, sonra nüfusu artmaya başladı. 2002 Rusya nüfus sayımına göre nüfusu 1.509 kişidir. Çoğu Kolıma Nehri havzasında, Saha Cumhuriyeti'nde, diğerleri Çukotka Özerk Okrugu'nda ve Magadan Oblastı'nda şenelmiştirler. Yukagir dili, ya Ural-Yukagir dil ailesine, ya izole Yukagir dil ailesine ait olan Kuzey ve Güney Yukagirceye bölünür. 2002 Rusya nüfus sayımına göre, Saha Cumhuriyeti'nde yaşayan 1.097 Yukagirden artık 310 kişisi (28%) Yukagirce konuşabiliyor, 630 kişisi (67%) Yakutça ve 1046 kişisi (95%) Rusça konuşabiliyor. Gölcük Donanma Tersanesi Gölcük Donanma Tersanesi', Marmara Denizi'nin Doğu kıyısında "Gölcük Deniz Üssü" içinde Türk Deniz Kuvvetleri'ne ait gemilerin de bulunduğu askeri tersane. 1926 yılında kurulan tersane askeri gemilerin bakımı için hizmet vermekte olup yaklaşık 3221 aktif personel olmak üzere toplam 121.466 m²'lik (1.307.450 m²) alan üzerinde bulunmaktadır. I. Dünya Savaşı'nda Türk Deniz Kuvvetleri'ne ile Alman Deniz Kuvvetleri'ne ait gemilerin bakım ve onarımının sağlanması için kurulan tersane, Türk boğazları üzerindeki Lozan Antlaşması hükümleri çerçevesince tesis üzerinde askeri üs kullanımı kaldırılmıştır. Günümüzde de denizaltı gibi gemiler dahil gemi inşa kapasitesine sahip olmakta olup, İstanbul'da bulunan Tuzla Tersanesi'nden sonra Türkiye'nin ikinci en büyük gemi inşa tesisidir. 2010 Nebelhorn Trophy 2010 Nebelhorn Trophy Nebelhorn Trophy yarışmalarının 2010–2011 artistik patinaj sezonunda düzenlenmiş olanıdır. Program geleneksel olarak Oberstdorf, Almanya'da yapılır ve adı yakın bir dağ olan Nebelhorn'dan gelir. Sezonunda büyükler düzeyinde ilk yarışmalarından biridir. Dört farklı disiplinde: erkekler, kadınlar, çiftler ve buz dansında yarışmalar düzenlenir. Tüm disiplinlerde en iyi dereceyi elde etmeyi başarmış takıma "The Fritz-Geiger-Memorial Trophy" verilir. 2010 yılında Nebelhorn Trophy, 23 - 16 Eylül tarihleri arasında Eislaufzentrum Oberstdorf'da yapılmıştır. Kutsal Kabir Kilisesi Kutsal Kabir Kilisesi, Ortodoks Kilisesi tarafından Yeniden Diriliş Kilisesi olarak adlandırılır, Kudüs'ün eski şehir duvarları içerisinde yer alan bir Hristiyan kilisesidir. Eski şehrin Hristiyan bölgesinden (""Muristan"") birkaç adım ötededir. Kilise'ye birçok hristiyan ""Golgotha"" (Yeni Ahitte geçen, İsa'nın çarmıha gerildiği tepe) olması nedeniyle hürmet göstermektedir. Ayrıca kabirine gömüldüğü yer olduğu söylenir. En az 4. yüzyıldan beri, İsa'nın yeniden dirileceği yer olmasına inanılması nedeniyle, bu kilise hristiyanlar için önemli hac noktalarından biridir. Bugün, Kilise, Kudüs Rum Ortodoks Patrikliğinin merkezi olarak hizmet etmesinin yanında Katolik Kilisesi, Rum Ortodoks Kilisesi, Ermeni Apostolik Ortodoks Kilisesi, Süryani Kadim Ortodoks Kilisesi, İskenderiye Kıpti Kilisesi ve Etiyopya Ortodoks Tevhîdî Kilisesi gibi kiliseler tarafından ortak kullanılmaktadır. Burn Burn "(İngilizce: yanık, yanmak)" aşağıdaki anlamlara gelebilir: Guido Reni Guido Reni (4 Kasım 1575; Bologna, Papalık Devletleri - 18 Ağustos 1642, Bologna), erken barok dönemde mitolojik ve dinsel konulu resimleriyle tanınan İtalyan ressam. On yaşındayken Flaman ressam Denis Calvaert'in yanında çıraklık yaptı. Sonraları Bolognalı Carracci'lerden etkilendi. Onların resme getirdikleri yenilikleri sürdürdü. 1599'da ressamlar loncasına kabul edildi. 1601'den sonra hem Bologna, hem de Roma'da atölye açarak çalıştı. Ünlü bir ressam olunca Giovanni Lanfranco, Francesco Albani ve Antonio Carracci gibi gençleri atölyesine aldı. Papa V. Paulus ve Scipione kardinali Borghese'nin siparişleriyle çeşitli şapelleri fresklerle bezedi. Resimlerinde baroğun taşkın karmaşık tarzını, klasik resme özgü bir denetimle yumuşatarak yeni bir üslup geliştirdi. "Atalanta ve Hippomenes" (1625, Capodimonte Ulusal Müzesi ve Galerisi, Napoli) gibi kompozisyonları, antik idealleri yansıtan, zarif figürlere olan düşkünlüğünü gösterir. Yaşamının sonlarına doğru daha açık tonlara, yumuşak renklere ve serbest fırça vuruşlarına yöneldi. Guido, Carracci'lerden başka Rafael'in freskleriyle antik Yunan heykellerinden de etkilenmişti. Gerçeğin idealize edilmiş oranlarla betimlendiği klasik bir uyuma ulaşmak için çaba harcadı. Resimlerinde dingin bir atmosfer, yumuşak renkler ve biçimler egemendi. Dinsel kompozisyonları onu Avrupa'da çağının en ünlü ressamlarından biri yaptı. Birçok İtalyan barok sanatçı onu kendine örnek aldı. Sharpe's Company Sharpe's Company, Bernard Cornwell’in aynı adlı roman dizisinden televizyona uyarlanan "Sharpe" adlı film dizisinin üçüncü bölümüdür. İngiliz ITV kanalında ilk olarak 1994 yılında gösterilen filmde Sean Bean ve Daragh O'Malley başrollerdedir. 1812 yılında Yarımada Savaşı sürmektedir. General Arthur Wellesley (Hugh Fraser) Portekiz’den Fransa işgalindeki İspanya’ya girmeye hazırlanır. Ancak önünde iki önemli engel vardır. Bu engellerden Ciudad Rodrigo alınırken South Essex Alayının komutanı Albay Lawford ağır yaralanınca Yüzbaşı Richard Sharpe (Sean Bean) önemli bir dostun desteğini kaybeder. Komutayı alan yeni subay Albay Windham (Clive Francis) kendi subaylarını getirir ve Sharpe yüzbaşı rütbesini kaybeder ve cephe gerisi angarya işlerine çekilir. Keskin nişancılarının komutası ise bu rütbeyi satın alan Yüzbaşı Rymer (Marc Warren) ve Sharpe’ın Hindistan seferlerinden düşmanı olan Çavuş Obediah Hakeswill’e (Pete Postlethwaite) geçer. Bölgeye gelir gelmez Hakeswill tarafından cinsel tacize uğrayan Sharpe’ın sevgilisi İspanyol gerilla komutanı Teresa (Assumpta Serna), Sharpe’a yeni doğan kızlarından bahseder ve çocuğun Badajoz’da ailesiyle kaldığını söyler. Şehir İngiliz Ordusunun önündeki ikinci engeldir. Teresa Fransızların elindeki şehrin alınması için bilgi toplamak üzere casus olarak şehre girer. Sharpe’ın varlığını fark eden Hakeswill, subayların değerli eşyalarını çalarak Sharpe’ın sağ kolu konumundaki Onbaşı Harper’ın (Daragh O'Malley) eşyaları arasında koyar. Bu şekilde Harper’ın kırbaç cezasına çarptırılmasını sağlar. Fransızlarla girilen bir çarpışmada Sharpe’a ateş eden Hakeswille yanlışlıkla genç bir asteğmeni öldürür. Artık kuşatma altındaki şehirden kaçan bir casus Teresa’dan Sharpe’a iletilmek üzere bir mektup getirir. Mektupta Teresa sevgilisine şehir alındığında yağmacı askerlere karşı kendisinin ve çocuklarının güvenliğini sağlayabilmesi için bulunduğu yeri tarif eder. Mektubu çalmayı başaran Hakeswill, şehrin kanlı çarpışmalar sonucu düşmesiyle beraber Sharpe’dan önce Teresa’yı bulmaya çalışır. Filmde özellikle tarihi çok kanlı bir muharebe olarak geçmiş olan Badajoz Kuşatması ayrıntılı ele alınır. Çok iyi savunulan müstahkem bir konumda olan şehre yapılan ilk saldırı ve saldırıya katılan askerlerin psikolojisi filmde işlenmiştir. İlk saldırıyı yapan askerler ve subaylar o dönemde Forlorn hope olarak adlandırılırdı. Felemenkçe "verloren hoop" sözcüğünden türetilen ve anlamı "ölmesine kesin gözüyle bakılanlar" veya "yitip gidenler" olarak Türkçeye çevrilebilecek bu birlik, ihtimal az da olsa başarı kazanması durumunda doğrudan terfi olanağı sağladığı için bazı askerler ve subaylar tarafından tercih edilmekteydi. Burn (marka) Burn, yüksek miktarda şeker ve kafein içeren narenciye aromalı enerji içeceğidir. The Coca-Cola Company tarafından üretilmektedir. Burn'ün satışta bulunduğu ülkeler aşağıda listelenmiştir. Ä°znik Kalesi İznik Kalesi, Roma İmparatorluğu döneminden kalmıştır. İznik Gölü'ne yakındır ve 310 yılında Filip'in oğlu Antignius tarafından yapımına başlamıştır. 330 yılında kale, düşman saldırılarına engel olmuştur. Kale Bizans döneminde önemli onarımlar geçirmiştir. Yapıldığında yaklaşık 3000 metre olan kale çevresi, onarımdan sonra yaklaşık 4500 metre olmuştur. Surların yüksekliği ise, yaklaşık 10-13 metredir. İznik Kalesi'nde; sırasıyla İstanbul, Yenişehir, Lefke ve Göl kapıları bulunur. Ayrıca 12 tali kapısı vardır. Prva Liga (Yugoslavya) Prva Liga, Yugoslavya Krallığı ve sosyalist Yugoslavya'nın en üst düzeydeki futbol ligi idi. Yugoslav futbolunda Yugoslavya Kupası ile birlikte en önemli iki turnuvadan birisiydi. Lig, ilk olarak Yugoslavya Krallığı (1930'da "Sırp, Hırvat ve Sloven Krallığı" ismini almıştır) döneminde kurulmuştur ve kapanışına kadar da Yugoslav futbolunun en üst seviye ligi olmuştur. Lig, kuruluşundan dört sene sonra kupa formatında oynanan ligin formatı değişmiş ve 1927 ile 1940 arası bu yeni formatla oynanmıştır. Formatı standart bir lig formatına çevrildikten sonra ise ligde sürekli olarak Hırvat ve Sırp takımları şampiyonluk yaşamıştır. Yugoslavya Futbol Ligi asıl olarak 1919 Nisan'ında "Nogometni Savez Jugoslavije" (Yugoslavya Futbol Federasyonu) tarafından Zagreb'te kurulmuş fakat bazı anlaşmazlıklar sonucunda 1929 yılında yenilenme süreci yaşamış ve resmi olarak tekrar kurulmuştur. Yugoslav birliğinin anlaştığı üzere özel bir format ile lig yenilendi. Yugoslavya FC dönemi Sırbistan ve Karadağ cumhuriyetleri dönemini kapsar. Yugoslavya FC, Mart 2003'te Sırbistan-Karadağ adını alıncaya kadar sürmüştür. Nokia N73 Nokia N73 Nokia'nın 2006 yılının 2. çeyreğinde piyasaya sürdüğü, işletim sistemi Symbian OS 9.1, S60 3. edisyon olan telefon. N73-1 ve N73-2 olmak üzere iki farklı çeşidi vardır. 2. çeşidinde birinci sürümünden farklı olarak müzik kısayol tuşu atanmıştır. "* Önceden yazılı açıklama yapmaksızın ürün ayrıntılarında değişiklik yapılabilir. Uygulama teklifleri değişiklik gösterebilir. Dinamik hafızanın anlamı mevcut hafızanın, dinamik hafıza fonksiyonları arasında paylaştırılmasıdır. Bu fonksiyonlardan herhangi biri kullanıldığında, dinamik hafızaya bağlı diğer fonksiyonlar için verilen bellek azalır." "* Stereo ses yalnızca uyumlu stereo kulaklık setleriyle duyulabilir." "* Ulaşılan gerçek hızlar şebeke desteğine göre değişebilir." "* Die tatsächliche Verbindungsgeschwindigkeit ist abhängig vom Mobilfunknetz." Sabit görüntüler: 800 resme kadar (3,2 megapiksel) "* Kullanılan radyo erişim teknolojisi, operatör şebeke konfigürasyonu ve kullanımına bağlı olarak çalışma sürelerinde değişiklikler gözlenebilir." Nokia Türkiye - Nokia N73 - Ürün Sayfası Nokia Türkiye - Nokia N73 - Destek ve Yazılım Atatürk Anıtı (Canberra) Kemal Atatürk Anıtı, Avustralya'nın başkenti Canberra'daki Anzak Bulvarı bünyesinde yer alan anıt. Yarbay Mustafa Kemal (1881-1938), I. Dünya Savaşı'nın Gelibolu cephesinde, Arıburnu'nda yaşanan çatışmalarda 19. Türk piyade alayına komuta etmiş ve Anzak akınına direnmiştir. Daha sonra Türkiye Cumhuriyeti'ni kuran ve bu devletin ilk cumhurbaşkanı olma görevini de üstlenen Mustafa Kemal, Türk parlamentosu tarafından "Atatürk" soyadıyla onurlandırılmıştır. Çatışmalardan yetmiş yıl sonra, Avustralya ve Yeni Zelanda birliklerinin çıkarma yaptığı yer Türk Hükûmeti tarafından "Anzak Koyu" olarak tanınmıştır. Avustralya Hükümeti de bu jeste karşılık olarak Atatürk Anıtı'nın çevresinde bir bahçenin yapımına başlamıştır. Türk ve Anzak askerlerin savaş boyunca sergiledikleri üstün çaba ve kahramanlık gösterilerinin anısına inşa edilen yapı, Anzak Bulvarı'nda bir düşman asker anısına hazırlanmış olan tek anıttır. Anıt, dönel bir zemin üzerinde hilal biçimindeki bir duvardan oluşmaktadır. Duvar biçimi Türk bayrağındaki hilal ile beş köşeli yıldızı andıran anıtın ortasında Gelibolu'dan getirilmiş toprağın saklandığı bir zaman kapsülü bulunmaktadır. Anıt, PDCM mimarlık şirketi tarafından tasarlanmıştır. Duvarın ortasında Türk heykeltıraş Hüseyin Gezer imzalı bir bronz Atatürk büstü yer almaktadır. Atatürk'ün büst üzerinde yazılı şu sözleri savaşın bedelinin ne olduğunu açıkça belirtmesi açısından önem taşımaktadır: ""Bu memleketin toprakları üstünde kanlarını döken kahramanlar! Burada dost bir vatanın toprağındasınız. Huzur ve sükun içinde uyuyunuz. Sizler Mehmetçiklerle yan yana, koyun koyunasınız. Uzak diyarlardan evlatlarını harbe gönderen analar! Gözyaşlarınızı dindiriniz. Evlatlarınız bizim bağrımızdadır, huzur içindedirler ve huzur içinde rahat rahat uyuyacaklardır. Onlar bu toprakta canlarını verdikten sonra artık bizim evlatlarımız olmuşlardır."" Anıtın çevresi, Gelibolu'daki "Yalnız Çam"'dan alınan tohumlarla yetiştirilen Halep çamlarıyla kaplıdır. Anıt 2007 yılında Büyükelçi Murat Ersavcı'nın girişimleri ve Avustralya Muharip Gaziler Bakanlığının katkıları ile yenilenmiş ve iki ülke arasındaki dostluğun nişanesi olarak Anzak Günü'ne adanmıştır. Zemin, duvardaki hilal örgesine eşlik etmesi amacıyla geniş bir beş köşeli yıldızla süslenmiştir. Yıldızın köşeleri, ana büstte kullanılan granit sütunlarla varsıllaştırılmış ve bu bölümlere aydınlatma sistemi eklenmiştir. Anıtın yanında yer alan bayraklar ise ön bölüme taşınmıştır. ArmutalanÄ±, Bozkurt Armutalanı, Denizli'nin Bozkurt ilçesine bağlı bir mahalle. Şeker (anlam ayrımı) Şeker; CHO formülüyle gösterilen ve bir glukoz ve bir fruktoz molekülünün bir araya gelmesiyle meydana gelen disakkarittir. Şeker, aşağıdaki anlamlara gelebilir. Aleutça Aleutça ya da Unanganca, Aleut dili (kendilerince "Unangam Tunuu"), Amerika Birleşik Devletlerinde Alaska'ya bağlı Aleut Adaları ile Pribilof Adalarında ve Rusya'da Kamçatka Krayına bağlı Komandor Adalarında Aleutlar ya da Unanganlar tarafından konuşulan ve Eskimo - Aleut dilleri ailesinin tek başına iki kolundan birini oluşturan dil. Alaska'daki 2.300 kişilik nüfustan 150 kadarı, Rusyadaki 200 kişilik nüfustan ise ancak 5 tanesi anadillerini konuşabiliyor Diyalekt ve kabileleri: Kiril Latin Aleut Fontu kullanan web sitelerindeki gerçek harfli görünüm font yüklenmemiş bilgisayarlarda şöyle görünür: x̂ = { ĝ = } XÌ‚ = | Ĝ = ^ 1987-1988 döneminde Alaska okul bölgelerinde Aleut öğrencilerin sayısı : Aleut ve Pribilof Adalarındaki okullarda Aleutça bilen öğrencilerin 10 Ekim 2000 itibarıyla yüzdesi: Aleutça, Eskimo - Aleut dillerinin tipik görünümünü sergiler: Unangam Tunuu : Aleut(un) dili tayaĝum adaa : adamın babası tayaĝum ulaa : adamın evi tayaĝus hlangis : adamın oğulları Fiiller de sayÄ± ile uyumludur: qax̂ akux̂ : balıkdır qax akux : iki balıkdır qan akun : balıkdırlar ("en az üç balıkdır") Poitiers Poitiers merkezi batı Fransa'da Clain Nehri üzerinde bir şehirdir. Yerel idare açısından Nouvelle-Aquitaine bölgesinin ve Vienne departmanının merkezleri olan bir komündür. Şehrin merkezi Ortaçağdan kalmadır ve tarihsel Romanesk mimarı stilinin güzel örneklerini gösterir. Poitiers şehri Ortaçağın sonlarına doğru çok önemli tarihsel olaylarla bağlantılı olmuştur. Poitiers'ın konumu kuzey-batıda olan eski jeolojisi bulunan Armoriken masifi ile Masif Santral arasında bulunan bir aralık vadi olan veya coğrafi bakımdan Akitanya Havzası ile Paris Havzası'nı birleştiren dar bir arazi bölgesi olan "Seuil du Poitou" üzerindedir. Eski Poitiers'ın merkezi Boivre ve Clain nehrir vadileri arasında bulunan bir tepe burnunun sırtındadır ve şehir üç yanından kuşatan iki nehirden 40 m yükselen bu tepenin yamaçlarında ve sırtında kurulmuştur. Poitiers şehri Paris'in 342 km güneybatısında Nantes 224 km ve Bordeaux'ya 180 km uzaktadır. Tarihi olarak Poiteirs etrafındaki iki nehrin üzerinden geçmek için sığ olan iki geçit bulunmaktaydı ve bunlar yerine Orta Çağ'da Joubert ve Saint-Cyprien köprüleri yapılmıştı. Bu sığ geçidin ve sonra da köprülerin korunması ile Paris ile batı Fransa arasındaki bağlantılar kontrol edilebiliyordu. Poitiers şehri bu orta konumu dolayısıyla hem askeri bakımdan stratejik önemli hem de nakliyat, iletişim ve ticaret açısından ayrıcalıklı bulunmuştur. Günümüzde Poitiers şehri iki nehir arasında bulunan bütün platoyu kaplamış bulunmaktadır. Şehrin gelişmesi (üniversite kampüsleri, hastaneler, alışveriş merkezleri ve yeni ikametgah mahalleleri ile) doğu yönünde ve 1987'de kurulup genişletilen yeni teknolojiye bağlı turizm çeken, metalden ve camdan fütüristik mimariyi içeren "Fütüroscope tema parkı" ile kuzeye doğru olmuştur. Şehir nüfusu 1930lu yıllardan ortalarından itibaren iki misliden çok büyüme göstermiştir. Poitiers çok eski bir üniversite şehridir. Poitiers Üniversitesi 1341'de Papa IV. Eugene tarafından Fransa'da en eski ikinci üniversite olarak kurulmuştur. 16. yüzyılda bu üniversite hem yerel olarak Poitiers şehrinin ve etrafındaki bölgenin hem de Fransa'nın kültürel gelişmesine büyük katkılara yapmıştır ve o zaman 4.000 kadar öğrencisi ile Paris'ten sonra ülkenin en önemli kültürel merkezi olmuştur. Bu dönemde bu üniversitenin öğrencileri arasında François Rabelais, René Descartes ve Francis Bacon bulunmuştur. Fransız Devrimi sırasında bütün taşra üniversiteleri gibi kapatılmakla beraber 1896da yeniden açılmış ve yeniden gelişmeye başlamıştır. Günümüzde şehirde yaşayan kişi başına öğrenci sayısı Fransa'da en yüksek olan şehirdir. 117 yabancı ülkeden yaklaşık 4.000 kadar yabancı öğrenci dahil, üniversitedeki öğrenci sayısı 27.000 üzerindedir. Üniversitede 14 öğretim ve araştırma bölümü, enstitüler ve yüksek okullar ile her önemli bilim dalı, (fen bilimleri, coğrafya, tarih ve diller gibi insancıl bilgiler, teknoloji ve mühendislik ve işletme ve iş idaresi) üzerinde eğitim verilmektedir. Poitiers şehrinin şu resmî kardeş şehir anlaşmaları vardır: Bonnot Ã‡etesi Bonnot Çetesi (Fransızca: "La Bande à Bonnot"), 1911'de kurulan, 1912'de dağılan Fransız anarşist topluluğu. Topluluğa adını veren ve topluluğun önde gelen simalarından biri olan Jules Bonnot, profesyonel araba hırsızıydı. Diğer üyeler fırıncılık, işçilik gibi düşük gelirli işçilerden ve zanaatkarlardan oluşmaktaydı. Çete üyeleri L’Anarchie (Anarşi) adlı dergiyle ilgilenen kişilerdi. Birçok suça karışırken siyasi fikirleriyle notlar almış, bu konuda yazılar bırakmışlardır. Politik görüşleri Mikhail Bakunin, Pierre-Joseph Proudhon, Max Stirner, Ludwig Büchner, Friedrich Nietzsche ve Ravachol gibi düşünürlerden etkilenmiştir. 21 Aralık 1911'de ilk soygununu Paris'teki Société Générale bankasında gerçekleştiren anarşist haydutlar, 4 ay içerisinde birçok soygunda ve daha sonra birkaç polisin öldürülmesinde rol almıştır. 29 Nisan 1912'de çete üyeleri dağıtıldı ve liderleri öldürüldü. Tarihte ilk defa bir soygunda otomobil kullanan gruptur. Daha sonraki kullanım 20 yıl sonra ABD. de gerçekleşecektir. Çetenin bankaları ve zenginleri hedef alması bazı anarşistlerce mazur görülmüşse de bazı gereksiz ölümlere sebebiyet vermeleri nedeniyle eleştirilmişlerdir. Bazı bireysel anarşizm taraftarlarınca sevilmiş ve saygı görmüşlerdir. Çete üyelerinden üçü girdikleri çatışmada ölmüş, yakalananlar yargılanmıştır. Biri yargılanırken intihar etmiştir. Üçü pişman olduğu için idam cezası hapis cezasına çevrilmiştir. Diğer üç kişi de pişmanlıktan yararlanmamış ve isteyerek giyotine mahkûm olmuşlardır. Çeteye yardım edenler ise: David Belonie, Marius Medge, Antoine Gauzy, Pierre Jourdan, Charles Reinart, Victor Serge, Godorowski, Henriette Maîtrejean ve Berbe Leclech'dir. Provo (hareket) Provo, 25 Mayıs 1965'te Hollandalı hippiler tarafından kurulan karşı kültür hareketi. Roel van Duyn ve beraberindekiler toplumu provoke ederek uyandırmak istediler. Provolar, kendilerini tuhaf eylemlerle insanlara tanıttılar. Örneğin; bir metro projesini beyaz boyalar ve sis bombalarıyla protesto etmişlerdir. Provolar, terk edilmiş ev işgalleri düzenleyip ücretsiz klinikler açmışlar ve evsizlere yatacak yer bulmaya çalışmışlardır. 1970'ten itibaren siyasete girmek için parti kuran Provolar, mecliste sandalye elde edebilmişlerdir. Bread and Puppet Theater Bread and Puppet Theater (kısaca Bread & Puppet olarak da bilinen), 1962'de Peter Schumann tarafından kurulan Amerikan radikal kukla tiyatrosu topluluğu. Fransa'da ilk kez 1968'de Nancy Dünya Tiyatro Festivali'nde tanınmıştır. Kuramsal ve eylemsel olarak bir bilinçlendirme düşüncesine sadık kalan Bread & Puppet, tiyatronun temel gerekliliklerini ve özelliklerini reddetmemiştir. Bu tiyatroya göre, aktör mesajı verme amacı güden bir aracıdır. Peyot Peyot (peyes, ya da simanim olarak da bilinir; İbranice: tekil, פֵּאָה; çoğul, פֵּאָוֹת‎) bazı Ortodoks Yahudi mezheplerinde erkeklerin bıraktığı, genellikle uzun ve kıvrımlı olan favori. Peyot sözcüğü İbranice'de "uç, köşe, kenar" gibi manalara gelir ve Tanah'taki "saçın kenarlarınnın kesilmemesi gerektiği" mealindeki bir ayetin literal yorumlanmasına dayanır. Bu kelime modern İbranice'de "favori" anlamına gelir. Peyotun şekli mezheplere göre değişiklik gösterir. Yemen Yahudileri "işaret" anlamına gelen "simanim" adını kullanır. Bunun nedeni simanimin toplum içerisinde Yahudi olduklarının anlaşılmasını sağlamasıdır. Ulusal Astronomi GÃ¶zlemevi - Rozhen Bulgaristan'ın Rozhen Ulusal Astronomi Gözlemevi (bulgarca: Национална астрономическа обсерватория - Рожен, türkçe okunuşu: Natsionalna astronomiçeska observatoriya - Rojen ; kısaltılmışı: NAO - Rozhen ya da Rozhen NAO), Güneydoğu Avrupa ve Balkanların en büyük astrofizik araştırma merkezidir. Rodop dağlarında bulunmaktadır, Rozhen tepesine kurulmuştur. Deniz seviyesinden yüksekliği 1740 metredir. Rozhen Ulusal Astronomi Gözlemevi, Bulgar Bilimler Akademisi, Astronomi Enstitüsüne aittir. Gözlemevinde "ilk ışık" 1979 yılının son baharında alınmıştır. Resmi olarak 1981'de açılış nedeni ise Bulgar devletinin kuruluşunun 1300. senesine denk gelmesi içindir. Gözlemevinde toplam 6 teleskop vardır. Bunlardan en büyüğü ayna çapı 2 metre olan Ritchie-Cretien-Coude (RCC) teleskopudur. Diğer teleskoplar ise: 60 cm Cassegrain, 50/70 cm Schmidt, 15 cm Güneş teleskopu-Coronograph, 30 cm MEADE ve 18 cm Meniscas-Cassegrain teleskoplarıdır. Avrupa'da toplam 5 Güneş teleskopu bulunmaktadır, bunlardan 1 tanesi Rozhen Gözlemevindedir ve orada yapılmıştır. 35 cm MEADE ve 18 cm Meniscas-Cassegrain teleskopları Gözlemevinin Ziyaretçi merkezinde bulunmaktadır ve ziyaretçilere uzay cisimlerini göstermek ve astronomi bilimini popülarize etmek için kullanılır. Diğer 4 teleskop ise sadece bilimsel araştırmalar için kullanılmaktadır. Rozhen Ulusal Gözlemevi her gün ziyarete açıktır. GÃ¶zlemevinin MPC kodu 071'dir. Rozhen Gözlemevine 25 km mesafede olan Smolyan şehrinde Bulgaristan'ın en büyük halka açık planetaryumu bulunmaktadır. Atatürk Anıtı Atatürk Anıtı ile şu maddeler kastedilmiş olabilir: Rivonia Davası Rivonia Davası, 1963 ve 1964 yıllarında Güney Afrika'da görülmüş olan ve Afrika Ulusal Konseyi'nin 10 önderinin apartheid rejimini yıkmak amacıyla giriştikleri 221 eylemi konu alan dava. Dava, adını 19 ANC önderinin 11 Temmuz 1963 tarihinde tutuklanmış oldukları yer olan Rivonia kasabasından almıştır. Arthur Goldreich'a ait olan Liliesleaf Çiftliği önceleri Afrika Ulusal Konseyi üyeleri için bir gizlenme yeri olarak kullanılmıştır. Nelson Mandela'nın Ekim 1961'de buraya geldiği, bahçıvan ve aşçı olarak çiftlikte bir süre kaldığı bilinmektedir. Tutuklananların bir bölümü şunlardır: Goldberg, Bernstein, Hepple, Wolpe ve Goldreich beyaz Yahudi; Kathrada ve Nair Hint; Sisulu, Mbeki, Motsoaledi ve Mhlaba Xhosa (siyahi) kökenliydiler. Sisulu'nun babasının ise Victor Dickenson adında bir Avrupalı yargıç olduğu bilinmektedir. Hükûmet, tutuklamaların üzerinden 90 günlük bir süre geçmiş olmasına karşın davayı başlatmamış, bu süre içinde tutukluların dış dünyayla olan bağları tümüyle kesilmiştir. Bu sırada, bir gardiyanı rüşvetle aldatan Goldreich ve Wolpe 11 Ağustos'ta tutukevinden kaçmış; bu, Goldreich'i "başkomplocu" olarak tanımlayan polisi iyice kızdırmıştır. Avukatlar, iddianamenin hazırlandığı 9 Ekim tarihinden iki gün öncesine değin sanıklarla görüştürülmemiştir. Ünlü Afrikancı avukat Bram Fischer'ın başını çektiği savunma kanadını Harry Schwarz, Joel Joffe, Arthur Chaskalson, George Bizos ve Harold Hanson oluşturmuştur. Hepple, ekim ayı sonunda cezasını çekmeye zorla ikna edilmiş, ancak hükümlü hapisten kaçtıktan sonra ülkeyi terk etmiştir. Davanın başhakimliğini Transvaal eyalet hakimi Dr. Quartus de Wet üstlenmiştir. Aynı eyalette hukuk danışmanı olan Dr. Percy Yutar ise davada başsavcı olarak görev almıştır. 26 Kasım 1963'te başlayan dava, ilk iddianamenin yetersiz bulunmasından ötürü 3 Aralık'ta yeni iddianameyle görülmeye devam etmiştir. On sanığın tümü suçsuz olduklarını öne sürmüş, ancak hiçbirinin itirazı kabul edilmemiştir. Dava 12 Haziran 1964'te son bulmuştur. Sanıklara yöneltilen suçlamalar şöyledir: Kantor, ilk soruşturmanın ardından suçsuz bulunmuştur. Dava, Birleşmiş Milletler Güvenlik Konseyi ve birçok farklı devlet tarafından kınanmış; Güney Afrika Hükûmeti uluslararası yaptırımlarla yüz yüze kalmıştır. Tüm sanıkların idamı istenmiş; ancak bu karar, yoğun uluslararası tepkiler ve savunma kanadının hukuki manevraları sonucunda değiştirilmiştir. Görüşü yeniden istenen Harold Hanson, Afrikalıların yaşam savaşımını önceki durumlara benzetmiş ve sanıkların ihanet suçunu işledikleri durumda bile idam cezası verilemeyeceğini öne sürmüştür. Sekiz sanığın cezası ömür boyu hapse çevrilirken Lionel Bernstein suçsuz bulunmuştur. Denis Goldberg, Robben Adası yerine 22 yıl kalacak olduğu Pretoria Merkez Tutukevi'ne gönderilmiştir. Nelson Mandela ise yaklaşık 30 yılını hapiste geçirmiş ve devlet başkanı F.W. de Klerk tarafından 11 Şubat 1990'da affedilmiştir. King Diamond King Diamond, Mercyful Fate ve King Diamond isimli Heavy Metal gruplarının vokalisti. Mercyful Fate grubu ve çalışmaları, 2009'da bir araya gelip "Guitar Hero: Metallica" isimli video oyunu için tekrar kaydettikleri "Evil" ve "Curse of the Pharaohs" isimli parçaları haricinde şu an için askıdadır. King Diamond 2008'deki bir röportajında "Mercyful Fate"in durumuyla ilgili sorulan soruları grubun bir "kış uykusunda" olduğu ve -en azından onun için- daha sonunun gelmediği şeklinde yanıtlamıştır. Mercyful Fate'in askıda olmasından dolayı uzun süreler yalnızca King Diamond grubuyla ilgilenen King Diamond, geçirdiği üç yollu bypass ameliyatı yüzünden King Diamond'daki çalışmalarına da ara vermek zorunda kalmıştır. Şimdilerde King Diamond'daki çalışmaları devam etmektedir. King Diamond en tiz seslerden en bas seslere kadar iniş/çıkışları rahatlıkla yapabilmekte ve sesini çok iyi bir biçimde kullanabilmektedir. Şarkı söylerken falsetto tekniğini oldukça sık kullanır. Süvari (anlam ayrımı) Süvari şu anlamlara gelebilir: Kuzey Cephesi (Sovyetler BirliÄŸi) Kuzey Cephesi (Almanca : Северный фронт / "Severniy front"), II. Dünya Savaşı sırasında kurulan Kızıl Ordu cephelerindendir. 24 Haziran 1941 tarihinde Leningrad Askerî Bölgesi'nde 7. Ordu, 14. Ordu, 23. Ordu ve bölge hava birliklerinden teşkil edildi. 28 Haziran 1941 tarihinde Baltık Donanması da cepheye dahil edildi. 19 Ağustos 1941 tarihinde Kuzeybatı Cephesi'ne bağlı 8. ve 48. ordular cepheye transfer edildi. 26 Ağustos 1941 tarihinde, 23 Ağustos 1941 tarihli STAVKA emrine göre, Leningrad Cephesi ve Karelya Cephesi olmak üzere ikiye ayrıldı. İnyupik Tarih, Dil ve Kültür Komisyonu İnyupik Tarih, Dil ve Kültür Komisyonu (IHLC, İngilizce "Iñupiat History, Language and Culture Commission" ; İnyupikçe "Iñupiat Nunaanni Aŋalatchirit Sivunniuqtaiññun Taimaniqsatigun, Uqautchisigun, Iñuuniaġnikullu"), Amerika Birleşik Devletlerinin Alaska eyaletine bağlı North Slope Borough ilçesinde "North Slope Borough Planning & Community Services Department" adlı kurumun bir bölümüdür ("division"). Anaktuvuk'ta bulunan Simon Paneak Memorial Museum ile Barrow'da bulunan İnyupik Gelenek Merkezinin proğramlar ve hizmetler aracılığıyla sağladığı kültürel kaynak yönetimi misyonunu destekler. North Slope bölgesinin dil, kültür ve tarihi belgelerinin korunup yaşatılması için çalışan komisyonun ana görevleri, "kültürel bilgilerin toplanması ve belgelenmesi, İnyupik dili, tarihi ve kültürü ile ilgili bilgi ve belge yayımlamak, kültürel malzemeleri daha kolay ve yaygın olarak kullanılabilir kılmak, tercüme hizmetleri sağlamak" olarak sıralanabilir. Official Nintendo Magazine Official Nintendo Magazine ya da kısaca ONM, Avustralya ve Birleşik Krallık'ta, aylık olarak yayımlanan video oyunu dergisi. Future plc'nin sahip olduğu dergide Nintendo DS ve Wii oyunlarıyla ilgili inceleme ve haberler gibi çeşitli içerikler yer almaktadır. İlk sayısı EMAP tarafından, 1 Ekim 1992'de, "Nintendo Magazine System" adıyla yayımlanan dergi, Nintendo Entertainment System, Super Nintendo Entertainment System ve Game Boy konsollarıyla ilgili konulardan oluşmaktaydı. Sık sık isim değişikliğine gidilmesine rağmen, 12 yıl boyunca EMAP tarafından satışa sunuldu. Daha sonra Future plc tarafından satın alınan derginin yeni firma altındaki ilk sayısı 16 Şubat 2006'da yayımlandı. 23 Kasım 2009'da ise 50. sayıya ulaştı. 15 Aralık 2008'de dergi, Avustralya'da piyasaya sürüldü. Halo 3 Halo 3, Bungie tarafından Xbox 360 platformu için geliştirilen birinci şahıs nişancı türündeki video oyunu. "Halo" serisinin üçüncü oyunu olan "Halo 3", "" ile başlayıp, "Halo 2" ile devam eden hikâyeyi sonlandırmaktadır. 25 Eylül 2007'de Avustralya, Brezilya, Hindistan, Yeni Zelanda, Kuzey Amerika ve Singapur, 26 Eylül 2007'de Avrupa, 27 Eylül 2007'de ise Japonya'da satışa sunulan oyunun resmî çıkış tarihinden önce, piyasada 4,2 milyon kopyası bulunmaktaydı. "Halo 3"; 26. yüzyılda, Covenant olarak bilinen bir uzaylı türü ile insanlar arasında geçen yıldızlar arası bir savaşı anlatmaktadır. Oyuncuların Master Chief adlı bir askeri kontrol ettiği oyunda, insan ırkı ile birlikte uzaylılara karşı mücadele verilmektedir. Sertan Vardar Sertan Vardar (d. 13 Mart 1982, İzmir), Türk futbolcudur. Orta saha pozisyonunda görev almış eski futbolcu. Kendisi gibi futbolcu olan Sercan Vardar'ın ikiz kardeşidir. Altyapısına Bucaspor'da başlayan oyuncu, 2000-01 sezonunda profesyonelliğe geçiş mukavelesi imzalayarak as takım kadrosuna dahıl edildi. Bucaspor için ilk resmî karşılaşmasına 12 Ağustos 2000 tarihinde İzmirspor'a karşı oynanan 1. Lig karşılaşmasında çıktı. Bu karşılaşmadan sonra takımın ilk onbirde düzenli olarak oynayan bir oyuncusu oldu ve beş sezon burada forma giydi. Bu süreçte 121 maça çıkıp 13 gol attı. 2005-06 sezonun başın Altay'a transfer oldu. Bu takımda 40 maça çıkan Sertan, 4 gol attı. Bir sezon Altay'da oynadıktan sonra Mardinspor geçti. Burada istenen verimi gösteremeyen oyuncu, 25 maça çıkıp 1 gol attı. 2007 yılında ise Boluspor ile sözleşme imzaladı. 2 sezon boyunca takımının vazgeçilmezi olan Sertan, 52 maça çıkıp 4 gol attı. 2009-2010 yılında Kardemir Karabükspor'a transfer olan oyuncu, ilk maçına Samsunspor karşısında çıktı. İlk golünü ise 4. haftada Gaziantep BB'ye geçti. Sertan kariyerinin ilk kupasını Yücel İldiz yönetiminde 1. Lig şampiyonluğu olarak bu takımda 2009-2010 sezonunda yaşamıştır. 2010 yılında Kayseri Erciyesspor'a transfer olmuştur. Burada ise bir sezon boyunca 16 maça çıkıp 2 gol atmıştır. 2010-2011 sezonunda devre arası Çaykur Rizespor ile 1.5 yıllık sözleşme imzalamıştır. Bu takımda ise 12 maça çıkmıştır. 2011-12 sezonunun yaz transfer döneminde Çaykur Rizespor'la olan sözleşmesini karşılıklı feshedip 1. Lig ekiplerinden Akhisar Belediyespor'a transfer oldu. O sezon ligde 32 maça çıkan Sertan, 11 gol attı ve takımı ile Süper Lig'e çıkarak 2. Lig şampiyonluğunu yaşadı. 2012-13 sezonunda ise Süper Lig'de ilk maçına Eskişehirspor maçında çıktı ve bu maçta yaptığı asist ile dikkat çekti. İlk golünü 3. haftada Kayserispor'a attı ve bu maçta 1 de asist yaptı. O sezon ligde 31 maça çıkan Sertan, 3 gol attı ve 7 asist yaptı. Bilal Kısa ile takımın orta sahasında önemli bir isim oldu. 1. Lig'den gelen tekliflere rağmen 2013-14 sezonunda da takımda kalan Vardar, İlk maçına ligin ilk haftasında Elazığspor karşısında çıktı. İlk asistini ise Ocak 2014'te Kupa maçında Eskişehirspor'a karşı yaptı. 2013-2014 sezonunda Akhisarspor forması ile 28 maç oynamış 1402 dakika süre almış ve 1 asistle sezonu tamamlamıştır. Gaziantep Büyükşehir Belediyespor 2014-15 2014-15 sezonunun başında PTT 1. Lig ekiplerinden Gaziantep Büyükşehir Belediyespor'a transfer olmuştur. Bu takımda 15 maçta 3 gol attıktan sonra devre arasında eski takımı Akhisar Belediyespor'a transfer olmuştur. Girit Savaşı Girit Savaşı aşağıdaki anlamlara gelebilir: Varikosel Varikosel, testislerdeki kanı boşaltan toplardamarların çeşitli nedenlerle genişleyerek varisleşmesidir. Varikosel testiste ısı artışı başta olmak üzere birçok soruna neden olur ve bunlar da kısırlığa yol açabilir. Varikosel %85 oranında sol testiste (sol testis toplar damarının daha yüksek basınçlı ve daha uzakta olan böbrek toplar damarına döküldüğünden dolayı) ve %15 iki taraflı olur. Varikosel sadece sağ tarafta görülüyorsa ek tetkike gerek vardır. Evliliklerin yaklaşık % 15-20 kadarında istedikleri zamanda ve sayıda çocuk yapamama sıkıntısı yaşanmaktadır. Çiftlerin kısırlık sorununda sadece erkeğe bağlı faktörler % 20 kadar olup, yaklaşık % 40 çiftte de erkekte bulunan sorun kadındaki soruna eklenmekte; çocuk sahibi olmakta zorluk yaşayan çiftlerin % 50-60'ında, erkekteki bir sorunun kısmen de kısırlık sorununa katkısı olduğu ortaya çıkmaktadır. Erkekteki sorunların çoğu muayene ve sperm tahlilinden anlaşılabilirse de, bazı durumlar özel tetkikler gerektirebilir. Tedaviler sonucu çoğu erkeğin sorununu çözerek normal cinsel ilişki ile çocuk sahibi olmaları sağlanabilmektedir. Erkeğin bir Üroloji uzmanı tarafından muayenesi yapılmadan ve uzman bir laboratuvarda gerçekleştirilen spermiyogramı deneyimli bir Üroloji uzmanı tarafından değerlendirilmeden kadına yönelik kısırlık tedavilerine geçilmesi sık görülen hatalı bir uygulamadır. Erkek kısırlığının bazı durumlarda altta yatan ve hayatı tehdit eden ağır bir hastalığın ilk bulgusu olabileceği unutulmamalıdır. Teknolojinin gelişmesi ile erkek kısırlığı tedavisindeki en son yenilikler sayesinde artık gelişkin spermi olmayan erkeklere de testis dokusundan elde edilen spermleri kullanarak yardım edilebilmektedir. TESE operasyonlarıyla sperm testi 'sıfır' çıkan erkeklerin yarısında yeterli olgun sperm elde edilebilmektedir. Erkekte kısırlık açısından değerlendirme ilk aşamada Ürolog-Androlog ile yapılacak bir görüşme ve doğru şekilde sperm verilerek, WHO (Dünya Sağlık Örgütü) kriterlerinde değerlendirilen en az iki adet spermiogram ile başlatılır. Türkiye?de birçok alanda görüldüğü gibi laboratuvar tetkiklerinde ve özellikle Androloji alanında büyük bir çoğunlukla bilimsel standartların uygulanmaması, incelemelerin kalite kontrol uygulamaları ile yapılmaması, uygun olmayan koşullarda verilen spermin doğru protokollerle çalışılmaması kısırlık incelemelerinin önemli oranda yanıltıcı neticeler vermesine sebep olmaktadır. Doğru formatta olmayan, yanıltıcı ve çelişkili spermiyogramlara göre yorum yapmak hem hekimi zor durumda bırakmakta hem de hastanın tedavi sürecini olumsuz etkilemektedir. İlk değerlendirmeler sonucunda muayene veya sperm testinde sorun belirlenirse detaylı tetkiklere geçilecektir. Bunlar spermle yapılan daha detaylı tetkikler, hormon analizleri, ultrasonografi ve bazı diğer radyolojik ve genetik testler olabilir. Tetkiklerin tamamlanması sonucu erkeğin menisindeki sperm hücrelerinin sayı, hareketlilik ve kalitesi arttırarak, dölleme kapasitesini yükseltecek tedavilere geçilir. Kısırlık sorunu olan erkeklerin bir kısmı, eksikliği saptanan hormonların yerine konması veya uygun hormonal yapısı olan hastalarda ilaçlar ile sperm sayıları arttırılarak tedavi edilebilir. Sperm tahlilinde özel incelemelere rağmen hiç sperm hücresi bulunmayan hastalar detaylı tetkikler ile değerlendirilerek testislerinde sperm üretimi olup olmadığı ve meni kanallarında tıkanıklık araştırılır. Testislerinde sperm üretimi bulunmakla birlikte, spermiyogram tetkiklerinde sperm hücresine rastlanmayan erkeklerin bir kısmı özel mikrocerrahi veya endoskopik yöntemler uygulanarak normal cinsel ilişki ile çocuk sahibi olmaları sağlanabilir. YÃ¼ksek Mahkeme (Japonya) Japonya Yüksek Mahkemesi (Japonca: 最高裁判所 "Saikō-Saibansho"), Japonya'nın en yüksek dereceli mahkemesidir. Tokyo'da bulunmaktadır. Japonya Anayasasını yorumlama yetkisi vardır. Kanunların ve idari eylemlerin anayasaya uygunluğunu denetler. Witold Gombrowicz Witold Marian Gombrowicz Polonyalı roman ve oyun yazarıdır. Eserlerinde derinlemesine kişilik analizleri, absürt bir varoluşçu tutum görülür. Gombrowicz, 1937'de yazılarında genel olarak değindiği gençlik - olgunluk ilişkisi, bir kimlik yaratmak gibi kavramları ele alan ilk romanı Ferdydurke'yi yayımladı. Yazar, yaşamının son yıllarına dek çok tanınmadı, ancak kendisi Polonya edebiyatının temeltaşlarından biridir. Gombrowicz, 1904 yılında Małoszyce, Świętokrzyskie Voivodeship, Congress Poland, Rus İmparatorluğu'nda üst sınıf bir ailede doğdu. Ailenin dört çocuğundan en genç olanıydı. Ailesi 1911'de Varşova'ya yerleşmeye karar verdi. Saint Stanislaus Kostka's Gymnasium'da eğitimini tamamlayınca Varşova Üniversitesi'nde hukuk lisansı yaptı. (1927'de mezun oldu.) Bu yıllarda Paris ve Akdeniz'i gezdi. Grace Hopper Tümamiral Grace Murray Hopper (9 Aralık 1906 – 1 Ocak 1992) Amerikalı bilgisayar bilimcisi ve ABD donanmasında rütbeli asker. Harvard Mark I bilgisayarının ilk programcılarından biri olan Hopper, bilgisayar programlama dilleri için ilk derleyiciyi geliştirdi. İlk modern programlama dillerinden biri olan COBOL'un da geliştiricilerindendi. Bilgisayar dilinde "debugging" diye bilinen programı hatalardan temizleme konseptinin de ilk kullanıcılarındandı. Amerikan savaş gemisi USS Hopper (DDG-70) adını kendisinden almıştır. New York'ta doğdu. Yale Üniversitesi'nde Matematik ve Fizik eğitimi gördü. 1930 yılında üniversiteden mezun oldu. Aynı yıl Vincent Foster Hopper ile evlendi. 1934 yılında Yale Üniversitesi'nde Matematik dalında doktora yaptı. 1941 yılında profesör oldu. 1945 yılında eşinden boşandı ancak soyadını kullanmayı sürdürdü. 1943 yılında Vassar'daki öğretmenlik görevini bırakıp gönüllü olarak ABD donanmasına katıldı. Denizcilik okulunda eğitim gördü. Buradan mezun olup Harvard'ta hesaplama projelerinde teğmen olarak göreve başladı. Howard H. Aiken'in başkanlığındaki Mark I programlama dili ekibinde çalıştı. Hopper ve Aiken Mark I,II,II hakkında birlikte makale yayınladılar. 38 yaşında düzenli orduya geçmek istedi fakat yaşından dolayı bu kabul edilmedi. 1949 yılına kadar Harvard Computation laboratuvarlarında çalıştı. 1949 yılında Eckert-Mauchly bilgisayar şirketinde matematikçi olarak dünyanın ilk ticari bilgisayarı olan UNIVAC I geliştiren takımda çalışmaya başladı. Çalıştığı şirket 1950'lerin başında Remington Rand şirketi tarafından satın alındı ve bu yıllarda bir program derleyicisi üzerinde çalışıyordu. Derleyicinin adı A derleyicisi idi ve ilk versiyonu A-0 programlama diliydi. 1954 yılında şirketin otomatik programlama başkanlığına getirildi ve ekibiyle birlikte ilk derleyici tabanlı programlama dilleri olan ARITH-MATIC, MATH-MATIC ve FLOW-MATIC'i geliştirdi. 1959 sonbaharında CODASYL adıyla bilinen konferansta ülkenin bilgisayar uzmanları bir araya geldi. Konferans komitesine teknik danışman olarak katıldı. Burada COBOL'u geliştirme yönünde ilk adımlar atıldı. Programlama dillerinin makine dilindense İngilizce'ye daha yakın olması gerektiği fikrini savundu. 1967-1977 yılları arasında Amerikan Donanmasında programlama dilleri grubunun başkanlığını da yaptı. 1973 yılında yüzbaşılığa terfi etti. Deniz Kuvvetleri için COBOL'a yan uygulamalar ve derleyici geliştirdi. 1970'lerde FORTRAN ve COBOL gibi ilk programlama dillerinin standartlarını geliştirmede öncülük etti. Donanmadayken bu standartları test etti. 1980'lerde bu testler Ulusal Standartlar Enstitüsü tarafından kabul edildi. 1966 yılında donanma komutanlığından emekliye ayrıldı. 1967 Ağustos'unda tekrar göreve çağrıldı. 1971 yılında tekrar emekliye ayrıldı. 1972 yılında tekrar göreve geri çağrıldı. 1973 yılında albaylığa terfi etti. Üstün başarılarından dolayı 1985 yılında tümamiral rütbesine terfi etti. 1986 yılında gönülsüz olarak emekliye ayrıldı. Boston'da düzenlenen törenle kendisine üstün hizmet ödülleri verildi. Emekliye ayrıldığında ABD ordusundaki en yaşlı personeldi. Daha sonra Digital Equipment şirketinde çalışmaya başladı ve 1992 yılında 85 yaşında ölünceye kadar burada çalıştı. 9 Aralık 2013 tarihinde Google tarafından hazırlanarak yayınlanan özel bir doodle ile 107. doğum günü anıldı. Milat (Yonca Lodi albümü) Yonca Lodi, Yonca Lodi'nin dördüncü stüdyo albümü, 2010 yılının Eylül ayında çıktı. Büyük Medrese Büyük Medrese, aşağıdaki anlamlara gelebilir: Silezyaca Vikipedi Silezyaca Vikipedi (Silezyaca: "Ślůnsko Wikipedyjo") Vikipedi'nin Silezyaca dil sürümüdür. 26 Mayıs 2008 yılında yayınlanmıştır. İlk olarak Silezyaca Vikipedi projesi Mart 2006'da sunulmuştur. Fakat tartışmalardaki olumsuz yorumlardan dolayı öneri reddedilmiştir. 2007 yılında Silezyaca resmen kayıtlarda yer almaya başladı. Uluslararası Dil Kurumu SIL International 18 Temmuz 2007'de takip etmeye başladı ve Uluslararası Standardizasyon Örgütü (ISO) bu dil için "szl" kodunu verdi.". Silezyaca Vikipedi projesi için ikinci başvuru 19 Mart 2008'de gerçekleşti. Öneri %100 olumlu, %0 olumsuz oy ile ilk olarak 31 Mart 2008'de kabul edildi.Incubator Wikimedia projesi ile test edilmeye başladı. Ertesi ay Silezyaca Vikipedi 100 maddeye ulaştı (deneme yayınındayken). İki ay sonra yani 26 Mayıs 2008'de yeni bir Vikipedi sürümü olarak yayına başladı.. 15 Kasım 2008'de 1000 maddeye ulaştı. 24 Eylül 2010 tarihi itibarıyla 1.792 maddeye sahiptir. Eddie Fisher Edwin Jack "Eddie" Fisher (10 Ağustos 1928 - 22 Eylül 2010), Amerikalı şarkıcı ve şovmen. 1950'lerin en başarılı şarkıcılarından biri olan Fisher'ın kendisine ait bir TV programı vardı ve plaklarının satışları milyonları geçmişti. Dönemin ünlü sanatçıları Debbie Reynolds, Elizabeth Taylor ve Connie Stevens'la evlilikler yapmıştı. İlk eşi olan Debbie Reynolds'dan boşanıp en iyi arkadaşının dul eşi olan Liz Taylor'la evlenmesi o yıllarda bir skandal olarak görülmüştü. Kendisine 'Yahudi Sinatra' benzetmesi de yapılmış olan Eddie Fisher'ın unutulmaz şarkıları arasında "Any Time" ve "O My Papa!" sayılabilir. 10 Ağustos 1928'de Pensilvanya eyaletinin Philadelphia kentinde dünyaya geldi. Yahudi asıllı Rus göçmeni bir ana babanın yedi çocuğundan dördüncüsüydü. Babasının "Tisch" veya "Fisch" olan soyadı ülkeye gelişleriyle Amerikanlaştırılmış ve Fisher olmuştu. Doğduğu bu kentte okula başlayan Fisher'ın sesi ve yeteneği kısa sürede keşfedilince amatör yarışmalara ve radyo programlarına katılmaya başladı ve bu nedenle lise çağında eğitimini yarım bırakmak zorunda kaldı. 1946 yılına gelindiğinde Buddy Morrow ve Charlie Ventura orkestralarında şarkı söylemeye başladı. 1949'da Eddie Cantor tarafından keşfedilip Cantor'un radyo programına çıkınca bir gecede meşhur oldu ve RCA Victor plak şirketiyle bir kontrat imzaladı. 1951 yılında askere çağrıldı ve Kore'de görev yaptı. Bu yıllarda ordu orkestrası ve korolarında yer aldı. Terhis olduğunda şöhretinin daha da artmış olduğunu gördü ve hemen gece kulüplerinde çalışmaya başladı. Bu yıllarda aralarında Perry Como'nun şovunun da olduğu çeşitli televizyon programlarına çıktı. Bu programlardan biri de 1953'te NBC'de yayına başlayan kendi şovu "Coke Time with Eddie Fisher"'dı ve bu şov isim değiştirerek 1959 yılına kadar devam etti. Henüz Rock'n Roll salgınının başlamadığı bir dönemin şarkıcısı olduğu için Fisher güçlü melodik tenor sesiyle ve fiziğiyle bir anda gençlerin idolü haline geldi. 1950-1956 yılları arasında tam 17 şarkısı listelerde ilk 10'a girmiş, 35 şarkısı da ilk 40 içinde yer almıştı. 1956 yılında o tarihte evli olduğu Debbie Reynolds'la Bundle of Joy adlı bir müzikal filmde başrolleri paylaştılar. 1960'ta ise BUtterfield 8 adlı drama filminde sonradan ikinci evliliğini yapacağı Elizabeth Taylor'la birlikte oynadılar. Liz Taylor, daha önce Fisher'ın en yakın dostu, yapımcı Mike Todd'la evliydi. Todd'un 1958'de bir uçak kazasında ölümünden sonra dul eşi Liz Taylor'la ilişkiye girmesi, sonrasında Debbie Reynolds'dan boşanarak onunla evlenmesi bir skandal olarak karşılandı. Hatta bu nedenle NBC Fisher'ın televizyon şovunu bile iptal etti. 1960 yılında da RCA Victor'dan da atıldı. Kısa bir süre kendi plak şirketi "Ramrod Records" için çalıştıktan sonra "Dot Records" şirketi için plak yapmaya başladı. Dot'ta plak satışları iyi gitmiyordu, tekrar RCA Victor'a dönüş yaptı. Elizabeth Taylor'dan sonra şarkıcı Connie Stevens'la evlendi. Daha sonra iki evlilik daha yapan Fisher 1981 yılında "Eddie: My Life, My Loves" ("Eddie: Hayatım, Aşklarım") adlı ilk otobiyografisini yazdı. 1989'da "Been There, Done That" ("Oradaydım, Yaptım") adındaki ikinci otobiyografik kitabını da yayımladı. Daha önceden de birbirleriyle iyi dost olan eski eşleri Reynolds ve Taylor, bu olaylardan sonra da dostluklarını sürdürdüler, hatta birlikte rol aldıkları These Old Broads adlı TV filminde Eddie Fisher'le dalga geçtiler (bu filmin senaryosunu da Eddie Fisher'ın Debbie Reynolds'dan olan kızı Carrie Fisher yazmıştı) Eddie Fisher 9 Eylül 2010'da düşerek kalça kemiğini kırdı. Bundan 13 gün sonra 22 Eylül 2010'da Berkeley, Kaliforniya'daki evinde kalça ameliyatının komplikasyonlarından dolayı hayatını kaybetti. Öldüğünde 82 yaşındaydı. Athenagoras Asya OyunlarÄ±'nda futbol Asya Oyunları'nda futbol, Asya Oyunları'nda mücadele eden millî futbol takımlarının bir istatistiğidir. Erkekler futbolu 1951, kadınlar futbolu ise 1990 yılından beri oyunlarda yer almaktadır. Eski sistemde futbol takımlarında her yaştan oyuncu bulundurulabilirken 2002 yılındaki oyunlardan itibaren takımların 23 yaş altı futbolculardan kurulu olması şart koşulmuştur. Bununla birlikte kadroda 23 yaş üstü üç futbolcu bulundurabilme hakkı tanınmıştır. Unvan paylaşıldı. " Lig usulü. " Decided by round-robin standings. As end of 2014 Asian Games. As end of 1998 Asian Games. As end of 2014 Asian Games. As end of 2014 Asian Games. I. Athenagoras I. Athenagoras, (), (doğum adı Aristoklis Mathias Spriyu (Αριστοκλής Ματθαίος Σπύρου); (d. 25 Mart 1886 - ö. 7 Temmuz 1972), 1948 ile 1972 yılları arasında İstanbul Ortodoks Patrikhanesinin, 268. Ekümenik Patriği olarak görev yapmıştır. Ortodoks Kilisesi ile Katolik Kilisesi arasında karşılıklı ilan edilen aforozları, 1964 yılında İkinci Vatikan Konsili'nde Papa VI. Paulus ile Ekümenik Patrik I. Athenagoras karşılıklı olarak kaldırmışlardır. Adli dilbilim Adli dilbilim, bir suç veya hukuki uyuşmazlık konusunda maddi gerçeğe ulaşılması amacıyla dilsel verilerin incelenmesini içeren, uygulamalı dilbilimin disiplinlerarası bir sahası. Ağız yapısı, konuşma bozuklukları, lehçe, ağız, şive, kavşak, durak, diş yitimi sonucu sesletimde oluşan hatalar, konuşma stili, jargon ya da argo, kekeleme, afazi gibi hastalıklar, patolojik rahatsızlıklar, protez kullanımı, konuşma hataları, duraksamalar gibi dilsel özellikler ile perde istatistikleri, kısa zaman enerjisi, sözcüğün uzun dönem güç spektrumu, konuşma oranı, sesbirim ve susma (sessizlik) süreçleri, formant oranları ve glottal (gırtlaksal) dalga formlarının şeklinin incelenmesi için adli fonetik uzmanları, ayrıca söylem ve metin çözümlemesi, dilbilgisi, sözdizim, anlambilim, ruhdilbilim, toplumdilbilim ve bunun gibi incelemelerle yazar veya konuşmacı tespiti için adli dilbilim uzmanlarının yaptıkları çalışmalar bu alanın konusudur. Samogitçe Vikipedi Samogitçe Vikipedi (Samogitçe: "Vikipedėjė Žemaitėška") Vikipedi'nin Samogitçe dil sürümüdür. Samogitçe Vikipedi 2006 yılında açılması önerildi..25 Haziran 2007'de ise resmen açıldı. North Slope Borough North Slope Borough, Amerika Birleşik