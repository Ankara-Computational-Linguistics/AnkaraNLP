/ NXOR Kapısı, XOR kapısının sonucunun tersini üretir. Sadece bir girişi 1 olduğunda 0 cevabı verir; diğer tüm durumlarda ise 1 cevabını verir. XNOR Kapısının doğruluk tablosu: Doğruluk tablosundan da görüleceği üzere , 2-girişli XNOR fonksiyonu (kapısı) basit bir eşitlik karşılaştırıcıdır. ODTÜ Bilim ve Teknoloji Müzesi ODTÜ Bilim ve Teknoloji Müzesi, 2003 yılında Ankara'da kurulan Orta Doğu Teknik Üniversitesi’ne bağlı müze. Müzenin amacı MÖ 7000 yılından beri Anadolu'da gelişen teknolojinin tarihini belgelemek ve günümüz teknolojisini sergilemektir. Üniversite yerleşkesinde bulunan müze kompleksi 4 ana elemandan oluşmaktadır. Bunlar geçmişten günümüze bilim ve teknoloji gelişimini gözler önüne seren sergi binası "Büyük Silo"; Ulaşım Tarihi sergisi binası "Hangar", 50'den fazla etkileşimli deneyin bulunduğu Uygulamalı Bilim Merkezi binası "UFO" ve açık hava sergisidir. Açık hava sergisinde üniversite birimleri ve diğer ilgili kişi ve kurumların katkılarıyla bir araya getirilmiş lokomotif, C-47 uçağı, F-104 uçağı gibi araçlar sergilenmektedir. Müzenin kurulma çalışmalarına 2001'de başlanmış ve 2005'te tamamlanmıştır. Eski başbakanlardan Bülent Ecevit, ilkokul öğrenciliğinden bu yana yaklaşık 70 yıldır kullandığı Erika marka tarihî daktilosunu Ekim 2003'te ODTÜ Bilim ve Teknoloji Müzesi'ne armağan etmiştir. Galerina autumnalis Galerina autumnalis, Cortinariaceae familyasından ölümcül derecede zehirli bir mantar türü. İçerdiği alfa-amanotoksinler ölümle sonuçlabilen zehirlenmelere yol açar. "Armillaria mellea" (bal mantarı) ve çeşitli halüsinojen "Psilocybe" mantarlarına (özellikle "Psilocybe cyanescens" ve "Psilocybe stuntzii") benzerliği zehirlenmelerin ana sebebidir. Şapkası küçük, 1–4 cm, tümsek veya hafifçe düz, bazen çan şeklinde olabilir. Şekli düzgün, taze ve ıslakken yapışkan, diğer durumlarda kuru olabilir. Rengi genelde kahverengi veya turuncuya yakın olabilir. Spor izi kahverengidir. 2001 yılında yapılan bir çalışmada, görünümlerindeki farklara rağmen "Galerina autumnalis", "Galerina marginata" , "Galerina oregonensis", "Galerina pseudomycenopsis", "Galerina unicolor", ve "Galerina venenata" türlerinin aynı genetik yapıyı paylaştıkları, dolayısıyla hepsinin, en eski isimlendirme olan "Galerina marginata" ismi altında toplanabileceğini ortaya çıkarmıştır. Claudio Monteverdi Claudio Monteverdi (d. 15 Mayıs 1567, Cremona, İtalya – ö. 29 Kasım 1643 Venedik, İtalya), Geç Rönesans - Erken Barok döneminin İtalyan müzisyeni, opera bestecisi, şarkıcısı. Yaşamında üne kavuşan sanatçı uzun hayatı boyunca hem Rönesans, hem Barok dönemi eseri sayılabilecek eserler verdi ve o zamanının müzik döneminde değişiklikler yarattı. İtalyan kenti Cremona’da 1567’de doğdu. 16 yaşındayken Cremona Katedrali’nde Ingegneri ile çalışmaya başladı. Yirmi yaşına girmeden yenilikçi olmasa bile çağdaş üslupta dini ve din dışı eserler içeren müzik kitapları yayımladı. 1591 yılında Dük Vincenzo Gonzaga’ya yaylı sazlar icracısı olarak hizmet verdi. 1599’da şarkıcı "Claudio de Catteneis" ile evlendi. Bu evliliğinden üç çocuğu oldu. Monteverdi, Floransa operalarından etkilenmişti. İlk operası olan "La favola d'Orfeo"’yu "(Orfeo Efsanesi)" 1607 yılında tamamladı. Dük 1612’de öldükten sonra Venedik’te San Mark kilisesindeki yeni görevine maestro di cappella (müzik yönetmeni) olarak başladı. Yazdığı bir dizi dini eser ona bütün Avrupa’da ün sağladı. 1637’de Venedik’in ilk opera binasının açılmasından sonra Monteverdi opera bestelemeye yoğunlaşmış; ancak bu eserlerinden sadece iki tanesi günümüze ulaşabilmiştir: "Il ritorno d'Ulisse in patria" ve "l'Incoronazione di Poppea" "(Poppea’nin Taç Giymesi)". Bu eserlerden ikincisi, onun en büyük şaheseri kabul edilir. Bestecinin yaratıcılığı Shakspeare’e benzetilir; üzerinde çalıştığı formları değiştirip geliştirmiştir. 1587 ile 1638 yılları arasında yazdığı, madrigallerden oluşan 8 kitaplık seriyle müziğe büyük katkı yapmıştır' operaya büyük yenilikler getirmiştir. Armonideki modern anlayışın öncüsüdür. Monteverdi, yaşamı boyunca Venedik halkından büyük saygı gördü. Mezarının bulunduğu Frarri kilisesi'ne bir anıt dikilmiştir. Ayrıca ilk büyük opera kompozitörü olarak kabul edilir. Kıbrıs Türk Hava Yolları Kıbrıs Türk Hava Yolları (KTHY), (ingilizce: Cyprus Turkish Airlines), Kuzey Kıbrıs Türk Cumhuriyeti'nin ulusal havayolu şirketiydi. Başkent Lefkoşa'dan Türkiye, Birleşik Krallık ve Almanya'ya tarifeli/tarifesiz uçuşlar yapmaktaydı. İçinde bulunduğu ekonomik sebeplerden dolayı Türkiye Cumhuriyeti Sivil Havacılık Genel Müdürlüğü tarafından 21 Haziran 2010 itibarıyla tüm uçuş hakları ikinci bir karara kadar askıya alınmıştır. 4 Aralık 1974 tarihinde, Kıbrıs Türk Cemaat Meclisi Konsolide Fonu İnkişaf Sandığı ve Türk Hava Yolları Anonim Ortaklığı’nın eşit iştiraki ile KKTC Şirketler Yasası Fasıl 113 esasları çerçevesinde Lefkoşa’da bir Limited Şirket olarak kurulmuş ve 3 Şubat 1975'te faaliyete başlamıştır. KTHY, T.C. Ulaştırma Bakanlığı Sivil Havacılık Dairesi tarafından, 1998 yılında, iç ve dış hatlarda tarifeli ve tarifesiz seferlerle yolcu ve yük taşımacılığı yapmak için, yetkilendirilmiştir. Konsolide Fonu İnkisaf Sandığı, %50'sinin sahibidir. Merkezi Lefkoşa’da bulunan şirketin , Kuzey Kıbrıs Türk Cumhuriyeti dışında, Türkiye, Birleşik Krallık ve Almanya’da satış ofisleri ile temsilcilikleri bulunmaktadır. Ä°kinci Sanayi Devrimi İkinci ve Üçüncü Sanayi Devrimleri, daha bilinen adı ile Teknolojik Devrim, 19. yüzyılın son çeyreğinde başlayıp, 20. yüzyılın başlarında hızlanan endüstri alanlarındaki hızlı yükselişi ifade etmek için kullanılır. Sanayi devrimi 18. yüzyılın ortalarında buhar gücünün sanayiye uygulanması ile İngiltere'de ortaya çıkmıştır. Ancak tarihsel gelişim aşamaları içerisinde teknolojide ortaya çıkan değişmeler bu durumu ileri seviyeye taşımıştır. Birinci Sanayi Devriminden sonra 1870-1913 arasında özellikle çelik üretim yöntemlerinin geliştirildiği, elektrik, içten patlamalı motorlar, Atlantik-ötesi telgraf, radyo gibi buluşların ortaya çıktığı döneme "İkinci Sanayi Devrimi" olarak anılmaktadır. Bunun gibi II. Dünya Savaşı'ndan sonra teknolojide görülen buluşlar, Otomotiv endüstrisi geldiği nokta ile bu durumu daha ileri seviyeye taşımıştır. Bu dönemin belli başlı buluşları arasında nükleer enerji, sentetik ürünler, bilgisayar teknolojisi, mikroelektronik teknoloji gibi yenilikler sayılabilir. Ayrıca fiber optikler ve telekonmünikasyon, biyogenetikler, biyotarım, lazerler ve holografi başlıca buluşlardır olarak sayılabilir. Cahit Berkay Cahit Berkay (d. 3 Ağustos 1946, Uluborlu, Isparta), Moğollar adlı müzik grubunun kurucularından Türk müzisyendir. 1946'de Isparta'nın Uluborlu ilçesinde doğdu. 1959'da ailesi ile birlikte İstanbul'a geldi. Liseyi İstanbul Kabataş Erkek Lisesi'nde bitirdi. İstanbul Üniversitesi İktisat Fakültesi'nde yüksek eğitimini tamamladı. Müziğe ilkokulda mandolin çalarak başladı. 1960-1965 tarihleri arasında amatörce müzik yaptı. 1962'de "Siyah İnciler" adlı grubunu kurdu. 1965'te Selçuk Alagöz orkestrasında profesyonel müzik dünyasına adım attı. Selçuk Alagöz ile 1966'da Altın Mikrofon'a katıldı ve 3. oldu. 1967'de ise Rana Alagöz'ün arkasında çalıp, 1967 Altın Mikrofon'da bir kez daha üçüncü oldu. 1968'de Alagöz orkestrası bateristi Engin Yörükoğlu ile Moğollar adlı rock grubuna, gitarist Tahir Nejat Özyılmazel'in yerine girdi. Grubun ilk dönemlerinden besteleri Aziz Azmet ve Murat Ses ikilisi yaparken, Azmet'in 1970'te gruptan ayrılması ise Cahit Berkay besteci kişiliğini ön plana çıkardı. Cahit Berkay'ın ön plana çıkması ile grup Psychedelic rock ve rock and roll yerine daha folklorik ve Anadolu rock adı verilen tarza yöneldi. Gitar dışında bağlama, cura ve yaylı tambur da çalmaya başladı. Cahit Berkay bestesi "Dağ ve Çocuk" ile popüleriteleri arttı ve 1971'de yeni bir grup arayan Barış Manço ile çaldılar. Bir yandan da solo kariyerine devam eden grup aynı yıl Danses et Rythmes de la Turquie albümünü çıkardı. Çoğunluğu Murat Ses bestelerinden oluşan bu albüm, Fransa'da "French Academie Charles Cros Grand Prix Du Disque" ödülü aldı. Bu ödül sonrası Manço'dan ayrılan grup kendi kariyerlerini devam ettirmeye karar verdi. Moğollar, bu dönemden sonra solo 45'likler yanında, Selda Bağcan, Cem Karaca ve Ali Rıza Binboğa ile de çalıştı. Karaca'nın en önemli şarkılarından "Namus Belası" kaydedildi. 1975'te Berkay, yeniden Paris'e döndü. Eski grup arkadaşı Engin Yörükoğlu ile Moğollar'ı ikili olarak devam ettirdi. 1975'te neredeyse hepsi Berkay bestesi olan "Hittit Sun" albümü yurtdışında piyasaya çıktı. Bunun başarısı ile Berkay ve Yörükoğlu, 1976'da Klasik Türk müziği eserlerinden oluşan "Ensemble d'Cappadocia" albümünü çıkardı ancak albüm çok az sattı. 1976'da Kütahya'da kısa dönem askerlik yaptı. Berkay, grubu 1978'e kadar devam ettirse de grup dağıldı. 1993'te toplanan imza kampanyası ile Moğollar yıllar sonra tekrar bir araya gelmeye karar verdi. Grup bir yıl sonra "Moğollar 94" albümü ile geri döndü. Önceki dönemlerinden farklı olarak politik ve çevreci mesajlar vermeye başladılar. Şarkıların çoğu Cahit Berkay'a aitti. Ayrıca, Berkay bu albümle birlikte vokallere de geçmişti. Berkay'ın söz yazımında Turgut Berkes ile çalıştığı 1996 tarihli "4 Renk" ve 1998 tarihli "30. Yıl" albümleri de 1994 albümü tarzındadır. Cahit Berkay, grup arkadaşı Taner Öngür ile birlikte Coca Cola'nın sponsorluğunu yaptığı Rock'n Coke festivaline karşı olarak Barışarock festivalinin düzenlenmesine destek oldu. 2004'te "Yürüdük Durmadan" albümü çıkardılar. 2008'de Cahit Berkay, vokali Cem Karaca'nın oğlu Emrah Karaca'ya bırakıp, gitarist ve besteci olarak Moğollar'da devam etti. Çoğu Berkay bestesi olan "Umut Yolunu Bulur" albümü 2009'da yayınlandı. Berkay, Moğollar'dan da önce 1965'te Buzlar Çözülmeden filminin müziğini Şahin Gültekin ile bestelemişti. Moğollar'ın son döneminde ise Berkay, sinema filmleri için müzik yapmaya odaklandı. 1975'te film müziğine başlayan Berkay, aynı yıl ilk ve tek solo 45'liği "Teşekkür Ederim Babaanne" filminin müziği yayınlandı. 1976'da düzenlenen 1. İstanbul Film Festivali "En İyi Film Müziği" ödülünü "Ben Sana Mecburum" filmine yaptığı müzikle kazandı. Selvi Boylum Al Yazmalım filmine yaptığı müzik çok beğenildi. 15. Antalya Film Festivali'nde en iyi film müziği ödülünü Fırat'ın Cinleri filmine yaptığı besteyle aldı. Altın Portakal'ı bu ödülden sonra 3 kez daha aldı. Cahit Berkay, 2009'a dek 162 tane film ve dizi müziği, sayısız da reklam müziği bestelemiştir. Sinema dışı müziklere uzun süre ara veren Berkay, sadece 1980'de Zülfü Livaneli'nin "Günlerimiz" albümüne iki şarkıda katkıda bulundu. 1987'de arkadaşı Cem Karaca'nın ülkeye dönmesinden sonra onunla çalışmaya başladı. 1990'da Karaca, Berkay ve Uğur Dikmen, Yiyin Efendiler albümünü çıkardı. Aynı yılın Temmuz ayı, Cem Karaca'nın seslendirdiği, Cahit Berkay bestesi "Kahya Yahya" 1990 Kuşadası Altın Güvercin Müzik Yarışması'nı kazanmıştır. Üçlünün ortaklığı 1992'de Nerde Kalmıştık? albümü ile devam etti. Albümün çıkış şarkısı, Cahit Berkay bestesi "Raptiye Rap Rap" oldu ve daha sonra birçok kez farklı sanatçılar tarafından yorumlandı. 1999 tarihli "Bindik Bir Alamete..." albümünde de Cem Karaca'ya eşlik etti. Berkay, 1997'de Kenan Doğulu'nun oynadığı "Hiç Bana Sordun Mu?" adlı dizide konuk oyuncu olarak oynamıştır. 2005'te ise İki Süper Film Birden adlı filmde "Newton Mustafa" rolünü oynamıştır. 2012 yılında Star TV de yayınlanmaya başlayan Sudan Bıkmış Balıklar isimli televizyon dizisinde "Hilmi Baba" rolünü oynamaktadır. Moğollar'ın yanında solo kariyerini de devam ettiren Cahit Berkay, 1997'de ilk film müzikleri albümünü çıkardı. Bu albümün 1999 ve 2001 devamı geldi. 2002'de çıkan "Gitarın Asi Çocukları" adlı toplama albümde "Dörde Özlem" şarkısı ile yer aldı. 2005'te Sinema Bir Mucizedir'in film müziği albümünü yayınladı. 2007'de Grup Zan'ı kurdu ve Toprak albümünü yayınladı. 2009'da en son albümü Yağmurdan Sonra filminin müziklerini albüm olarak yayınladı. Bu albümler dışında Barış Manço anma albümünde "Rüya" şarkısı çaldı. "Rock Sınıfı" adlı toplama albümde Replikas'a "İlk Çağda Anadolu Uygarlıkları" ve Uzay Heparı'yı anma albümü Uzay Heparı - Sonsuza'da ise 4 Yüz grubunun seslendirdiği "Masum Değiliz" şarkısına bağlama ile eşlik etti. Henry Purcell Henry Purcell (d. 10 Eylül 1659 Westminster, Londra – ö. 21 Kasım 1695 Westminster, Londra). Erken Barok döneminin İngiliz bestecisi. William Shakespeare’in "A Midsummer Night’s Dream" ("Bir Yaz Gecesi Rüyası") adlı eserinden uyarlanan "Fairy Queen" ("Periler Kraliçesi") için yazdığı fon müziği ile tanınır. Bunun dışında 100'ü aşkın bestesi ve "Dido ve Aenas" isimli minyatür operası vardır. Bir saray müzisyeninin oğlu olan Henry Purcell, 1677'de, 18 yaşındayken, II. Charles'ın yaylı çalgılar orkestrasının besteciliğine, 1679'da Westmininister Abbey orgculuğuna atandı. Ömrünün 25 yılını Westminister'da geçirdi ve 3 ayrı krala hizmet etti. Saraydaki görevlerinin yanı sıra operalar, sahne müzikleri ve oda müziği bestelemekle uğraştı. O dönem İngiltere’de müzik dünyasındaki önemli gelişmelerden birisi, halk konserlerinin gerçekleştirilmeye başlaması ve çeşili müzik gruplarının kurulması idi. Henry Purcell, pek çok meslektaşının aksine bu grupların sahnelemesi için besteler yapmayı utanç verici olarak görmedi ve bestelerini verdi. Sadece sahne müziği alanında değil, müziğin her alanında eserler verdi. 1695 yılında yaratıcılığının doruğunda iken hayatını kaybetti. 1876 yılında Purcell Derneği’nin kurulmasından sonra, Purcell'in bütün yapıtlarının yayımlanmasına yönelik girişimler başladı. 1965'te çalışmalarının tamamı 32 cilt olarak bir araya getirildi. Ä°nterpolasyon İlk kez Uygulamalı Matematik biliminin bir alt kategorisi olan Sayısal Analiz yöntemlerinde tanımlanan ve elde varolan (bilinen) değer noktalarından yola çıkarak bu noktalar arasında, farklı bir yerde ve değeri bilinmeyen bir noktadaki olası değeri bulmaya/tahmin etmeye yarayan yöntemlerin tümüne verilen genel isimdir. En basit tanımı ile "varolan sayısal değerleri kullanarak, boş noktalardaki değerlerin tahmin edilmesi" olarak açıklanmaktadır. Türkçede bazen kolaylık olsun diye "interpolasyon" sözcüğü yerine yalnızca "tahmin" de kullanılmaktadır. İnterpolasyon genelde mühendislik ve deneylere/ölçümlere dayalı benzeri bilim dallarında, toplanan verilerin bir fonksiyon eğrisine uydurulması amacıyla kullanılmaktadır. Elde toplanan verinin dağınık ve özellikle aşırı heterojen olduğu durumlarda interpolasyon ile boş alanlardaki değerlerin bulunması önem kazanmaktadır. Ekstrapolasyon bilinen noktaların dışındaki bir alanda da tahmin yapmak için kullanılır. Mandolin Mandolin, uta benzeyen telli çalgıdır. Mızrapla çalındığı zaman iyi ses verdiği bilinir ancak modern mandolinlerde genelde pena kullanılmaktadır. Mızrap ile çalınabilmesi mandolini ut ve gitardan ayırır. Dört çift teli olan mandolinin ses düzeni kemandaki gibidir. Kolay öğrenilir olması nedeniyle müzikle yeni tanışanların tercih ettiği bir müzik aletidir. Mandolin ut ailesinin modern üyelerinden birisidir. Mandore, pandurina, ut, terbo, arşilut ve gitar, mandolinin yakın akrabalarındandır. Bunların içerisinde günümüzde en yaygın olanı gitardır. Hamdi Koรง Hamdi Koç (d. 1963), Türk yazar ve çevirmen. Hamdi Koç, 1963'te Ordu'nun Fatsa ilçesinde doğdu. Kabataş Lisesi'nde başladığı lise öğrenimini Şişli Lisesi'nde tamamladı. Bir süre ODTÜ’de okudu, ardından İstanbul Üniversitesi İngiliz Dili ve Edebiyatı Bölümü’nü bitirdi. Hokka dergisinin yayın kurulunda bulundu. William Shakespeare, William Faulkner, Samuel Beckett ve James Joyce'tan çeviriler yaptı. İlk romanı "Çocuk Ölümü Şarkıları" 1992'de yayımlandı. George Best George Best (d. 22 Mayıs 1946, Belfast - 25 Kasım 2005) Kuzey İrlandalı futbolcudur. Kuzey İrlanda'nın başkenti Belfast'ta dünyaya gelen George Best, futbol tarihinin en yetenekli oyuncularından biri olarak kabul edilirdi. 1963 ve 1974 arası Manchester United`da oynadığı zamanlarda kariyerinin en parlak günlerini geçirdi. 1965, 1967 lig ve 1968 Şampiyonlar Ligi şampiyonluklarının kazanılmasında önemli bir rol oynadı. 1968`de Avrupa`da "Yılın Futbolcusu" ve "Futbol Yazarları Birliği (İngiltere - FWA) Yılın Futbolcusu" ödüllerine layık görüldü. 15 yaşındayken Belfast'ta Manchester United yıldız avcısı Bob Bishop tarafından keşfedildi. Bishop, dönemin Manchester United teknik direktörü Matt Busby'ye "Galiba senin için bir dahi keşfettim" yazan bir telgraf çekti. Best'in yerel kulübü Glentoran, onu çok küçük ve zayıf olduğu için daha önce reddetmişti. Best antrenmanlarda beğenilince, antrenör Joe Armstrong kendisine sözleşme imzattı. Böylece 1963 yılında profesyonelliğe geçti. Best, Manchester United formasını ilk kez 14 Eylül 1963'te 17 yaşındayken, Old Trafford'da West Bromwich Albion'ı 1-0 yendikleri maçta giydi. Sezonun ilk yarısında takım formasını giymesi için çok genç olduğu düşünülüyordu. Bu nedenle ikinci kez formayı giymesi 28 Aralık'ta Burnley karşısındaki maçı buldu. Bu maçı Manchester United 5-1 kazanırken, Best kariyerinin ilk golünü kaydetti. Matt Busby'nin gözüne giren Best, sezonun ikinci yarısında daha çok forma şansı buldu. Sezon sonunda 26 maça çıkan futbolcu, 6 gol atmıştı. Manchester United, Liverpool'un 4 puan gerisinde lig ikincisi oldu. İkinci sezonunda ise Best ve Manchester United, İngiltere şampiyonu oldular. 20 yaşındaki Best, 1966'da Şampiyon Kulüpler Kupası çeyrek final karşılaşmasında SL Benfica karşısında 2 gol kaydedince gazetelerde manşet oldu. Portekiz medyası kendisine "O Quinto Beatle" ("Beşinci Beatle") lakabını taktı. Yeteneği ve şova yatkınlığı kendisini bir medya yıldızı haline getirdi. Uzun saçları, yakışıklılığı ve ölçüsüz hayat tarzı ile bilinen futbolcu 1965'te ünlü müzik programı Top of the Pops'a katılmıştı. Best'in başka bir lakabı da "Belfast Çocuğu" olup, doğduğu yer olan Belfast'ta ise kendisine Georgie ya da Geordie deniyordu. 1966-67 sezonu da başarılı bir sezon olup, Manchester United ligi dört puan farkla kazandı. Sonraki sezon Best, Benfica karşısında oynanan final maçında gol atıp, Şampiyon Kulüpler Kupası şampiyonluğunu kazanıyordu. Manchester United maçı 4-1 kazanmış, Best ise Avrupa'da Yılın Futbolcusu ve Futbol Yazarları Derneği Yılın Futbolcusu ödüllerini kazanmıştı. Bu başarılı sezondan sonra, Best'in düşüşü başladı. 1960'ların sonunda Best, Manchester'da iki tane gece kulübü açtı, Oscar's ve Slack Alice's (ikincisi daha sonra 42nd Street Nightclub adını aldı). Ayrıca, Manchester City forması giyen Mike Summerbee ile birlikte moda dükkanlarına sahiptiler. Bu dönemde kumar, aşk hayatı ve alkolizm ile ilgili problemleri arttı. Dönemin klasik İngiliz tarzında, oynadığı pozisyona göre forma numarası alıyordu. Şöhretini kazandığı 1966 ve 1968 Şampiyon Kulüpler Kupası'nın son turlarında olduğu gibi sağ kanat oynadığı dönemlerde, 7 numarayı giydi. İlk sezonunun tamamında ve 1971-72 sezonunda olduğu gibi sol kanatta oynadığında ise 11 numarayı giydi. 1960'lar ve 1970-71 sezonunun yarısından fazlasında ortanın sağında oynadığında 8 numarayı giydi. 1972'de ortanın solunda oynarken 10 numarayı giydi. Son dönemi olan 1973 sonbaharında ise 11 numarayı giydi. 22 Mart 1969'da Old Trafford'da oynanan ve attığı golle United'ın Sheffield Wednesday'i 1-0 yendiği maçta, Bobby Charlton'un sakatlığı nedeniyle 9 numarayı da bir kez giydi. 1974'te 27 yaşındayken Best, Manchester United'dan ayrıldı. Takım ile oynadığı son maç 1 Ocak 1974'te Loftus Road'da Queens Park Rangers karşısında oynanan maçtı. Toplamda 470 kere Manchester forması giyen Best toplam 179 gole imzasını koydu, altısını sadece bir maçta Northampton Town'a karşı atmıştır. 6 sezon üst üste United'ın en golcü ismi olan Best, 1967-68 sezonunda ise ligin gol kralı oldu. Sonraki on yılda ise büyük bir kariyer düşüşü yaşayan futbolcu, kulüpten kulübe transfer olup, Güney Afrika, İrlanda, ABD, İskoçya ve Avustralya'da şansını denedi. 1974'ün geri kalan sezonunda Güney Afrika takımlarından Jewish Guild'e kiralandı. Ancak bu dönemde de kumar ve içkiye yönelen hayatıyla dikkatleri çekti. Antrenmanları kaçırması nedeniyle de eleştiriler aldı. Burada 5 lig maçında forma giyip, gol bulamadı. Ancak kısa süre forma giydiği bu dönemde binlerce insanı stadyuma çekmeyi başardı. İngiliz ekibi Dunstable Town FC'nin yeni başkanı Keith Cheeseman, takımı güçlendirmek için WBA'dan Jeff Astle ile birlikte George Best'i de 1974-75 sezonu öncesi kadrosuna kattı. Best, daha önce kulüple bağlantılı olup, stadın ağlarının yenilenmesi için cebinden 25£ vermişti. Takımın teknik adamı Barry Fry'ın da kısa bir süre George Best ile Manchester United'da oynamışlığı vardı. Best'in Dunstable Town'a kiralanmasına onay veren United menajeri Tommy Docherty, Manchester United karması ile Dunstable Town arasında bir hazırlık maçı önerisiyle geldi. 5 Ağustos 1974'te maç oynandı ve Best, çoğu gençlerden oluşan eski takımı karşısında 3-2'lik bir galibiyet kazandı. Hazırlık maçından sonra takım ile yollarını ayırdı ve 1974-75 sezonunda maç yapmadı. 24 Kasım 1975'te Chelsea FC oyuncusu Peter Osgood'un jübile maçında Chelsea'nin stadı Stamford Bridge'te Chelsea'nin eski futbolcularından oluşan karmada yer aldı. Chelsea'yi 4-3 yendikleri maçta Best, 2 gol kaydetti. 1975 yılında FIFA, George Best'e kısa bir süre için verilen futbol yasağını kaldırma kararı aldı. Ancak Manchester United teknik direktörü Tommy Docherty, Best'i takımda tutmayı düşünmüyordu. Bu dönemde İngiliz dördüncü liginde mücadele eden Stockport County menajeri Roy Chapman, Kasım 1975'te United ile sözleşmesi bitip boşta kalan Best'i bedelsiz olarak ve maç başına ücret ödemek koşuluyla transfer etti. 28 Kasım 1975'te Swansea City FC karşısında ilk kez Stockport forması giydi. Normalde 2,000'den az seyirciye karşı oynayan takımı izlemeye 9,000'den fazla kişi gelmişti. Rakiplerini 3-0 yendikleri maçta, Best kullandığı korner ile ilk golü rakibin kendi kalesine atmasını sağlamış, ikinci golün asistini yapmış, üçüncü golü ise kendi atmıştı. 12 Aralık 1975'te ise Watford ile 2-2 berabere kalırlarken, bir gol daha kaydetti. Burada yaptığı üçüncü maçtan sonra takımdan ayrıldı. Best, Stockport County için attığı goller dışında, takıma hasılat geliri ve medyada daha çok yer kazandırmış oldu. 1975-76 sezonunun ikinci yarısında yeni durağı İrlanda ekibi Cork Celtic FC oldu. Takımı yöneten Kuzey İrlandalı futbolcu-menajer ve Chelsea efsanelerinden olan Bobby Tambling tarafından takıma transfer edildi. Best, maç başına 600£ almak üzere takımla anlaştı. Eski takımı Stockport County ile çıktığı son maçtan bir gün sonra 27 Aralık 1975'te İrlanda'ya geldi. Drogheda United karşısında ilk kez forma giydi. Daha sonra iki maçta daha forma giydi. Ancak Best, maçlarda iyi bir performans gösteremiyordu. Waterford United ile oynayacakları maç öncesi kadrodan çıkartıldı. Rakip takım da başka bir Manchester United efsanesi olan Bobby Charlton'u bünyesine katmıştı ancak iki futbolcu, bu sefer rakip olarak karşı karşıya gelemediler. Best'in geçirdiği grip yüzünden takımdan ayrıldığı söylense de Celtic başkanı, Best'in "İrlanda futboluna karşı olan ilgisini kaybettiğini" söyledi. Best, 1976'da uzun sürecek Amerika Birleşik Devletleri macerasına başladı. İlk durağı İngiliz sanatçı Elton John'un ortaklarından olduğu Los Angeles Aztecs oldu. İlk sezonunda 23 maçta 15 gol atarak iyi bir başlangıç yaptı. Takımı play-off'lara taşısa da gerisi gelemedi. All-Star'a çağrıldı. 1977 sezonu ise en başarılı sezonu oldu. Konferans finallerine çıkma başarısı gösterseler de finallere kalamadılar. Aztecs, Doğu'nun en iyi ikinci takımı olurken, Best ligin en iyi orta saha oyuncusu olarak seçildi ve yine All-Star'a çağrıldı. 1978 sezonunda ise yönetimle sorunlar yaşamaya başladı. 12 maçta 1 gol kaydeden futbolcu sezon devam ederken takım ile yollarını ayırdı. ABD'de 1976 sezonunun bitmesi ile 1976-77'de İngiliz 2. Ligi'nde mücadele eden Fulham FC'ye transfer olarak, kariyerinde daha sona gelmediğini gösterdi. 4 Eylül 1976'da Bristol Rovers karşısında ilk maçına çıkan Best, 1-0 biten maçta galibiyet golünü kaydetmişti. 3 gün sonra Lig Kupası'nda da golle buluştu. Best, bu dönem yeniden millî takıma çağrıldı. İlk sezonunda takımın en önemli isimlerinden olup 32 maçta forma giydi. Ayrıca 6 gol kaydetti. 25 Eylül 1976'da Hereford United ile oynanan maçtaki performansıyla hatırlanan Best, o maç takım arkadaşı ve saha dışında da çok iyi bir dostu olan Rodney Marsh'ın ayağından topu çalmış, Marsh da daha sonra Best'in yanına gidip, topu ondan tekrar kazanmaya çalışmıştır. Yaz tatilinde Los Angeles'a dönen futbolcu, 1977-78 sezonu için Fulham'a geri döndü. 10 maçta 2 gol kaydetti. Devre arasında Fulham FC'dan ayrılarak temelli olarak ABD'ye geri döndü. Kupa kazanamamasına rağmen, Best kariyerinin en eğlenceli dönemini Fulham'da yaşadığını belirtti. Eylül 1978'te ABD'nin Detroit Express takımına Avrupa turnesi için dahil oldu. Avusturya'da oynanan iki maçta bu takımın formasını giydi. FC Lask takımı ile 2-2 berabere kaldıkları maçta bir gol kaydetti. Takım İsviçre'ye geçmeden önce takımdan ayrıldı. Ünlü İngiliz futbolcu Bobby Moore da Best ile beraber Avrupa turuna çıkan ünlü isimlerdendi. 1978 sezonu devam ederken bu sefer Fort Lauderdale Strikers'a transfer oldu. İlk sezonunda 9 maçta 4 gol ile oynadı. 1979 sezonunun tamamında forma giydi, konferans ikincisi olarak play-off'lara kalma başarısı gösterdiler ancak ilk turda elendiler. 1978'te takım arkadaşı Maurice Whittle ile All-Star'a seçilen iki isimden biri oldu. Teknik adam Ron Newman ile yaşadığı problemler nedeniyle bu macera da sona erdi. Best, 1979'da Büyük Britanya'ya, İskoç kulübü Hibernian FC'ye transfer olarak geri döndü. Hibernian'ın başkanı Tom Hart, Edinburgh'lu bir gazeteci olan Stewart Brown'dan Best'in İngiltere'deki sözleşmesinin sahibi olan Fulham FC ile sözleşmenin biteceğini öğrendi. Best, 50000£ ve maç başına 2500£ ücret ile İskoç ekibine transfer oldu. İskoç Birinci Ligi'nde mücadele eden ancak uzun süredir problemler yaşayan ve sezona 14 maçta sadece 1 galibiyet ile başlayan takım, Best'ten çok umutluydu. 24 Kasım 1979'da St. Mirren karşısında ilk kez forma giyen Best, 2-1 yenildikleri maçta ilk golünü kaydetti. 13 lig maçında 3 gol kaydetse de takımın küme düşmesini engelleyemedi. İskoçya Kupası'nda ise yarı finale çıkma başarısı gösterdiler. 1980-81 sezona İskoçya'nın ikinci liginde başlayıp 3 maç, 2 de lig kupası maçında forma giyse de daha sonra Amerika'ya transfer oldu. Hibernian'daki dönemi kupa anlamında başarılı bir sezon olmasa da Hibernian'ın seyirci gelirleri büyük bir artış yaşadı. İlk maçında 20000 kişi onu izlemeye gelmişti. Ancak içki problemleri bu dönemde çok dikkat çekiyordu. Bir gün İskoçya'ya turnvuaya gelen Fransa Millî Rugby Takımı ile geçirdiği bir alkollü gece sonrası takımdan kovulsa da bir hafta sonra affedildi. 22 Aralık 1979'da Glasgow Rangers ile oynadığı maçta, Rangers taraftarlarından biri ona bira kutusu fırlattı. Best, yanına düşen birayı içip kutuyu taraftarlara doğru kaldırdı. Best'li Hibernian, Rangers'ı o maç 2-1 yendi. 1984'te Hibernian futbolcusu Jackie McNamara'nın Newcastle United FC ile oynanan jübilesi için Hibernian'a son kez geri döndü. 1980'da Amerika'daki son takımı olan San Jose Earthquakes'e transfer oldu. 1980-81'de bu takımın salon futbolu kadrosunda yer aldı 16 maçta 25 gol kaydetse de bir üst tura çıkamadılar. 1981 ve 1981-82 salon liginde de forma giydi. 1981 sezonunda Fort Lauderdale karşısında yarı sahada 6 adamı çalımlayıp attığı gol ile sezonun en güzel golünü kaydetti. San Jose ile büyük bir başarı kazanamasa da taraftarın ve takımın sevgilisi oldu ve sahaları olan Buck Shaw Stadı'nda bir kapıya "George Best Kapısı" adı verildi. 1982'de birçok eski İngiliz futbolcusu gibi, o dönemin İngiliz sömürgesi Hong Kong'a gitti. Büyük ilgiyle karşılanan futbolcu, Sea Bee FA adlı takımda 2 maç forma giydi. Daha sonra da bir maçlığına Hong Kong Rangers FC forması giyip, Hong Kong macerasını sonlandırdı. Teknik adam Don Megson, İngiltere üçüncü liginde oynayan AFC Bournemouth'a o zaman 36 yaşında olan Best'i 1982 yılının sonlarında transfer etti. 26 Mart 1983'te Newport County FC ile oynanan maçta ilk kez bu takımın formasını giyen Best, sezon sonunda dek 5 maçta görev aldı. Bu dönemde 7 numaralı formasını giyiyordu. Sezon sonunda futbolu bıraktığını açıkladı. 1983 yılında, İngiliz 5. lig ekiplerinden Nuneaton Borough FC, 40000£'luk vergi ödemesiyle karşı karşıya kalmıştı. Finansal durumu kötü olan kulüp, bu parayı toplayabilmek için o dönem birinci ligde mücadele eden komşu takım Coventry City FC ile Manor Park'ta oynanacak bir hazırlık maçı teklifinde bulundu. Seyirci toplamak için de George Best'e teklif götürüldü. O dönem Coventry'yi çalıştıran ve Best ile Man Utd yıllarında beraber çalışan Noel Cantwell'in teklifini, Best kabul etti. Mart 1983'te oynanan maçı Nuneaton Borough, 2-1 kazanırken, Best bir asist ve penaltıdan bir gol atarak maçın yıldızı oldu. Ancak, takım ile devam etmedi ve hazırlık maçından sonra kulüpten ayrıldı. Bu mücadeleden birkaç ay sonra Ağustos 1983'te Shamrock Rovers FC ile oynanan bir hazırlık maçında, Kuzey İrlanda takımı Newry Town FC forması giyse de bu birliktelik de resmîyete dökülmedi. 1983 National Soccer League sezonunda Avustralya takımı Brisbane Lions'a transfer oldu. 3 Temmuz 1983'te 3000 seyircinin karşısında Sydney Olympic maçıyla ilk kez bu takımda forma giydi. Maçı 2-1 kazanmışlardı. Bu takımda 4 maç forma giydi ancak hiç golle buluşamadı. 1983 yılının sonlarında Batı Avustralya takımlarından Osborne Park Galeb'te bir maça çıktı. Maç için bir hafta takımla antrenman yapmıştı. Maç günü 150-200 kişilik stada 4000 kişi toplanmıştı. Batı Avustralya yerel ligi'nde Melville Alemania ile oynanan maçı Galeb, 2-1 kazanırken, Best galibiyeti getiren golü kaydetti. Şubat 1984'te kariyerinde ilk ve son kez, memleketi Kuzey İrlanda'da mücadele etti. Tobermore United FC takımına transfer olmuş. Bu takımla sadece bir İrlanda Kupası maçına çıktı. Maç, 9 Şubat 1984'te Tobermore'un stadı Fortwilliam Park'ta oynandı. 1500 kişilik saha, Best'i görmek isteyen 3000 seyirciyle doluydu, ancak Best'in takımı maçı o sene kupayı kazanan Ballymena United'a 7-0 kaybetti. 8 Ağustos 1988'de Kuzey İrlanda millî takımının maçlarını yaptığı Windsor Park stadında George Best için jübile maçı düzenlendi. Seyirciler arasında Manchester United efsanesi Matt Busby ve Best'i futbol dünyasına kazandıran Bob Bishop da bulunmaktaydı. Maçta Osvaldo Ardiles, Pat Jennings, Liam Brady, Johan Neeskens, Johnny Rep gibi önemli isimler forma giydi. Maçı Best'in karması 7-6 kazanırken, Best biri penaltıdan olmak üzere iki gol kaydetti. Best, 37 kez Kuzey İrlanda millî futbol takımı forması giyip, 9 gol kaydetti. Bu 9 golün dördü Kıbrıs Cumhuriyeti, diğerleri ise Arnavutluk, İngiltere, İskoçya, İsviçre ve Türkiye'ye karşıydı. 15 Mayıs 1971'de, İngiltere karşısında Belfast'taki Windsor Park stadında kariyerinin en ünlü "gol"ünü kaydetti. İngiltere kalecisi Gordon Banks degaj ile topu oyuna sokmak için topu havaya attığında, George Best topa ayağını sokup onu daha da havalandırdı ve topa doğru koşmaya başladı. Banks'ten hızlı koşup topa yetişen Best, topa kafayla müdahale ederek, boş kaleye gönderdi ancak hakem Alistair Mackenzie tarafından gol iptal edildi. Best 1970'lerde düzensiz form grafiği ve saha dışı problemlerine rağmen Kuzey İrlanda millî takımına seçilmeye devam etti. Millî takımda zaman zaman çok başarılı oyunlar çıkarıyordu. 1978 FIFA Dünya Kupası elemelerinde oynanan bir maç için Kuzey İrlanda, Rotterdam'a Hollanda ile oynamak için gitti. Maç, Hollanda'nın Dünya Kupası'nda iki kez üst üste final oynadığı dönemin tam ortasına ve Johan Cruyff'un en parlak dönemine denk geliyordu. Maçın beşinci dakikasında Best sahasının solunda topla buluştu. Kaleye doğru ilerlemek yerine, sahanın ortasına doğru topu süren Best, üç Hollandalı oyuncuyu geçip, sahanın en sağındaki Cruyff'un yanına geldi. Best, topu rakibine doğru sürüp, bacak arasından topu geçirdi. Best'in 1982 FIFA Dünya Kupası kadrosuna dahil edilmesi teknik adam Billy Bingham tarafından düşünülse de 36 yaşındaki futbolcuyu yaşı ve alkolik kişiliği nedeniyle kadroya almamaya karar verdi. "Goller ve sonuçlarda Kuzey İrlanda golleri ilk sırada gösterilmiştir." !Toplam||37||9 Manchester United'da iken tribünlerin ve medyanın odak noktası haline geldi. "Futbolun James Dean'i" veya uzun siyah saçları, yakışıklılığıyla ""Beşinci Beatle"" lakablarını alan Best için bu şöhret; kumar, kadınlara olan aşırı tutku ve alkolizm arasında gidip gelmeye başladı. 1970'lerin başından itibaren futbolculuk kariyeri düşüşe geçen Best hakkında kendisinin de zaman zaman dile getirdiği ve yine 1970'lerin başında yaşadığı bir hikâye şu şekilde anlatılır: Lüks otelde kahvaltı servisi için odasına giren garson, George Best'i o seneki dünya güzeliyle yatakta, büyük bir şişe şampanya ve kumardan kazanılmış binlerce pound içinde görür, fakat sorar ""Hata neredeydi, George"?". 1980'lerin sonunda halka açık yerlerde çıplak bir şekilde koşmak anlamına gelen "streaking" ile ilgili çekilen "Streaker" belgeselini seslendirdi. 1998'de Sky Sports kanalının canlı programı Soccer Saturday'de futbol yorumculuğu yaptı. En son 2004'te yılında bu programda yer aldı. Kasım 2004'te 58 yaşındaki Best, Premier Lig takımlarından Portsmouth FC'ye altyapı hocası olarak katılma kararı aldı ve futbolla yeniden içli dışlı olmak istediğini belirtti. Best'in annesinin Kıbrıs/Limasollu bir Rum,babasının Kıbrıs/Lefkeli bir Türk olduğu,annesinin ailesinin kızlarının bir Türk'ten çocuk sahibi olmasını kabullenememesi nedeniyle, doğum için kızlarını Kuzey İrlanda'ya gönderdiği,doğumdan sonra Best'in İrlandalı bir aileye evlatlık verildiği, Best'in 1960'li ve 1970'li yıllarda Kıbrıs'a gelerek,çok tanınmış bir ailenin ferdi olan biyolojik babası ile görüştüğü iddia edilmiştir. Best hayatı boyunca iki kez evlendi. İlk eşi Angela MacDonald-Janes ile 1978-1986 yılları arasında evli kalıp, 1981'de oğulları Calum dünyaya geldi. 1995'te ise Londra'da Alex Pursey ile evlendi. 2004'te ayrılan çiftin çocuğu olmadı. Evlilik dışı ilişkilerinden iki tane de kızı olduğu söylenmektedir. İlk eşinin yeğeni İngiliz aktris Samantha Janus'tur. 2004'te ikinci eşi Alex Best, reality şov porgramı "I'm a Celebrity... Get Me Out of Here!"'e katıldı ve burada evlilikleri sırasında Best'ten şiddet gördüğünü açıkladı. Bu iddia daha önce 1998 tarihli Best tarafından onaylanmış biyografisi "Bestie"de de dillendirilmiş ve eşi Alex, Best'in kendisini birden fazla kez tokatladığını söylemiştir. Kitapta ayrıca George'un eski kız arkadaşlarından Mary'yi birden fazla kez dövdüğü ve Kasım 1972'de Manchester'da bir gece kulübünde garsonluk yapan Stevie Sloniecka'nın burnunu kırdığı da geçmektedir. Ocak 1973'te mahkemeye taşınan bu olayda Best suçlu bunlunmamaıştır. Best'in eski iş ortaklarından Frank Evans, 2009'da yazdığı "The Last British Bullfighter" kitabında, 1973'te Best'in o dönemki avukatı George Carman'ın bir Manchester mafyasına ikinci eşi Celia'nın Best ile bir ilişkisi olduğunu öğrenince Best'in bacaklarını kırması için çuvallarca para verdiğini söylemiştir. Carman'ın teklifi, mafya tarafından "Böyle ailevi sorunlarla ilgilenmem ve George'a asla zarar vermeyeceğim. Bu yüzden al paranı ve başka yere git. Ama sana şunu diyeceğim - eğer George'a bir zarar gelirse bunu kimin yaptığını biliyor olacağım ve senin peşini bırakmayacağım." denerek reddedilmiştir. 1984 yılında alkollü iken araba kullanmak, polise kaba davranmaktan suçlu bulundu ve kefaleti de ödeyemediğinden 3 ay hapishanede kaldı. Yılbaşını "Ford Açık Cezaevi"'nde geçirdi. 3 Ocak 2004'te yine alkollü olarak araba kullanmaktan suçlu bulundu ve ehliyetine 20 ay el konuldu. 9 Haziran 2005'te 13 yaşın altındaki bir kıza cinsel tacizden suçlandı fakat bütün suçlamalardan beraat etti. 1981'de, ABD'de futbol oynayan Best, tanımadığı bir kadının el çantasından, alkol alabilmek için para çaldı. Best yaptığı açıklamada, "Plaj kenarında bir barda oturuyorduk, ve o tuvalete gitmek için kalktığında ben eğilip çantasındaki tüm parayı aldım" dedi. 1984'te Best, alkollü araba kullanma, polise hakaret ve kefaleti ödeyememesi nedeniyle üç aylık hapis cezası aldı. 1984 Noel'ini hapiste geçiren Best, Ford Açık Hava Cezaevi Futbol Takımına katıldı. Eylül 1990'da Best, BBC'nin çok izlenen talk show'larından Wogan'a sarhoş çıkıp, küfürlü konuştu. Daha sonra özür dileyen Best, alkolizminin en kötü dönemlerinden birini yaşıyor olduğunu söyledi. Best, Mart 2000'de ciddi bir karaciğer sorunu yaşadı. Ağustos 2002'de Londra'daki King's College Hastanesi'nde başarılı bir karaciğer nakli geçirdi. Nakil, devletin sosyal hizmetlerinden sayılıp, Best'in alkolizmi nedeniyle ülke çapında bir tartışmaya yol açtı. Bu tartışma 2003'te Best'in halk içinde alkol alırken görülmesi ile yeniden alevlendi. 2 Şubat 2004'te Best bir kez daha alkollü şekilde araba kullanırken yakalandı ve 20 ay boyunca ehliyetine el koyuldu. Best içmeye devam edip Londra yakınlarındanki Surbiton'daki her zaman gittiği pub'da görünüyordu. 3 Ekim 2005'te, grip belirtileriyle gittiği Özel Cromwell Hastanesi`nde karaciğer naklinden sonra kullandığı ilaçların yan etkisinden dolayı oluşan karaciğer iltihabı ve iç kanama nedeniyle yoğun bakıma alındı. 27 Ekim'de ise gazeteler Best'in durumunun kötüleştiğini ve ölmek üzere olduğunu yazdı. Best sevdiklerine elveda mesajlarını yollamaya başlamıştı. Best'in durumu önce iyileşme gösterse de Kasım ayında yeniden kötüleşti. 20 Kasım günü Tabloit gazetelerden "News of the World", Best'in isteği üzerine hastane yatağında fotoğrafını yayımladı ve altına son mesajı olarak "Benim gibi ölmeyin" dediğini yazdı. Best'in "veda" mesajı, diğer insanların alkolizmin sonucu olan benzer bir hastalık nedeniyle acı çekmemeleri yönünde bir uyarıydı. 25 Kasım 2005'ın ilk saatlerinde tedavisine son verildi. Akciğer enfeksiyonu ve organ yetmezliğinden Best 59 yaşında hayata gözlerini yumdu. Best'in yaşam savaşı beklenenden daha uzun sürse de o gün İngiltere saatiyle 13:06'da hayatını kaybetti. İngiliz Premier Ligi, ölümünden sonraki hafta sonu tüm lig maçları öncesi bir dakikalık saygı duruşunda bulunulacağını açıkladı. Birçok statta saygı duruşu yerine bir dakikalık alkış ile onurlandırıldı. Best'in ölümünden sonra Old Trafford'da oynanan ilk maç, Best'in 1963'te ilk kez Manchester United forması giydiğinde mücadele ettiği West Bromwich Albion ile oynanan Lig Kupası maçı oldu. United'ın kazandığı maçtan önce eski takım arkadaşı Bobby Charlton bir konuşma yaptı. Best'in oğlu Calum, eski takım arkadaşları ve ilk maçında karşılıklı oynadığı West Bromwich Albion oyuncuları bir dakikalık saygı duruşunda Manchester United takımına katıldılar. Saygı duruşu sırasında maçtan önce dağıtılan Best posterleri taraftarlar tarafından havaya kaldırıldı. Naaşı, 3 Aralık 2005 tarihinde sabah saat 10'da, Doğu Belfast'taki aile evine götürüldü. Kortej, daha sonra kısa bir mesafe uzaklıkta olan Stormont'a geçti. Yolda 100,000 kişi Best'e eşlik etti. Stormont'ta ise 25,000 kişi saat 11'de düzenlenen cenaze törenine katıldı. Kortej, Stormont'tan ayrılırken, Gilnahirk bandosu korteje eşlik etti. BBC One'ın da dahil olduğu birçok televizyon kanalı cenazeyi canlı yayınladı. Daha sonra, Best özel bir tören ile Doğu Belfast'ı gören Roselawn Mezarlığı'nda annesi Annie Elizabeth Kelly'nin yanına defnedildi. Belfast Şehir Havaalanı'nın adı 2006'da George Best Belfast Şehir Havaalanı olarak değiştirildi. Yeni resmî isim ve logosu, 22 Mayıs 2006'da, George Best'in 60. doğum gününde, Best ailesi ve arkadaşlarının bulunduğu bir tören ile açıklandı. Kuzey İrlanda'da havaalanının adının değiştirilmesi konusunda fikir birliği yoktu. Yapılan bir ankette %52'lik kesim isim değişikliğini olumlu bulurken %48 ise karşı çıkmıştı. Demokratik Birlikçi Parti lideri Peter Robinson, Best'in adının havaalanı yerine bir spor stadına verilmesinin daha doğru olacağı konusunda bir yorum yaptı. Mart 2006'da Flybe havayolları bir Dash 8 (Q400) uçağının adını "The George Best" koydu. Uçak daha sonra Best'in ailesini Manchester'da düzenlenen bir anma törenine götürdü. Haziran 2006'da, Rus çarlık kuyumcusu Peter Carl Fabergé'nin torununun torunu Sarah Fabergé, George Best için bir Faberge yumurtası yapılması için çalışmalara başladı. 68 tane üretilen özel yumurtaların satışından kazanılan gelir George Best Vakfı'na aktarıldı. Koleksiyonun ilk yumurtası George Best Havaalanı'nda sergilenmektedir. Ölümünün ilk yıl dönümünde Ulster Bank, beş pound değerinde hatıra parası çıkardı. Tüm banknotlar beş gün içinde satıldı. Banknot'ların eBay online alışveriş sitesinde değeri 30£'a kadar yükseldi. Kuzey İrlanda'da Lisburn şehrinin yakınlarında yapılması planlanın yeni ulusal stadın önünde, ülkenin en ünlü spor adamlarının heykellerinin arasında Best'in de olması önerildi. Heykeller, ana spor sahasını çevreleyecek şekilde yerleştirilip, rugby oyuncusu Willie John McBride, Gal futbolu oyuncusu Cormac McAnallen, Olimpiyat altın madalyası sahibi Mary Peters, Grand National at yarışı şampiyonu Richard Dunwoody, Formula 1 sürücüsü Eddie Irvine, Dünya motosiklet şampiyonu Joey Dunlop ve dünya snooker şampiyonu Alex Higgins ile beraber Best'in de heykeli dikilecektir. Aralık 2006'da, George Best Anma Vakfı, George Best'in gerçek boyutlarda bir bronz heykelinin yapılması için 200,000 pound'luk bir bğaış kampanyası düzenledi. 2008'de bağışlar hâlen toplanamamışken, yerel bir iş adamı Doug Elliott vakfın ihtiyaç duyduğu parayı vereceğini açıkladı. George Best'in biyografileri şunlardır: 1960'ların sonu ve 1970'lerin başında, kariyerinin tam zirvesinde olan George Best, Cookstown Sosis firmasının TV reklamlarında oynayıp "En iyi aile ("Best" ailesi) sosisleri" sloganını söylemiştir. 2007'de, County Tyrone kasabasındaki domuz fabrikasına bir anı plakası asılmıştır. 1970 yılında Alman avangard film yönetmeni Hellmuth Costard "Fußball wie noch nie" (Daha önce olmadığı kadar futbol) filmini çekti. Film sekiz dakika boyunca bir Manchester United maçında 8 kamera tarafından çekilen George Best görüntülerinden oluşuyordu. Film ARD tarafından 1971 yılında gösterime girdi. Best'in en çok bilinen sözlerinden biri, onun şöhretli hayat tarzını özetlemiştir: "Paramın çoğunu demlenmeye, kızlara ve hızlı arabalara harcadım - gerisini de har vurup harman savurdum." Best, 1971 tarihli İngiliz komedi filmi Percy'de kendini oynadı. 1984'te Best, Mary Stavin ile Shape Up and Dance ile birlikte bir fitness albümü çıkardı. "Best" olarak adlandırılan ayrıntılı bir sinema filmi 2000 yılında yayınlandı. Film, Best'in özel hayatındaki problemlere ve futbolculuk kariyerine dürüstçe yaklaşıp, Best'in tüm zamanların en yetenekli futbolcularından biri olmasına rağmen futbolculuk kariyerini bitiren alkolizmini ve hedonist yaşam tarzını göstermiştir. Film 12 Mayıs 2000'de sinemalara girip, 2003'te DVD olarak yayınlanmıştır. Rock grubu The Wedding Present ilk albümünün adını George Best koyup, albüm kapağında da Manchester United formalı bir resmini koymuştur. Best'in adı Bono, Gavin Friday ve Maurice Seezer tarafından yazılmış ve Bono-Gavin Friday ikilisinin seslendirdiği "In the name of the Father" şarkısında geçmektedir. Men At Work grubunun eski vokalisti Colin Hay ve Heather Mills, Hay'in "My Brilliant Feat" şarkısını 2005'te dijital bir single olarak tekrar piyasaya sürdü Bu yeniden sürüm, Best'in ölümü üzerine, geliri vakfa verilmek üzere yayınlamıştı. Başka bir Colin Hay şarkısı olan "Are You Lookin' At Me"de Best'in adı: "Ben Yalnız Kovboy'u sevdim, ve sevdim Denis Law'ı, Ben George Best'im, çok iyi bilirim bir topa vurmayı" dizelerinde geçmiştir. Bir başka Belfast'lı müzisyen Van Morrison George Best'i "Too Long In Exile"'da şöyle anmıştır: "George Best gibi, ben de uzun zamandır bir sürgündeyim bebeğim" Irvine Welsh romanı "Glue"da, ana karakter Best'in mücadele ettiği kurgusal bir Hibernian maçına gitmektedir. Taraftarlar "Onun adı Georgie Best" diye bir tezahürat söylemektedir. Bunlar dışında, Best adı daha birçok şarkı, televizyon şovu ve internet makalesinde geçmiştir. George Best, The Kinks grubunun "Dedicated Follower of Fashion" şarkısının ilham kaynağı olmuştur. Yakın zamanda ise 2008 yılında Rinaldi Sings'in çıkardığı Bingo albümü şarkılarından "Where Did It All Go Wrong, Mr. Best?" de George Best'e adanmış bir şarkıdır. İngiliz rapçi Mike Skinner, 2004 albümü A Grand Don't Come for Free şarkılarından "Such a Twat" mısralarında şöyle anmıştır: "George Best'in en iyi içtiği zamanlar gibi şişeleri yuvarlıyorum." 1994 tarihli Oasis albümü Definitely Maybe'nin albüm kapağında George Best gözükmektedir. Grup, Manchester City FC'yi desteklese de, o dönemki grup elemanlarından Bonehead bir Manchester United taraftarıydı. Albüm kapağında Manchester City futbolcularından Rodney Marsh da gözükmektedir. 1960'lar ve 1970'lerin başında popüler kültüre dahil olan ve dünya çağında tanınan George Best'in geride bıraktığı eşyalar şimdi koleksiyonerler için çok değerli hale gelmiştir. Ocak 2010'da daha önce bilinmeyen George Best fotoğrafları ve eşyaları Manchester, Worsley'de bir evde keşfedilmiştir. Homojen ve heterojen karışımlar Homojen karışım ya da türdeş karışım, her yerinde aynı özellik gösteren karışımlardır. Heterojen karışım ise bunun tam tersi özelliklere sahip karışımlardır. Aynı veya birbirine yakın değerleri/nitelikleri içeren bir bütünlüğü tanımlamak için kullanılmaktadır. Bu bütünlük (veya diğer bir deyişle "grup"), aynı/yakın değerlere sahip olup, çevresinden yoğunluk olarak farklılaşır ve bu sayede kolayca tanımlanabilmektedir. Grup, içinde yer alan nesne veya verilerin tamamının veya çoğunun benzer veya aynı olduğu durumlarda "homojen grup" olarak tanımlanır. Madde dağılımı ve özellikleri her yerinde aynı olan kimyasal karışımlara da "Homojen Karışım" adı verilmektedir (örneğin: çözeltiler, alaşımlar, gaz karışımları, vb.). Bu tür homojen karışımlarda karışan madde çeşitleri gözle ayırt edilemezler. Homojene: Tuzlu su, alkollü su, çeşme suyu ile içerisinde bulunduğumuz ve soluduğumuz hava da birer örnektir. Heterojen: Zeytin Yağ ve su, Çamur ile su. Şunu kısaca anlatmak gerekirse "Benzer karakterlere veya yapıya sahip olan" olarak tanımlarız. Mantarın saklanması Mantarlar, yılın her döneminde doğada bulunmamaktadır. Hatta her tür mantar her yıl meyve de vermez. Bu durumda mantarın meyve verdiği dönemlerde ve/veya yıllarda topladığımız fazla mantarları saklamak, daha sonra mantar mevsimi olmayan dönemlerde veya mantar olmayan yıllarda tüketmek akıllıca bir davranış olur. Besinlerin bozulmadan uzun süreli saklanabilmesi için onların mayalanmasını, çürümesini vb sağlayan bakterilerin mantarın bünyesinden ve/veya onun içinde bulunduğu ortamdan dışlanması gerektiğini biliyoruz. Yani besinlerin bünyesindeki bu işi yapan bakterileri öldürmek ve/veya mantarın bu tür bakterilerle temasını kesmek gerekecektir. Bunun için mantarın bünyesindeki suyun alınması (kurutma), mantarı 100 °C kaynatarak bakterileri öldürmek ve/veya bakteriler için steril bir ortamda saklamak (kaynatma + dondurma / konserve yapmak), tuz ile bakteriler için steril bir ortam oluşturmak ya da turşu kurmak aşağı yukarı herkes tarafından bilinen ve uygulanabilecek olan uzun süreli saklama yöntemleridir. Bu yöntemde mantar önce suyunu buharlaştırma ön işlemine tabi tutulur, sonra çabucak soğuması sağlanarak cam veya plastik kutu ya da kavanozlara konulup derin dondurucuda saklanır. Genel olarak bu usulde mantarın saklanabilme süresi yaklaşık bir yıldır. Bu yöntemin bir başka biçimi de mantarın ön işlemden geçirildikten sonra, belirli oranda yağda kızartılıp derin dondurucuya öyle konulmasıdır. Ancak yağın varlığı nedeniyle dayanıklılık süresi 3-4 aya düşer. Mantarı hiç pişirmeden çiğ olarak dondurmak da olanaklıdır, ancak bu durumda bünyesindeki %70-90 suyu da dondurmak durumu söz konusudur ki bu hem boşa enerji sarfı hem de yer kaybı açısından hiç de ekonomik, dolayısı ile de uygun bir yöntem değildir. Bu yöntemde klasik lastik contalı kavanozlar kullanılır. Mantar suyunu buharlaştırma ön işleminden sonra kavanozlara doldurulur. Üzerine bir miktar kaynatılmış tuzlu su tuz ilave edilmelidir. Kavanoz, mantar ile takriben 2/3 oranında doldurulur ya da kavanozun ağzından başlayarak 2–3 cm kadar boşluk bırakılır. Contalı kapak kapatıldıktan sonra kavanoz bir büyük kaba konulur ve kap kavanozu kapatacak kadar su ile doldurulur. Kavanoz ile kabın dibi arasına bir yumuşak altlık konulması uygundur. Daha sonra kabın kapağı kapatılarak kavanoz su içinde 75 dakika kadar kaynatılır. Bu süre içinde kavanozun içindeki fazla hava da basınç nedeniyle contanın kenarlarından kavanozu terkeder. Kavanoz kaptan alınarak soğumaya terk edilir. Soğuyan kavanozla birlikte içindeki hava da soğuyacak ve kavanoz içinde bir vakum oluşacaktır. Kapak bu nedenle çok sıkı bir şekilde kavanozu kapatır ve içeri herhangi bir şekilde hava ve dolayısı ile de bakteri girmesi önlenmiş olur. Bu usul ile mantarları pek çok yıl saklamak olanaklıdır. Not: Mantarları kavanozdan çıkarmak için aynı yolu tersine katetmek gerekecektir. Aksi halde kavanozu zorlama ile açmak olanaksızdır. Bunun için kavanoz yine bir su dolu bir kabın içinde kaynatılır (içi de aynı sıcaklığa gelmelidir) ve kapak kolaylıkla açılarak mantar dışarı alınır. Kavanoz daha sonraki diğer kullanımlar için saklanır, ancak contasını değiştirmek gerekir. Değişik şekillerde yapılabilir. Aşağıda iki tür tuza yatırmayı anlatacağız: Ön işlemden geçirdikten sonra: Tuza yatırılacak mantar suyunu buharlaştırma ön işleminden geçirildikten sonra bir süzgeçte süzülür ve bastırılarak bünyede kalan fazla suyu da alınır. Bir kavanoz veya bir kaba bir sıra mantar ve üzerine örtecek kadar kaba tuz (tuzlama tuzu) doldurulur. Böylece kap dolana kadar devam edilir. En üste tuz gelmelidir. Tuz ve mantar oranı yaklaşık olarak 175 g tuz/1 kg mantar civarındadır. Karışımı bastırmak için üzerine bir tabak veya benzeri konulur ve üstüne de bir ağırlık oturtulur. Kap serin bir yerde tutulur. Tuz mantarın bünyesindeki suyu çekecek ve böylece karışımın üzerinde tuz ve sudan bir tabaka oluşacaktır. 1 litre taze mantardan yaklaşık 0.4 litre tuzlanmış mantar elde edilir. Serin yerde tutulduğu sürece bir yıldan uzun süre saklanabilir. Tuzlanmış mantarı pişirmeden önce bir gün ya da bir gece bol su içine yatırmak yeterlidir. Su, karışımdaki tuzu emer. Tuzu alınmış mantar bu haliyle aynı ön işlemden geçirilmiş taze mantar gibidir ve onun gibi pişirilebilir. Kuru olarak tuza yatÄ±rma: Bu yöntemde aynen yukarıdaki yol izlenir. Ancak bu durumda mantar ön işlemden geçirilmez. Daha sonra mantarı yemeye hazırlamak için mantar önce bol suya bırakılarak tuzunun alınması gereklidir. Tuz miktarı yeterli miktara ininceye kadar su birkaç kez değiştirilir. Toplam tuz giderilme süresi yaklaşık 10-15 saattir. Mantar bu işlemden sonra suyunu buharlaştırma işlemine tabi tutularak pişirmeye hazır hale getirilir. Mantar kurutulduğunda tadını ve diğer özelliklerini hemen hemen aynen korur. Ayrıca kuru mantar hacim olarak çok az yer kaplar. Eğer kurutma işlemi süratli yapılmayacaksa o zaman mantarın larva ve parazitlerden arınmış olması gereklidir, aksi halde kurutma süresi içinde bozulabilir. Kurutulacak mantar temizlendikten sonra küçük parçalara ayrılır (2–5 mm kalınlıkta). Ve aşağıda açıkladığımız şekillerde kurutulur. Kurutulan mantarlar ağzı sızdırmaz bir örtülü bir kap içinde konursa tadını korur. Serin bir yerde saklandığı takdirde birkaç yıl hiçbir değişikliğe uğramadan kalabilir. Kuru mantarı pişirmek için mantara tekrar eski suyunu kazandırmak gerekir. Bunun için mantar yassı bir kaba yerleştirilir ve üstünü örtecek kadar su konarak bekletilir. Mantar suyu emerek yumuşadığında aynen taze mantarlar gibi ön işleme (kaynatma/buharlaştırma) tabi tutularak pişirmeye hazır duruma getirilir. Kuru mantarın bir iyi özelliği de öğütülerek mantar unu yapılabilmesidir. Mantar unu, sos ya da çorbalarda baharat (tatlandırıcı) olarak kullanılır. Kurutmada esas olan mantar içindeki nemin alınabilmesi için üzerinden kuru (içindeki nem oranı düşük) hava geçirilmesidir. Havanın ılık olması nem oranını görece olarak azalttığından uygun olur. Ancak sıcaklığın 50 °C’nin altında kalması gerekir. Çünkü bu sıcaklığın üstünde mantar bünyesi, protein kaybına uğrayacağından lezzetini kaybeder. Bu nedenle direkt güneş altında da mantar kurutulmamalıdır. Özellikle de içinde hava sirkülasyonu olmayan fırınlarda mantar kurutmaktan kaçınılmalıdır, yoksa başarısızlık kaçınılmazdır. En genelinde kurutma işlemi mantarı temiz bir havlu, bez ya da kâğıt üzerine sererek gerçekleştirilebilir. Mantarın içinden alttan üste doğru hava akımı (olanaklı ise ılık) sağlanırsa kurutma işlemi çok verimli olur. Bunu sağlamak için ince gözlü tel ya da paslanmaz çelik kafesten altlıklar kullanılabilir. Bu altlığın alt tarafına herhangi bir hava üfleyici konulursa (örneğin saç kurutma aparatı) kurutma çok daha süratli gerçekleşecektir. Turşu kurmak için en uygun mantarlar daha çok "Lactarius" cinsi (kırılgan yapılı mantarların sütlü olanları) mantarlardır. Bunların birkaç türü vardır ki ancak suda kaynatma ön işleminden geçirilerek yenebilirler. Tarifler bu mantarlar için verilmiştir ancak başka herhangi mantara da uygulanabilir Malzeme: ½ litre kaynatma ön işleminden geçirilmiş "lactarius" ya da başka cins mantar. Aşağıda verilen karışımı kaynattıktan sonra mantarlar ilave edilip kavanozlara doldurulur. Malzeme: 150-200 g kaynatma ön işleminden geçirilmiş "lactarius" cinsi mantar. Yanda verilen karışımı 5 dakika kadar kaynattıktan sonra mantar ve diğer malzemeyi ilave ederek tekrar 5 dakika kadar daha kaynatılıp kavanozlara doldurulur. Bazen mantarın etleri delik delik olur ya da içlerinde gözle görünür şekilde kurtçuklar vardır. Bunlar aslında sinek ve böceklerin larvalarıdır. Bu hayvanlar mantarın hemen daha ilk evrelerinde yumurtalarını mantarın bünyesine bırakırlar. Mantarın gelişmesi ile birlikte, sıcaklık ve nemin de elverişliliğine bağlı olarak yumurtalar açılır ve içlerinden bu kurtçuklar çıkarlar. Bunlar daha sonra mantar etiyle beslenerek (asalaklık) böcek haline dönüşürken mantarı da, bazen tamamıyla yer bitirirler. Bunların en çok bilinen türleri sivrisinek larvalarıdır. Renkleri beyaz olduğundan mantarın beyaz eti içinde gözle görülmeleri oldukça zordur, ancak biraz geliştiklerinde siyah başcıkları nedeniyle mantar içinde gözenekler (delikler) gibi görülürler. Gelişmeleri çok hızla olur, öyle ki ormanda mantar topladıktan sonra hemen eve dönmeyekseniz ya da gecikecekseniz mantarı daha orada kesip temizlemeniz, larvalarını ayıklamanız gerekir, aksi halde eve geldiğinizde mantarların bir kısmı artık yenilir olmaktan çıkmış olabilir. Bunlardan başka tür larvalar da vardır. Bunlar kabuklu böcek cinslerinin kurtçuklarıdır. Ve bu kurtçuklar daha büyük ve sarıya yakın renktedirler. Mantar toplanıldığı anda hemen kaba temizliği yapılmalı ve ortasından boylamasına kesilerek larva olup olmadığı kontrol edilmelidir. Eğer var ise larvalı kısımlar kesilip atılır. Böylece bazı mantarları larvaların istilasından kurtarabilir ve böylece gereksiz yere bir ağırlığı da eve kadar taşımamış olursunuz. Genel olarak mantarda kurtçukların varlığı mantarı yenilmez yapmaz. Ancak mantar kurtçuklar tarafından aşırı derecede yenilmiş ise, bozulmaya başlamış demektir ki ormanda bırakılmalıdır. Sümüklü böcek: Mantara dadanan hayvanlardan biri de sümüklü böcek tir. Ancak onların mantarla ilişkisi yumurtaları aracılığı ile olmaz, doğrudan mantarı yiyerek beslenirler. Özellikle de sünger altlı mantarları çok severler. Daha önce de bir başka yerde eğer bu hayvanlar bir mantarı yiyor iseler o mantarın zehirli olmayacağı (bir canlı yediğine göre) yanlış inancından bahsedip nedenini açıklamıştık. Ancak yenilebilir bir mantarın sümüklü böcek tarafından bazı yerlerinin yenmiş olmasının da hiçbir kötü tarafı yoktur. Normal bir mantar olarak toplanıp yenilebilir. AçıkTürk Açık Sistem gönüllülerince kurulan AçıkTürk'ün amacı; Türkiye şartlarına uygun ve Türkçe açık standart ve yazılımların yayılmasının savunuculuğu yapmak, kamuda, medyada ve kamuoyunda Açık Sistem ile ilgili bilinç yaratmak, bu yazılımları yaratıcı kampanya ve etkinliklerle dağıtmak ve destek forumları yardımıyla son kullanıcılara destek sağlamaktır. Ayrıca; AçıkTürk, Türkiye kullanıcıların ve karar vericilerin OpenDocument hakkında bilgilendirilmesini, AçıkTürk Portali ile son kullanıcıların desteklenmesini, Türkçe açık standart ve yazılımlarının yaygınlaşmasını, yerelleştirme ve Türkçeleştirme çabalarının artmasını hedeflemektedir. Destek forumlarıyla ve incelemelerle incelenen bazı programlar OpenOffice, Ubuntu, Pardus, GIMP, Mozilla Firefox, Thunderbird, PDFCreator, GAIM, AbiWord, Audacity, Celestia, The Battle of Wesnoth, 7-zip, Tuxpaint, eMule, NVU ve Blender yazılımlarıdır. İnternet servis sağlayıcısı İnternet servis sağlayıcısı (İSS) şirketlere ve kişilere internet bağlantısı sağlayan kurumlardır. İngilizcede ISP ("Internet service provider") olarak bilinir. Servis sağlayıcılar internetle ilgili değişik hizmetler sunabilirler. Bu hizmetlerin bir kısmı şunlardır: Spaichingen Spaichingen (Svabyaca: "Spoachenga"), Almanya'nın Baden-Württemberg eyaletinin Tuttlingen ilçesine bağlı yerleşim yeri. Tuttlingen kentinin 11 km kuzeybatısında, Rottweil kentinin 13 km güneydoğusunda yer almaktadır. 2018 verilerine göre nüfusu 12.825 kişidir. Heterodoks Heterodoks sözcüğü, "farklı" anlamına gelen Yunanca "heteros" ve "öğreti, düşünce" anlamındaki "doxa" sözcüklerinden oluşur. Ana akımdan sapmış olan anlamına gelir. Bu kavram, dinî gruplar arasında kendilerini kutsal metne ve din kurucusunun gösterdiği yola en uygun davranan gruplar tarafından azınlıkta kalan gruplar için kullanılmıştır. Ancak heterodoks kabul edilen gruplar kendilerini heterodoks değil, aksine ortodoks (sahih) görürler. Bu sözcük ayrıca, belirli bir düşünce, ideoloji alanında ana akıma bağlanmayıp merkezî iktidarın diliyle konuşmayan, farklılıklara açılan düşünme ve davranma biçimi diye de tanımlanabilir. Örneğin Osmanlı iktidarının dinî kimliği ortodoks İslam kabul edilen Sünnilik'in hanefilik kolu olmasına karşın, imparatorluk tebası olan Müslüman halkın önemli bir bölümünün inançları çeşitli versiyonlarıyla sufiliğin popüler veya entelektüel biçimleri, yani heterodoks İslam'dı (bkz. Alevîlik, Bektâşilik, Hurûfilik, Kızılbaşlık, Kalenderilik, Mevlevîlik). Burada kasdedilen anlamıyla heterodoks din kavramı, amacından sapmışlık ve bozulmuşluğu ifade eder. Po Po, İtalya'nın birinci, Avrupa'nın da sayılı büyük nehri. 652 km uzunluğundadır. Kolları ile birlikte sahip olduğu su toplama alanı, İsviçre'nin bir kısmını da içine alan 71,000 km²lik bir havzadır. Po'nun en mühim kolları Batı Alplerinde Mont Blanc ve Monviso Dağları eteklerinden doğanlarıdır. Bunlardan sonra nehir Po Ovasında kuzeyden gelen Casale, Ticino, Mincio, Adda, Oglio; güneyden gelen Tonaro, Trebbia, Secchina, Panaro gibi ırmaklarla birleşerek ovayı batı-doğu doğrultusunda boydan boya kestikten sonra, Venedik'in 60 km kadar güneyindeki Mesola'da Adriyatik Denizine ulaşır. Nehrin ağzından Piacenza ve Cremona şehirlerine kadar olan 260 km'lik kısım ulaşıma elverişlidir. Fransız sınırı yakınlarında doğduğu yerde delice akmaya başlayan Po, ovaya gelene kadar hızını gittikçe arttırır. Ancak ovada sakin bir nehir halindedir. Ortalama debisi 3750 m³/sn'dir. Delta halinde denize döküldüğü yerde birçok küçük kıyı set gölü teşekkül etmiştir. Irmağın kolları ile birlikte suladığı Po Ovası, İtalya ekonomisine mühim destek sağlamaktadır. Lombardiya, Emilia-Romagna, Piemonte, Veneto eyaletlerinin sınırları dahilinde 46.000 km² lik bir alanı kaplayan ovada hayvancılık, tahıl, yem, endüstri bitkileri, meyve, sebze yetiştiriciliği çok gelişmiştir. Russula silvicola Russula silvicola, "Russula emetica" olarak da bilinir, Russulaceae ailesinden, tadı çok acı ve yenildiği zaman kusturan hafif zehirli bir mantar türü. Göz alıcı parlak kırmızı renkli şapkası kolayca ayırdedilmesini sağlar. Açık kırmızı ve pembe renkli de olabilir. Şapka başlangıçta konveks, daha sonra düz veya huni şeklinde olabilir, berelendiği zaman renk değiştirmez. Spor izi beyazdır. IRIX IRIX, Sistem V tabanlı ve BSD eklentili UNIX İşletim Sistemi'dir. Silicon Graphics (SGI) tarafından 32 ve 64-bitlik MIPS mimarili kendi iş istasyonları ve sunucularında kullanılmak üzere geliştirilmiştir. UNIX tabanlı olması sayesinde çok uzun çalışma sürelerine çıkabilir. Kullandığı XFS dosya sistemi günlüklü dosya sistemlerinin en gelişmişlerinden biri olarak kabul edilir. IRIX özellikle 3D grafikler, video ve yüksek bant yığın veri transferlerine büyük destek sağlar. IRIX masaüstü ortamı için GUI sağlayan ilk UNIX tabanlı işletim sistemleri arasındadır. Çok gelişmiş 3D grafik desteği sayesinde bilgisayar canlandırması ve bilimsel görselleştirme alanlarında yaygın olarak kullanılmaktadır. Almus Almus Karadeniz Bölgesinde Tokat iline bağlı, merkezi il merkezine 34 km mesafede bir ilçe olup, doğusunda Reşadiye ilçesi ve Sivas ili Hafik ilçesi, batısında Tokat ili, kuzeyinde Niksar ilçesi, güneyinde Sivas ili bulunmaktadır. Başlangıçta köy ve nahiye iken idari taksimatta bucak merkezi olmuş, 1 Mart 1954'te ilçe olmuştur. 2018 yılı nüfus sayımına göre Almus ilçe merkezinin nüfusu 28.413 kişidir. Almus ilçesi ceviz büyüklüğündeki vişnesi ile ünlüdür. Yakın zamana kadar yaklaşık 30 yıllık bir geçmişi bulunan "Almus vişne festivali" yapılırdı (ilk festival dönem kaymakamı Duran Duman'nın talimatı ile başlamıştır). İlçenin sosyoekonomik yaşamında ve tanıtımında önemli bir yer tutan bu festival son birkaç yıldır yapılmamaktadır.İlçede Alevi ve Sünni vatandaşlar yaşar.Alevi köylerinin çoğu Türkmen olup 3 köy Dersim göçmeni Zazadır. Fatih Sultan Mehmet devrinde Rum eyaletinin bir kısmında mevcut seraskerliklerin şöylece dağıldığı görülmektedir. Amasya müstakil bir seraskerlik bölgesi sayıldığı halde, 1972 kayıtlarına göre Tokat-Yıldız-Tozanlı ile birlikte tek bir seraskerlik Gavurni-Kafirni (şimdiki Almus) ayrı bir seraskerlik görülmektedir. Eyalet‘i Rum’daki 15. asır kalelerinden bahsedilirken Tozanlı nahiyesinde bir kale kaydı bulunmaktadır. Burasının Akarçay (Meğelli) kasabası yaylasının üzerinde bulunan ve Akıncı Kalesi diye adlandırılan yer olması kuvvetle muhtemeldir. Yukarıdaki kayıtlara göre Almus‘un bulunduğu mıntıka yani Tozanlı'nın mevcudiyetini 1453’den öncelerine kadar götürmek mümkün olabilmekte, bundan öncelerine ait devirler hakkında ayrıntılı bilgi bulunmamaktadır. Bugün ilçe hudutları dahilinde eski tarihe ışık tutacak kalıntılara, topraktan pişmiş mezar lahitleri, küp kırıklarına rastlamak mümkün olmaktadır. Buna göre Almus ve civarının Bizans ve ondan öncesi Roma İmparatorluğu devirlerinde meskun bir alan olduğu söylenebilir. Yerleşme alanlarının daha ziyade dere civarlarına veya tepelere dağıldığını kalıntıların buralarda bulunuşu teyit etmektedir. İlçede bulunan yerleşimlerin önemli bir bölümü Roma ve Bizans döneminden kalan adlarını 1960'lara dek korumuş, ancak bu tarihten sonra tüm yerleşimlere Türkçe adlar verilmiştir. Ceget, Daduhta, Eftelid, Ekseri, Elpid, Filtise, Firedökse, Gibis, Leveke, Mamu, Meğelli, Muhad, Sideri, Tiyeri, Tomara, Varzil, Zora, Zuğri (Zevğari) gibi Yunanca kökenli eski köy adları hâlen halk arasında kullanılmaktadır. Almus bölge adı Osmanlı kayıtlarında genellikle Amlus şeklinde yazılır. Bu adın kaynağı ve anlamı bilinmemektedir. Şimdiki ilçe merkezi olan Almus kasabası eski kayıtlarda Gavurini veya Kâfirini olarak anılır. Prof. Dr. Fuat Köprülü'nün Almus adını Bulgar (itil) Türklerinin hükümdarları olan Almış Han'dan türetme önerisi bilim çevrelerinde ciddiye alınmamıştır. Prof. Dr. Ramazan Durmaz'ın Eftelit (Yunanca Eftalithos, yani "yeditaş") adını İlkçağda bugünkü Afganistan'da hüküm süren Eftalit (Akhun) kavmine bağlama önerisi de spekülatif niteliktedir. Ogurlar, Hunlar’la karışınca "karışmış" (Bulgamış) manasına gelen "Bulgar" adını aldılar. Eski Türk Bulgarlarının boylarından olan Varsaklar’dan bir ihtiyar, bize, kendilerinin "Abdallarla karışmış" olduğunu söylemişti. Bu noktada, Eftelit ile Almus / Almuş adını şöylece birleştirebiliriz: İdil Bulgarlarının hanı Almuş Han, Müslümanlığı kabul eden bir hükümdardı. Oradan, bazı İdil Bulgari oymaklarının buralara (Anadolu'ya) geldiği açıkça görülüyor. (Dipnot: Almış Han 921 yılında müslümanlığı kabul eden İlk Türk hükümdarıdır) Tokat İli'nde eski adları ile; Almus (İtil Bulgarları/Almış Han) Kınık (24 Oğuz boyundan birisi), Avara, Yukarı Avara (Avar Türkleri), Eftelit (Eftalit/Akhun Türkleri), Çokabdal, Abdaldamı, Tomara (Kuman prenslerinden Tamara) Kımıza (Kımız) gibi, adları Eski Türk Tarihine atfedilmesi çok muhtemel yerleşim birimlerinin bulunması, Malazgirt'ten çok daha önceki devirlerde Bulgar, Avar, Oğuz, Kuman, Akhun gibi Türk boylarının Tokat Havzasına yerleştiğini gösteren etimolojik verilerdir. Tokat'ta bu konuya ilişkin olarak derinleştirilecek tarihi ve etimolojik araştırmalar ile Anadolu'daki Türk varlık başlangıcının, Malazgirt Zaferi'nden çok önceki yıllara götürüleceği ve bu varlığın Anadolu'daki ilk merkezlerinden birinin Tokat Platosu olduğunun bilimsel anlamda ispatlanacağı söylenebilir. Kuzey yarımküresinde, enlemi: 40 derece, 22 dakika, boylamı: 36 derece 55 dakikadır. Yüzölçümü 750 km² olup, 832 m rakımlıdır. Almus‘un iklimi Karadeniz'in tesiri altında kalan sahalarla Orta Anadolu‘nun kara iklimi yanında geçiş teşkil eder. Yağış genellikle aylara dağılmıştır. Ortalama olarak yağış 5442 mm'dir. Ocak, Şubat, Mart, Nisan, Mayıs aylarında maksimum dereceye yükselir. En az yağış düşen aylar Temmuz ve Ağustos’dur. Baraj yeri ilçenin en verimli arazileri üzerinde bulunmaktadır. Vadinin aşağı kısımlarına doğru kaya mütecanis massif ve ince taneli andezidik lavlardan müteşekkildir. Bu andezitler genellikle kütle halinde olup, üst kısımlarına doğru iyice tabakalaşmış, lav akıntıları breş, konglemera ve tüfleri ihtiva etmektedir. Almus Baraj Gölünde su tutulmayı Ekim 1966 da başlanmış olup yüzölçümü 3130 ha'dır. Almus'un yemek kültürü oldukça zengin ve iştah açıcıdır. İlçede yöreye has pek çok miktarda leziz yemekler yapılmaktadır. Özellikle hamur işlerinden Çökelekli, Katmer, Cızlak, Haşhaşlı ve Cevizli Çörek, Mantı, Yuğurtmaç; çorbalardan tarhana, Kuskus, Bacaklı Çorba, Helle Çorbası, gendime Toygası Çorbası; pilavlardan Keşkek, Mercimekli Bulgur Pilavı; tatlılardan Zile Pekmezi, Cevizli Şeker Sucuğu (Köme) Tırtıl Baklavası, Yufka Tatlısı, Zambak Reçeli yöreye has yemeklerin başlıcalarıdır. Tokat ve Almus başta olmak üzere yerleşimde yaylacılık vardır. Yöre halkları yazın yaylalara yerleşirler. Köyleri Yayla Kültür Festivalleri olur. Yöresel oyunlar oynanır, halaylar çekilir. Tokat ili dahilindeki turizme en uygun bölge Almus ilçesidir. İlçenin hemen yanıbaşındaki baraj gölü geniş yüzölçümü ve kıyılarını çevreleyen çam, kayın, gürgen ve meşe ormanları ile bir tabiat harikasıdır. İlçede konaklama tesisleri bulunmaktadır. Almus Baraj Gölü kıyıları çadırlı kamp yapmaya da uygundur. Gölde doğal olarak yetişen sazan türleri ve yayın gibi balıklar yanında, çiftliklerde yetiştirilen alabalık temin etme imkânıda mevcuttur. Göl amatör olta balıkçılığına açık olup, amatör balıkçılardan herhangi bir ücret alınmamaktadır. Göl sürat motoru ve su kayağı gibi çeşitli su sporları içinde uygun bir ortam oluşturmaktadır. Almus ilçesi yayla ve dağcılık turizmi içinde çok uygun doğal şartlara sahiptir. Özellikle ilkbahar ve yaz mevsiminde ilçeyi çevreleyen yayla ve dağlarda el değmemiş bakir bir doğayı yaşama imkânı bulabilirsiniz. Piknik ve mangal için çok uygun açık alanlarda tamamen doğal beslenme ile yetiştirilmiş kuzu ve dana etlerinden tadabilirsiniz. Dilerseniz gölün hiçbir sanayi artığı bulunmayan sularında yetişen balıklardan ızgara yapabilirsiniz. Polimer Polimer (Yunanca: "poli" "çok", "meros" "parça"; "çok parçalı" anlamında), monomer denilen görece küçük moleküllerin birbirlerine tekrarlar halinde eklenmesiyle oluşan çok uzun zincirli moleküllerdir. Aynı monomerlerin oluşturduğu polimerlere homopolimer,en az iki farklı tip monomerden oluşan polimere ise kopolimer denir. Bir kimyasal tepkimede polimer oluşumuna, polimerleşme denir. 2 monomer = dimer, 3 monomer = trimer, 4 monomer = tetramer, 5 monomer = pentamer, 20-30 monomer= oligomer, n monomer = polimer, (n sayısı çok yüksek sayıları ifade eder.) Polimerler düşük üretim maliyetleri, kolay şekil almaları ve amaca uygun üretilebilmeleri nedeniyle her alanda yaygınlaşmıştır. PVC (Poli Vinil klorür), Teflon (politetrafloroetilen (PTFE)) PET (polietilen tereftalat) hayatımıza giren polimer örneklerindendir. Fiziksel özelliklerine göre polimerler 3 farklı gruba ayrılırlar; Termoplastikler de kristal ve amorf termoplastikler olmak üzere kendi içinde ikiye ayrılırlar. Sully Prudhomme Sully Prudhomme (asıl adı René François Armand Prudhomme), (d. 16 Mart 1839, Paris - ö. 6 Eylül 1907, Châtenay), Fransız şair. Mühendislik eğitimi gördükten sonra edebiyata yönelerek şiirler yazmıştır. 1901 Nobel Edebiyat Ödülü'nü almaya hak kazanmıştır. Başlıca eserleri; Les Solitudes, Impressions de la Guerre, Les Vaines Tendresses'tir. 1872'de Les Écuries d'Augias, Croquis Italians, Impressions de la guerre (1866-72) ve 1874'te Les Destins, La Révolte des fleurs, 1875'te Les Vaines tendresses, 1878'de La Justice, 1886'da Le Prisme, ve 1888'de Le Bonheur'u yayınladı. Bütün bu şiirlerini "Poésies" adlı eserinde topladı ve yeniden yayınladı. Eskişehir Fatih Fen Lisesi Eskişehir Fatih Fen Lisesi, 1989 yılında, Eskişehir'de Türkiye Cumhuriyeti Devlet Demiryolları'na ait geçici bir binada Eskişehir Fen Lisesi adıyla eğitim ve öğretime başlamış olan bir fen lisesidir. 11 Eylül 1989 tarih ve 20965 sayılı onayla, adı Eskişehir Fatih Fen Lisesi olarak değiştirilmiştir. 1995-1996 eğitim öğretim yılına kadar geçici binasında hizmet veren okul, 21 Temmuz 1996 tarihinde Yenikent Mahallesi'nde yapımı tamamlanan kalıcı binasına taşınmıştır. Her yıl 120 öğrenci kabul eden Eskişehir Fatih Fen Lisesi, kurulduğu günden bu yana 2500 kadar mezun vermiştir. Mezunları genel olarak mühendislik ve tıp alanlarını tercih etmekle birlikte işletme, ekonomi, eczacılık ve temel bilimler gibi farklı egitim alanlari da seçilmektedir. Eskişehir Odunpazarı, Yenikent Mahallesi Uluçam Sokak 66. Numaradadır. Okulun kampüsü; şehrin kirli, gürültülü ve kargaşalı ortamından uzakta, Eskişehir Kent Ormanı'nın karşısında orman manzaralı, havadar, şehre ve yakınından geçen İstanbul-Antalya Karayolu'na hakim bir tepede bulunmaktadır. Okul öğrencilerinin çoğunun yatılı olması dolayısıyla eğitim yapılan zamanlarda haftanın 7 günü ve her günün 24 saati renkli ve canlı bir hayat yaşanmaktadır.Pansiyonda diğer okullardan gelen öğrencilerin de bulunması okullar arası iletişimi güçlendirmekte ve daha renkli bir ortam sunmaktadır. Okulun şehir merkezine çok uzak olmaması dolayısıyla öğrenciler şehir içindeki sinema, tiyatro, spor, hamam, hali saha ve diğer her türlü sanatsal ve kültürel faaliyete aktif olarak katılabilmektedirler. Ayrıca öğrenciler yatılı hayatına 14'lü yaşlarda atılarak büyük bir hayat tecrübesi kazanmakta, yaşıtlarına göre kendilerini her açıdan daha iyi geliştirebilmektedirler. Okulun Eskişehir gibi kültürel etkinliklerin çok zengin olduğu bir şehirde yer alması öğrencilere her yıl çok çeşitli faaliyetlere katılma şansı vermektedir. Geziler: Her yıl ülkemizin tarihi ve turistik yerlerine geziler düzenlenmektedir. Ayrıca her yıl İstanbul ve Ankara'daki üniversitelere yapılan geziler öğrencilere motivasyon kaynağı olmaktadır. Konferans ve Sunumlar: Okulun salonunda çoğunlukla öğretim üyelerinin sunumuyla yapılan konferans ve sunumlar öğrencilere daha lisedeyken bilimsel olarak bir temel kazandırmaktadır. Öğrencilere üniversite tercihlerine ve akademik hayatlarına dair ideal sahibi olmalarına yönelik olarak yapılan sunumlardaysa, okula kimi zaman bölüm başkanları ve rektörler düzeyinde gruplarla gelen ODTU, Bilkent Üniversitesi, Sabancı Üniversitesi, Koç Üniversitesi, Hacettepe Üniversitesi ve Boğaziçi Üniversitesi gibi seçkin üniversiteler kendi kurumlarını fen lisesi öğrencilerine tanıtmaktadırlar. Turnuvalar: Her öğrenim döneminde sınıflar arası Basketbol-Futbol-Voleybol-Satranç turnuvaları düzenlenmektedir. Ayrıca okul takımları her alanda şimdiye dek Eskişehir ve Türkiye çapında önemli başarılara imza atmıştırlar. Fen Liseleri Arası Basketbol Şampiyonası'nın ilki de Eskişehir Fatih Fen Lisesi'nde düzenlenmiş olup çok güzel bir gelenek için güzel bir başlangıca evsahipliği yapmıştır. Bahar Şenliği: Baharın gelişi okul bahçesinde türlü oyunlar, yarışmalar ve eğlenceli etkinliklerle öğrencilerin organizasyonuyla kutlanır. Şiir ve Tiyatro Günleri: Her dönem birkaç defa öğrencilerin düzenlediği şiir ve tiyatro günleriyle öğrenciler bütün bir yılın stresini atmaktadır. Konserler: Okulda bazı özel günlerde müzik kulübünün üyeleri ve okul öğrencilerinden oluşan müzik grupları öğrencilere yeteneklerini sergilemektedir. Kulüpler:Okulda tamamen öğrenci tabanlı 15'ten fazla kulüp çalışmalarına devam etmektedir. Bu kulüplerden bazıları: Kültür Edebiyat Yayın Ve İletişim Kulübü, Spor Kulübü, Müzik Kulübü, K端t端phanecilik Kul端b端, Gezi Tanıtma Ve Turizm Kulübü, Havacılık Kulübü, Bilim-Fen Ve Teknoloji Kulübü, Matematik Kulübü, Tiyatro Kulübü, Kooperatifçilik Kulübü, Sosyal Yardımlaşma ve Dayanışma Kulübü, Çevre Kulübü, Yeşilay Kulübü, Kızılay Kulübü, Enerji Verimliliği Kulübü, Satranç Kulübü, Fotoğrafçılık ve Resim Kulübü Eskişehir Odunpazarı'ndan 32 numaralı dolmuşlar ve 8, 2, 37, 63 ve 32 numaralı halk otobüsleri ile okula ulaşılabilmektedir. Eskişehir Fatih Fen Lisesi Sayısal puan ortalamasında 2004 ve 2005 Öğrenci Seçme Sınavında Türkiye 6.sı, 2006 ÖSS'de 12., 2007 ÖSS'de devlet fen liseleri arasında 4., 2008 ÖSS'de tüm liseler arasında 25., 2009 ÖSS'de tüm liseler arasında 12., devlet fen liseleri arasında 8., 1998 ÖYS de tüm liseler arasında Türkiye Üçüncüsü olmuştur. ÖSS Başarılarına ek olarak, Eskişehir Fatih Fen Lisesi öğrencileri okulun kuruluşundan bugüne Eskişehir ve Türkiye çapında düzenlenen birçok resim, kompozisyon, kısa öykü, tiyatro, futbol, basketbol, masa tenisi, yüzme, güreş, satranç, web tasarımı ve bilimsel proje yarışmalarında birçok derece elde etmiş ve her alanda öncü olduklarını defalarca kanıtlamışlardır. Bilimsel ve sanatsal yarışmalar ve spor turnuvalarından ayrı olarak Eskişehir Fatih Fen Lisesi Ailesi sosyal alanda da sorumluluk sahibi bireyler olarak Eskişehir'deki yardıma muhtaç kimselere her açıdan yardım etmeyi görev bilmiştir. Bolvadin (anlam ayrımı) TaÅŸikardi Taşikardi, (Taşiaritmi olarak da bilinir), sinüs ritminin dinlenme sırasında olabilecek normal oranını aşmasıdır. Genel olarak dinlenme sırasında nabzın dakiada 100'ü aşması yetişkinlerde taşikardi olarak kabul edilmektedir. Dinlenme hızının üzerindeki kalp atış hızları normal (egzersiz ile) veya anormal (kalp içindeki elektrik problemleri gibi bir sebepten dolayı) olabilir. İnsan bünyesinde normal kalp atış aralıklarının en üst seviyeleri (atım/dk (BPM)) yaşa bağlıdır ve şu şekildedir: Bu yaş gruplarında normal atışın 1 fazlası, kalbin hızlı attığını gösterir. Taşikardi her zaman kalp hastalığı belirtisi değildir: Koşmak, sindirilmesi güç gıda yemek, heyecanlanmak, sigara, içki, çay, kafein ihtiva eden içecekler içmek, bazı ilaçlar ve kadınların regl dönemleri taşikardiye neden olabilir. Bu tür taşikardi, nedenin ortadan kalkmasıyla geçer. Fakat kalp ve böbrek hastalıkları,