geçmişi ve modern problemlerine dair radyo ve televizyon programlarında mütemadiyen iştirak ediyor. Özbekistan’da, Moskova’da, İran’da, Türkiye’de düzenlenen Türkoloji ve şarkiyat konulu konferanslara katılmıştır. Son yıllarda Mahmut Kaşgari adına Türk Ocağının "San Yarlığı”, "Kafkaz-Medya" teşkilatının “Cesaretli Kalem”, Yazarlar Birliği Hemkarlar İttifakının “Vatan” ödüllerine layık görülmüştür. Ülke dahilinde ve dünyanın birçok ülkelerinde ilmi sempozyum ve konferanslara katılmıştır. 500-e kadar ilmi ve bedii makaleleri yayımlanmıştır. VBER-300 VBER-300 300-MWe veya daha yüksek üretim kapasitesine sahip olması önerilen uzak yerler için tasarlanmış tümleşik-özlü bir Rus basınçlı su reaktörüdür. Reaktör su arıtmada kullanılması amacıyla ve yanı sıra elektrik üretimi için tasarlanmıştır. Gerçekleştirilen örneklerinde reaktörler 49,000-tonluk mavna üzerine yerleştirilmiştir. VBER-300 reaktöründe VVER tipi reaktörler için zenginleştirilen yakıt kullanılır. Es-Senemeyn Es-Senemeyn ( "Es-Sanameyn"), Suriye'nin güneybatısında bulunan şehir. Dera iline bağlı es-Senemeyn ilçesinin merkezidir. Suriye'nin başkenti ve en büyük şehri Şam'ın 51 km. güneybatısında bulunur. 2010 verilerine göre şehrin ve çevresindeki alanın nüfusu, 29.686 kişidir. Şehrin ortalama rakımı, 585 metre (2.100 fit) civarındadır. Es-Senemeyn şehri kışları, Doğu Avrupa Zaman Dilimi (UTC +2) kuşağında, yaz zamanında ise Doğu Avrupa Yaz Zaman Dilimi'nin (UTC +3) kuşağındadır. I. Mihail Komnenos Dukas I. Mihail Komnenos Doukas ya da Comnenus Ducas (, "Mikhaēl Komnēnos Doukas"), sıklıkla yanlış olarak Mihail Angelos olarak adlandırılır, bu ismi hiçbir zaman kullanmamıştır. Epir Despotluğu'nun kurucusu ve 1205 yılından öldüğü 1215 yılına kadar ilk hükümdarıdır. Mihail, "sebastokratōr" İoannis Dukas'ın gayrı meşru çocuğudur. Dolayısıyla, İmparatorlar II. İsaakios ve III. Aleksios'un amca çocuğudur. 1204 yılından önce Küçük Asya'da Mylasa "Thema"ı valisiydi. Dördüncü Haçlı seferi sırasında Konstantinopolis'in düşmesinden sonra, Mihail, kısa bir süre Selanik Kralı I. Bonifacio del Monferrato'nun hizmetine girdi. Ancak Bonifacio'yi terk edip, Mora Yarımadası'nda Haçlılara karşı direnişe geçti. Buradaki direnişi kaybedince, Epir'e çekildi. Burada Bizans İmparatorluğu'nun devamı başkenti Arta olan ve Nicopolis "Thema"nın alanı kapsayan Epir Despotluğu'nu kurdu. Epir kısa sürede Konstantinopolis, Selanik ve Mora Yarımadası'ndan gelen Yunan mültecilerin yeni evi oldu. Mihail, insanları Latin tufanından kurtaran ikinci Nuh olarak tasvir edilmiştir. Konstantinopolis Patriği X. İoannis Kamateros, Mihail'i yasal hükümdar olarak tanımayıp İznik'te I. Theodoros'a katılmıştır. Mihail, Epir'de Papa III. İnnocentius'un dini otoritesini kabul etmiş ve İznik'te bulunan Doğu Ortodoks Kilisesi ile bağlarını kesmiştir. Epir'de, Mihail, I. Bonifacio del Monferrato'in saldırılarına direndi. 1209 yılında Latin İmparatoru Henry, Latin İmparatorluğu'na biat edip, müttefik olmasını talep etti. Ayrıca Henry, Mihail'ın kızını kardeşi Eustace ile evlenmesini teklif etti. Ancak Mihail, Epir dağlık yapısının Latinlerin saldırılarına karşı güçlü bir koz olacağını düşünüp bu teklifi kabul etmedi. Bu arada Bonifacio'nin Monferrato'tan akrabaları da Epir üzerinde hak iddia ediyorlardı. 1210 yılında Mihail, Venedik Cumhuriyeti ile müttefik oldu ve Selanik'e saldırdı. Bu saldırıda esirlere aşırı zalim davranmış ve bazı durumlarda Latin esirleri çarmıha gerdirmiştir. III. İnnocentius, cevap olarak onu aforoz etmiştir. Henry, sonra şehri geri almış ve Mihail'i göstermelik bir ittifaka zorlamıştır. Bu arada, Mihail dikkatini 1212 yılında Tesalya'da Larissa'nın Latinlerden, 1214 yılında Dıraç ve Korfu'nun Venediklilerden kurtarılması gibi stratejik şehirlerin ele geçirilmesine vermiştir. Ayrıca Korint körfezinde bulunan limanların kontrolünü ele geçirmiştir. Latin İmparatorluğu ve Bulgaristan ile Sırplara karşı savaşa katılacağı sırada 1215 yılında bir hizmetkârı tarafından öldürülmüştür. Yerine baba bir kardeşi Theodoros Komnenos Dukas geçmiştir. I. Mihail'in evliliÄŸinden: İsmi günümüze ulaşmamış metresinden en az bir oğlu vardır: Ufuk Bayraktar Ufuk Bayraktar (d. 12 Eylül 1981, İstanbul, Türkiye), Türk sinema ve dizi oyuncusudur. Liseyi Gürsoy Koleji'nde okuduktan sonra üniversiteye gitmeme kararı aldı ve babası Cevahir Bayraktar'ın Cihangir'de işlettiği Firuzağa Kahvesi'nde çalışmaya başladı. Burada Zeki Demirkubuz tarafından keşfedildi ve yönetmenin "Bekleme Odası" ile "Kader" adlı filmlerinde rol aldı. Daha sonra Nuri Bilge Ceylan'ın "İklimler", Semih Kaplanoğlu'nun "Yumurta", Cemal Şan'ın "Ali'nin Sekiz Günü" ve Feo Aladağ'ın "Ayrılık" adlı filmlerinde rol aldı. atv'de yayılanan "Ezel" dizisinde Tuncel Kurtiz'in oynadığı "Ramiz Dayı" karakterinin gençliğini canlandırdı. Milat dizisinde ise onun çocukluğunu, genç oyuncu Hira Mert Yüce canlandırdı. Merve Bayraktar ile evlidir ve Efe Cevahir adında bir oğlu vardır. 2018 yılında, 11 yıl önce baba yadigarı olan ruhsatsız silahla bir kavgaya karıştığı için uzun süren bir davadan sonra 6 aylık hapis cezası aldı. Álvaro Meija Pérez Álvaro Mejía Pérez (d. 18 Ocak 1982, Madrid, İspanya), İspanyol futbolcudur. Super League (Yunanistan) takımlarından Ergotelis'te oynamaktadır. Futbola Real Madrid altyapısında başladı ve daha sonra a takıma yükseldi. İki sezon Real Madrid B ve üç sezon Real Madrid'te oynadıktan sonra 2007 yılında Real Murcia'ya transfer odlu. Burada üç sezon oynadı ve 2010 sezonunda buradan Arles-Avignon'a transfer oldu. Yeni takımında uyum sorunu yaşadı ve dolayısıyla devre arasında sözleşmesini feshetti. 2010-11 sezonun ara transfer döneminde beklenmedik bir biçimde Süper Lig ekiplerinden Konyaspor'a transfer oldu. Bravo (albüm) Bravo Gülçin Ergül albümü 25 Ocak 2011 yılında çıkarmıştır.Gruptan 2009 yılında ayrılan Gülçin iki sene sonra solo albümle geri döndü.Solo albümün ilk klip Ara Ara olmuştur. 2009 kış aylarında hepsi grubundan ayrıldı.basında bu konuda oldukça tutarsız beyanlar yer aldı. Gülçin, o dönemde henüz resmileşmemiş olan gruptan ayrılma durumu hakkında acıklama yapmamakta direnirken, ısrarla Gülçin'in gruptan ayrılma sebebi ; aslen bilinmeyen özel hayatıymış gibi lanse edildi. Basın açıklamasında Gülçin , 2009 mart ayında asıl nedenlerin özel hayatıyla ilgili olmadığını belirtti. Müzik kariyerine tek basına devam etmeye resmen karar vererek, Avrupa Müzik ile anlasma yaptı. Gülçin 2 hareketli 1 slow şarkı, bir remix ve introdan oluşan Bravo isimli ilk solo single'ını 2011'in Ocak ayında çıkarttı. Bu single'da Gülçin'in kendi yazdığı ve bestelediği şarkılar yer almakta. Bravo single'ı 2 farklı tasarımla müzik marketlerde yerini aldı. Gülçin'in Bravo single'ının ilk klibi "Ara Ara" isimli şarkıya çekildi. İkinci klibin ise "Yastıklara Sarılıp Yatar Mıydın?" isimli slow parçaya çekilmesi bekleniyor. BÃ¼lent Tarcan Bülent Tarcan (23 Ağustos 1914, İstanbul – 16 Şubat 1991, İstanbul), Türk besteci, tıp doktoru. Hem tıp mesleğini hem de müzisyenliği bir arada yürütmüş olan Bülent Tarcan, Türkiye’de modern beyin cerrahisinin kurucularındandır ve çağdaş Türk müziğinin Türk Beşleri’nden sonraki ilk kuşak bestecilerinden birisidir. "3 numaralı suit", "Deli Dumrul Bale müziği", "Masallar" adlı senfonik şiir önemli eserlerindendir. Müzikolog ve piyanist Haluk Tarcan ile mimar Ercüment Rıza Tarcan'ın ağabeyi, Türkiye Millî Olimpiyat Komitesi’nin kurucusu Selim Sırrı Tarcan’ın yeğeni, piyanist Hülya Tarcan’ın babasıdır. 1915 yılında İstanbul’da dünyaya geldi. Askerî hekim olan babası Rıza Tarcan’ın görevleri nedeniyle Türkiye’nin değişik yerlerinde geçen çocukluğu sırasında müzik yeteneği ortaya çıktı. Müzik öğrenimine Urfa’da amatör bir öğretmenden keman dersleri alarak başladı. İlk beste denemelerine ortaokul yıllarında başladı. 1931 -1939 arasında İstanbul Tıp Fakültesi’nde tıp öğrenimi gördü. Bu arada Karl Berger’den keman dersleri aldı. Tıp öğrenimine devam ederken 1932 yılında aynı üniversiteye bağlı Devlet Konservatuvarı’nın kompozisyon bölümüne girdi ve Cemal Reşit Rey ile Seyfeddin Asal 'nın öğrencisi oldu. 1934’te Adnan Saygun ile tanıştı ve onun sanat anlayışından etkilendi. İlk yapıtlarını konservatuvardaki öğrencilik yıllarında veren sanatçı, bunları yapıt listesinin dışında bırakmıştır. 1939 yılında Tıp Fakültesi’ni bitiren Tarcan, Anatomi Enstitüsü’nde asistan oldu; 1944’te başasistanlığa yükseldi. 1943-1945 yıllarında Kadıköy Halkevi’nde orkestra yönetti. 1948’de anatomi dalında doçent olduktan sonra cerrahi konusunda uzmanlaşmak üzere Londra’ya gitti. 1950-51 yılları arasında London Hospital’da görev yaptı. Tıp çalışmalarına ağırlık verdiği bu dönemde bestecilik yönünü kendi kendine geliştirmeye uğraştı. Yapı Kredi Bankası’nın 1954’te açtığı bir beste yarışmasında yazdığı piyano suiti ile birinci olmasından sonra tıp ve müziği bir arada yürütmeye başladı. Leslie Oliver’dan çeviri “"Nöroşürjinin Esasları"” (1954) ve kendi eseri olan “"Ağrı Cerrahisi"” (1956) adlı kitapları yayımlayark Türkiye’de ilk nöroşürji kitaplarını yayımlayanlardan birisi oldu. Çapa Hastanesi’nde nöroşurji kürsüsünü kurdu. 1960 yılında tıp alanında profesör oldu, 1984 yılında emekliye ayrıldı. Emekliliğinde İstanbul Üniversitesi Mimar Sinan Konservatuvarı’nda kompozisyon dersleri verdi. İlk evliliğini piyanist Necla Tiner ile yapan Bülent Tarcan’ın bu evlilikten Hülya adında bir kızı vardır. Yaşamı, Evin İlyasoğlu tarafından ""Bir Hekimin Senfonik Öyküsü"" (2006) adıyla kitaplaştırmıştır. YÄ±lmaz Esmer Yılmaz Esmer 1946 yılında doğmuştur. 1968’de Yale Üniversitesi'nden mezun olmuş, 1972-1977 arasında Stanford Üniversitesi’nde eğitimine devam etmiştir. 1977-1981 yılları arasında Boğaziçi Üniversitesi’nde akademisyen olarak görev yapmıştır. 1981-1982 arasında tekrar Stanford’da asistan profesör olarak görev almış, Boğaziçi Üniversitesi'nde Sosyal Bilimler Enstitüsü Müdürlüğü, Üniversite Yönetim Kurulu üyeliği ve Rektör Yardımcılığı görevlerinde bulunmuştur. 2007 yılında Bahçeşehir Üniversitesi'ne geçmiştir. 9 Haziran 2010 tarihinde Bahçeşehir Üniversitesi rektörlüğüne getirilen Yılmaz Esmer'in istifası 14 Haziran 2011 tarihinde Mütevelli Heyet tarafından kabul edilmiştir. Ferdi Åžtatzer Prof. Friedrich von Ştatzer, (d. 1906 - ö. 17 Haziran 1974), Avusturya asıllı Türk piyanist ve akademisyen. 1932'de Türkiye'ye yerlemiş, 1944'te Türk vatandaşlığına geçmiş olan sanatçı, pek çok tanınmış Türk piyanistin yetişmesine katkıda bulunmuştur. 1906 yılında Viyana'da dünyaya geldi. Asıl adı "Friedrich von Statzer" idi. Orta ve lise öğrenimine Salzburg'da devam ederken “Mozarteum” adlı müzik okulunda piyano ve kompozisyon eğitimi aldı. 1925’te mezuniyetinden sonra Viyana’ya geri dönerek burada Müzik Akademisi'ne kayıt oldu. 1931-1932 döneminde Viyana Yüksek Müzik-Tiyatro Akademisi’nin piyano ve orkestra yöneticiliğiyle kompozisyon bölümlerinden mezun oldu; Avrupa’nın çeşitli kentlerinde konserler verdi. Viyana’daki öğrenciliği sırasında aynı okulda öğrenim gören Necil Kazım Akses ve Hasan Ferit Alnar ile tanışan, ayrıca gazeteci Nadir Nadi, iktisatçı Cemil Sait Barlas ve Prof. Yavuz Abadan gibi Türklerle dostluklar kuran sanatçı; okulunu bitirdikten sonra Hasan Ferit Alnar’ın teklifi ve aracılığıyla İstanbul Belediye Konservatuvarı'na piyano öğretmenliği için başvurdu. Başvurusunun kabul edilmesi üzerine 1932 yılında Türkiye'ye yerleşti ve 26 yıl aynı kurumda çalıştı; piyano, armoni ve analiz dersleri verdi. Konservatuvardaki derslerin yanında özel dersler de veren müzisyen, Verda Ün, Ayşegül Sarıca, Verda Erman, Şahan Arzruni, Ali Darmar, Betin Güneş, Meral Güneyman, Sirvart Kalpakyan Karamanuk, Arın Karamürsel, Ayşegül Sarıca, Ergican Saydam, Gülay Uğurata, Mehveş Emeç, Güher-Süher Pekinel kardeşlerin yetişmesine katkıda bulunmuştur. İlk evliliğini, 1933 yılında ünlü tiyatro sanatçısı Bedia Muvahhit ile yaptı. 1944 yılında Türk vatandaşlığına geçti. Bedia Muvahhit ile evliliği 18 yıl devam ettikten sonra 1951’de boşanma ile sonuçlandı. İkinci evliliğini İstanbul Belediye Konservatuvarı keman öğretmeni olan Lili Szekelly ile 1957’de yaptı. 1973 yılında Avusturya Cumhurbaşkanı Dr. Franz Jonas tarafından kendisine fahri profesörlük unvanı verildi. 17 Haziran 1974’te kalp krizi geçirerek hayatını kaybetti. Cenazesi, Zincirlikuyu Mezarlığı’nda defnedildi. Yıldız Üniversitesi tarafından 2002 yılından beri Ferdi Ştatzer ve Lili Ştatzer adına bir uluslararası piyano/keman yarışması düzenlemektedir. I. Bonifacio del Monferrato I. Bonifacio del Monferrato , "Vonifatios Momferratikos") (d. yaklaşık 1150 – ö. 1207), Monferrato Markisi ve Dördüncü Haçlı seferi lideridir. Monferrato Markisi V. William ile Babenbergli Judith'in üçüncü oğludur. Babası İkinci Haçlı seferi'nden döndükten sonra doğmuştur. Yafa ve Aşkelon Kontu Guglielmo del Monferrato ile Kudüslü I. Konrad'ın kardeşidir. Dördüncü Haçlı Seferi'nin ilk lideri Kont Champagne-Ardenneli III. Theobald'ın 1201 yılında ölmesi üzerine, Bonifacio yeni lider olarak seçilmiştir. Deneyimli bir askerdi ve evinde yenilen hanedanının şöhretini yeniden kazanma şansı vardı. Bonifacio'nin ailesi doğuda gayet iyi tanınıyordu. Yeğeni Baldwin ve kardeşi Konrad, Kudüs krallıkları yapmışlar, yeğeni Maria del Monferrato krallığın mirasçısıydı. Bonifacio'nin kuzeni Swabialı Filip, görevden alınan Bizans imparatoru II. İsaakios'un kızı İrene ile evlenmişti. Bonifacio, 1201 kışının Noelini, Hagenau'da Filip ile geçirdi. Orada amcası III. Aleksios'un esaretinden kaçan II. İsaakios'un oğlu IV. Aleksios'la da buluştu. Burada üçü, Aleksios'un taht haklarının yeniden alınmasının olasılıklarını konuştular. Bonifacio ve Aleksios ayrı ayrı Roma'ya gidip Papa III. Innocentius'tan gayretlerini kutsamasını istediler. Innocentius, Bonifacio'ye özellikle Bizanslılar dahil hiçbir Hristiyana saldırmamasını söyledi. Haçlılar, Venedik doçesine, filolarını kullandıkları için borçluydular. Doçe, Haçlıların Kahire'ye yelken açmadan önce isyan eden Trieste, Moglie ve Zadar şehirlerine saldırmalarını istedi. Haçlı ordusu tarafından saldırıya uğrayan şehirler papaya nefretlerini bildirdiler. Doçe, Enrico Dandolo, Haçlı seferinin artık gerçek, Bonifacio ise göstermelik lideriydi. Aleksios Angelos, Haçlılara ve onların ana finansörü Venedik Doçesine tahtını alması karşılığında servet ve şan önerdi. Dandolo, Aleksios Angelos'tan tahtını geri aldığında Ortodoks Kilisesinin Roma'ya bağlayacağına dair söz alarak Papa'nın gönlünü kazandı. Bu olurken, donanma 1203 yılında rotasını Konstantinopolis'e çevirdi. Konstantinopolis, 1204 yılında alındıktan sonra, Bonifacio hem batılı krallar hem de Bizans vatandaşları tarafından yeni imparator kabul edildi. Fakat Venedikliler onun zaten imparatorlukla birçok bağı olduğu ve yeterince kontrol edemeyeceklerini düşünerek veto ettiler. Yerine I. Baodouin'i seçtiler. Bonifacio, Girit içinde olacak şekilde Selanik Krallığı kurdu ancak sonra Girit'i Baudouin'e vermek zorunda kaldı. Geç 13. yüzyıl ve 14. yüzyıl kaynakları, Bonifacio'nin Selanik üzerindeki hak iddiasını buranın genç kardeşi Renier del Monferrato'e 1180 yılında Bizans İmparatoru I. Manuil'in kızı Maria ile evliliğinde verilmesine dayandırdığını yazarlar. Bonifacio, yaklaşık 1170 yılında Helena del Bosco ile evlenmiştir. Bu evliliğinden üç çocuğu olmuştur. Nikitas Honiatis'e göre geç 1186-erken 1187 yılında tekrar evlenmiştir. Gelin, muhtemelen Renaud de Châtillon ile ilk karısı Antakya prensi Konstans'ın kızı Jeanne'dır. Bu evlilikten çocuğu olmamış ya da ergenliğe ulaşmış çocuğu olmamıştır. 1204 yılında Konstantinopolis'te Macaristan Kralı III. Béla'nın kızı dul prenses Margaret ile evlenmiştir. II. İsaakios'un karısıydı. Bir çocukları oldu: Bonifacio, Bulgarların 4 Eylül 1207 tarihinde kurduğu pusuda öldürülmüş, kafası Bulgar çarı Kaloyan'a gönderilmiştir. Necdet Levent Necdet Levent (d. 26 Aralık 1923, İzmir- 2 Aralık 2017, İzmir) Türk besteci. Türk müziği armonisi ile eserler veren bir çağdaş Türk müziği bestecisidir. 26 Aralık 1923’te İzmir’de dünyaya geldi. Müzik öğrenimine ortaokul sıralarında başladı. Hukuk öğrenimi gördüğü sırada Belediye Konservatuvarı’nda görev yapan Seyfettin Asal’dan keman ve armoni dersleri alarak müzik çalışmalarını ilerletti. 1956-1957 yıllarında Bülent Arel ile 12 ton tekniği çalıştı. 1963 yılından sonra besteciliğe 10 yıl ara verdi. 1976’da Muammer Sun ile Türk müziği armonisi çalıştı ve eserlerini bu teknikle vermeye başladı. 42 eseri bulunan sanatçının bestelerinin çoğu İzmir Devlet Senfoni Orkestrası ve Oda Müziği Toplulukları tarafından seslendirilmiştir. Sanatçı, yaşamını İzmir’de sürdürür. Tron Efsanesi Tron: Legacy Walt Disney Pictures tarafından üretilen 2010 ABD yapımı bilimkurgu filmi. 1982 yapımı "Tron" filminin devamıdır. Yönetmenliğini yapan Joseph Kosinski bu film ile ilk yönetmenlik denemesi yapmıştır. Üçüncü filmi olacak olan Tron Ascention 2015 yılında iptal edilmiştir. Garrett Hedlund Eylül 2015 yılında iptal edilmediğini açıkladı stüdyonun kararı 2020'den önce yakın bir gelecekte üçüncü filmin çıkacağını açıkladı daha önce 2017 yılında olacağı söylenmişti. Kevin Flynn dünyanın en çok oyununu satan bir oyun firmasının kurucusudur. Bir gün ortadan kaybolur. Aradan 20 yıl geçer ve Kevin’ın oğlu Sam bir gün babası hakkında küçük bir ipucu bulur ve onu aramaya başlar. Babasının eski atölyesini araştırırken babasını Tron’un dijital dünyasında bulur. Kevin’in sadık arkadaşı Quarrayla birlikte baba ve oğul çok fazla gelişmiş ve son derece tehlikeli bir hale gelen, görsel açıdan dudak uçuklatan sanal alemde bir ölüm kalım yolculuğuna çıkarlar. Manualizm Manualizm, ellerin arasındaki havayı sıkarak yapılan, az bilinen bir müzik çalma sanatıdır. Çıkarılan ses, gaz çıkartmaya benzer bir ses olduğu için, genellikle müziksel komedilerde ve parodilerde kullanılır. Bunu bir çalgı eşliğinde veya çalgı olmadan yapan sanatçıya manualist denir. Elleri beraber sıkarak ayırt edilebilen ezgiler üretmek oldukça zor bir iştir ve sanatı geliştirmek için uzun süre çalışmak gerekmektedir. Bazı manualistler yeterli seviyeye ulaşmak için 30 yıldan fazla çalışırlar. Bir trompetçinin dudaklarının arasındaki havayı üflemesi gibi, bir manualist de ellerinin arasındaki havayı sıkıştırarak ses üretir. Eller birlikte tutulup iki avucun arasındaki hava yakalanır. Bir nota çıkarmak için, aya ile diğer el arasındaki hava bir elin parmaklarını kullanarak yukarıya doğru sıkıştırılır. Perde, elleri sıkı tutmak için kullanılan güçle belirlenir. Daha sıkı tutuş, daha yüksek nota. Bas notalar diğer taraftaki, serçe parmağının yanındaki, hava boşluğunun sıkılmasıyla oluşturulabilir. Yıllarca eğitime rağmen manualizm, kontrol etmek için çok zordur. Hatta dünyadaki çalması en zor çalgılardan biri bile olabilir ve canlı şovlar çok seyrek gerçekleşir. 20. yüzyıldan önceye ait manualistlerin kayıtları hala bulunamadı.Ama görünen o ki, müzikal parodinin ilk zamanlarında birileri bunu denemiş olmalı. 1933'ten kalma Universal Studios aktüalite filmi, bir manualisti işbaşında kaydeden ilk kayıt olabilir. Filmde; Michigan, Traverse City'deki Cecil Dill adındaki bir çiftçi, "Yankee Doodle" şarkısını 1914'te çalmayı öğrendiğini iddia eder. 1974'te, Michigan, Grand Rapids'li John Twomey, NBC'nin The Tonight Show starring Johny Carson şovunda, "Stars an Stripes Forever" şarkısını Çaldı. Performansı Birleşik Devletler'de birkaç milyon kişi tarafından izlendi. Ama her yıl, yıllık olan Best Of Carson şovlarında tekrarlandı. Ayrıca Best Of Johny Carson koleksiyonuna eklendi. Twomey kendini bir manualist olarak tanıtırdı, bu belki de müzikal bağlamdaki ilk kullanımdı.The Bridge Over the River Kwai filminin müziği olan Colonel Bogey March'ı çaldığı Mike Douglas Showda ve When The Saints Go Marching In'i söylediği The Merv Griffin Show da dahil olmak üzere birkaç başka programa daha çıktı. Barney Miller'ın "The Dentist" bölümünün müziklerini sağladı. John Twomey'in son halka açık performansı 21 Kasım 1998'deki Garrison Keillor'un sunduğu A Prairie Home Companion radyo programında "Stardust"'ı çalmasıydı. 28. Türkiye Hükûmeti 28. Türkiye Cumhuriyeti Hükûmeti veya X. İsmet İnönü Hükümeti, İsmet İnönü'nün başkanlığında Cumhuriyet Halk Partisi tarafından kurulan ve bağımsız milletvekillerinin desteklediği bir azınlık hükûmetidir. 28. Türkiye Cumhuriyeti Hükûmeti, 25 Aralık 1963 - 20 Şubat 1965 tarihleri arasında görev yaptı. Saraybosna Uluslararası Havalimanı Saraybosna Uluslararası Havalimanı ve aynı zamanda Butmir Havalimanı olarak da bilinen Bosna-Hersek'teki en büyük havalimanlarındandır. Havalimanı Saraybosna şehri yakınlarındadır ve şehrin güneybatısındadır. Aynı zamanda şehre düzenlenen kısa geziler için de popülerdir. Yugoslavya döneminde 1966'da yapımına başlanmış, 2 Haziran 1969'da hizmete açılmıştır. 1996 yılında Havaalanından sadece 25.000, 2006 yılında ise Saraybosna havaalanı üzerinden 466.186 yolcu seyahat etmiştir. 2010 yılı sonunda ise bu rakam 563,266 olmuştur. Düşük maliyetli havayolları bu havaalanında çoğunlukla uluslararası uçuş faaliyeti gösterir. SJJ noktasına uçan havayolları arasında GermanWings ve Norwegian Air Shuttle vardır. 1992-1995 yılları arasına Bosna Savaşı'nda havaalanı BM kontrolü altındaydı. Savaş sırasında sadece insani yardım malzemesi taşıyan uçaklara iniş-kalkış izni veriliyordu. Havaalanı yeniden 16 Ağustos 1996 tarihinde sivil hava trafiğine açılmış, restore edilmiş ve yavaş yavaş eski günlerine geri dönmüştür. 2005 yılında Uluslararası Havalimanları Konseyi "1 Milyon Yolcu altında En İyi Havalimanı ödülünü" vermiştir. Yükseltme, taksi yolu ve apron genişletme ile birlikte yolcu terminalinin uzatılması yakın gelecekte planlanmaktadır. Tom Tykwer Tom Tykwer (d. 23 Mayıs 1965) Alman film yönetmeni, senarist ve besteci. En çok "Run Lola Run" (1998), "Heaven" (2002), "" (2006) ve "The International" (2009) filmlerinin yönetmeni olarak bilinir. Tykwer, Almanya'nın Wuppertal kentinde doğdu. Erken yaşlarda film dünyasına hayran oldu ve 11 yaşında çekimlere amatör Super 8 film ile başladı. Liseden mezun olduktan sonra projeksiyoncu olarak çalıştı. 1987 yılında, 22 yaşındayken, "Moviemento" sinemasının programcısı oldu ve saygın bir film tutkunu olan Alman yönetmen olarak biliniyor. Tykwer, Berlin'de film yapımcısı "Rosa von Praunheim" ile tanıştı ve arkadaş oldu. "Rosa von Praunheim" Tykwer'ın kendi çalışmalarını ve hikâyelerini oluşturmasını ve Tykwer'ın kız arkadaşı ile bu argümanları kayıt etmesini önerdi ve Tykwer kısa bir film çekerek kendisine gönderdi. "Because" (1990), "Hof Film Festivali"nde tanıtıldı ve izleyiciler tarafından olumlu eleştiriler aldı, Tykwer'ın işe devam etmesi için iyi bir ilham oldu. "Epilog" (1992) ikinci kısa filmini çekti, Tykwer bu filmde finansal zorluklar içine girdi fakat hiçbir yerde göremeyeceği film çekim teknikleri deneyimini kazandı. Tykwer senarist ve yönetmen olarak çektiği ilk uzun metrajlı filmi olan, Alman televizyonlarında yayınlanan, Almanya ve uluslararası film festivalinde gösterilen "Deadly Maria"yı yazdı. 1994 yılında Tykwer, Stefan Arndt, Wolfgang Becker ve Dani Levy ile birlikte "X Filme Creative Pool" şirketini kurdu. Tykwer ve Becker Tykwer'ın ikinci yapımı olan "Wintersleepers" (1997) üzerinde çalışırken "Deadly Maria"dan daha komplex ve büyük bir yapım olan "Life Is All You Get"in senoryosunu yazdılar. "Wintersleepers", Alman sinema severler tarafından beğenildiyse ve film festivalinde Tykwer'a şöhret getirdiysede Tykwer maddi mücadele içine girdi. Tykwer yeni bir film yapması gerektiğini anladı ve 1998 yılının en başarılı Alman filmi "Run Lola Run" (1998) ile ABD'de 7 milyon dolar gişe hasılatı ve uluslararası şöhret yakaladı. "Run Lola Run" dünya çapında bir şöhret getirdiğinde Tykwer memleketi olan Wuppertal'da çekeceği yeni filmi "The Princess and the Warrior" üzerinde çalışıyordu. Film, bir hemşire ve eski bir asker arasında bir aşk hikâyesi üzerine kurgulanmıştı. Tom bu arada "Run Lola Run" ve "The Princess and the Warrior" ın yıldızı Franka Potente ile çıkmaya başladı. Miramax, senaryosunu Polonyalı film yapımcısı Krzysztof Kieślowski'nin yazdığı ve Tykwer'ın yeni filmi "Heaven" (2002)'ı yayınladı. Bu film, başrolde Cate Blanchett ve Giovanni Ribisi'nin oynadığı Torino ve Tuscany'de çekilen İngilizce bir filmdi. 10 dakikalık bir kısa film olan "True" filmini Natalie Portman ve Melchior Beslon ile çekti. Film, neredeyse hiçbir ön hazırlık yapılmadan çekildi fakat sonuç olarak ortaya küçük bir başyapıt çıktı. Tykwer'ın sonraki filmi Alman yazar Patrick Süskind'ın "Koku" romanını beyaz perdeye uyarlamak oldu. Film İspanyanın Figueras, Girona ve Barselona şehirlerinde çekildi. Tykwer büyük bir bütçe ile başrollarde Clive Owen ve Naomi Watts'ın oynadığı ilk Hollywood filmi olan ve çekimleri Berlin, Milano, New York ve İstanbul'da gerçekleşen "The International"ı çekti. "Wintersleepers"dan beri Tykwer'ın tüm filmlerinin müziklerini ("Heaven" dışında) Johnny Klimek, Reinhold Heil, ve bir film yönetmeni için sıra dışı olsa da Tykwer kensidisi kaydetti. Pale 3 olarak adlandırılan bu besteci üçlü film müziklerine dikkat çekmek için oluşturuldu. Tivoli Tivoli (Latince: "Tibur"), İtalya'nın orta kesiminde, Lazio (Latium) yönetim bölgesinde, Roma ilinde kent ve piskoposluk bölgesi. Castel Madama, Guidonia Montecelio, Marcellina, Roma, San Gregorio da Sassola, San Polo dei Cavalieri, Vicovaro III. Innocentius Papa III. Innocentius (d. 22 Şubat 1161; Gavignano, İtalya – ö. 16 Temmuz 1216; Perugia, İtalya), doğum adı Lotario de' Conti di Segnidir, 8 Ocak 1198 ile 16 Temmuz 1216 arasında papalık yapmıştır. Innocentius, Dördüncü Haçlı Seferi'ni Kutsal Topraklar'ın yeniden alınması için kutsamıştır. Ancak Haçlılar, Venedik doçesi Enrico Dandolo yönlendirmesi ile rotasını Konstantinopolis'e çevirip bu şehri ele geçirerek Latin İmparatorluğu kurdular. Ayrıca Dördüncü Laterano Konsili'ni toplamıştır. Speechless (Lady Gaga şarkısı) "Speechless", Amerikalı şarkıcı Lady Gaga'nın üçüncü EP'si "The Fame Monster"dan bir şarkı. Gaga şarkıyı babası Joseph Germanotta'yı aort kapağının tedavisi için açık kalp ameliyatı olmaya ikna etmek ve genç hayranlarına ailelerinin değerini bilmelerini anımsatmak amacıyla yazdı. "Speechless", Gaga'nın "Ölüm Canavarı Korkusu" hakkındadır. 1970'ler'in rock müziği esintili balad, eleştirmenlerden karışık geri dönüşler aldı. Queen'den izler taşımasından ve içtenliğinden dolayı övülürken "sahte göründüğü" için eleştirildi. "Speechless", "Billboard" Hot 100 listesine 12 Aralık 2009 tarihinde doksan dördüncü sıradan giriş yaptı. Gaga, şarkıyı canlı olarak 2010 Grammy Ödülleri, 2009 Amerikan Müzik Ödülleri, 2009 Royal Variety Performance ve The Monster Ball Tour'da söyledi. Gaga, Kasım 2009 tarihli bir röportajında babası Joseph Germanotta'nın yaklaşık on beş yıldır kalp rahatsızlığı olduğunu belirtti. "Babamın aort kapağı sorunluydu ve uzun zamandır bedeni her kalp çarpışında pompalanması gereken kanın sadece üçte birini pompalıyordu." dedi ve sözlerine devam etti: "Annem beni aradı ve çok bunalımdaydım. Turnede olduğum için ayrılamıyordum, ben de stüdyoya girdim ve yaptığımız telefon görüşmeleri hakkında olan 'Speechless'ı yazdım. Babam birkaç içki içtikten sonra beni arardı ve ben ne diyeceğimi bilemezdim. Suskundum, onu kaybetmekten ve orada olamamaktan korkuyordum." Şarkının yazılış amacı Germanotta'yı sağlığı için gerekli olan açık kalp ameliyatını olmaya ikna etmekti. Ekim 2009'da Gaga, Germanotta'nın ameliyat olduğunu doğruladı. Resmî Twitter hesabından "Babacığım bugün açık kalp ameliyatı oldu. Uzun saatlerden ve dökülen gözyaşlarından sonra onun ve benim kırık kalplerimizi iyileştirdiler." açıklamasını yaptı. Şarkının genç hayranlarına ailelerinin değerini bilmeleri için ilham vermesini umduğunu belirtti. "Çok sayıda güzel, genç, sıkıntılı hayranım var; fakat onlara sadece bir çift ebeveynleri olduğunu hatırlarmak istiyorum." dedi. Müzikal olarak "Speechless" 1970'lerin rock, blues rock, glam rock etkilerini ve biraz da country unsurları barındıran bir baladdır. Şarkının müzikal tarzı David Bowie'nin "Ziggy Stardust" dönemi, Queen ve Pink ile karşılaştırılmıştır. "Speechless" vokal armoniler ve PopMatters'a göre Freddie Mercury ve Queen izleri taşıyan gitar pasajlarından oluşmaktadır. Şarkı hepsi canlı olmak üzere bateri, gitar, bas ve Gaga'nın çaldığı piyano eşliğinde kaydedildi. Yapımcılığını Gaga üstlenirken mühendisliğini Ron Fair yaptı. Üç dörtlük ölçü işaretiyle yazılan şarkıda dakikada 76 tempo bulunmaktadır. "Speechless" Do majör ile bestelenmiştir ve Gaga'nın sesi tonal olarak Do ile Sol aralığındadır. Şarkı Do majör–Sol majör/Si majör–La minör–Sol majör–Fa majör akor dizisini takip etmektedir. "Speechless", eleştirmenlerden farklı geri dönüşler aldı. "The Observer"dan Kitty Empire şarkı için olumsuz yorumda bulunurken baladların Gaga'nın "zayıf noktası" olduğunu belirtti. PopMatters'tan Evan Sawdey şarkı ile Queen'in müziği arasındaki benzerliklere dikkat çekti ve "Ortaya çıkan melodi Queen'in popüler olduğu dönemdeki çekiciliğe sahip olmamasına rağmen şarkı aldatılmış hissetmeden böyle kutsal bir arkadaşlığı işlediği için takdire değer." dedi. Slant Magazine yazarı Sal Cinquemani şarkıyı "The Fame Monster"daki tek "başarısızlık" olarak niteledi ve "Sadece kötü bir şarkı olduğu ya da kötü söylendiği için değil, ayrıca "The Fame"de de olduğu gibi, Gaga ne zaman yumuşak tarafını göstermeye çalışsa sahte oluyor -en azından diğer çalışmalarının yanında." dedi. AllMusic'ten Stephen Thomas Erlewine şarkının "şaşırtıcı bir Eurotrash bitişi"ne sahip olduğunu belirtirken gitar bölümlerini Oasis'in baş gitaristi Noel Gallagher'ın çalışmalarıyla karşılaştırdı. Single olarak yayımlanmamasına rağmen "Speechless" 12 Aralık 2009 tarihinde "Billboard" Hot 100 listesine doksan dördüncü sıradan girdi. 2010 Grammy Ödülleri'nde üç şarkılık bir performansın ikinci şarkısı olarak söylenen "Speechless" Hot Singles Sales listesinde Nielsen SoundScan'e göre 7.000 kopya satışla zirveye yerleşti ve Gaga'nın bu listedeki üçüncü bir numaralı single'ı oldu. Ayrıca ilk haftasında Hot Digital Songs listesinde 13.000 dijital indirmeye ulaştı. 22 Ağustos 2010 itibarıyla şarkı Nielsen SoundScan'e göre 197.000 kez indirildi. "Speechless" 12 Aralık 2009'da ayrıca "Billboard" Canadian Hot 100 listesine altmış yedinci sıradan giriş yaptı. Şarkı UK Singles Chart listesine "The Fame Monster"daki indirmelerden dolayı yüz altıncı sıradan girdi. Bir sonraki hafta listeden ayrıldı; ancak 27 Aralık 2009'da seksen sekizinci sıradan tekrar girdi. Gaga "Speechless"ı ilk kez 30. geleneksel Los Angeles Museum of Contemporary Art kutlamaları kapsamında 14 Kasım 2009'da üzerine kelebekler çizilmiş pembe Steinway & Sons marka bir piyano başında söyledi. Gaga'ya performansı sırasında Bolşoy Tiyatrosu'ndan bale dansçıları eşlik etti. Gaga şarkıyı 2009 Amerikan Müzik Ödülleri'nde "The Fame Monster"dan "Bad Romance" ile birlikte söyledi. Gaga üzerinde kaburgaları ve omurgayı temsil eden ışıklı borular olan ten rengi tek parça dar bir kıyafet giymişti. Performans "Bad Romance" ile başladı; daha sonra Gaga mikrofon ayağıyla içinde piyano olan camla çevrili kutunun camını kırarak "Speechless"a geçti. Piyanonun başına geçip şarkıyı söylemeye başlayınca piyanosu alev aldı. Şarkı boyunca Gaga likör şişelerini piyanoya vurarak kırdı. "Bad Romance" ve "Speechless" daha sonra 25 Kasım 2009'da "The Ellen DeGeneres Show"da seslendirildi. Gaga "Speechless"ı Kraliçe II. Elizabeth'in de katıldığı Royal Variety Performance'ta söyledi. Gaga Elizabeth devrinden esinlenilen kırmızı PVC bir elbise giydi ve 10 metre yükseklikte asılı duran bir piyano çaldı. Piyano için Salvador Dalí'nin 1946 yapımı "The Temptation of St. Anthony" adlı resmindeki dev fillerden esinlenildi. Gaga daha sonra şarkıyı The Monster Ball Tour sırasında da seslendirdi. Montreal, Québec, Kanada'daki turnenin ilk gösterisinde Gaga'nın babası da dinleyenler arasındaydı ve şarkı "Poker Face" ile Kid Cudi tarafından sergilenen freestyle rap kabare performansından sonra geldi. Gaga siyah apoletli bir elbise ve siyah bir maske giydi. "The Gazette"den T'Cha Dunlevy performansın eksik olduğuna dikkat çekti ve "Pek çok unsur vardı ama bir araya getirilmediler." dedi. Gaga en sonda "Poker Face" ve "Bad Romance"in "gerçek yorumunu" sahneleyene kadar gösterinin zirveye çıkmadığını belirttikten sonra "Geç olsun güç olmasın." yorumunda bulundu. "Toronto Star"dan Jane Stevenson ise performansı gösterinin duygusallıkta üst noktası olarak değerlendirdi. 8 Aralık 2009'da Gaga, şarkıyı New York'ta Vevo'nun açılış partisinde canlı olarak seslendirdi. Müzikal olarak şarkıya sadece Gaga'nın çaldığı piyano eşlik etti. Gaga 2010 Grammy Ödülleri'ni "Poker Face", Elton John ile piyano düeti yaptığı "Speechless" ve "Your Song" performansları ile açtı. Mayıs 2011'de Gaga "Speechless"ın caz versiyonunu Radio 1's Big Weekend kapsamında Carlisle, Cumbria'da seslendirdi. Yapım görevlileri "The Fame Monster" albüm kitapçığından alınmıştır. Vizcachas Dağları Vizcachas Dağları, Şili'nin Santiago kentinin kuzeybatısında bir dağ sırası. 1993 yılında yapılan bir öneri sonucu, dağların bir kesimi La Campana Ulusal Parkı sınırları içine alınmış, böylece bölgedeki ekosistemin artan nüfustan etkilenmesinin önüne geçilmiştir. Nesli tehlikede olan Şili Şarap Palmiyesi ("Jubaea chilensis") burada yaşar. Emret BakanÄ±m Emret Bakanım (İngilizce: Yes Minister) BBC Televizyonu ve radyosunda 1980-82, 1984 yıllarında yayınlanan politik hiciv içerikli İngiliz televizyon dizisidir. Emret Başbakanım adlı devam dizisi 1986-1988 yılları arasında yayınlanmıştır. Toplamda 38 bölümden oluşan seride her bölüm 30 dakika uzunluğundadır. Birleşik Krallık hükûmetinde görev almış olan bir bakanın ofisinde geçen dizide Jim Hacker karakterini Paul Eddington oynamaktadır. Bakanın çeşitli yasa çıkartma ve değişiklik yapma istekleri aynı dairede çalışan daimi sekreter Sir Humphrey Appleby (Nigel Hawthorne) tarafından engellenir. Bakanın özel sekreteri Bernard Woolley (Derek Fowlds) ise çoğunlukla iki tarafın arasında kalır. Hükûmete ve devlet yapısına yönelttiği sert eleştirilerle gündeme gelen dizi çok sayıda ödül almış ve 2004 yılında yapılan değerlendirmede İngiliz yapımı tüm televizyon dizileri içinde en iyi altıncı dizi olarak seçilmiştir. Dizi, dönemin Birleşik Krallık Başbakanı Margaret Thatcher tarafından da beğeniyle seyredilmiştir. Televizyon dizisi henüz sonuçlanmış bir genel seçimin ardından başlar. Milletvekili adayı JimHacker’ın siyasi eğilimi belirtilmeyen partisi seçimleri kazanmıştır. Başbakan Hacker’a İdari İşler Bakanlığını önerir, Hacker da görevi kabul eder. Hacker görev yapacağı bakanlığa gider ve daimi sekreteri Sir Humphrey Appleby ve özel sekreteri Bernard Woolley ile tanışır. Appleby yeni bakana dalkavukça yaklaşsa da işleyişi değiştirme girişimlerine karşı daima statükoyu savunacaktır. Woolley bakana karşı iyi niyetli olsa da Appleby tarafından uyarılacak, bakanların gelip geçici olduğu ancak bürokrasideki amirlerinin kalıcı olduğu hatırlatılacaktır. Bölümlerin çoğu Hacker tarafından yapılması önerilen yeni uygulamaların Appleby tarafından veya Appleby tarafından yapılan önerilerin Hacker tarafından engellenmesini işler. Sonunda çoğunlukla meydana gelen bir diplomatik felaket veya bakanlığın kapanması gibi konularda işbirliği yaparlar. Dizi merkezi hükûmet yapısıyla ilgili olduğu için çoğunlukla iç çekimler tercih edilmiştir. Ayrıca hiçbir örnekte parlamento görüşmeleri gösterilmemiş, gerçek kararların alındığı yerlerin kapalı kapılar ardındaki bakanlıklar ve bürokrasi olduğu vurgulanmak istenmiştir. Dizide karakterlerin idealizmleri ve kendi çıkarlarını düşünmeleri arasındaki çelişkiler çok iyi işlenmiştir. Bakan Hacker idealist bir düşünceyle işleyişi iyileştirmek için ne zaman bir hamle yapsa, yeniden seçilememe veya üstlerine karşı yanlış hareket etme korkusuyla hemen geri adım atmaya hazırdır. Öte yandan Appleby ise her şeyin en iyisini bürokrasinin bildiğini düşünür. Bu açıdan bakıldığında Sir Humphrey parçası bulunduğu devlet aygıtı içindeki güvenilir yerini bırakmamakta kararlıdır. Kraliyet onursal sıfatları, iyi bir maaş, iyi bir emeklilik aylığı, emri altındaki kişilerin kazandırdığı prestij ve hiçbir zaman işine son verilemeyecek olması onun için vazgeçilmezdir. Dizideki siyasi hiciv esas olarak kendilerini ülkeyi yönetiyor sanan bakanlarla gerçekte ülkeyi yöneten bürokrasi arasındaki çelişkili ilişkiyi ele alır. Hacker’ın aile hayatı da bazen dizide işlenir. Eşi Annie (Diana Hoddinott) aile hayatlarının eşinin bakan olmasıyla bölünmesinden rahatsızdır. Ayrıca eşinin partisinin izlediği siyasi hattı da takip ederek zaman zaman acımasızca eleştirir. Çiftin sosyoloji öğrencisi kızları Lucy (Gerry Cowper) bir bölümde çevreci bir eylemci olacak ve babasının gerçekleştirmek istediği bir projeye karşı çıkacaktır. Sir Humphrey’nin kişisel özelikleri arasında karmaşık ve uzun cümleler kurarak karşısındakine olan zihinsel üstünlüğünü hissettirmek, asillerden olduğunu her fırsatta belirterek ukalalık yapmak, hükûmete karşı gerçekçi ve acımasız eleştiriler getirmek sayılabilir. Dizide neredeyse tüm bölümler Sir Humphrey’nin "Yes, Minister" veya "Yes, Prime Minister" demesiyle son bulur. Dizi özel olarak bir siyasi partiden çok genel olarak siyaseti ve hükûmeti eleştirmeyi amaç edinir. Dizide Birleşik Krallık siyasetinde egemen olan İşçi Partisi ve Muhafazakâr Partiyi çağrıştıracak kelimeler özellikle kullanılmaz. Dizide genellikle devlet yapısı küçültülmeye çalışılır. Milletvekillerinin ve hükûmette yer alan bakanların medya ile ilişkileri de eleştirel gözle incelenir. Siyasetçilerin basın ve seçmen karşısında yalan söylemeksizin herkesin duymak istediğini söylemesi, buna rağmen kendisini bağlayıcı sorumluluk altına girmemesi sergilenir. Dizinin senaristleri çok çeşitli kaynaklardan beslenmişlerdir. Bunlar arasında hükûmet içinden bilgi kaynakları, basılmış eserler ve ilginç haberler yer alır. Ayırca senaristler çok sayıda kıdemli bürokratla görüşme yapmıştır. Bazı bölümler kısmen yaşanmış olaylardan yola çıkarak kaleme alınmıştır. "The Moral Dimension" adlı bölümde hayalî bir İslami ülke olan Qumran’a giden Hacker ve ekibi yasak olmasına rağmen alkol tüketmek isterler. Ekibin başından geçen ilginç olaylar, aslında gerçek bir ziyaret sırasında Pakistan’da yaşananlardan esinlenilmiştir. Islington Lordu Jim Hacker (Paul Eddington) hükûmete katılmadan önce "Reform" isimli bir gazetenin yayın kurulunda yer almaktadır. Partisinin genel seçimleri kazanmadan önce uzunca bir süre parlamentoda muhalefette bulunduğu anlaşılmaktadır. Dizide hayalî bir bakanlık olan İdari İşler Bakanlığı görevinde kabinededir. Dizinin devam serisi olan "Emret Başbakanım"’da ise başbakan olur. Londra Ekonomi Okulu mezunudur. Görev döneminin ilk başlarında tecrübesizce her aksayan yöne müdahale etmeye çalışarak kendisini paralasa da ilerleyen dönemde tüm bu çabalarının devlet bürokrasisi tarafından engellendiğini görür. Bundan sonra daha akıllıca adımlar atacak hatta bürokrasinin taktiklerini yine onlara karşı kullanacaktır. "Emret Bakanım" dizisi boyunca Hacker sürekli olarak basın karşısında gaf yapan, net bir karar veremeyen ve sürekli olarak eleştirilen bir bakan olarak resmedilir. Ancak bu durum "Emret Başbakanım" dizisinde değişir. Artık Hacker daha vakurdur, etkileyici söylevler verir ve dışişleri alanında başarılıdır. Sir Humphrey Appleby (Nigel Hawthorne), Jim Hacker’ın bakanlığı sırasında İdari İşler Bakanlığında Daimi Sekreter görevindedir. Hacker’ın partisindeki liderlik krizi sırasında Hacker’ın başbakan olmasında etkili olur. Ülkede ve özel olarak bakanlık bürokrasisinde statükonun korunmasından yanadır. Sir Humphrey özellikle rakiplerini teknik ve felsefi laf kalabalığıyla alt eder, tartışmaları konudan saptırır ve özellikle karşı çıktığı önerilerin süreç içinde baltalanması için önerileri kabul eder görünür ancak çeşitli komisyonlara havale ederek sönümlenmesini sağlar. Bernard Woolley (Derek Fowlds) Jim Hacker'in özel sekreteridir. Sadakati hizmet ettiği bakan Hacker ile mensubu bulunduğu bürokrasinin temsilcisi Sir Humprey arasında gider gelir. Sir Humprey aynı zamanda Bernard’ın sicil amiri olduğu için genç bürokrat çoğunlukla ortada kalır. Bernard genelde ortaya atılan bir fikrin gerçekleşmeme gerekçelerini açıklar, bunu yaparken kimi zaman aşırıya kaçar. Bernard bakan tarafından yeni bir açılım veya politika açıklandığında heyecanlansa da Sir Humprey bu açılımın olumsuzluklarını ortaya koyduğunda üzüntüye kapılır. Çekilen 38 bölümün bir tanesi hariç hepsi 30 dakikalıktır. O dönemdeki BBC geleneği uyarınca diziler stüdyoda seyirciyle beraber çekilmiştir. Aktörler çekimler sırasında seyircilerin bulunmasının gerilimi artıdığını belirtseler de dizideki gülme efektlerinin gerçekçiliği için bu yöntemde ısrar edilmiştir. 1979 yılında çekilen ilk bölüm 1979 Birleşik Krallık Genel Seçimlerinin sonucunu etkilememesi için 1980 yılına kadar ertelenmiştir. "Emret Bakanım", her birisi yedi bölümden oluşan üç sezon boyunca 1980-1982 yılları arasında sürmüştür. "Emret Başbakanım" ise 1986-1988 yılları arasında sekiz bölümlük iki sezon şeklinde yayınlanmıştır. Jenerikteki çizimler Gerald Scarfe tarafından yapılmış, aktörler karikatürize edilmiştir. Her jeneriğin sonunda o bölümün adı Meclis Bülteninin içinde yazılı şekilde yer alır. Dizinin müzikleri ise Ronnie Hazlehurst tarafından bestelenmiş ve Big Ben’den esinlenilmiştir. Dizi olağanüstü yüksek izlenme seviyeleri yakalamıştır. Özellikle seyircinin zihnini zorlayan durumlar ve espriler Andrew Davies gibi eleştirmenler tarafından olumlu değerlendirilmiştir. Dizinin aday olduğu ve kazandığı ödüllerden bazıları: Dizi BBC tarafından 2004 yılında yapılan bir ankete göre tüm zamanların en iyi İngiliz sitcom dizisi dalında altıncı seçilir. Diziye siyaset bilimcileri tarafından bilimsel çalışmalarda atıf yapılmış, bürokrasi ile siyasetçiler arasındaki karmaşık ilişkinin ekranda çok iyi yansıtıldığı belirtilmiştir. Ayrıca dizinin dönemin siyasetçileri tarafından da ilgiyle takip edildiği bilinmektedir. Bunlar arasında en bilineni Başbakan Margaret Thatcher’dır. Dizi çok kez resmi olmaksızın yeniden çekilmiş ve uyarlanmıştır. Kanada, Portekiz ve Hindistan’da dizinin benzerleri çekilmiştir. Emret Bakanım dizisi 1987 yılında bilgisayar oyunu olarak çıkmıştır. Commodore 64, Amstrad ve ZX Spectrum için yazılan oyunda amaç bir hafta Jim Hacker olarak görevde kalabilmektir. Diziden esinlenen tiyatro eseri önce 13 Mayıs – 5 Haziran 2010 tarihleri arasında Chichester Festival Tiyatrosu tarafından daha sonra da 17 Eylül 2010 – 15 Ocak 2011 tarihleri arasında Londra Gielgud Tiyatrosunda sahnelenmiştir. Emret Bakanım dizisinin on altı bölümü radyoya uyarlanmış ve ana aktörler tarafından seslendirilip BBC 4 Radyosunda yayınlanmıştır. 1983-1984 yılları arasında Peter Atkin yönetmenliğinde yayınlanan radyo oyunları 2007 yılında BBC 7 Radyosunda yeniden yayınlanmıştır. Radyo oyunları daha sonra kaset ve cd olarak piyasaya sürülmüştür. BBC tarafından Emret Bakanım dizisinin bazı bölümleri ile Emret Başbakanım dizisinin tüm bölümleri çeşitli seferlerde VHS video olarak yayınlandı. Tüm seri 2003 yılının Ekim ayında DVD olarak piyasaya sürüldü. Diziden esinlenerek piyasaya sürülen çok sayıda kitap bulunmaktadır. Bazılarında senaryo değiştirilerek kitaplaştırılırken, bazıları da günlük şeklindeydi. Ilk olarak 1981 yılında basılan bu kitaplar daha sonra tüm seriyi kapsayacak şekilde 1989 yılında basıldı. Dizi 2005 yılında Sayın Bakanım adı ile gösterime girmiştir. Jim Hacker karakterinin karşılığını Kenan Işık, Sir Humphrey Appleby karakterinin karşılığını Haluk Bilginer, Dorothy Wainwright karakterinin karşılığını Ruhsar Öcal ve Sir Bernard Woolle karakterinin karşılığını Ali Sunal oynamıştır. Dizide orijinalinden yoğun halde yararlanılmıştır. Bałoszyce Małe Bałoszyce Małe, kuzey Polonya'daki Warmian-Masurian ilinin Ilawa ilçesine bağlı Gmina Susz idari biriminde bulunan bir köy. Susz'un 4 km güneybatısında, Iława'nın 20 km kuzeybatısında ve bölgenin başkenti olan Olsztyn'in 80 km batısında bulunur. Köyün nüfusu 36'dır. VyaÃ§eslav Gayzer Vyaçeslav Mikaloviç Gayzer (Rusça: Вячеслав Михайлович Гайзер, Komice: Гайзер Вячеслав Михайлович), Rus bir politikacıdır. 1966'da Inta'da doğan Gayzer, 15 Ocak 2010'da görevi devralmış ve Komi Cumhuriyeti'nin 2010-2015 yılları arası başkanlığını yapmıştır. TeliaSonera Türkiye'de Turkcell Mobil GSM operatörünün (Turkcell İletişim Hizmetleri A.Ş'nin) büyük hissesini elinde bulunduran küresel bazdaki GSM şirketi. TeliaSonera, Türkiye'nin de aralarında yer aldığı 20 ülkede faaliyet göstermektedir. TeliaSonera, dünya çapında en çok aboneye sahip 3. operatördür. (1. operatör Vodafone, 2. operatör Orange) Mariusz Pawełek Mariusz Pawełek (d. 17 Mart 1981, Wodzisław Śląski), Polonyalı futbolcudur. GKS Katowice'da oynamaktadır. Futbola Silesia Lubomia altyapısında başladı ve daha sonra a takıma yükseldi. Daha sonra Odra Wodzisław Śląski'ya transfer oldu. Pawełek, burada 6 sezon boyunca çıktığı 49 maçta 1 gol kaydetti. Pawełek, sonra Wisła Kraków'a geçti. Pawełek, Wisła Kraków'da 4,5 sezon boyunca 101 maçta görev aldı. Pawełek, 2010-11 sezonun devre arası transfer döneminde Süper Lig'e yeni yükselen Konyaspor'a transfer oldu. Pawelek, Konyaspor ile ilk maçına 23.01.2011 tarihinde Bursaspor ile oynan karşılaşmada çıktı ve Pawelek, ilk maçında kalesinde gol görmedi. 2012-2013 sezonunda Polonia Varşova takımında forma giyecektir. 2013-2014 sezonunda Rıza Çalımbay'ın isteği üzerine Çaykur Rizespor'a transfer oldu. Devre arasında ise Adana Demirspor'a kiralandı. Mariusz Pawełek, Polonya millî takımı' nda Kaleci olarak görev almaktadır. Pawełek, şu ana kadar 4 kez Polonya millî takımı formasını giymiştir. 1985 Federasyon KupasÄ± Finali 1985 Türkiye Kupası Finali, Türkiye Kupası'nın 23. sezonu olan 1984-85 Federasyon Kupası sezonunun şampiyonunun belirlendiği final serisi. Ä°zlanda'daki Yahudilerin tarihi İzlanda'daki Yahudilerin tarihi 17. yüzyılda başlamasına rağmen gerçek anlamda göç 1930'lara kadar gerçekleşmemiştir. İzlandalılar, Yahudiler ile ilgili ilk bilgileri İncil'den aldı ve onlar için "Gyðingar" terimini kullandı. Bu terim 11. yüzyılda kullanılmaya başlanıp Guð (Tanrı)'nın indirgenmiş halidir. Gyðinga Saga (Yahudi [Viking] destanı), 13. yüzyılda yazıldı. Bu kitap Makkabilerin ilk kitabının tercümesi ve Flavius Josephus'un yazılarından parçaları ihtiva ediyordu. Yahudiler için kullanılan "Júði" (çoğul: "Júðar") deyişi eskiden tarafsız olarak kullanılmaktayken bugün aşağılayıcı bir terimdir. İzlanda'ya gelen ilk Yahudiler tüccardılar. Bir Polonya Yahudisi olan Daniel Salomon Hristiyanlığa geçip 1625'te İzlanda'ya geldi. Bir Hollanda Sefarad Yahudisi olan ve Kopenhag'da yaşayan Jacob Franco, İzlanda ve Faroe Adalarının tütün ihracatı işlerinin başına getirildi. 1710'da Abraham Levin ve Abraham Cantor'a benzer sorumluluklar verildi. Cantor'un ardından yerine 1731'de oğlu Isak geçti. 1815'te Kopenhag Yahudisi Ruben Moses Henriques bir gemi kiralayıp İzlanda'ya vardı. 1853'te, İzlanda parlamentosu Altingi, Danimarka kralının, Danimarka kanunlarında olduğu gibi Yahudilerin ülkeye yerleşme izni verilmesi talebini reddetti. İki yıl sonra ise bu talebi kabul eden meclis Danimarka Yahudilerine ve diğer Yahudilere kapılarını açtı. Altingi, Yahudilerin girişimci tüccarlar olduğunu ve başkalarını kendi dinlerine çekmeye çalışmadığını bildirdi. Fakat, bu teklifi kabul eden bir Yahudinin olduğu bilinmemektedir. Ticaretin büyük kısmı İzlanda yerlileri tarafından icra ediliyordu, 19.yy'ın sonlarında Danimarka Yahudilerinin, sahibi olduğu az sayıda ticaret acenteleri açıldı. Altingi'nin 1874'teki bin yıl kutlamalarında, sonradan WZO'nun kurucularından ve bu örgütün başkanı olacak olan, Macar Yahudisi gazeteci Max Nordau'dan bahsedildi. 1906'da Fritz Heymann Nathan, Danimarka'dan gelip kısa bir sürede varlıklı bir tüccar haline geldi. 1913'te, Reykjavik'te "Nathan & Olsen"i kurdu. 1917'de evlendikten sonra İzlanda'da bir Yahudi yaşamının idame ettirilemiyeceğini anlayıp Kopenhag'a geri dündü. Şirket, İzlanda hükûmeti 1930'larda kısıtlamalar getirene kadar büyük başarı elde etti. Nathan, 1916'da, Reykjavik'in 5 katlı ilk büyük binasını inşa etti. Şık olarak kabul edilen bina Guðjón Samúelsson tarafından tasarlandı. Bu, elektrikle çalışan ışıkları olan ilk binaydı. Ekonomik Bunalım sırasında, bir Alman ve İskandinav mültecinin bir Yahudiye kıyasla, İzlanda'da çalışma ve yerleşme izni alması daha kolaydı. İzlanda'nın göç politikası genelde Danimarka'nın politikasını takip etti. Mayıs 1938'de, Danimarka kapılarını Avusturya Yahudilerine kapatınca birkaç hafta sonra İzlanda da aynı kuralı uyguladı. 1930'ların sonlarında Hilfsverein der Juden in Deutschland (Alman Yahudilerine Yardım Kurulu) Reich'te Auswanderberater'e bir rapor gönderip, Yahudi göçmenlerin İzlanda'ya göç olasılıklarını ve bunun imkansızlığını bildirdi. 1930'ların sonlarında bazı Yahudiler ülkeden kovuldu. İzlandalı yetkililer kovulmaların devam edeceğini, eğer Danimarka otoritesi bu İzlanda'dan kovulan Yahudilerle ilgilenmezse Almanya'ya üstüne para vererek gönderileceğini duyurdu. Leipzig'li Otto Weg, savaş sırasında İzlanda'da kalmasına izin verilen az sayıdaki Yahudiden biriydi. Tam bir İzlandalı olmak isteyip, Yahudiliği bıraktı ve ismini Ottó Arnaldur Magnússon'a değiştirdi. Jeoloji ve matematikten doktorası olmasına rağmen hiçbir zaman akademik bir iş bulamadı ve inşaat işlerinde çalışıp sonradan el-cebir ve Latin dersleri verdi. 1930 nüfus sayımları hiçbir Yahudinin varlığından bahsetmezken, 1940 nüfus sayımı, 6'sı erkek 3'ü kadın 9 Yahudinin mevcut olduğunu gösterdi. 10 Mayıs 1940'ta, Britanya güçleri Reykjavik'e vardı, askerler içinde Yahudiler de bulunmaktaydı. Hiçbir sinagog bulamadılar fakat oraya önceden varmış Yahudilerle karşılaştılar. Aynı yıl Yom Kipur'da, İngiltere, İskoçya ve Kanada'dan 25 Yahudi asker, sekiz Yahudi mülteci ve Hendrik Ottósson ile bir araya geldi. Yahudi bir kadınla evlenen Ottósson Gabaylık görevini üstlendi. İzlanda yetkilileri, ibadethane için Reykjavik'in eski mezarlığından bir şapel teklif etti. Ottósson, bu teklifi aşağılayıcı buldu ve Yeşilay lojmanlarından bir hol kiraladı. Şehirde bulunan tek Tora'yı ödünç aldı. Bu, ülkede 940 yıl aradan sonra gerçekleşen ilk gayri-Hristiyan dini töreniydi. Sonuç olarak İzlanda'da ilk Yahudi cemiyeti resmi olarak kuruldu. Deri ticaretiyle uğraşan Viyanalı Arnold Zeisel cemiyetin ilk başkanı oldu. Ada İngilizlerden Amerika'nın eline geçene kadar cemaat düzenli aralıklarla bir araya geldi. Matsaların geç ulaşmasına rağmen, İzlanda'da ilk bar mitsva, 1941'de Pesah'a denk gelen bir Şabat günü yapıldı. Cemaat, İngiliz güçlerinin İzlanda'ya bir haham göndermemesine rağmen ayakta kalmaya devam etti. 1941-42'de Amerikan güçleri adaya varınca, Yahudi yaşamı hareketlendi. İzlanda'ya 1941'in sonunda Amerikalı bir haham geldi. Cemaat yeteri nüfusa ulaşınca yeni bir bina ihtiyacı doğdu. Amerikan askerlerinin oluşturduğu cemaatin yanı sıra bir de Ortodoks cemaat vardı. Oluklu saçtan yapılmış barakayı ayinleri için kullanıyorlardı. Amerika'nın İzlanda üssüne yerleştirilen haham Yahudi mültecilerle temaslarda bulundu. Almanca konuşan Yahudiler, Almanya ve Avusturya'dan alışık olduklarının aksine Amerikan hahamın liberal görüşlü Reformist Yahudiliğini tercih ettiler. 1944'te Keflavik Donanma Hava Üssünde Roşaşana ayinine 500 Yahudi katıldı ve ABD'den bir Tora tomarı getirtildi. Bu zamandan 1950'lerin ortasına kadar İzlanda'da iki Yahudi cemaati bulunmaktaydı. 1944'te, tahmin edildiğine göre İzlanda'ya getirilen 70,000 askerin 2000'i Yahudiydi ve haham birkaç yıl boyunca Keflavik üssünde kaldı. 1955'te, yazar Alfred Joachim Fischer ülkeyi ziyaret edip buradaki Yahudiler hakkında yazı yazdı. Fischer'ın dediğine göre buraya gelen Yahudilerin hemen hemen hepsi naturalize olup yasalar gereği İzlandaca isimler edindiler. Savaş sonrası dönemde Yahudilerin çoğu dikkatleri üzerilerine çekmemeye özen gösterdiler. Çoğu dindar olmayıp içine kapanıktı. Bazı durumlarda, Yahudiler kökenlerini gizli tutmayı tercih ettiler. İzlanda, 2000'de Stockholm'daki Holokost konferasına katılıp, okullarda Holokost'un öğretilmesi gerektiğini belirten Avrupa Konseyi bildirgesine imza attı. Gerçekte ise İzlanda eğitim sisteminde Holokost'un öğretilmesi için fazladan bir çaba sarfedilmedi. İzlanda'da Yahudi cemaati bugün neredeyse kalmamıştır. Dini görüş fazla liberal olup cemaat el yazısı yerine baskılı Tora kullanmaktadır. Son yıllarda Reykjavik'te 4 adet bar ve bat mitsva töreni düzenlendi. Yahudi cemaati bir dini örgüt olmak için kayıt olma işlemini kendi aralarında tartıştı fakat yeterince ilgi toplamadı. İzlanda'daki lagunlara gelen Yahudi turistler için Şabat servisleri sunulmaktadır. Yahudilerin Reykjavik'teki eski mezarlığa gömüldüğüne dair bilgiler mevcuttur ve mezar taşlarında Davud'un Yıldızı kullanılmaktadır. Fakat masonlar da mezar taşlarında Davud Yıldızı kullandıklarından, her yıldızın olduğu mezarın Yahudi mezarı olduğu anlamına gelmemektedir. İzlanda'da az sayıda Yahudi bulunmasına rağmen ülkenin Başbayanı Dorrit Moussaieff isimli bir Yahudidir. Kendisi İsrailli bir Buhara Yahudisidir. Ayrıca Moussaieff, Yahudi kültürünü İzlanda toplumuna olumlu bir şekilde tanıtmıştır. Detox Detox, Amerikalı hip hop sanatçısı Dr. Dre'nin yayınlanmayan albümü. Albümün çalışmalarına 2003 yılında başlayan Dr. Dre, diğer sanatçıların albümlerine harcadığı zaman yüzünden kendi albümü ile ilgilenememiştir. 18 Şubat 2007 tarihinde, Dr Dre'nin albüm için potansiyel on sekiz parça hazırladığı söylenmiştir. 50 Cent ile albüm hakkında yapılan bir röportajda, Dr. Dre'nin mükemmeliyetçi bir yapıya sahip olduğunu, albüm üzerinde çok titiz çalıştığını ve henüz iki parçanın tamamlanabildiğini söyledi. Albümün 2010 yılında çıkması bekleniyordu fakat yapılan basın açıklamasında albümün 2011 yılında çıkacağı açıklandı. Dr. Dre, albümün son albümü olacağını söyledi. Dr. Dre, on yıldan uzun süren çalışmaların ardından albümü, ortaya çıkan üründen memnun olmadığı gerekçesiyle rafa kaldırdı ve yeni bir albüm üzerinde çalışmaya başladı. Sanatçının "Compton" adını taşıyan üçüncü stüdyo albümü 7 Ağustos 2015'te yayınlandı. 2011 Mısır Devrimi 2011 Mısır Devrimi, 2010-2011 Yasemin Devrimi'nin öncülüğünde, 25 Ocak 2011'den beri Mısır'da devam eden, halkı mevcut yönetime karşı seferber olmaya çağıran sokak gösterileri, protestolar ve sivil itaatsizliklerin bütünüdür. Gösteriler ve isyanların polis şiddeti, olağanüstü hâl, işsizlik, asgari ücretleri azaltma isteği, barınma eksikliği, yiyecek sıkıntısı, yolsuzluklar, ifade özgürlüğünün kısıtlanması ve kötü hayat koşulları üzerine başladığı rapor edildi. 11 Şubat 2011 tarihinde Mısır cumhurbaşkanı Hüsnü Mübarek gösteriler nedeniyle istifa etti. Muhammed El Baradey, Mısır protestolarının Tunus devlet başkanının devrilmesi ile sonuçlanan Tunus protestoları ile aynı kulvarda olması gerektiğini ifade etti. Daha önceki yıllarda yerel protestolar zaten yapılmaya devam ediliyordu, ancak asıl büyük protesto ve isyanlar "Öfke Günü" olarak bilinen 25 Ocak'ta başladı ve tüm ülkeye yayıldı. Gösteri tarihi, 6 Nisan hareketi tarafından belirlenmişti. 2011 protestoları, Mısır için "eşi benzeri görülmemiş" ve "yakın tarihin en büyük memnuniyetsizlik gösterisi" olarak adlandırıldı. Yabancı bir gazeteye konuşan Kahire'deki yerel bir muhabir şehri "savaş bölgesi" olarak tanımladı Farklı sosyoekonomik köklerden ve inançlardan Mısırlılar ilk defa protestolarda bir araya geldi. Bunlar 1977'deki Mısır Ekmek Ayaklanması'ndan beri Mısır'da görülen en büyük gösterilerdi. Hükûmet farklı metotlarla protestoları engellemeye veya kontrol altına almaya çalıştı. İsyan karşıtı polis grupları bölgelere kalkanlar, plastik mermiler, joplar, tazikli sular, göz yaşartıcı bombalar ve bazı durumlarda gerçek mühimmat ile karşılık verdiler. Çoğu zaman protestolara gelen karşılıklar ölümcül değildi, ancak ölüm tehlikesi geçiren birçok kişi oldu. Hükûmet, protestolarda karışıklığı en aza indirmenin düzeni devam ettirmek ve aşırı muhafazakâr İslamcı olarak nitelendirilen grupların ayaklanmasını önlemek için gerekli olduğunu öne sürdü. Protestolara gelen uluslararası tepkiler genellikle destekleyici oldu. Daha önce İran'da ve olaylardan kısa süre önce Tunus'ta buna benzer gösteriler aktivistlerin ve takipçilerin iletişimini, koordinasyonunu ve sızdırılan belgeleri paylaşmalarını sağlayan Twitter, Facebook, Youtube ve diğer sosyal paylaşım ağları yoluyla yüksek oranda yayılmış ve dünyanın dikkatini üzerine çekmişti. Olaylar herkes tarafından bilinmeye devam ettikçe Mısır hükûmeti özellikle sosyal paylaşım ağlarına ulaşımı ve internet erişimini sınırlamak için girişimlerde bulundu. 28 Ocak Cuma günü yapılması planlanan büyük protestoların arefesinde internet ve cep telefonu iletişiminde kesintiler başladı, bununla birlikte ertesi günün sabahında GSM kesintisi sona erdirildi. Mısır ,1980lerdeki 18 aylık bir ara haricinde, 1967den beri yarı başkanlık sistemi ile yönetilen ve olağanüstü hal kanunları nın altında olan bir cumhuriyet tir(Kanun No. 162 of 1958) Bu kanun yürürlüğünde, polis güçleri genişletilmiş, Mısır Anayasal Hakları askıya alınmış ve sansür yasallaştırılmıştır. Kanun, sivil toplum örgütlerinin siyasi aktivitelerini şiddetle kısıtlıyor : sokak gösterileri , onay almamış siyasi organizasyonlar ve kayıtsız finansal bağışlar resmen yasaklandı.17.000 kadar kişi kanun gereğince gözaltına alındı, ve siyasi tutsak ların tahminleri 30.000e kadar ulaşıyor. Bu "olağanüstü hal kararları" kapsamında, hükûmet istediği kişiyi herhangi bir zaman boyunca hapse atma hakkını verir ve onları gerçek hiçbir neden ve mahkeme olmaksızın istediği kadar içeride tutabilir. Hükûmetin iddialarına göre eğer şu anki hükûmet parlamento seçimlerine gitmezse,grubun ana finansmanlarının sahip olduklarına el koymazsa ve grup liderlerini gözaltına almazsa, -ki bu eylemler olağanüstü hal kararları ve hukuk sistemi bağımsızlığının engellenmesi olmaksızın imkânsızdır- Müslüman Kardeşler gibi karşıt gruplar iktidara gelebilir. Mısır'daki demokrasi avukatlarına göre bu durum, bir vatandaşın adil mahkeme hakkı'nı ve ülkesini yönetmeye hangi adayı uygun görüyorsa onun için oy kullanma hakkı 'nı içeren demokrasi ilkelerine karşı çıkıyor. Halid Muhammed Said , İskenderiye'nin Sidi Gaber bölgesindeki tartışmalar zamanında 6 Haziran 2010'da öldü. Birçok görgü tanığı Saeed'in polis tarafından ölene kadar dövüldüğünü doğruladı. 25 Haziran'da Uluslararası Atom Enerjisi Kurumu eski başkanı Muhammed El Baradey İskenderiye'de polisin gücünü kötüye kullanmasına karşı bir yürüyüş düzenledi ve taziye için Said'in ailesini ziyaret etti. Birçok polisin şiddet kullanmaktan kaçındığı rapor edildi. Polislerden birinin bir protestocuya sadece üç aylık görevinin kaldığını ve sonrasında "barikatın diğer tarafında yer alacağını" söylediği bildirildi. Başkan Hüsnü Mübarek 1981'den beri Mısır'ın yöneticisidir. Hükûmeti, medyada ve sivil toplum kuruluşları tarafından çokça eleştirilmiştir.İsrail-Filistin çatışmasındaki Mısır Dışişleri Bakanlığı 'nın tutumu O'nu bir Batı müttefiki haline getirmiştir, ve bunda Mısır'ın ABD'den aldığı 1.3 milyar dolarlık yıllık yardımın da payı büyüktür. Ayrıca bu hükûmet Müslüman militanlara uyguladığı baskı ile tanınmaktadır. Sonuç olarak, Hüsnü Mübarek'in kötü muamelelerine ABD tarafından gelen tepkiler bir anda kesildi ve ülkede gelişen sosyo-politik protestolar,tam da o zaman gerçekleşirken, Amerika'da gazete başlıklarında çok az bir yer kapladı. Mübarek iktidarının devamlılığını sağlamak için özellikle İçişleri Bakanlığı'nda siyasi yolsuzluklar yaparak, kendi yandaşlarının mevkii sahibi olmasını sağladı. Bu kişiler dışında, diğer muhalif politik figürler, genç aktivistler yargılanmadan yasadışı olarak kurulan hapishanelerde hapis altına alındılar. Bazı öğretim üyeleri, dini kişilikler ve gazeteciler muhalif kişilikleri nedeniyle reddedildiler. Hükûmet yanlısı polisler yasal neden olmaksızın insanları gözaltına aldılar. 2010 yılında, Transparency International tarafından hazırlanan Yolsuzluk Algılama Endeksi'ne göre, Mısır 3.1 CPI puanı ile (10 puan en temiz, 0 puan en çürümüş), 178 ülke arasında 98. olmuştur. Mısır'ın 80 milyonluk nüfusun yaklaşık %40'ının günlük geliri yaklaşık 2 Amerikan doları ve nüfusun büyük bölümü fonlanmış ürünlerle geçinmeye çalışıyor. Medyanın sıkı önlemleri,tutuklamalar,adaylara yasak konulması (özellikle Müslüman Kardeşler'in), ve meclisteki partinin sahtekarlıkla gelen belirsiz zaferi, Aralık 2010'da bir Mısır parlamento seçimi olacağının habercisiydi. 2011 Yeni Yıl Günü erken saatlerinde, İskenderiye'de bir kilisenin önünde bomba patladı ve 23 Kıpti Hristiyan 'ın ölümüne yol açtı.Bu olayın Gazze kaynaklı "İslam Ordusu" tarafınca yapıldığından şüpheleniliyor. Saldırıların ardından, birçok Hristiyan saldırıları sokaklarda protesto etti ve bazı Müslümanlar da sonradan onlara katıldı.Polisle çatıştıktan sonra, İskenderiye ve Kahire'deki bazı protestocular Mısır'da Mübarek yönetiminin devrilmesi için sloganlar atmaya başladı. Mısırda işsizliği protesto etmek için kendini yakarak intihar girişiminde bulunan genç Ahmet Haşim El Said, Mısır'daki isyan ateşini körüklemiştir. Tunus'ta kendini yakarak intihar ederek üniversiteli işsiz gençten sonra, Mısır' da da benzer olaylar yaşanmıştır. Tunus'taki gösterilerden etkilendiği kaydedilen Said ile birlikte Kahire'de iki kişinin daha intihar ettiği belirtilmiştir. 25 yaşındaki Ahmet Haşim El Said'den sonra 40 yaşındaki Avukat Muhammed Faruk Hasan adlı eylemci üzerine yanıcı madde dökerek kendini ateşe vermiş, ancak kısa bir süre içinde polis müdahale etmiş ve eylemci hastaneye kaldırılmıştır. Süveyş şehri yapılan protestolar sonucu kanlı şiddete sahne olmuştur. Belgelerin yedide üçünün ölü sayısını ifade ettiği belirtilmiştir. Görgü tanıklarının raporlarına göre basında yer alan bilgilerde, ölü sayısı ölü sayısının 100'ü geçtiği bildirilmekte ancak bilgi karartması yaşandığı için tam verilere ulaşılamamaktadır. Bazı internet aktivistleri bu protestoların Tunus'taki olayların yön verdiği ölçüde sonuçlanacağını öngörmüşlerdir. 25 Ocak 2011 günü, Öfke Günü olarak bilinen (, ) ya da İsyan Günü olarak adlandırılan protestolar Kahire , Süveyş , İskenderiye ve İsmailiye gibi birçok şehirde yaşanmıştır. Eylemciler Kahire'de 25 Ocak salı günü sabahı Yüksek Mahkeme önünde toplanan protestocular eylemi "Mısır Ulusal Polis Günü" ne denk getirmiştir "(a celebration of the Egyptian National Police)". Gösteriler Anayasa Mahkemesi karşısında düzenlenmiş bunun üzerine Tahrir Halk Meydanı'nda yüksek güvenlik kordonu oluşturulmuştur. Süveyşte iki eylemcinin öldüğü kaydedilirken, Kahire'de bir polisin eylemler sırasında öldürüldüğü belirtildi. Kahire'de polis protestoculara karşı tazyikli su ve biber gazı püskürterek güç kullanmış, buna karşılık eylemciler polise taş fırlatarak karşılık vermişlerdir. Kahire'de binlerce eylemci, yaklaşık 15.000, 25 Ocak günü Midan,Tahrir Meydanında toplanmıştır. İskenderiye'de ise yaklaşık 20,000 kişi çeşitli illerden toplanıp gösteri için bir araya gelmiştir. Ülkenin güneyinden Aswan kentinden 200 gösterici, ülkenin batısı olan İsmailiye'den 2000 gösterici ve ülkenin batısı Mahallah'tan ise yaklaşık 3000 kişi gösterilere katılmıştır. 26 Ocak Çarşamba günü de protestocular isyanlara devam etmiştir.Kesin bir rakam verilemese de binlerce insan meydanlara akın etmiştir. Polis ve göstericiler arasında şiddet artmış, resmi rakamlara göre Kahire'de bir polis ve iki gösterici hayatını kaybetmiştir. Süveyş büyük dramatik bir ayaklanmaya şahit olmuştur, ateş açılarak polis ve kalabalık arasında arbede yaşanmıştır. Protestocular, Süveyş'te içinde polis kuruluşlarının da olduğu çeşitli devlet binalarına ateşli saldırılar düzenlemiştir. Polis gösteriler sonucu Süveyş'ten geri çekilmiş, ordu harekete geçerek göstericileri yatıştırmaya çalışmıştır. 27 Ocak gösterileri, 25 Ocaktaki gibi şaşırtıcı kalabalığa sahne olmamıştır, nedeni, 28 Ocakta yapılacak büyük protestoya hazırlık yapılmış olmasıdır.Bugün, Müslüman Kardeşler protestoculara olan desteğini bildirmiş ve 28 Ocak Cuma günkü protestoya destek için insanlara çağrıda bulunmuşlardır. Reformcu ve muhalif lider Muhammed El Baradey Cuma günü olacak protestolara katılacağına dair söz vermiştir. Eğer teklif edilirse, Mısır başkanı hükûmetten çekilir ve halk isterse, sadece geçiş süreci için yönetime geçebileceğini belirtmiştir. Daha sonra, bölgeye Kuzey Sina'dan gelen Bedevi Kökene sahip bir protestocu polis tarafından çatışma sırasında öldürülmüştür.Mısır polisi bedevi protestocuya ateş açarak öldürmüştür. böylece ölü sayısı yediye yükselmiştir. Polis karakollarını da içeren bina kundaklamaları arttıkça Süveyş en büyük karışıklıkların ve ayaklanmaların olduğu bölgelerden biri haline geldi. Süveyş ve Sinai bölgesi silahlandırıldı, Süveyş ve etrafındaki bölgeler de protestocular tarafından silahlı isyanlara sahne oldu. Protestoculardan biri polis tarafından vurulan bir adamı videoya çekerken, ölü sayısı en az sekize yükselmişti; ölen kişinin kimliği Mohamed Atef (22) olarak belirlendi, protestocu Sheikh Zoweid'de öldürüldü. 28 Ocak Cuma günü binlerce kişi Mısır sokaklarını doldurdu ve bu gün "Öfkeli Cuma" olarak adlandırıldı. Beklenen büyük hükûmet karşıtı protestolardan, yerel saatle 1:00 den saatler önce, Mısır hükûmeti internet servislerini kesti;ancak bazıları farklı yollar kullanarak iletişim sağlamaya devam etti. Mesaj servisleri ve cep telefonları da bloke edilmiş gibi görünüyordu. Mısır'daki tüm telefon operatörlerine belirli bölgelerde servislerini kapatmaları için talimat verildi.Mısır yasası altındaki otoritelerin böyle bir emir vermeye yetkisi vardır ve operatörler de buna uymak zorundadırlar. Cuma namazı ndan kısa süre sonra on binlerce Mısırlı protestolara başladı, ve saatler içinde bu sayı yüz binlere ulaştı.Potansiyel bir 2011 Mısır parlamento seçimi nin adayı Muhammed El Baradey Kahire'ye döndü ve protestoculara katılmayı planladığını söyledi. El Baradey Giza'daki protestoların başındaydı.28 Ocak'ta El Baradey hükûmet karşıtı bir rallide tutuklandı ve ev hapsine kapatıldı. Gün boyunca polis, Kahire,İskenderiye ve tüm Mısır'daki otoriteler ve hükûmet karşıtı protestocuların çatışmaları sırasında biber gazı ve plastik kurşun attı, tazyikli su fışkırttı. Süveyş'te binlerce kişi isyan etti ve polis istasyonunu ele geçirdi, sonrasında da orada tutuklanmış olan tüm protestocuları serbest bıraktılar. Port Said 'de on binlerce protestocu toplandı ve birkaç hükûmet binası ateşe verildi. Süveyş 'te polis ateşiyle en az bir protestocu hayatını kaybetti. Hükûmet akşam 6 dan sabah 7 ye kadar bir sokağa çıkma yasağı ilan etti,ama protestocular bu yasağı görmezden geldi ve bunu zorlayan polisle karşı karşıya kaldılar. Protestocular akşam saatlerinde Kahire'deki NDP başkanlıklarından birini ateşe verdiler. Protestocular akşam namazı için durduklarında da polis biber gazı atmaya devam etti. Mısır hükûmeti Kahire,İskenderiye ve Süveyş'te polise yardım etmeleri için askeri güçleri de görevlendirdi. Protestocular, o sırada yanan iktidar parti binasının yanındaki Mısır Müzesi 'ni korumada askerlere katıldılar. Mısır silahlı kuvvetleri kadrosunun başkanı Gen. Sami Hafez Enan'ın öncülük ettiği bir delegasyon Washington'daydı ama bu ziyaret protestoculardan dolayı yarıda kesildi.Bu toplantılar Uluslararası Güvenlik İşleri Savunma Bakanlığı Asistanı Alexander Vershbow tarafından yönetiliyordu. ABD Müşterek Kurmay Başkanları başkanı Mike Mullen ile bir toplantı ve 2 Şubat'a kadar devam eden görüşmeler ayarlanmıştı. Ancak Mısır'ki olayların üzerine,bu delegasyon eve dönmek üzere Washington'dan 28 Ocak günü ayrıldı.Yapılacak olan bu görüşmeler, Amerikalı ve Mısırlı ortakların arasındaki yıllık askeri görüşmelerin bir parçasıydı. Kahire'de 28 Ocak'ı 29 Ocak'a bağlayan gece önceki günlere kıyasla az yağmalama raporu ile daha sessiz geçti. Çeşitli ve çok geniş kapsamlı protestolar, "Defol Mübarek" sloganlarıyla devam etti.Olaylar devam ederken ordunun yeri kritik ve karmaşık bir hal aldığı için, "halk ve ordu bir bütündür" sloganları da duyulmaya başlandı.Olayların ışığında ordunun yeri git gide kritik ve şüpheli bir yer aldığından, "halk ve ordu bir bütündür" sloganları da atılıyordu. Yerel saatle 2:00 den itibaren, Tahrir Meydanı nda yaklaşık 50.000 kişi, Kafr-al Sheikh'de 10.000 kişi ve Mısır'ın her yerinde başka protestocular da toplanmaya başladı. Kahire,İskenderiye ve Süveyş için saat 16:00 dan 8:00 e kadar bir sokağa çıkma yasağı ilan edildi.El Cezire 'ye göre polisin önceki gün koyduğu 18:00 sokağa çıkma yasağı "her nedense hiçbir etki yaratmamıştı", ve protestocular Tahrir Meydanı'na akın etmeye devam etti. Protestocular Mısır İçişleri Bakanlığı 'nın önünde de toplandı, ve binada kargaşa çıkarmaya çalıştıklarında polis tarafından üçü öldürüldü. Protestocuların önceki günlerde olduklarından çok daha kendilerine güvenli, ve hatta görünürde bunun olacağına dair kesin kanıtlar olmamasına rağmen hedeflerine -Mübarek rejiminin sonu- yaklaştıkça daha bir kutlama havası içinde oldukları rapor edildi. El Cezire'den bir görgü tanığı,tüm yaştan erkek,kadın ve çocukların orada olduğunu aktardı. Sokağa çıkma yasağına rağmen insanlar sokaklardaydı ve hiç kimse onları durdurmaya çalışmadı.Yağmalama olayları da rapor edildi,ancak o sıralarda Kahire sokaklarında hiç polis yoktu. Kahire'nin güneyi Beni Süveyf 'te,şehirdeki iki polis istasyonuna saldırmaya çalıştıkları için 17 protestocu polis tarafından öldürüldü.Şehirdeki protestolar sırasında 8 kişi daha öldürüldü.Kahire'deki Abu Zabaal hapishanesinde,kaçmaya çalışanlarla polisin çatışması sırasında da 8 kişi öldü.Reuters söylentilerine göre,bu ölümler bilançoyu en az 100'e ulaştırdı;ancak bunların hiçbiri doğrulanamadı. Kahire'nin Wadi Natrun hapishanesindeki tutuklular, birkaç İslamcı terörist in kaçmasına neden olan kızgın bir güruhun oraya saldırması sonucunda isyan ettiler. Mısır'daki protestocuların başlıca şikayet ettiği durum hapishanelerin kalabalıklığı ve polis şiddeti idi. El-Ahram Politik ve Stratejik Çalışmalar Merkezi ile bir araştırmacı,güvenilir bir kaynaktan "hapishanelerden suçluları salıvermek,silahlandırmak ve protestocularla birbirlerine düşürmek için zirvelerden emir geldiğini" öğrendiğini söyledi. Karışıklık karşıtı aktivist Khaled Said de o gün Mısır'da kaçan yüzlerce mahkûmun arasındaydı. Süveyş sokaklarında tankların dolaştığı rapor edildi.Protestocular içerideki askerlere dışarı çıkmalarını söylemeden önce,içerideki silahları aldılar ve bu polis istasyonu kundaklandı.Başlangıçta Merkezi Güvenlik Güçleri oradaydı,daha sonra da önemli şehirlerde sokak savaşlarını önlemek için askeri birlikler gönderildi. Rafah ın Sina şehrinde bir linç grubu üç polis memurunu öldürdü. Birçok turistik bölge altüst edildi ve Gize 'deki Piramit 'lere ulaşım engellendi. Ancak Şarm El-Şeyh resort şehri sakindi. Ne yapacağını şaşırmış ve korkmuş binlerce yabancının evlerine geri döndürülmeye çalışıldığı Kahire Uluslararası Havaalanı nda da bir kaos ortamı olduğu belirtildi. Başkan Mübarek 29 Ocak ve sonrası gelişen olaylar hakkında, Mısır yerel saatine göre ilk protestoların başladığı saatte ulusal televizyona çıkıp konuşma yaptı. Konuşmasında durumun geri dönüşü olmayan bir noktada olunmasına rağmen ulusal istikrar siyasi hukuk ve düzen galiptir, istifa etmeden önce bir ay içinde devletin yeni düzen sağlamsı adına hükûmet kurmayı talep ediyorum, dedi. Ancak kendi istifasından kesin olarak söz etmedi. Müslüman Kardeşler konuşmalarında Mübarek için istifa taleplerini yeniledi ve askeri müdahale zamanının geldiğini belirtti. Bir gecede,binlerce protestocu sokağa çıkma yasağı nı delmeye devam etti ve gece ilerledikçe,tren istasyonları,önemli hükûmet binaları ve bankalar gibi anahtar noktaları korumak için birlikler ve silahlı araçlar Kahire'ye dağıtıldı.Ordu tüm çevreleri kontrol etmekte yetersiz kalıyordu,bu yüzden yerleşik halk isyancıları ve hırsızları geri püskürtmek için silahlı,bıçaklı yasadışı gruplar kurdu. Ayrıca Süveyş'te yoğun bir askeri birlik (ancak hiç polis yoktu) mevcudiyeti rapor edildi. Süveyş'te kaos önceki gece de doruklardaydı, ancak gün ağardıkça sokaklar daha sessizleşti. Kahire'de olduğu gibi,birçok bölge sakini polis eksikliğinden dolayı evlerini ve işlerini korumak için yasadışı gruplar oluşturdu.Asker,şehir boyunca birçok kontrol noktası kurdu. Yaklaşık 30 ölü merkez Kahire'deki El Damardesh Hastanesine götürüldü.Bunlardan ikisi de çocuktu. Yerel saatle 6:00 dan itibaren, birkaç bin insanla Tahrir meydanı gayet sessizdi. Sabaha doğru ise,ilk kez protestolara katılan binlerce devlet yargıcının da içlerinde bulunduğu 3.000-5.000 kişinin orada toplandığı bildirildi. Diğerlerinin arasında onlar da yeni bir Mısır Anayasası ve geçici hükûmet çağrısı yaptılar. Yargıçlar Tahrir gösterilerine katıldı. Askerlere atış mühimmatı kullanmaları için emir verildi,ancak ordu "insanları korumak için" orada olduklarını ve bu emrin reddedileceğini söyledi. "El Cezire Arap" kanalına göre, birliğin şefi protestoculara vurulmayacaklarını söylemişti. Helikopterler protestoları yönetiyordu ve Tahrir Meydanı üzerinde her an savaş uçak ları dolaşıyordu. İki tane Mısır Hava Kuvvetleri F-16 sının ilk geçişinden sonra kalabalık heyecanlandı ancak sonraki geçişler daha yüksek sesli sloganları,kahkahalar ve bağırışları tetikledi.Kalabalık dağılmadı. Ayrıca protestocuların Tahrir Meydanı'ndaki çöpleri topladıkları çünkü yapması gerekenlerin bu işi yapmadığı ve "ülkelerini temiz tutmak istedikleri" öğrenildi.Bu sırada onlara yiyecek ve su verildi. Mısır Güvenlik Güçlerinden sorumlu Savunma ve Kumanda Bakanı Muhammed Hüseyin Tantavi , Kahire şehir merkezi Tahrir Meydanı'nda protestocularla birlikte görüldü. 18:30 gibi, Muhammed El Baradey Tahrir Meydanı'na varmıştı ve kalabalığa "Başladığımız iş geri döndürülemez." diye seslendi. Ayrıca "Siz bu devrimin sahiplerisiniz.Gelecek sizlersiniz.Bizim asıl isteğimiz rejimin sonlanması ve Mısırlıların özgür,faziletli ve erdemli bir hayat sürdüğü yeni bir Mısır'ın başlamasıdır." Bir karşıt lider Mübarek'le görüşme yapılmayacağını,sadece ordu ile yapılacağını söyledi. O sırada Mübarek,askeri kumandanlarıyla bir toplantı düzenliyordu. Müslüman Kardeşler ile birlikte 6 Nisan Gençlik Hareketi ,"Hepimiz Khaled Said'iz",Ulusal Değişim Derneği,25 Ocak Hareketi ve Kefaya (protestoların başlıca organizatörü) geçici bir ulusal hükûmet kurulmasında aracı olarak hareket etmesi için Muhammed El Baradey'e desteklerini verdiler. El Cezire Müslüman Kardeşlerin 34 üyesinin gardiyanları vazifeyi bıraktıkları için gözaltından salındıklarını rapor etti. Başkan Mübarek şu anki havacılık bakanı ve eski Hava İşleri başkanı Ahmed Shafiq 'e yeni bir hükûmet kurmalarını söyledi.Sadık bir parti mensubu olan Shafiq, politik güven veren kişiliğinden dolayı 2011 Mısır başkanlık seçimi potansiyel gelecek başkanı olarak çokça anılıyordu. Mısır Merkezi Bankası tüm bankaların ve menkul kıymetler borsalarının 30 Ocak Pazar günü kapalı olacağını söyledi. Tahrir Meydanı haricinde polis 10:30 sularında sokaklara geri döndü. Yerel saatle 10:55'ten itibaren El Cezire'nin Kahire ofislerine kapanma emri verildi.Aynı anda tüm ağ muhabirleri de tüm delillerini ortadan kaldırdılar. 30 Ocak gecesi Mübarek'in Şarm El-Şeyh'teki yazlık villası küçük bir grup güvenlik gücü ve tüm yaklaşan araçları geri çeviren sadık bir grup polisle çevrildi. Şarm El-Şeyh hiç ölüme olayına tanıklık etmemişti ve orada çok az sorun çıkmıştı. Havaalanı silahlı kuvvetler tarafından operasyonlarda sıkça kullanılmasına rağmen,yerel havaalanının çevresindeki çitten bir takım askeri uçak görülebiliyordu. Ayrıca Mısır'daki özel hava seyahatleri için merkez noktalardan biriydi,ancak çoğu hafif uçak lar havaalanını daha erken terketmişti. 30 Ocak'ı 31 Ocak'a bağlayan gece Kahire daha sessizdi,önceki günlere nazaran daha az karışıklık rapor edildi. Dördüncü gün sokağa çıkma yasağı büyük bir yankı olmaksızın delindi.Güvenlik güçleri sokağa çıkma yasağının 15:00'da başlayacağını duyurdu ve ihlal edenleri vurmakla tehdit etti,ancak güvenlik güçleri ve ordu Tahrir Meydanı'ndan ayrılırken sonuç olarak hiçbir hareket görülmedi. Yalnız Kahire'de 250.000 protestocu olmak üzere,yüz binlerce kişi Mısır şehirlerinde protestoya devam etti. Ebu Simbel 'de bir protestocu vurularak öldürüldü ve Süveyş Kanalı 'nı korumak için ekstra güçler gönderildi. Protestolar sırasında ilk kez,en az 1.000 kişi tarafından Mübarek lehine protestolar atıldı,bunların çoğu etraftaki izleyici gruplardı. Muhammed El Baradey Tahrir Meydanı'ndaki binlerce protestocuya tekrar katıldı.Önceki günlerin hükûmet karşıtı protestolarına atıf yaparak kalabalığa "Başladığımız şeyin geri dönüşü yoktur." dedi.Ulusal Değişim Örgütü , Müslüman Kardeşler ve demokrasi yanlısı grupların içinde bulunduğu birkaç karşıt grubu içeren bir genel kapsamlı grup olarak Mübarek'le görüşmesi için El Baradey'i seçti.Polis güçleri Kahire'den ayrıldığından ve askeriye o bölgede pozisyon aldığından beri,askeriye ve şimdiki sistem (hükûmet,ekonomik döngüler) ile onun yeri arasındaki iletişim seviyesi kritik bir hal aldı.Ancak Tantavi tarafından öncülük edilen önemli Mısır generalleri askeriyeyi durdurdu, çünkü ordu "Mısır'ın yüce insanları" nın yasal haklarını,pasif protestoculara karşı şiddet kullanmama isteklerini ve demokratik bir geçiş anlayışına sahip olduklarını ifade etti. Daha sonra ordu bir bildiri yayınladı: Saldırıya uğramış ülke içindeki başlıca hapishanelerde ortaya çıkan raporlar, kanun ve düzen Mısır'ın büyük bir bölümü boyunca iyice kötüleşti. Suç teşkil eden şiddet olayları, yağmacılar Arkadia alışveriş merkezini yakıp kül edinceye kadar devam etti. Mısır Havayolları yurt içi ve yurt dışı seferleri iptal etti; Mısır havaalanına giren Londra'dan Kahire'ye olan uçuş bomba tehdidi olduğunun iddia edilmesi sonucunda Atina'ya yönlendirildi. Endüstriyel eylemler de Kahire de içinde olmak üzere birçok şehirde çağrıldı. Japon firması Nissan hükûmet karşıtı eylemlerden sonra çalışanlarını güvenliğini sağlamak için Mısır'daki fabrikalarında üretimi askıya aldı, ama Kore'ye ait olan Hyundai'nin fabrikası çalışmaya devam etmeyi tercih etti. Uluslararası anlamda tanınan arkeolog, Mübarek tarafından yeni kurulan kabineye 31 Ocak'ta kabinelerin yeniden oluşturulması sırasında Eski Eserler Bakanı olarak atandı. Hawass kendi kişisel blogunda yayınladığı durumunda "kırılan tüm nesneler yenilenebilir ve biz bu yenilenme sürecine bu hafta başlayacağız" dedi. Bir röportajında Irak ve Afganistan ile yapılan karşılaştırmalara karşı çıkarak eski eserlerin koruma altında olduğunu söyledi. Muhalefet liderleri protestocuları "Milyonların Yürüyüşü" adı verilen gösteri yürüyüşüne katılmaya davet etti. (genel anlamıyla "Milyonların Yürüyüşü", Arapça