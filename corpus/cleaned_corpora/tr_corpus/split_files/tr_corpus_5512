edildi ve şehrin tamamı için gözetleme kulesi işlevi gördü. Game Boy Micro Game Boy Micro ( "Gēmu Bōi mikuro"), Nintendo tarafından üretilen bir taşınabilir oyun konsoludur. İlk olarak Eylül 2005 tarihinde Game Boy Advance'ın kompakt bir şekilde yeniden tasarlanması olarak piyasaya sürüldü ve Game Boy serisinin son konsoldur. Önceki konsollardan farklı olarak Game Boy Micro, Game Boy veya Game Boy Color oyunları için geriye dönük uyumluluğa sahip değildir. Gabriele Possanner Gabriele Barbara Maria Possanner von Ehrenthal (d. 27 Ocak 1860 - ö. 14 Mart 1940), Avusturyalı hekim. Ülkesi Avusturya'da hekimlik yapan ilk kadındı. Hukukçu Benjamin Possanner'in kızı olan Gabriele Possanner, babasının işi dolayısıyla sıkça yer değiştirdi; yirmi yaşına gelene kadar altı ayrı kentte yaşamıştı. Ekim 1880'de babası Viyana'daki İmparatorluk Hazinesi'nde bölüm şefi olarak görevlendirilince, aile Viyana'da yerleşik duruma geçebildi. Gabriele Possanner hekim olarak ilk görevini Bosna-Hersek'te yaptı. 1894'te Zürih Üniversitesi'nde tıp eğitimini tamamlamış olan Possanner, Avusturya'da hekimlik yapabilmesi için geçmesi gereken sözlü sınavı 1897'de vererek bu hakkı kazandı. Böylece Viyana Üniversitesi'nden tıp diploması alan ilk kadın olmuştu. Daha sonra da 1903'e kadar Avusturya-Macaristan hastanelerinde çalışan tek kadın tıp doktoru olmayı sürdürdü. 1960'ta Hietzing'deki Possannergasse, Gabriele Possanner'in adıyla anılmaya başladı. 2004'te Viyana'nın 9. ilçesinde bir parka Gabriele-Possanner-Park adı verildi. 21. ilçesinde ise Gabriele Possanner Disiplinlerararası Araştırma Enstitüsü adlı bir merkez bulunmaktadır. Avusturya'da feminist araştırmalara verilen devlet ödülü, Gabriele Possanner Devlet Ödülü ("Gabriele-Possanner-Staatspreis") olarak onun adını taşır. 1997'de verilmeye başlanan ödül, her iki yılda bir Federal Bilim ve Araştırma Bakanlığı tarafından dağıtılmaktadır. Mait Riisman Mait Riisman (d. 23 Eylül 1956 - ö. 17 Mayıs 2018), Eston-Sovyet sutopu oyuncusu. Moskova'daki 1980 Yaz Olimpiyatları'nda altın madalya kazanan Sovyet sutopu takımının oyuncusuydu. Riisman Tallinn'de doğdu. 17 Mayıs 2018'de 61 yaşında öldü. Schuyler County, New York Schuyler ilçesi veya Schuyler County, Amerika Birleşik Devletleri'nin New York eyaletinde yer alan bir ilçedir. İlçenin nüfusu 2010 sayımına göre 18,343'tür. İlçenin merkezi Watkins Glen şehridir. Benton, Missouri Benton ilçesi veya Benton County, Amerika Birleşik Devletleri'nin Missouri eyaletinde yer alan bir ilçedir. İlçenin nüfusu 2010 sayımına göre 19,056'dır. İlçenin merkezi Warsaw şehridir. EuroLeague şampiyonluğu kazanan koçlar listesi EuroLeague şampiyonluğu kazanan koçlar listesi, Avrupa basketbol ligleri hiyerarşisinin en üst düzey organizasyonu olan EuroLeague'de şampiyonluk kazanan koçların bir listesidir. 1958'den bu yana geçen atmış sezonda yirmi beş farklı koç şampiyonluk yaşamıştır. En çok şampiyon olan isim dokuz şampiyonlukla Željko Obradović'tir. Obradović'i takip eden Ettore Messina, Božidar Maljković, Pedro Ferrándiz ve Aleksandr Gomelskiy'in ise dörder şampiyonlukları bulunmaktadır. Obradović beş farklı takımda şampiyon olarak bu alanda da ligin rekorunu elinde bulundurmaktadır. Partizan, Badalona, Real Madrid, Panathinaikos ve Fenerbahçe ile şampiyonluklar yaşayan Obradović'i yine Ettore Messina, Božidar Maljković ve Aleksandr Gomelskiy ikişer farklı takımla yaşadıkları şampiyonluklar ile takip etmektedir. Üst üste en fazla şampiyonluk rekoruysa turnuvanın ilk üç sezonunda bunu başaran Aleksandr Gomelskiy'dedir. Madison, Florida Madison ilçesi veya Madison County, Amerika Birleşik Devletleri'nin Florida eyaletinde yer alan bir ilçedir. İlçenin nüfusu 2010 sayımına göre 19,224'tür. İlçenin merkezi Madison şehridir. Freestone Freestone ilçesi veya Freestone County , Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 sayımına göre 19,816'dır. İlçenin merkezi Fairfield şehridir. Sigara (şarkı) "Sigara", Azeri şarkıcı Aygün Kazımova'nın şarkısıdır. Azeri şarkıcı şarkının Türkçe versiyonuna klip çekmiştir. Sözleri İsmail Dadaşov'a ve müziği azeri besteci Vagif Mustafazade'ye aittir. Aygün Kazımova şarkıyı Azerice ve Türkçe okumuştur. Şarkının video klibi azeri yönetmen Naile Akberova tarafından çekilmiştir. Klipte “Best Model of the World – 2002” modellik yarışmasının modelleri yer almıştır. Klip İstanbul'da çekildi. Nintendo 2DS Nintendo 2DS, Nintendo tarafından üretilen bir taşınabilir oyun konsoludur. Ağustos 2013'te duyurulmuş olan cihaz, 12 Ekim 2013'te Kuzey Amerika, Avrupa ve Avustralya'da, 7 Kasım 2013'te Güney Kore'de ve 27 Şubat 2016'da Japonya'da piyasaya sürüldü. Nintendo 2DS, Nintendo DS ve 3DS için tasarlanan yazılımla aynı donanım, benzer işlevsellik ve uyumluluğunu koruyan Nintendo 3DS'in giriş seviyesi bir sürümüdür. Bununla birlikte 2DS, öncüleri tarafından kullanılan kapaklı tasarım yerine yeni bir kayrak form faktörüne sahiptir ve Nintendo 3DS imzası otostereoskopik 3D göstergesinden yoksundur. 2DS, Nintendo 3DS oyunları için pazarı genişletmek için bir teşvik olarak mevcut 3DS modelleri ile eşzamanlı olarak satılmaktadır. Dr. Gachet'nin Portresi Dr. Gachet'nin Portresi Hollandalı ressam Vincent van Gogh'un en çok değer gören resimlerinden birisidir. Hayatının son zamanlarında tedavi gördüğü Dr. Paul Gachet'nin portresidir. Haziran 1890 tarihinde yapılmış tablonun doğrulanmış iki versiyonu vardır. Her ikisinde de Dr. Gachet masaya oturmuş, başını sağ eline yaslamış pozisyondadır. Tablo 1897 yılında 300 franka (günümüzde 57,85 ABD doları) satılmıştır. 1990 yılında bu resim 82,5 milyon dolarlık rekor bir bedele satılmıştır. New Nintendo 3DS New Nintendo 3DS, Nintendo tarafından üretilen bir taşınabilir oyun konsoludur. Orijinal Nintendo 3DS'in yenilenmiş bir sürümü olup Nintendo 3DS ailesinin dördüncü konsoludur. 11 Ekim 2014 tarihinde Japonya'da, 21 Kasım 2014'te Avustralya ve Yeni Zelanda'da, Avrupa'da 6 Ocak 2015'te Club Nintendo'ya özel elçi sürümü olarak ve 13 Şubat'ta resmî olarak piyasaya sürüldü. Orijinal 3DS gibi, New Nintendo 3DS'in de daha büyük bir New Nintendo 3DS XL varyantı bulunmaktadır. Kuzey Amerika'da, New Nintendo 3DS XL, 13 Şubat 2015'te, standart boyutlu New Nintendo 3DS ise 25 Eylül 2015'te piyasaya sürüldü. Karanlığın Sol Eli Karanlığın Sol Eli, Amerikalı yazar Ursula K. Le Guin'in 1969'da yayımlanan bilimkurgu romanı. "En İyi Roman" dalında Hugo ve Nebula ödüllü roman 1975 yılında "Locus" dergisi tarafından düzenlenen yarışmada üçüncü sırayı almıştır. Hain Döngüsü'nün parçası olan roman, Ekumen adlı gezegen topluluğunun elçisi olarak Terra'dan Gethen'e gönderilmiş Genly Ai'nin başından geçenleri konu almaktadır. Montague Montague ilçesi veya Montague County ( ), Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 sayımına göre 19,719'dur. İlçenin merkezi Montague şehridir. Color TV-Game Color TV-Game ( "Karā Terebi-Gēmu"), Nintendo tarafından üretilen bir video oyunu konsoludur. Color TV-Game 6, Color TV-Game 15, Color TV-Game Block Breaker, Color TV-Game Racing 112 ile Computer TV-Game olmak üzere beş çeşidi bulunmaktaydı. 3 milyon adet satış rakamı ile en çok satan birinci nesil video oyunu konsoludur. C pilleri veya AC adaptörü ile çalışabilmektedir. Ä°Que Player iQue Player (), iQue ve Nintendo tarafından ortak üretilen bir video oyunu konsoludur. 17 Kasım 2003 tarihinde piyasaya sürülmüş olup Nintendo 64'e dayanmaktadır. Bölgedeki oyun korsanlığını engelleme girişimi nedeniyle yalnızca Çin'de satışa sunuldu. iQue Player, konsolun şeklini alır ve doğrudan televizyona takılmaktadır. Çok oyunculu oyun oynamaya izin veren bir kutu aksesuarı mevcuttur. iQue Player, toplam 14 oyuna sahipti. Oyunlar, konsola takılan 64 MB'lık flaş kartlarda depolanır. Howard Crosby Butler Howard Crosby Butler (d. 7 Mart 1872 Croton Falls, New York, ö. 3 Ağustos 1922 Neuilly) Amerikan arkeolog. Princeton Üniversitesi mezunu olan Butler, daha sonraları mimari ve klasik arkeoloji ve filoloji üzerine Roma ve Atina gibi şehirlerde eğitim almıştır. 1899, 1904 ve 1909 yıllarında Suriye'de gerçekleştirilen araştırma gezilerine katılmıştır.1905 yılında Princeton'da profesörlük alan Butler, Türkiye'de Sardis kazılarını yönetmiş ve çeşitli yayınlar yapmıştır. Butler aynı zamanda Suriye'de gerçekleştirdiği araştırma seyahatleri sırasında kazandığı bilgileri kapsamlı raporlar halinde yayınlamıştır. Roberto Fico Roberto Fico (d. 10 Ekim 1974, Napoli) İtalya Temsilciler Meclisi Başkanı. Trieste Üniversitesi'nde iletişim bilimleri alanında eğitim görerek mezun olmuştur. Ayrıca Erasmus Programı ile Helsinki Üniversitesi'nde 1 yıl geçirmiştir. Sonrasında iletişim alanında görev yapmıştır. Beppe Grillo'ya destek veren ve onun yakınlarında yer alan Roberto Fico Beş Yıldız Hareketi'nde yer alarak 2013 yılından itibaren milletvekilliği yapmaktadır. RAI (İtalya Radyo-Televizyon Kurumu) Denetleme Komisyonu Başkanı olarak 2013-2018 yılları arasında görev yapmış, 4 Mart 2018 seçimleri ardından 24 Mart 2018 tarihinde Meclis Başkanı seçilmiştir. Beş Yıldız Hareketi'nin ortodoks çizgisinin öncüsü olup ayrıca partinin sol kanadındandır. Eşcinsellerin evlenme ve evlat edinme hakları ile ölümcül hastalıklar için ötanaziyi desteklemektedir. Doğuştan vatandaşlık hakkı olan Jus soli'yi savunmaktadır. Ayrıca kamuya ait suların özelleştirilmesine karşıdır. Maya Jribi Maya Jribi (19 Ocak 1960 - 19 Mayıs 2018), Tunuslu siyasetçi. 2006'dan 2012'ye kadar İlerici Demokratik Parti'nin (PDP) lideriydi. PDP'den sonra Nisan 2012'de Cumhuriyetçi Parti'ye katılarak, 2017'de istifasına kadar merkezci partinin Genel Sekreterliği görevini yürüttü. Annesi Cezayir’li babası Tunus Tatouine’liydi. 1979'dan 1983'e kadar Sfax Üniversitesi'nde biyoloji okuduktan sonra Radès Tunus'ta bir süre çalıştı. O dönemde, UGET olarak bilinen öğrenci birliğinin ve Tunus İnsan Hakları Ligi'nin aktif üyesi oldu. Bağımsız haftalık yayınlar Erraï ve siyasi PDP-gazete Al Mawkif için yazdı. Ahmet Najib Chebbi ile birlikte Maya Jribi, 1983'te kurulan ve daha sonra İlerici Demokrat Parti (PDP) olarak adlandırılan “Progressive Socialist Rally” i kurdu. 1986'dan beri partinin yönetim kurulu üyesi olup 25 Aralık 2006'da Jribi, PDP Genel Sekreteri olarak atandı. 1-20 Ekim 2007 tarihleri arasında Jjbi, Najib Chebbi ile birlikte partinin Tunus'taki zorunlu hareketine karşı açlık grevi yaptı ve buda onun için ciddi sağlık sorunlarına yol açtı. Jribi, Ekim 2011'de Kurucu Meclis Seçimleri için PDP’nin Ben Arous Governorate’daki seçim listesine başkanlık etti. The PDP list received one seat in Ben Arous according to preliminary election results. 9 Nisan 2012'de PDP, Cumhuriyetçi Parti'yi oluşturmak için diğer laik partilerle birleşti ve Maya Jribi bu partinin lideri oldu. Maya Jribi aynı zamanda açık sözlü bir feministti. İsrail'i “Siyonist bir yapı” olarak belirtmiş ve İsrail hacılarının Cerbe adasındaki El Ghriba Sinagog'unu ziyaret etmesine izin verilmesini önermiştir. 2017'deki Cumhuriyetçi Parti kongresinde Maja Jribi emekli olacağını açıklamıştır. Tunuslu kadın siyasetçi Maja Jribi 19 Mayıs 2018'de 58 yaşında ölmüştür. Reggie Lucas Reginald Grant "Reggie" Lucas (d. 25 Şubat 1953 -ö. 19 Mayıs 2018),Amerikalı müzisyen, söz yazarı ve müzik yapımcısıdır. Lucas, Madonna'nın 1983'teki ilk albümünde, baterist Mtume ile yaptığı ortak prodüksiyon çalışması ve 1970'lerin ilk yarısında Miles Davis'in müzik grubuyla yaptığı çalışmalarıyla öne çıkmıştır. John Green John Green adlı kişiler: Sırbistan erkek millî buz hokeyi takımı Sırbistan erkek millî buz hokeyi takımı, Sırbistan'ı buz hokeyi dalında temsil eden erkek takımıdır. Takım Uluslararası Buz Hokeyi Federasyonu (IIHF) üyesi olan Sırbistan Buz Hokeyi Federasyonu tarafından yönetilmektedir. Takım şu anda IIHF Dünya Sıralamasında 30. sırada yer almaktadır. Sırbistan şu anda IIHF Dünya Şampiyonası I. Bölüm'de mücadele etmektedir. Key: 2016 IIHF Dünya Şampiyonası II. Bölüm kadrosudur. Fenerbahçe (futbol takımı) 2018-19 sezonu Fenerbahçe (futbol takımı) 2018-19 sezonu, Fenerbahçe'nin kuruluşundan itibaren 112. ve ulusal ligdeki 61. sezonudur. 2017-18 sezonunu ikinci bitiren Fenerbahçe bu sezonda Süper Lig, Türkiye Kupası ve UEFA Şampiyonlar Ligi 3. ön eleme turundan itibaren mücadele etmiştir. İmleci noktalı alana hareket ettirerek yönetim kurulu üyelerinin görevlerini görebilirsiniz. Teknik ekip aşağıdaki gibidir. Fenerbahçe Futbol A.Ş'nin, 8.000.000 Euro altındaki transferler için KAP bildirimi yapmak zorunluluğu bulunmamaktadır. Bu nedenle bazı transferlerin maliyeti kesin olarak bilinmemektedir. Ancak Fenerbahçe Spor Kulübü Başkanı Ali Koç, 11 Eylül 2018 tarihinde Fenerbahçe TV'de yaptığı sunumla söz konusu sezon hakkında resmi olarak bilgilendirme yapmıştır. 3 Haziran 2018 tarihinde yapılan olağan genel kurulunda 20 yıldır kulübün başkanı olan Aziz Yıldırım'ın karşısına Ali Koç başkan adayı olarak çıktı. Kongre sonucunda 20.736 geçerli oyun 16.092'sini alan Ali Koç Fenerbahçe'nin 37. başkanı oldu. Başkanlık seçiminin ardından Fransız futbol insanı Damien Comolli sportif direktörlük görevine getirildi. 2015-16 sezonu öncesinde takıma katılan Fernandão 12 Haziran tarihinde Suudi Arabistan'ın El-Vehda takımına transfer oldu. 18 Haziran 2018 tarihinde teknik direktör Aykut Kocaman ile yolların ayrıldığı duyuruldu. 2018-19 sezonunda Şükrü Saracoğlu Stadyumu'nda maçların izlemek için çıkartılan kombineler 600 ile 10.150 arasında değişen fiyatlarla 18 Haziran'da eski hak sahiplerine yenileme için, 3 Temmuz tarihinde genel satışa sunulmuştur. 22 Haziran 2018 tarihinde, Hollandalı teknik direktör Phillip Cocu ile 3 yıllık sözleşme imzalandığı açıklandı. Yeni sezon öncesi takım 28 Haziran Perşembe günü İstanbul'da toplanarak hazırlıklara başladı. Fenerbahçe futbol takımı 10-18 Temmuz tarihleri arasında kamp için İsviçre’nin Lozan kentine gitti. 3 Temmuz 2018 tarihinde kulüpten yapılan açıklamada satışa sunulan 39.000 kombine kartın 31.000'ini genel satış öncesinde satıldı. Genel satış öncesinde bir grup taraftar geceden stad öncesinde kuyruğa girdi. İlk kez bu sezon uygulanacak olan Öğrenci Tribünü uygulaması için Migros Alt tribününde 3.097 adet koltuk 600 'den satışa sunuldu. Sözleşmesi biten Volkan Demirel ile sözleşme yenilendi. Fenerbahçe sezonun ilk transferlerini Altınordu'dan Berke Özer ve Barış Alıcı'yı alarak gerçekleştirdi. İkinci transferi ise NEC'den Ferdi Erenay Kadıoğlu'nu kadrosuna katarak gerçekleştirdi. 23 Temmuz'da Şampiyonlar Ligi 3. ön eleme turu için yapılan kura çekiminde Fenerbahçe'nin rakibi Portekiz'in Benfica takımı oldu. 27 Temmuz tarihinde Swansea City'de forma giyen André Ayew kiralık olarak Fenerbahçe'ye transfer oldu. Ayrıca altyapıdan Burak Albayrak, Mahsun Çapkan, Muhammet Gümüşkaya, Abdulcebrail Akbulut ve Ömer Çakı ile profesyonel sözleşme imzalandı. 28 Temmuz'da gerçekleşen yüksek divan kurulu toplantısında 39,226 kombine satıldığı açıklandı. 2 Ağustos'ta Phillip Cocu'nun yardımcılığına Erwin Koeman'ın getirildiği duyuruldu. Fenerbahçe sezon öncesinde oynadığı 6 hazırlık maçında 2 galibiyet, 3 beraberlik ve 1'de yenilgi elde etti. 3 Ağustos'ta kulüpten yapılan açıklama ile son 6 sezonda idari menajerlik görevini sürdüren Hasan Çetinkaya ile karşılıklı anlaşarak yolların ayrıldığı bildirildi. Lig başlamadan önceki hafta oynanan Şampiyonlar Ligi 3. ön eleme turu ilk maçında Lizbon'da Benfica ile oynanan maçı Fenerbahçe 69. dakikada Franco Cervi'nin attığı golün ardında 1-0 kaybetti. Rövanş maçında İstanbul'da Gedson Fernandes'in ve Alper Potuk'un karşılıklı golleriyle 1-1 berabere kalarak Şampiyonlar Ligi'nden elendi. Sezona forma göğüs reklamı olmadan başlayan Fenerbahçe yönetimi 19 Ekim 2018 tarihinde AVIS ile 35,5 milyon Türk Lirasına 1 yıl uzatma opsiyonlu bir sözleşme imzalandı. Krister Henriksson Jan Krister Allan Henriksson (d. 2 Kasım 1946), İsveçli oyuncu. Aynı adlı Henning Mankell'in yazdığı romandan alınan İsveç yapımı polisiye Tv dizisi dedektif Kurt Wallander karakterini canlandırdığı "Wallander" ile bilinir. Oyuncu Grisslehamn, İsveç'te doğdu. BjÃ¶rn Gedda Björn Roger Gedda (3 Mart 1942; Solna, şimdiki: Boden, İsveç), İsveçli tanınmış oyuncu. İsveçli oyuncu Johanna Sällström'ün üver babasıdır. Johanna Sällström Johanna Maria Ellinor Sällström (önceki soyadı: "Berglund"; d. 30 Aralık 1974; Stockholm, ö. 13 Şubat 2007; Malmö, İsveç), Tanınmış İsveçli oyuncu.. Sällström, genç yaşta Sörmland County Tiyatrosu'nda aktif oyuncu olarak görev aldı. 1997 yapımı Daniel Fridells imzalı "Under ytan" adlı sinema filmi ile tanındı. 2003-2007 yılları arasında Alman ARD Kanalı ve İsveç Yellowbirds Prodüksiyonu ortak yapımı polisiye dizi "Wallander"'de Linda Wallander olarak ekranlara geldi. Oyuncu bir süre Danimarka'da yaşadı ve oyunculuk yaptı. 13 Şubat 2007 tarihinde, 32 yaşında Malmö'deki evinde ölü olarak bulundu. Ölümünden sonra geride 5 yaşında bir kızı kalmıştır. Harvey Hall Harvey Leonard Hall (d. 5 Ocak 1941, Bakersfield, Kaliforniya –ö. 19 Mayıs 2018), Amerikalı iş adamı ve siyasetçidir. Bakersfield, Kaliforniya'nın 25. belediye başkanı olarak görev yaptı. Hall ilk olarak 2000 yılında seçildi ve 2004, 2008 ve 2012 yıllarında yeniden seçildi. Bakersfield tarihinin en uzun süre görev yapan belediye başkanlarından biriydi. Kendisi Bakersfield'de doğdu. Belediye başkanı olarak, odaklarından biri, "Bakersfield Güzel Tut" sloganı ile şehirdeki fiziksel iyileştirme ve aylık olarak "Belediye Başkanı Otoyol Temizleme" sloganı ile, yerel otoyollarda çöp toplamalarının sağlanması kendisininde bizzat katılımıyla gerçekleşmiştir. Hall belediye başkanlığı maaşını yerel öğrencilere burs sağlayan Kern Toplum Vakfı'na ve yerel öğrenciler için çalışmalar yapan Kaliforniya Eyalet Üniversitesi, Bakersfield'e bağışladı. Siyasi yaşamı dışında Hall kendi adıyla oluşturulan Ambulans Servisi'nin kurucusu ve eski başkanıydı. Amerikalı siyasetçi ve iş adamı Harvey Hall 19 Mayıs 2018'de Bakersfield'de 77 yaşında Creutzfeldt-Jakob hastalığı nedeniyle ölmüştür. Ä°yad Fetih er-Ravi Ayad Futayyih Khalifa al-Rawi () (1942 – ö. 18 Mayıs 2018), Irak Cumhuriyet Muhafızları'ndan olan eski rütbeli üst düzey askerdir. Daha sonra Kudüs Ordusu'nun komutanı olarak hizmet etti. Orduda hizmetine zırhlı bir birimde subay olarak, katıldığı İran-Irak Savaşı'nda yer alarak başladı. . Saddam Hüseyin'in daimi müttefiklerinden biriydi. Rawi, Irak'ın ABD liderliğindeki işgali sonrasında 4 Haziran 2003'te tutuklandı. İddia edilen boyutuna rağmen, Al Quds Ordusu savaşta neredeyse hiçbir rol oynamadı. Iraklı eski general ve asker Ayad Futayyih Al-Rawi 1942'de Rawa, Irak'ta doğdu. 18 Mayıs 2018'de Bağdat'ta inme sonucu 76 yaşında öldü. Mehdi Tebatebayi Seyid Mehdi Tebatebayi Şirazi (, d. 21 Mart 1936 — ö. 17 Mayıs 2018), İranlı Şii din adamı ve muhafazakâr görüşte olan siyasetçidir. Tahran, Rey, Shemiranat ve Eslamshahr (seçim bölgesi) bölgelerini temsilen 2004-2008 yılları arasında İran Parlamentosu üyesi olarak görev yaptı. Daha sonra 1984'ten 1988'e kadar Meşhed ve Kalat'ı temsil etti. İran'ın Rafsancan şehrinde doğan Tebatebayi, eski Cumhurbaşkanı Mahmud Ahmedinejad'ın eleştirmeni idi. İranlı Şii din adamı ve siyasetçi Mehdi Tebatebayi, 17 Mayıs 2018'de, Tahran'da 82 yaşında akciğer hastalığı nedeniyle ölmüştür. Shmuel Auerbach Shmuel Auerbach () (d. 21 Eylül 1931 – ö. 24 Şubat 2018), İsrailli Haredi Yahudisi hahamdır. Kendisi Kudüs, İsrail'de doğdu. İsrail'deki birçok Haredi Yahudisi için önde gelen Hasidik Litvanyalı Yahudilerin 'posek' (helal otorite) olduğu düşünülüyordu. Auerbach, Yeshivas Maalot HaTorah, Yeshivas Midrash Shmuel Yeshiva ve Yeshivas Toras Simcha'nın "Nasi (cumhurbaşkanı)" 'nın Kudüs'teki roş yeshiva'ydı. Kısa bir süre için Kudüs'te Yeshivas Itri'nin roshei yeshivalarından biri olarak da görev yaptı. İsrailli haham Shmuel Auerbach 24 Şubat 2018'de Kudüs'te geçirdiği kalp rahatsızlığı sonucu 86 yaşında ölmüştür. Marie (Romanya kraliÃ§esi) Edinburghlu Marie, daha yaygın adıyla Romanyalı Marie (Marie Alexandra Victoria; 29 Ekim 1875 – 18 Temmuz 1938), Romanya Kralı I. Ferdinand'ın eşi ve son Romanya kraliçesi. 29 Ekim 1875'te Britanya Kraliyet Ailesi'nin bir üyesi olarak doğan Marie, doğumundan itibaren Edinburgh Prensesi Marie olarak anılmaya başladı. Babası Edinburgh Dükü Prens Alfred, annesi Rusya Büyük Düşesi Maria Aleksandrovna idi. Marie, ilk yıllarını Kent, Malta ve Coburg'da geçirdi. Kuzeni olan gelecekteki kral V. George'un evlilik teklifini reddetti ve 1892'de Romanya Kralı I. Carol'un veliahtı Prens Ferdinand ile evlendi. 1893-1914 arasında "Veliaht Prenses" unvanını taşıdı. Marie, Ferdinand'ın 1914'te tahta çıkmasıyla kraliçe oldu. I. Dünya Savaşı'nın başlamasından sonra eşini Üçlü İtilaf ile ittifak yapması ve Almanya'ya savaş ilan etmesi konusunda teşvik etti. Ferdinand, 1916'da bu istekleri yerine getirdi. Savaşın ilk dönemlerinde Bükreş'in İttifak Devletleri tarafından işgal edilmesiyle Marie, Ferdinand ve beş çocukları Moldova'ya sığındı. Marie ve üç kızı burada askerî hastanelerde hemşirelik yaptı ve koleradan etkilenen askerlere yardım etti. 1 Aralık 1918'de Besarabya ve Bukovina'nın ardından Erdel de Eski Krallık ile birleşti. Bu tarihten itibaren Büyük Romanya'nın kraliçesi hâline gelen Marie, Paris Barış Konferansı'na katıldı ve sınırları genişleyen Romanya'nın uluslararası topluluk tarafından tanınması için çalıştı. 1922'de Marie ve Ferdinand'ın taç giyme töreni, Alba Iulia'da bu olay için özel olarak inşa ettirilen bir katedralde gerçekleştirildi. Ferdinand'ın 20 Temmuz 1927'de ölümüyle Marie'nin kraliçeliği sona erdi. Marie, dul kaldıktan sonra Bükreş'ten ayrıldı ve kırsalda yaşamaya başladı. 1937'de siroz oldu ve bir yıl sonra 18 Temmuz'da öldü. NR-23 NR-23 (), Sovyet yapımı bir 23 mm makineli toptur. Silah, NS-23 ve VYa toplarının yerini almak üzere tasarlanmıştır ve çoğunlukla Sovyetler Birliği ve diğer Varşova Paktı ülkelerinin savaş uçaklarında kullanılmıştır. NR-23 yerini daha geliştirilmiş AM-23 topuna bıraktı. Çin'de Norinco tarafından Type 23-1 (NR-23) ve Type 23-2 (AM-23) adı altında üretilmiştir. Anayol Anayol veya arter yol yüksek kapasiteli bir kentsel yoldur. Bir arteriyel yolun birincil işlevi, toplayıcı yollardan otoyollara, otobanlara, sınırlı erişim yolu ve mümkün olan en yüksek hizmet seviyesinde kentsel merkezler arasında trafik sağlamaktır. Bu nedenle, birçok arter sınırlı erişimli yollardır veya özel erişime yönelik kısıtlamalardır. Arter yollarının tasarımı ülkeden ülkeye, şehre ve hatta şehirler arasında değişmesine rağmen, birçok ortak tasarım özelliğini paylaşmaktadır. Örneğin, birçok şehirde arterler eşmerkezli çevrelerde (genellikle çevreyolu olarak adlandırılır) veya bir şebekede düzenlenir. Birçok yetki alanı, arteryel yolları ana (majör) veya minör olarak da sınıflandırır. Trafik mühendisliği hiyerarşisinde, bir arteryal yol kollektör yolları ve otoyollar arasında trafik sağlar. Yeni arteriyel yollarda, trafik akışını artırmak için kesişimler sıklıkla azaltılır. Kaliforniya'da, arteryal yollar genellikle her yarım mil aralıklıdır ve kesişen toplayıcı (lar) ve sokaklar vardır. Bazı arteriyel yolların, kesişme noktalarının ve yolların çoğunun arteriyel yollarla kıyaslandığında, bazı ülkelerde ve bazı eyaletlerde de ekspres yol olduğu düşünülmektedir. Arter yollarının yapımı ve geliştirilmesi iki yöntemle gerçekleştirilir. Şimdiye kadar en yaygın olanı, alt bölüm geliştirme sırasında mevcut bir yol hakkının yükseltilmesidir. Mevcut yapılar bir yolun genişletilmesini yasakladığında, baypaslar genellikle inşa edilir. Artan yol koridorlarının, kanalizasyonların, su şebekelerinin, kanalların ve diğer altyapıların yerleştirilmesi ve genel sürekliliği nedeniyle yol yatağının altında ya da yanında yer almaktadır. Gryazev-Shipunov GSh-23 Gryazev.Shipunov GSh-23, (), Rus yapımı, 23 mm. kalibrelik makineli bir toptur. GSh-23'ün üretimi 1965 yılında başladı ve kendisinden önce üretilen NR-23 modelinin yerini aldı. Gast sistemi ile çalışmakta olup çoğunlukla savaş uçaklarında kullanılmak üzere tasarlanmıştır. GÅž-6-30 GŞ-6-30 (), Sovyet yapımı bir 30 mm makineli toptur. Silah, 1970'lerde hizmete girmiş olup savaş uçakları veya askerî gemilere monte edilmek üzere tasarlanmıştır. Retinal Retinal, retinaldehid olarak da bilinir. Başlangıçta retinen olarak adlandırılmıştı ve A vitamini aldehiti olduğu keşfedildikten sonra yeniden adlandırıldı. Retinal, A vitamininin birçok vitamerinden biridir. Retinal, opsin olarak adlandırılan proteinlere bağlanan ve hayvanlarda görme olayının kimyasal temeli olan bir polien kromoforudur. Retinal bazı mikroorganizmalarda ışığın metabolik enerjiye dönüşmesini sağlar. Omurgalı hayvanlar, ya retinali doğrudan etten alırlar ya da karotenoidlerden (karotenler(α-karoten veya β-karoten) veya bir ksantofil türü olan β-kriptoksantin) retinal üretirler. Bu karotenoidler, bitkilerden veya diğer fotosentetik organizmalardan elde edilebilir. Başka hiçbir karotenoid hayvan tarafından retinale dönüştürülemez ve bazı etoburlar herhangi bir karotenoidi hiçbir şekilde dönüştüremez. A vitamininin diğer vitamerlerinden, retinol ve kısmen aktif bir formu olan retinoik asit, retinalden üretilebilir. Böcekler ve kalamarlar gibi omurgasızlar, görsel sistemlerinde diğer ksantofillerin dönüşümünden türeyen, hidroksillenmiş retinal formları kullanırlar. Canlı organizmalar, karotenoidlerin geri dönüşümsüz oksidatif bölünmesiyle retinal (RAL) üretirler. Örneğin, bir beta-karoten 15, 15'-monooksigenaz veya bir beta-karoten 15, 15'-dioksijenaz ile katalize edilir. Karotenoidler retinal prekürsörleri olduğu gibi, retina da A vitamininin diğer formlarının öncüsüdür.Retinal retinol ile interconvert olabilir. A vitamininin taşınması ve depolanması retinol dehidrojenazlar ve alkol dehidrojenazlar tarafından katalize edilir. Retinol, A vitamini alkolü veya daha sık A vitamini olarak adlandırılır. Retinal ayrıca retinaldehid dehidrojenazlar ve retinal oksidazlar olarak da bilinen retinal dehidrojenazlar tarafından katalize edilen retinoik aside oksitlenebilir. Bazen A vitamini asidi olarak da adlandırılan retinoik asit, omurgalı hayvanlarda önemli bir sinyal iletim molekülü ve hormonudur. Görme, retinal fotoizomerizasyonu ile başlar. 11-cis-retinal kromofor bir fotonu emdiğinde, 11-cis durumundan all-trans durumuna izomerize olur. Kromoforun absorbans spektrumu, bağlı olduğu opsin proteini ile etkileşimlerine bağlıdır; Farklı opsinler farklı absorbans spektrumları üretir. Görsel döngü, fototransfektin ön ucu olan dairesel bir enzimatik yoldur. 11-cis-retina yenilenir. Örneğin, memeli rod hücrelerinin görme döngüsü aşağıdaki gibidir: Rod hücre dış bölümlerinde adım 3,4,5,6 oluşur; Adım 1, 2 ve 7 retinal pigment epitelyum (RPE) hücrelerinde ortaya çıkar. RPE65 izomerohidrolazlar, beta-karoten monoksijenazlar ile homologdur. All-trans-retinal aynı zamanda tip I veya mikrobiyal, bakteriorodopsin, kanalrodopsin, ve halorodopsin gibi opsinlerin temel bir bileşenidir. Bu moleküllerde, ışık all-trans-retinalin, 13-cis retinale dönüşmesine neden olur, karanlıkta all-trans-retinale geri dönüşür. Amerikalı biyokimyacı George Wald ve diğerleri, 1958'de görme döngüsünü özetlemişlerdi. Wald, çalışması için, 1967 Nobel Fizyoloji/Tıp dalında ödül kazanmış, Haldan Keffer Hartline ve Ragnar Granit ile paylaşmıştır. Frio Frio ilçesi veya Frio County, Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 sayımına göre 17,217'dir. İlçenin merkezi Pearsall şehridir. Deaf Smith County Deaf Smith ilçesi veya Deaf Smith County, Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 sayımına göre 19,372'dir. İlçenin merkezi Hereford şehridir. Eastland Eastland ilçesi veya Eastland County, Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 sayımına göre 18,583'dür. İlçenin merkezi Eastland şehridir. İlçenin adı William Mosby Eastland'dan gelmektedir. The Line, the Cross and the Curve The Line, the Cross and the Curve, İngiliz şarkıcı-şarkı yazarı Kate Bush tarafından yönetilen 1993 çıkışlı kısa film. Filmde Kate Bush'un yanında Miranda Richardson ve Bush'un erken dönem kariyerinde ona dans koçluğu yapmış olan koreograf Lindsay Kemp de oyuncu olarak yer alır. Bu kısa film özünde Bush'un 1993 çıkışlı stüdyo albümü "The Red Shoes"dan alınan şarkılardan oluşturulmuş uzun bir kliptir. Albümün ve dolayısıyla da kısa filmin ilham kaynağı 1948 filmi "Kırmızı Pabuçlar"dır. Hikâyenin bu sürümünde Bush, gizemli bir kadın (Richardson) tarafından kandırılarak büyülü bale ayakkabısı giydirilip hüsrana uğramış bir şarkıcı-dansçıyı canlandırır. Bu ayakkabılar ayağa geçer geçmez kendi başına dans etmeye başlamaktadır; Bush bu büyüden kurtulabilmek Richardson'ın canlandırdığı karakterle mücadele etmek zorunda kalır. Bu süreçteki maceralarında Kemp, Bush'un rehberini canlandırır. Film yayımlandıktan sonra kısıtlı bir başarı elde etti. Kate Bush daha sonraları eserle ilgili hoşnutsuzluğunu ifade ederek filmi "zırvalıklarla dolu" dolarak değerlendirdi. Filmin çıkışından kısa süre sonra sanatçı medyanın gözünden kaybolarak Kasım 2005'teki "Aerial" albümünün yayımlanmasına kadar kariyerine ara verdi. Birleşik Krallık sürümünün yayımlanmasından iki sene sonra, ABD'deki geç kalan tanıtımlar sebebiyle, film En İyi Müzik Filmi dalında Grammy adayı gösterildi. Film halen dünya çapında art film sinemalarında gösterilmektedir. 2014'te Bush'un müziğinin modern dans yorumlamaları eşliğinde Hollywood Theatre'da gösterilmiştir. "Lily" haricindeki bütün parçalar Bush'un "The Red Shoes" albümünün tanıtımı amacıyla teklilere klip olarak kullanıldı. "Eat the Music" için çekilen klipte film sürümünden farklılıklar bulunmaktadır. Klip sürümünde, Bush'un meyve kaplı zemin üzerinde ayakkabılarıyla koştuğu kısımlar çıkarılmış, buna karşılık Bush'un dans ettiği yeni sahneler eklenmiştir. "Rubberband Girl" ve "Moments of Pleasure" klipleri, "The Whole Story" ve "The Sensual World" albÃ¼mlerinden videolara yer veren "The Whole Story '94" video CD'sine dahil edildi. Goldsmiths College Goldsmiths, Londra Üniversitesi, Londra'da sanat, tasarım, beşeri ve sosyal bilimler üzerine uzmanlaşmış devlet araştırma üniversitesi. Londra Üniversitesi'nin bileşen kurumlarındandır. 1891 yılında Goldsmiths' Technical and Recreative Institute (Türkçe: "Goldsmiths Teknik ve Rekreatif Enstitüsü") adıyla Worshipful Company of Goldsmiths tarafından New Cross, Londra'da kuruldu. 1904'te Londra Üniversitesi tarafından alındı ve adı Goldsmiths' College olarak değiştirildi. "College" kelimesi 2006'da marka adından kaldırılsa da, "Goldsmiths' College", kurumun resmi adı olarak kaldı. Üniversite öğrencilerinin %20'ye yakını Birleşik Krallık dışından gelen üniversitenin lisans programlarının %52'si olgun (okula başladığında 21 yaş veya daha büyük) öğrencilerden oluşur. Okulun üçte biriyse lisansüstü öğrencilerden oluşur. Karl Denke Karl Denke veya halk arasında Baba Denke (d. 12 Şubat 1860 – ö. 22 Aralık 1924), Alman seri katil ve yamyam. Komşuları, bahçesi ve kap kacak satışından aldığı parayla geçinen bir "kaçık" olduğunu söylerler. Serseriler ve çıraklar ise yardımının dokunmadığı kimse olmayan "Denke Baba" olarak anarlar. Yakalandığı 1924 tarihine kadar 289.5 kilogram insan eti yediği söylenir. Küçük bir çiftlik sahibinin üçüncü oğlu olarak Oberkunzendordf'ta doğdu. 6 yaşında ancak konuşabildi. Bu yaştan sonra okula başladı. Öğretmeni, hareketlerinin çok yavaş olduğunu ve çok güç konuştuğunu söyler. Okulda arkadaşı yoktu dikkafalı ve huysuz olarak biliniyordu. Okul bittikten sonra babasının yanında çalışmaya başladı. 22 yaşında ailesiyle yaşadığı evi terk etti ve 6 ay bulunamadı. Bulunduğu zaman da bu süre içerisinde vasıfsız işçi olarak inşaatlarda ve taş kırma işinde çalıştığı öğrenildi. Bu zamanda yaptıklarından sonrasında hiç bahsetmedi. Anne ve babasının ölümüne soğukkanlı ve ilgisiz kaldı. Ağabeyi, bu ölüm sonrasında onu yanına aldı ve çiftlik işleriyle uğraşmaya başladı. Burada gece yarıları evden ayrılışı evdekilerin dikkatini çekti ve Denke takip edildiğinde tek başına ormanda gezintiye çıktığı öğrenildi. Sayısız kayboluşlarından birinde elinde bir koşum takımıyla döndü ve aynı gün hiçbir şey söylemeden evi terk ederek Münster-Berg Fidel'e taşındı. Bu şehirde ederinin üç katı bir ücret ödeyerek taşınmaz mülk aldı. Ağabeyi, bu alım sonrasında Denke'nin para kontrolünü sağlayacak akıldan yoksun olduğunu belirten bir rapor aldı, ancak rapor, doktor tavsiyesiyle geri çekildi. Denke, dilekçe olayından sonra ailesine güvenini kaybetti. Zamanla ağabeyi ile iletişimi kesildi, çok sonraları sayısız davetten yalnızca birini kabul etti. Bu davette bir kilograma yakın et yemesiyle dikkat çekti. 1921'de yaşanan hiperenflasyon sırasında tüm malvarlığını sattı ve eski evinde yaşamaya başladı. Bu evin arkasında Denke'nin kazdığı bir gölet, yan tarafında yer kullandığı odunluk ve her iki tarafında 20-50 metre mesafede başka çiftlik evleri, birkaç yüz metre uzağında da Ohle Nehri vardı. Ev, üç bölümden oluşmaktaydı. Ön kısımda Oberschlesien'den gelen Polonyalı bir aile, arka kısmın zemin katında Denke ve onunla aynı kapıyı ve koridoru kullanan birinci katta ise bir işçi ailesi yaşamaktaydılar. Denke, evde yaşadığı bu süreçte sadece çamaşırlarını başkasına yıkattırıp geri kalan tüm ev işlerini kendi yaptı. Bu dönemde komşuları, pahalılığa rağmen evinden etin eksik olmadığını, bu etin ise köpek eti olduğunu düşündüklerini söylemişlerdir. Nitekim gecelerce odasından bir şeyleri çakmasının, testereyle kesmesinin yarattığı gürültü de kendi yaptığı kap kacaklara bağlanmış, zaman zaman bahçeden çıkan kemikler köpek kemiği sanılmıştır. 12 Aralık 1924'te, konulduğı hücrede yerden yarı metre yükseklikteki, mahkûmu kelepçelemek için kullanılan halkalara mendilini bağlayarak yarım ası pozisyonunda intihar etti. Denke, miyoptu ve yazı yazmakta çok zorlanıyordu. Bunun için de kendisinden para isteyen bir çırağı, kendisine bir mektup yazması için evine çağırdı. Mektup için çırağıa 20 pfennig ödeme yapacaktı. Çırak, Denke'nin mektuba "Seni koca işkembe" şeklinde başlamasını tuhaf buldu ve dönüp arkasına baktı. Kafasına doğru gelen bir baltadan, bu dönüşü sayesinde şakağında bir sıyrıkla kurtulabildi. Çırak ayağa kalktı ve Denke ile boğuşmaya başladılar. Bir yandan kurtulmaya çalışırken bir yandan da bağırarak yardım istedi. Evin diğer sakinleri yetişerek kavgayı ayırdılar. Çırak, önceleri şikayet etmeye yanaşmasa da ısrar üzerine polise durumu anlattı. Polis, Denke'yi tutukladı ve aynı gün Denke intihar etti. Akrabaları cenaze masraflarını karşılamak istemeyince Denke'nin evinde miras tespiti amacıyla bir arama yapıldı ve insan parçaları o zaman bulundu. İlk bulunanlar, kemikler ve et parçaları oldu. Etler tahta bir teknede tuza yatırılmıştı ve 15 parçaydı. En büyüğü 40'a 20 cm büyüklüğündeydi. Teknenin içindeki etler; göğüs, sırt ve anüs bölgesinden olmakla birlikte içlerinde boyun, kafa ve cinsel organ yoktu. Üç tencerede, kremalı gibi görünen bir sosun içerisinde pişirilmiş kaba et parçaları çıktı. Bu tencelerden birinde insan derisi parçaları ile atardamar parçaları görüldü. Ahırdaki bir varil, en az üç insana ait kemikler taşıyordu. Nitekim kendi kazdığı gölette de baldır parçası, şehir ormanında çok sayıda iskelet parçasmı bulundu. Toplamda kriminal incelemeye gönderilen kemikleri ve insan parçalarını şöyle listelemek mümkündür: Denke'nin toplam 351 parçalık diş koleksiyonu da kurban sayısı hakkında daha net bir bilgi sağladı. Bu dişler kesin olarak en az 20 kişiye aitti çünkü 20 adet sol alt köpekdişi vardı. Yine de Diş Hekimliği Enstitüsü Başkanı Prof. Dr. Euler, sayının 25 olabileceğini söyledi. Yine Euler, yaşı 16'dan küçük bir kurban olduğunu ve genel yaş ortalamasının ise 40'tan epey büyük olduğunu ifade etmiştir. Denke'nin evinden 30 erkek ve kadının isminin yazılı olduğu tek tek kağıtlar da çıkmıştır. İsimlerin önünde tarih atılmış. Kadınların sadece ismi mevcutken, erkeklerin doğum tarihi, medeni hali ve ikamet adresi de not edilmiştir. Bununla birlikte, ismin yanına "ölü 122, çıplak 107, doğrandı 83" şeklinde yazılar da görülmüştür. Yazıların farklıklarından bunların geniş bir zaman aralığında yazıldığı ortaya çıkmaktadır. Eleni Bat for Lashes Natasha Khan (25 Ekim 1979), veya profesyonel adıyla Bat for Lashes, İngiliz şarkıcı, şarkı yazarı ve müzisyen. 2020 itibarıyla beş stüdyo albümü yayımlayan sanatçı, bu albümlerden üçü için Merkür Ödülü adayı gösterildi. Khan aynı zamanda rock grubu Toy ile prodüktör Dan Carey'nin ortaklık projesi Sexwitch grubunun vokalistliğini üstlendi. Khan, İngiliz Josie ve Pakistanlı squash oyuncusu Rehmat Khan çiftinin kızı olarak dünyaya geldi. Khan soyundan gelen sanatçı, squash oyuncusu Nasrullah Khan'ın torunu, squash oyuncuları Jahangir Khan ile Torsam Khan'ın yeğeni, şarkıcı ve aktris Salma Agha'nın üvey kızı ve aktris Sasha Agha'nın üvey kardeşidir. Aile Khan daha beş yaşındayken Rickmansworth, Hertfordshire'a taşındı. Çocukluğunda babasının ve amcası Jahangir'in squash maçlarına katıldı. Bu maçların ilerideki sanat hayatı için ilham unsuru olduğunu öne süren Khan şu yorumu yaptı: "Kalabalığın gürleyişi çok yoğun; ayinsel, ritualistik, bayrağın bana verildiğini fakat onu daha yaratıcı bir yolda taşıdığımı düşünüyorum. İkisi de benzer şeyler; coşkulu topluluk deneyimi üzerinde gelişme isteği." Khan 11 yaşındayken babası aileyi terk edince kendi başına piyano çalmayı öğrendi. Ona göre piyano "bir şeyleri ifade etme ve onları döküp uzaklaştırmak için bir kanal"dı. Khan ortaokul yıllarında Pakistan kökenli olduğundan ötürü ırkçılığa maruz kaldı. Okulda devamsızlık sorunları yaşayan Khan, bir öğretmenine küfredip sandalye fırlatınca uzaklaştırma cezası aldı. Konuyla ilgili "The Daily Telegraph"a şu demeci verdi: "Okulda hep bir yabancıydım. Uzaklaştırmadan döndüğümde orada sahip olduğum küçük arkadaş çevreme benimle konuşma yasağı verilmişti çünkü kötü bir örnektim. Sonra gittikçe yalnızlaşmaya başladım." Mezun olduktan sonra bir kart paketleme fabrikasında çalışmaya başladı. Khan bu dönemle ilgili "İç görsel hayatım o dönemde çok zengindi. Kartları paketlerken bir gün önce yaptığım şarkıları mini disk çalarımda dinlerdim. Bütün gün müzik dinleyip hayal kurar ve paketlenmesi gereken kartları sayardım," yorumunu yaptı. İşten kazandığı paralarla üç aylık ABD ve Meksika gezisine çıktı. Birleşik Krallık'a geri döndükten sonra 2000 yılında Brighton'a yerleşip müzik ve görsel sanatlar okumak adına Brighton Üniversitesi'ne başladı, Burada ses instalasyonları, animasyonlar ve Steve Reich ile Susan Hiller gibi sanatçılardan esinlenerek oluşturduğu performanslar üretti. Mezun olduktan sonra çocuk bakımı kursuna katıldı ve anaokulu öğretmenliği yapmaya başladı. Boş zamanlarını şarkılar yazmaya, demolar kaydetmeye ve Brighton'da çeşitli yerlerde sahne almaya harcadı. Khan'ın çıkış teklisi "The Wizard", Drowned in Sound Records ve Khan'ın kendi girişimi She Bear Records etiketleriyle piyasaya sürüldü. 2006 yılında Chrysalis Music'in yeni oluşumları bir ön sınamadan geçirmek adına oluşturduğu Echo adlı alt şirketle anlaşma imzaladı. Echo, sanatçının ilk stüdyo albümü "Fur and Gold"u piyasaya sürdü. 2007'da sanatçı bu şirket aracılığıyla Parlophone Records'la uluslararası bir anlaşma imzaladı ve albümü yeniden piyasaya sürdü. "Fur and Gold", Birleşik Krallık albüm listesinde kırk sekiz numaraya yükseldi ve bir süre sonra 100.000'i aşan satış başarısı nedeniyle BPI tarafından altın plakla ödüllendirildi. 2007'de Glastonbury Festivali'ne dahil edildi ve ABD'de turneye çıktı. "Fur and Gold", "The Guardian"ın verdiği beş yıldızın yanında diğer eleştirmenlerden de genel olarak olumlu yorumlar topladı. 2007 Mercury Ödülleri'nde aday gösterilse de, ödülü Britanya medyasından aldığı açık ara desteğe rağmen Klaxons grubunun "Myths of the Near Future" albümüne kaptırdı. Yine aynı yıl Amerikan Besteciler, Yazarlar ve Yayıncılar Derneği (ASCAP), sanatçıya "Vanguard Award" ödülünü takdim ederek onu Austin, Teksas'ta South by Southwest adlı gösteri kapsamında "ASCAP Presents..." sahnesinde sahne almaya davet etti. 2008'de Khan, En İyi Çıkış ve En İyi Britanyalı Kadın Sanatçı dallarında BRIT Ödülleri'ne aday gösterildi. Radiohead'in 2008 turnesinde bazı konserlerin açılışını Bat for Lashes yaptı. Yılın sonuna doğru The Cure'ün "A Forest" adlı şarkısını yeniden uyarlayan sanatçı, bu kayıtla "Perfect as Cats" adlı sosyal farkındalık albümüne dahil edildi. Khan'ın, yapımcılığını David Kosten'la beraber üstlendiği ikinci stüdyo albümü "Two Suns", Nisan 2009'da piyasaya sürüldü. Albümün hazırlık aşamasında ilham aramak adına Kaliforniya'daki Joshua Tree Çölü'ne giden sanatçı, daha sonra albüm hazırlıklarını New York ve Londra'da tamamladı. Bir konsept albüm olan "Two Suns", Khan'ın New York'ta kaldığı sürede benimsediği çölde doğan alter egosu Pearl'ün üzerinden şekillenmektedir. BBC'nin "Newsbeat" programına verdiği demeçte "Oldukça abartılı kadınsı bir makyajın üzerimde nasıl duracağını denemek için yaptım. Kendimi o durumda fotoğraflamak ve nasıl hissettiğimi görmek istedim," yorumunu yaptı. Khan, TV on the Radio, MGMT ve Gang Gang Dance gibi grupların müzik piyasasında belirdiği Brooklyn'de yaşamanın albümün müzikal tarzı üzerinde etkili olduğunu belirtti. MTV ile yaptığı bir röportajda "Bütün bunların ortaya çıkışını deneyimledim, beat'ler, dışarı çıkıp bu müziklere dans etmek, onları keşfetmek oldukça ilham vericiydi," dedi. Albümün yapımı sırasında Brooklyn'li grup Yeasayer ile bas ve beat programlaması için ortak çalışmalar yaptı. Haziran 2009'da Bat for Lashes, The Fader'ın 60. sayısının kapağında kendine yer buldu. "Two Suns", Birleşik Krallık listelerine beş numaradan giriş yaptı ve BPI tarafından altın plakla ödüllendirildi. Albümün ilk teklisi "Daniel", Birleşik Krallık müzik listesinde otuz altı numarayı görerek sanatçının ilk hiti oldu. Şarkı daha sonra En İyi Modern Şarkı dalında Ivor Novello Ödülü aldı ve MTV Video Müzik Ödülleri'nde Yılın En İyi Çıkış Yapan Videosu dalında aday gösterildi. Sonraki teklilerden "Moon and Moon", çocuklar için farkındalık amacı güden Barnardo's için yüksek profilli bir reklam kampanyasına dahil edildi. Albüm Metacritic'ten 77 puan alarak olumlu eleştiriler topladı. "NME", albüme 10 üzerinden 8 vererek "hedef ve azim bakımından fevkalade ve büyüsünü çözebilmek için aynı derecede fevkalade bir sabır gerekiyor," yorumunu yaptı. "Rolling Stone" da albümü överek "Khan dalga dalga yükselen kollarının altında etkin bir güç olduğunu kanıtlıyor. Yeni Kate Bush o olabilir," diye yazdı. Buna karşın, "Her ne kadar albümün zayıf şarkıları çöpe atmalık olmasa da, hedefi birden fazla biçimde ıskalıyorlar" eleştirisini yapan Popmatters gibi bazı dergiler temkinli eleştirilerde bulundu. "Blender" dergisi de 5 üzerinden 3 verdiği albüm hakkında "Pearl ve Natasha arasındaki fark her daim sert çizgilerle çizilmemiş," yorumunu yaparak albümü ortalama buldu. "Fur and Gold" gibi "Two Suns" da Mercury Ödülleri'nde aday gösterildi. Khan, 2010 BRIT Ödülleri'nde tekrar En İyi Britanyalı Kadın Sanatçı dalında aday gösterildi. 2009 yazında Glastonbury, Somerset House ve Apple Music Festival kapsamında sahne alan sanatçı, Eylül ayında içinde "Use Somebody"nin uyarlaması da bulunan "Two Suns" albümünün özel bir sürümünü piyasaya sürdü. 2010 başında Radiohead'in "All I Need" ve The Cure'ün "Lullaby" şarkılarını uyarladığı The De La Warr Pavilion'daki konserinden sonra, Coldplay'in açılış grubu olarak Güney Amerika'yı turladı. 2010'da, "Tutulma" film müziği albümünde yer alan "Let's Get Lost" için Beck ile düet yaptı ve Downtown Records'un yardım amaçlı "Raise Hope for Congo" derlemesine "Sleep Alone" şarkısıyla katkıda bulundu. Derlemeden elde edilen gelirler Kongolu kadınların toplumdaki haklarını artırmaya yönelik çalışmalarda kullanıldı. Khan, Record Store Day 2010 için "Howl" ve "Wild Is the Wind" şarkısının uyarlamasını dahil ettiği özel bir çift tekli yayımladı. 2011'de Depeche Mode'un "Strangelove" şarkısını bir Gucci reklamı için yeniden kaydetti. Haziran 2011'de Vivid LIVE Arts Festival kapsamında Sidney Opera Evi'nde iki kez sahne aldı. Üçüncü Bat for Lashes albümü "The Haunted Man" Ekim 2012'de yayımlandı. Çıkış teklisi "Laura" Temmuz'da; ikinci tekli "All Your Gold" Eylül'de raflardaki yerini aldı. "The Haunted Man", Birleşik Krallık'ta altı numaradan listelere giriş yaptı ve 60.000'den fazla satarak gümüş plak elde etti. "A Wall" ve "Lilies" de tekli olarak piyasaya sürüldü. Khan, En İyi Britanyalı Kadın kategorisinde aday gösterildiği 2013 BRIT Ödülleri'nde sahne aldı. Bunun yanında Müzikal ve Söz Bakımından En İyi Şarkı ("Laura" için) dalında Ivor Novello Ödülleri'nde adaylık elde etti. 2013'te Khan, Coachella'da sahne aldı, Dublin'deki İrlanda Modern Sanat Müzesi'nde Blur grubunun yanında yer aldı ve Depeche Mode'un Kuzey Amerika turnesinin ilk yarısında açılışta konser verdi. Haziran ayında Toy grubuyla beraber İran'da devrim öncesi şarkılardan "The Bride"ı uyarlayarak piyasaya sürdü. Eylül 2013'te Khan, "Seninle Yaşıyorum" filminin müziklerinden "Garden's Heart" için Jon Hopkins ile iş birliğine gitti. 2014'te Damon Albarn'ın solo albümü "Everyday Robots"taki bir şarkı için Albarn'la çalışan Khan, "Body of Songs"—anatomi ve tıp biliminden esinlenen bir derleme albümü— kapsamındaki "Skin Song" şarkısını tanıttı ve "" filminin müzik albümü için Son Lux'ın "Plan the Escape" şarkısını yeniden yorumladı. Ağustos 2015'te Khan, adam asmaca oyununu kullanarak Twitter ve Instagram sayfaları üzerinden yeni müzikler paylaşmaya başladı. Galler'deki Green Man Festival'inde sürpriz bir performans sırasında Dan Carey ve Toy grubuyla ortaklaşa geliştirdiği Sexwitch projesini müjdeledi. İki gün sonra Sexwitch'in dünyanın farklı yerlerinden derlenen altı psikedelik ve folk uyarlamasından oluşan, grupla aynı adı taşıyan çıkış albümü, Echo ve BMG etiketiyle piyasaya sürüldü. Şubat 2016'da "I Do" adlı yeni bir şarkısını YouTube'da bir düğün davetiyesi resmi eşliğinde duyuran Khan, Mart ayında "The Bride" adlı dördüncü stüdyo albümünün çıkış teklisi "In God's House"u yayımladı. Albüm Temmuz'da piyasaya sürüldü ve aynı yılın Merkür Ödülü'ne aday gösterildi. Haziran 2019'da beşinci stüdyo albümü "Lost Girls"ü duyuran sanatçı "Kids in the Dark" şarkısını YouTube'da yayımladı. "Lost Girls", Eylül 2019'de raflardaki yerini aldı. Khan geniş ses aralıklı bir kontraltodur. Eleştirmenler Khan'ın müziğini Joni Mitchell, Nico, Siouxsie Sioux, Björk, Kate Bush, Cat Power, PJ Harvey, Annie Lennox, Tori Amos ve Fiona Apple gibi isimlere benzetmiştir. MTV Iggy, Khan'ın müziğini "aynı anda hem akıldan çıkmayan hem de dans edilebilir" olarak nitelendirdi. Khan, YMC adlı moda eviyle birlikte İlkbahar/Yaz 2014 dönemi için sınırlı sayıda üretilen ve yalnızca gerekli olan birkaç parçadan oluşan spor giysi ve aksesuar koleksiyonu geliştirdi. Koleksiyonun piyasaya sürülüşüne, yine Khan tarafından yönetilen ve Beck ile kaydettiği şarkısının da yer aldığı "Under the Indigo Moon" adlı bir moda filmi eşlik etti. 2014'te Film4, Khan'ın yazıp yönetmesi için Cowboy Films'i "Gotcha" adlı bir kısa filmin yapımıyla görevlendirdi. Sanatçı bunun daha sonra bir uzun metraj filme dönüştürülmesi niyetinde olduğunu belirtti. Köln okul katliamı Köln okul katliamı, 11 Haziran 1964'te, Almanya'nın Köln kentinin Volkhoven banliyösünde yer alan bir Katolik ilkokulunda gerçekleşen saldırıdır. Fail Walter Seifert, kendi yaptığı alev makinesiyle okula saldırdı ve makinenin yakıcı sıvısı bitince yine kendi el yapımı olan mızrakla kaçmaya çalışanlara saldırdı. Kaçışı sırasında polislerden birisinin kalçasından vurmasıyla yakalandı. Ateşler içinde yakalanan saldırgan hastaneye kaldırıldı ve saat 20.30'da E-605'ten zehirlenerek öldü. Olay, günümüzde 1. sınıf ile 8. sınıf arasındaki eğitim kurumlarına denk gelen Katolik okulda gerçekleşti. Fail Walter Seifert, 9.30'da üzerinde mavi bir işçi tulumu, sırtında böcek ilaçlama aletiyle okula girdi. Girdiği kapının kilidi bozuktu ve Seifert, kapının altına bir tahta sıkıştırarak bahçedeki jimnastik öğretmeni Bayan Langohr'a yürüdü ve böcek ilaçlama aletini açtı. Aletten çıkan kullanılmış motor yağı ve boya inceltici karışım sıcak metal ağa temas edince alev aldı. Fail, panikleyip kaçmaya çalışan jimnastikçilere arkasını dönüp kapıya en yakın kısma gitti. Kendi yapımı sapanla sınıfın camını kırdı ve boyu altı metreyi bulan alevleri sınıfa yönlendirdi. Can havliyle pencereden atlayan çocuklara, elindeki alev makinesini ayrıca yönlendirdi. Püskürtücünün yanıcı maddesi bittiğinde fail, boş tüpü ve makineyi okul bahçesine fırlattı. Kendi yapımı mızrağıyla üzerine doğru koşan bir kadın öğretmeni karnından vurarak öldürdü. Diğer sınıftaki iki kadın öğretmen kapıyı tutuyordu ama fail, tek tekmeyle kapıyı kırdı ve içeri girdi. Bu esnada okul avlusuna düşen bir kadın öğretmenin kalçasından iki mızrak darbesiyle yaraladıktan sonra sırtına indirdiği bir diğer darbeyle öldürdü. Altına tahta koyarak sıkıştırdığı kapının öğrenciler tarafından açıldığını bilmediğinden avlunun diğer tarafına koşarak okulun etrafındaki çiti aştı ve demiryolu tarafına doğru kaçtı. İki telsizli polis, Seifert'in arkasından koşmaya başladı ve uzaklaşamadan yakaladılar. Seiferd, yakalandığında mızrağıyla kendisini savunmaya kalksa da polislerden birisinin kalçasından vurmasıyla savunmasını devam ettiremedi. Demiryolunda yanlarına gelen acil doktoru, faili hastaneye gönderse de durumu orada iyice ağırlaştı. Ateş püskürtücünün yanında zamanında yaygın kullanılan bitki koruyucu bir zehir olan E-605 şişesi bulunmuştu. 20.30'da bu kimyasalın yol açtığı zehirlenmeden öldü. Doktorların muayene sonrasında polisin ifadesinde fail; okulu, öğrencileri ve öğretmenleri tanımadığını söylemiştir. Eyleminin sebebi sorulduğunda Dr. M. ile Dr. C. anlaşmazlıkları olduğunu ifade etmiş, ne tür bir anlaşmazlık olduğunu ise açıklamamıştır. Ayrıca okulu ve çocukları seçmesinin tesadüf olduğunu; mızrağı sekiz hafta, alev püskürtücüyü kısa bir süre önce yaptığını ifade edip, pişman mısınız sorusuna cevap vermemiştir. K-13 (füze) Vımpel K-13 (; NATO rapor adı: AA-2 "Atoll"), Sovyetler Birliği yapımı bir kısa menzilli kızılötesi evlemeli havadan havaya füzedir. Füze, Amerikan AIM-9 Sidewinder füzesinin tersine mühendislik olarak geliştirilmiş olup benzer görünüşe sahiptir. Yerini daha modern füzelere bırakmış olmasına karşın birçok ülkede halen hizmettedir. R-23 (füze) Vımpel R-23 (; NATO rapor adı: AA-7 "Apex"), Sovyetler Birliği yapımı bir orta menzilli havadan havaya füzedir. Daha geniş aralıklı güncellenmiş bir versiyonu olan R-24'te bırakmıştır. Hem genel performans hem de rol açısından Amerikan AIM-7 Sparrow ile karşılaştırılabilir. AIM-7 Sparrow AIM-7 Sparrow, Amerika Birleşik Devletleri yapımı bir orta menzilli yarı aktif radar evlemeli havadan havaya füzedir. Sparrow ve türevleri, Batı Bloku'nun 1950'lerin sonlarından 1990'lara kadarki görsel aralıklı havadan havaya füzesiydi. Yerini aşamalı olarak AIM-120 AMRAAM'a bırakmış olup halen kullanılmaktadır. Marshall County Marshall County adlı yerleşim birimleri: Tarihî Havagazı Fabrikası Tarihî Havagazı Fabrikası, Türkiye'nin İzmir şehrinde yer alan eski bir havagazı fabrikasıdır. Günümüzde kültürel ve sanatsal etkinliklere ev sahipliği yapmaktadır. İzmir'de bir havagazı fabrikası kurulması için 1859'da yapılan başvuru, Osmanlı makamlarınca kabul edildi ve fabrikanın inşaatı 1862'de başladı. Fabrikanın kuruluşunu, £100.000 yatırımla merkezi Glasgow'da bulunan Laidloux and Sons adlı şirket üstlendi. 1864'te ilk sokak lambası aydınlatma denemesi yapıldı ve Osmanlı İmparatorluğu'nda ilk kez sokak lambası kullanılmış oldu. 1904'ten itibaren elektrikle aydınlatmaya geçilince havagazı çoğunlukla mutfaklarda kullanılmaya başladı. I. Dünya Savaşı'nın ardından havagazı ile aydınlatma tamamen sona erdi. Türkiye'de cumhuriyetin ilanı sonrasında yabancıların imtiyazlarının yenilenmemesi nedeniyle 1934'te belediyeye devredilen fabrika, 1955'te kapatılıncaya dek üretime devam etti. Fabrika binaları daha sonra ESHOT ve İZULAŞ'ın kullanımına tahsis edildi. Fabrikanın kültür merkezi olarak kullanılabilmesi için Mayıs 2007'de başlayan ve ₺1,65 milyon bedelle gerçekleştirilen yenileme çalışmaları, Aralık 2008'de tamamlandı. Yenileme projesi, 2009'da Tarihi Kentler Birliği'nin Metin Sözen Koruma Büyük Ödülü'nü ve 2013'te Türk Mühendis ve Mimar Odaları Birliği'nin Raci Bademli İyi Uygulamalar Özendirme Ödülü'nü kazandı. Patricia Morison Patricia Morison (doğum adı: Eileen Patricia Augusta Fraser Morison; d. 19 Mart 1915 - ö. 20 Mayıs 2018), Amerikalı oyuncu ve şarkıcıdır. Rol aldığı 1947 yapımı film "The Queen of the Amazons" ve müziklerini Cole Porter'in yaptığı 1948 yapımı müzikal "Kiss Me, Kate" ile bilinir. Amerikalı kadın şarkıcı ve oyuncu Patricia Morison 20 Mayıs 2018'de Los Angeles'ta 103 yaşında ölmüştür. R-60 (füze) Molniya R-60 (; NATO rapor adı: AA-8 "Aphid"), Sovyetler Birliği yapımı bir kısa menzilli kızılötesi evlemeli havadan havaya füzedir. Füze, yaygın olarak ihraç edildi ve halen BDT ve diğer ülkelerin ordularında envanterinde bulunmaktadır. Dinarsuspor Dinarsuspor, 1991 ve 1997 yılları arasında faaliyet gösteren Türk futbol kulübü. 1991 yılında Dostlukspor'dan ayrılan altı kadın futbolcu tarafından kurulan kulüp Kadınlar 1. Ligi'nin ilk şampiyonu olup dört yıl üst üste bu başarıyı sağladıktan sonra sonra 1997 yılında liglerden çekilme kararı almıştır. Billy Cannon William Abb Cannon (2 Ağustos 1937 -ö. 20 Mayıs 2018), Defansif geri koşucu mevkiinde oynayan eski Amerikan futbolcusu. Amerikan futbol Ligi (AFL) ve Ulusal Futbol Ligi (NFL) 'de profesyonel olarak Amerikan futbolu oynadı. Sporcu Philadelphia, Mississippi'de doğdu. Cannon, Louisiana Eyalet Üniversitesi'nde futbol oynamaya başladı. Daha sonra Oakland Raiders, Houston Oilers ve Kansas City Chiefs için oynadı. 2013 yılı Şubat ayında, Cannon felç geçirdi ve Baton Rouge'da bir hastaneye kaldırıldı. Eski Amerikan futolcusu Billy Cannon 20 Mayıs 2018'de St. Francisville, Louisiana'da 80 yaşında öldü. R-33 (füze) Vımpel R-33 (; NATO rapor adı: AA-9 "Amos"), Sovyetler Birliği yapımı bir uzun menzilli havadan havaya füzedir. Füze, SR-71 Blackbird, B-1 Lancer ve B-52 Stratofortress gibi büyük yüksek hızlı hedeflere saldırmak için tasarlanmış olan MiG-31 önleme uçağının ana silahıdır. İlk edinme için yarı aktif radar evleme ve yüksek menzilde hedefe ulaşmak için ataletsel güdüm kombinasyonu kullanmaktadır. MiG-31'in Zaslon aşamalı dizi radarı, dört füzenin aynı anda ayrı hedeflere yönlendirilmesine izin verir. Jaroslav Brabec Jaroslav Brabec (d. 27 Temmuz 1949 - ö. 20 Mayıs 2018), Çek atlet. Gülle atmada mücadele eden Brabec, 1972 ve 1976 Yaz Olimpiyatları'nda Çekoslovakya'yı temsil etti. Avrupa Atletizm Şampiyonası'na üç defa (1971, 1974 ve 1978) katılan sporcu, ayrıca yarıştığı Avrupa salon şampiyonalarında üç kez madalya aldı; 1973'teki müsabakada şampiyon olmuştu. Jaroslav Brabec, 20 Mayıs 2018'de Prag'da 68 yaşında öldü. Girne Halk Evi Girne Halk Evi, KKTC, Girne'de bulunan spor kulübüdür. Takımın rekleri kırmızı-beyazdır. R-77 (füze) Vımpel R-77 (; NATO rapor adı: AA-12 "Adder"), Rus yapımı bir orta menzilli aktif radar evlemeli havadan havaya füzedir. Füze, Amerikan AIM-120 AMRAAM füzesinin muadilidir. R-37 (füze) Vımpel R-37 (; NATO rapor adı: AA-X-13/AA-13 "Arrow"), Sovyetler Birliği yapımı bir orta menzilli havadan havaya füzedir. Füze, R-33 füzesi üzerinden geliştirilmiş olup AWACS ve C4ISTAR uçaklarını vuracak şekilde tasarlanmıştır. Tuna Köprüsü Tuna Köprüsü (eski adıyla Dostluk Köprüsü; , "Most na drujbata" ya da halk arasında Дунав Mост, "Dunav most"; ya da "Podul de la Giurgiu"), Tuna Nehri üzerinde bulunan, güneydeki Bulgaristan'ın Rusçuk şehrini, kuzeydeki Romanya'nın Giurgiu şehrine bağlayan, çelik makaslı köprü. Vidin ile Calafat arasındaki Yeni Avrupa Köprüsü ile birlikte, Bulgaristan ile Romanya arasındaki iki köprüden biridir. Toplu taşıma araçlarıyla (4, 11, 12 ve 28 numaralı otobüs hatları) köprüye ulaşım mümkündür. Sovyet mühendisler V. Andreev ile N. Rudomazin tarafından tasarlanan köprü, 20 Haziran 1954'te açıldı. uzunluğundaki yapı, o dönem Bulgaristan ile Romanya arasında Tuna üzerinde bulunan tek köprüydü; trafik akışı vapurlar ve kara bağlantıları ile sağlanıyordu. Dekorasyonu Bulgar mimar Georgi Ovçarov tarafından yapıldı. Köprü, biri iki şeritli kara yolu, diğeri ise demir yolu için olmak üzere iki tabliyeliydir. Kenarlarda yaya yolu da bulunmaktadır. Köprünün orta bölümü (85 m), gemi geçişleri için açılabilmektedir. Bu kısmın bakım sorumluluğu Romanya tarafındadır. Yapı, Sovyetler Birliği'nin desteğiyle iki buçuk yılda inşa edilmiştir. Sovyetler köprüye "Dostluk Köprüsü" adını vermiş, iki ülkedeki komünist yönetimlerin yıkılmasıyla birlikte "Tuna Köprüsü" adına geçiş yapılmıştır. Tuna Köprüsü iki ülke arasındaki sınır geçişlerinden biri olduğu için, köprüde gümrük kontrol birimlerini bulunmaktadır. Ocak 2007'den itibaren Avrupa Birliği iç sınırı hâline dönüşen sınırda gümrük kontrolü yapılmamakta, sadece tek noktada Bulgar veya Rumen sınır polisi tarafından kimlik/pasaport incelemesi yapılmaktadır. Bulgaristan ve Romanya'nın Schengen Anlaşması'na katılımının tamamlanmasıyla birlikte sınır kontrolleri tamamen kaldırılacaktır. Tuna Köprüsü'nde Romanya'dan geçişler sırasında aşağıdaki ücret tarifesi uygulanmaktadır. GÃ©rard Jouannest Gérard Jouannest (d. 2 Mayıs 1933 – ö. 16 Mayıs 2018), Fransız piyanist ve besteci. Jouannest besteci hayatı boyunca 250'den fazla şarkı besteledi. Müzisyen Jacques Brel içinde şarkılar yaptı, örnek bazı çalışmaları arasında; "Ne Me Quitte Pas", "Ces Gens-Là", "Bruxelles", "Mathilde" ve "Les Vieux" sayılabilir. Aynı zamanda Miyosec, Benjamin Biolay ve Abd al malik (rapçi) gibi genç sanatçıların yetişmesinde verdiği parçalarla pay sahibi oldu. Frabsız müzisyen Gérard Jouannest sanatçı Juliette Gréco ile evliydi. Kendisi 1960'larda Jacques Brel tarafından tanıtıldı. Jouannest, 2012 başkanlık seçimlerinde Jean-Luc Mélenchon'u destekledi. Fransız piyanist ve besteci Gérard Jouannest 16 Mayıs 2018'de Ramatuelle, Var (bölgesi) 'nde 85 yaşında öldü. Darío Castrillón Hoyos Darío del Niño Jesús Castrillón Hoyos (d. 4 Temmuz 1929 –ö. 18 Mayıs 2018), Katolik Kilisesi'ne bağlı Kolombiyalı kardinal ve din adamıdır. 1996'dan 2006'ya kadar din adamlarının cemaatinin öndeydi. 1998 yılında kardinalli'ğe yükseldi. 2009 yılında emekli olana kadar 2000 yılından bu yana görevde olduğu "Eccescale Dei" Pontifical Komisyonu'nun Başkanı (emeritus) oldu. Pereira Piskoposu olarak görev yaptığı dönemde Castrillón Hoyos'un terk edilmiş çocukları beslemek için geceleri sokaklarda yürüdüğü belirtilirdi. Kolombiya asıllı kardinal ve din adamı Castrillón Hoyos 18 Mayıs 2018 tarihinde Roma, İtalya'da 88 yaşında karaciğer hastalığı sonucu ölmüştür. Düşmüş melek Düşmüş melek, İbrahimî dinlerde Cennet'ten uzaklaştırılan melekler. Tanrı'ya karşı bir isyanda Lucifer ile birlikte bulunan meleklerdir. Bu melekler cennette bir savaşta Michael tarafından atıldı. Vahiy de meleklerin ve cennet savaşının düşüşü söz konusudur. Başarısızlıklarından dolayı bozulmuş olan meleklerdir. Bu terim genellikle İblis, Harut ve Marut'a, İslami mitolojide de bazı şeytanlara da kullanılmaktadır. Hristiyan düşmüş melekler fikrinden farklı olarak, İslam düşmüş melekler, Tanrı'nın düşmanları değildir, çünkü İslam'da, melekler Allah'ın hizmetkârlarıdır. Bazı akademisyenler, düşmüş meleklerin düşüncesine karşı çıktılar. Bu nedenle, bu melekler, "krallar", "insanlar gibi melekler" ya da melekler yerine "cin" olarak yorumlanırlar. Marid Marid "isyancı" anlamına gelen bir terimdir ve aynı zamanda bir falcıya yardımcı olan bir cindir. Kur'an'da, «Marid», melekleri dinlemeye çalışan şeytanları tanımlamak için kullanılır. 2018 Akdeniz OyunlarÄ±'nda futbol 2018 Akdeniz Oyunları'nda futbol karşılaşmaları 22-30 Haziran'da oynandı. Sadece erkeklerde madalya mücadelesi verilmişti. Maçlara Estadi Municipal de Reus, Estadi Municipal de La Pobla de Mafumet ve Estadi Municipal de Calafell ev sahipliği yaptı. Ülkeler 18 yaş altı takımlarıyla organizasyonda yer aldı. Finalde İtalya'yı 3-2 mağlup eden ev sahibi İspanya şampiyon oldu. 9 ülke organizasyona katıldı. Maçlar için üç stadyum belirlenmiştir. Nokia 107 Nokia 107 Ekim 2013'te Nokia tarafından piyasaya sürülen 2G özellikli bir telefon. Seri 30 sisteminde çalıştı. Cep telefonu, gelişmekte olan piyasalarda satın alınabilir. Telefon beyaz, siyah ve kırmızı renklerde satılır ve değiştirilebilir arka kapağı vardır. Model 1.8 inçli 65 bin renk derinliğinde TFT ekrana sahiptir. Ekran 65 bin renge kadar görüntüler. Fiziksel tuşları ve klavyeleri bulunuyor. Aynı zamanda FM radyo desteği ve LED flaş desteği sunuluyor. Cihaz 1020 mAh batarya ile çalışıyor. Bu batarya 12.7 saate kadar konuşma süresi ve bekleme modunda 24 gün sunuyor. Model mikro SD kart desteğine de sahiptir ve bu sayede 16 GB’a kadar yükselebilen depolama alanına sahip olunabiliyor. Corega Corega diş protezi yapışkanı ve bakımı markasıdır. Şu an GlaxoSmithKline şirketine aittir. Dünyanın birçok ülkesinde Polident, PoliGrip ismi ile de satılmakdadır. 1930 yılında Jersey City, New Jersey merkezli Block Drug şirketi, özellikle yaşlı insanlar için Poli-Grip diş protezi yapışkanı da dahil olmak üzere Polident diş tozu geliştirdi. Farklı şekilde tanıtılan marka ismi ve biraz farklılaşmış ürünler Block'un başarısı için ticari markası oldu. 1950'lerde Block, ürünlerinin pazarlanmasında başarılı olan televizyon ağı reklamlarının kullanımında öncü oldu. Bu yöntem yeni ürünlere yol açtı ve Polident adı etrafında tüm ürün ailesini kurdu. 1966'ya gelindiğinde Block, çok başarılı Polident takma diş temizleyicisini sert rekabete karşı tanıtmak için yılda 10,5 milyon dolar harcadı. Rakip Warner-Lambert şirketi, bu dönem West Coast'da ilk kez piyasaya çıktığı bildirilen Efferdent takma diş temizleyici tabletlerini piyasaya sürdü. Bu harekete karşılık, 1966 yılında Block, reklamı televizyonda izleyen kişilerin ulaşma girişiminde 1,5 milyar mesaj (1965'te iki kat daha fazla) sağlayarak artırdı. Block, "portatif takma dişçi" için biraz farklılaşmış bir ürün olan Polident "tabletleri" geliştirdi ve ayrıca yeni dekoratör kutuları geliştirdi. Yeni tabletler, 1965 yılı sonunda tüm protez temizleyici pazarının yüzde 15'ini aldı ve toplam protez temizleyici pazar hacmini yüzde 25 artırdı. Polident'in reklam kampanyası, Efferdent'in SteerKleen adlı bir Block versiyonunu da içeriyordu. Polident ve Efferdent arasındaki mücadele devam ederken daha fazla reklam savaşı devam etti. 1970'lerin sonlarında Efferdent, Polident'den 1 numaralı marka olarak devraldı. GlaxoSmithKline 2001 yılında şirketi 1,24 milyar dolara satın aldı ve Polident de dahil olmak üzere markaları bünyesine geçirtti. Devralınmadan sonra markanın Avrpa ülkelerinde "Corega" ismi ile pazarlanmasına başlatıltı. SM U-19 SM "U-19", İmparatorluk Donanması'nda kullanılan "U-19" tipi denizaltıydı. 25 Kasım 1910'da sipariş edilen denizaltı; 20 Ekim 1911'de kızağa konuldu, 10 Ekim 1912'de denize indirildi ve 6 Temmuz 1913'te görevlendirildi. I. Dünya Savaşı'nda hizmet veren "U-19", 11 Kasım 1918'de Birleşik Krallık kuvvetlerine teslim oldu, 1919 ya da 1920'de Blyth'te hurdaya ayrıldı. In-Grid In-Grid (İtalyanca: "Ingrid Emiliana Alberini", d. 11 eylül 1973, Guastalla, İtalya), İtalyan şarkıcı, söz yazarı, besteci ve dansçı. Trabzon hükümdarları listesi Bu, 1204'te Trabzon İmparatorluğu'nun kuruluşundan 1461'de Osmanlı İmparatorluğu tarafından Trabzon'un Fethi'ne kadar uzanan Trabzon hükümdarları listesidir. Trabzon imparatorları Trabzon'u (Yunanca: "Trapezus") yönetmişlerdir. Dördüncü Haçlı Seferi sırasında Latinlerin 1204 yılında Konstantinopolis'e gelip şehri talan etmesi ve şehirde Katolik Hıristiyanlar idaresinde bir Latin İmparatorluğu'nun kurulmasının ardından Bizans İmparatorluğu'nun devamı olduğunu iddia eden üç Bizans Yunan devletinden biridir. Bu üç devletten, İznik İmparatorluğu 1261 yılında Konstantinopolis'i geri alıp Bizans İmparatorluğu'nu Paleologos Hanedanı altında yeniden kurmayı başarmıştır. Trabzon İmparatorluğu, Konstantinopolis'te yeniden kurulan imparatorluktan daha uzun yaşayacak ve imparatorluk unvanını sona erene kadar biraz değişmiş olsa da kullanmaya devam etmiştir. 395 yılında Roma İmparatorluğu'nun bölünmesinin ardından, Bizans İmparatorluğu, Roma İmparatorluğu'nun doğu yarısının doğrudan meşru devamıdır. Böylelikle Bizans İmparatorları, kendilerini "Roma imparatoru olarak şekillendirmeye devam ettiler, "Bizans" terimi imparatorluğun sona ermesinden çok sonra 16. yüzyılda Batılı tarihyazımı tarafından uydurulmuştur. Dördüncü Haçlı Seferi sırasında, Bizans hükümdarları tarafından kullanılan standart unvan "İsa Mesih'in [isim], Romalıların sadık imparatoru ve otokratı" (Yunanca: ) idi. 1204 yılında Latin İmparatorluğu'nun kurulmasının ardından bu unvan İznik ve Trabzon imparatorları ve 1224'te kurulan kısa ömürlü Selanik İmparatorluğu tarafından kullanılmış ve bu devletler Roma imparatorluk unvanı için rakip olmuşlardır. 1261 yılında Konstantinopolis'in İznik İmparatoru VIII. Mihail tarafından ele geçirilmesinden sonra, Trabzon imparatoru II. İoannis'e elçiler gönderip imparatorluk amblemlerini ve unvanlarını kullanmayı bırakmasını talep ederken, üçüncü kızı Eudokia Paleologina ile evlilik yanında Despot unvanı önermiştir. İoannis 1282 yılında Konstantinopolis'te Eudokia ile evlenmiştir. O tarihten sonra "Romalıların..." yerine "Bütün Doğunun, İberyalıların ve Perateianın Hükümdarı ve İmparatoru" () unvanını kullanmaya başlamıştır. Bu unvan ilk defa hukuki bir metinde III. Aleksios'un bir imparatorluk emrindeki imzasında görülür. "Bütün Doğunun" ve "İberyalıların" ifadeleri o tarihte zaten kaybedilmiş İberya bölgesini içeren abartı ifadelerdir. (İberya'dan kasıt İberya Krallığı ya da Kartli'dir, İber Yarımadası anlaşılmamalıdır). yılında unvandan çıkarılan "İberya" ifadesinden farklı olarak, imparatorluğun en sonuna kadar korunan "Perateia", Kırım'da bulunan imparatorluk mülklerini belirtir. Trabzon hükümdarları 1081-1185 yılları arasında Bizans İmparatorluğu'nu yönetmiş Komninos Hanedanı'na olan bağlarını vurgulamak için ayrıca "Megas Komninos" ("Büyük Komninos") unvanını da kullanmışlardır. Dünya Yürüyüş Takımlar Şampiyonası Dünya Yürüyüş Takımlar Şampiyonası, Uluslararası Atletizm Federasyonları Birliği (IAAF) tarafından organize edilen yürüyüş dünya şampiyonasıdır. 1961'de ilk kez düzenlenen etkinlik, iki yılda bir yapılmaktadır. Kadınlar kategorileri 1971'de dahil edilmiştir. Başlangıçta ilk yapıldığı şehrin adıyla Lugano Kupası, daha sonra 2016'ya kadar Dünya Yürüyüş Kupası olarak anılmıştır. 2016'da organizasyon Rusya'nın Şupaşkar kentinde yapılacaktı. Ancak Rusya Atletizm Federasyonunun üyeliğinin IAAF tarafından askıya alınmış olmasından dolayı ev sahibi değiştirildi. 20 km ile 50 km toplamı takım sıralamasıdır. Davet usulü, gayrıresmî organizasyon. Young County Young ilçesi veya Young County, Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 sayımına göre 18,550'dir. İlçenin merkezi Graham şehridir. Wendigo Kuzey Kanada bölgesinde yaşadığı düşünülen mitolojik bir karakter. Kuzey Amerikalı Anişinaabe Kızılderilileri, insan eti yiyen bir kişinin Wendigo'ya dönüştüğüne inanır. Bu mitolojik karakter, insan eti yiyemediği zaman açlığını yosunla giderir ve tek başına yolculuk eden gezginleri takip ettiği söylenir. Kalbinin buzdan olduğu, tek öldürme yolunun da bu buzdan kalbini eritmek olduğu söylenir. Nasıl bir görünüşe sahip olduğu konusunda farklı anlatılar mevcuttur. Ayı ya da kedi benzeri uzun azı dişlere sahip yırtıcı bir hayvan, hayvan ayaklarına sahip bir kişi, insandan ayırt edilemeyen bir varlık ya da hayalet olarak tanımlanmıştır. Bu yaratıkların ıssız ormanlarda yaşadıkları, insanlara tanrıça ya da hayalet biçiminde görünürler. Şamanın bedduasına uğramak, rüyada Wendigo'nun çağırdını görmenin bireyi Wendigo'ya dönüştürür. Bunun yanında insan eti yiyen şahsın da Wendigo olacağı söylenmiştir. Bütün söylenceler, soğuk ve karlı bölgelerde şekillenir ve çoğunlukla da wendigonun buzdan kalbinin erimesi ya da doğrudan buraya verilecek zararın Wendigo'yu alt edeceği düşünülür. 19 MayÄ±s Lisesi 19 Mayıs Lisesi, Samsun'un İlkadım ilçesinde bulunan ortaöğretim kurumu. 1913 yılında eğitim vermeye başlayan okul 1927 yılında yeniden teşkilatlandırılmıştır. 4 Şubat 1952 tarihinde günümüzdeki adını, 1997'de süper lise kapsamına alınmış olup 2010 yılından itibaren okulda Anadolu lisesi müfredatında eğitim verilmektedir. Pirinççi Pirinççi bir yer ismidir ve şu anlamlara gelebilir: Bosque County Bosque ilçesi veya Bosque County ( ), Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 sayımına göre 18,212'dir. İlçenin merkezi Meridian şehridir. Teresa Teng Teresa Teng (, d. 29 Ocak 1953 – ö. 8 Mayıs 1995) Tayvanlı bir şarkıcıydı. "Ne zaman döneceksin?" Gibi halk şarkıları ve baladlarıyla tanınıyordu. ve "Ay Kalbimi Temsil Etti". Sadece Mandarin'de değil, aynı zamanda Tayvanlı, Kanton, Japonca, Endonezya ve İngilizce şarkıları da kaydetti. Ayrıca akıcı bir şekilde Fransızca konuştu. 1995 yılında Tayland'da 42 yaşındayken tatilde iken ciddi bir solunum krizinden öldü. Burleson Burleson ilçesi veya Burleson County ( ), Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 sayımına göre 17,187'dir. İlçenin merkezi Caldwell şehridir. İlçenin adı Edward Burleson'dan gelmektedir. 2018 Fransa Açık - Tek erkekler Son şampiyon olan Rafael Nadal başarılı bir şekilde unvanını korudu ve finalde 6-4, 6-3, 6-2'lik setlerle Dominic Thiem'i mağlup etti. Nadal, Margaret Court'un tüm zamanların rekoru olan bir majör turnuvada 11 Grand Slam tekler şampiyonluğu kazanma rekorunu eşitledi ve Açık dönemde bu başarıya ulaşan ilk oyuncu oldu. Nadal aynı zamanda unvanını koruyarak ATP tekler sıralamasında 1 numarayı da korudu. Nadal ve toprak sezonundan çekilmiş olmasına rağmen Roger Federer, turnuvanın başında en üst sıra için çekişmekteydi. Thiem, 1995 Fransa Açık'ta Thomas Muster'den bu yana bir grand slam tekler finaline ulaşan ilk Avusturyalı oyuncu oldu. Alexander Zverev'in iki numaralı seribaşı olmasıyla, 2006 Avustralya Açık'ta Federer ve Andy Roddick'in ilk 2 seribaşı olmasından bu yana ilk kez Big Four dışındaki bir oyuncu bir Grand Slam'de ilk 2 seribaşı arasında yer aldı. ATP sıralamasında 72. sırada yer alan Marco Cecchinato, 2008 yılında Gaël Monfils'ten bu yana Fransa Açık'ta ilk defa seribaşı olmayan tek erkekler yarı finalisti, 1999 yılında Andriy Medvedev'den bu yana Fransa Açık yarı finaline ulaşan en düşük sıralamalı erkek tekler oyuncusu ve 1978 Fransa Açık'ta Corrado Barazzutti'den bu yana bir Grand Slam tekler yarı finaline ulaşan ilk İtalyan erkek oldu. Feliciano López, 65. kez üst üste Grand Slam ana tablosunda yer aldı ve böylece Federer'in kaydettiği en uzun art arda Grand Slam ana tablosunda yer alma serisi rekorunu eşitledi. Nicolas Mahut, kariyerinde 12. kez bir Grand Slam ana tablosu wild cardı aldı ve en çok bir wild card alarak Grand Slam'a katılım rekorunu devam ettirdi. Ayrıca Roland Garros'ta en çok wild card alma (8) rekorunu da elinde bulundurmaktadır. Mohamed Safwat, 22 yıl içinde bir Grand Slam tenis turnuvasının tekler ana tablosunda oynayan Mısır'dan ilk erkek tenisçi oldu. Scurry Scurry ilçesi veya Scurry County, Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 sayımına göre 16,921'dir. İlçenin merkezi Snyder şehridir. Leon, Teksas Leon ilçesi veya Leon County, Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 sayımına göre 16,801'dir. İlçenin merkezi Centerville şehridir. Falls Falls ilçesi veya Falls County, Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 sayımına göre 17,866'dır. İlçenin merkezi Marlin şehridir. Miguel Alemán Valdés Miguel Alemán Valdés (29 Eylül 1900-14 Mayıs 1983), 1946-1952 yılları arasında arasında Meksika'nın 46. devlet başkanı olarak görev yapmış Meksikalı siyasetçi. 1911 Meksika Devrimi'nin ardından göreve gelen ilk sivil devlet başkanı olup başkanlığı, Meksika Devrimi'ne doğrudan katılmamış yeni nesil Meksikalı liderlerden biriydi. Döneminde, Meksika mucizesi olarak adlandırılan hızlı sanayileşme atılımı gerçekleşmiş olup aynı zamanda kendisi ve yakınlarını için yüksek düzeyde zenginleştirmesi ile bilinmektedir. Arkadi Plastov Arkadi Aleksandroviç Plastov ( d. 31 Ocak 1893; Simbirsk - ö. 12 Mayıs 1972, Ulyanovsk), sosyalist gerçekçilik akımının öncülerinden olan Rus Sovyet ressam. Plastov, Rus İmparatorluğu'na bağlı Simbirsk Valiliği'nin Prislonikha köyünde ressam bir ailenin çocuğu olarak dünyaya geldi. 1914'te Moskova Resim, Heykel ve Mimarlık Okulu'na yazıldı. 1917'de doğayla baş başa resim çizen bir ressam olarak köyüne geri döndü. 1935'ten başlayarak resimlerini adım adım halka tanıttı. Sosyalist gerçekçilik tarzında eserler veren Plastov genelde Sovyetler Birliği'ndeki hayatı ve sosyalizmin oluşma koşullarını resmetti. Sovyetler Birliği'nde kolektivizasyon dönemini ve Sovyet köylülerinin topraklarına duyduğu sevgiyi konu aldı. Büyük Vatanseverlik Savaşı döneminde yeni savaş motiflerine yer verdi. Özellikle savaş yıllarında kadın, yaşlı ve çocukların durumlarını ele aldı. Sanat kariyeri boyunca Arkadi Plastov, iki kez Lenin Nişanı ile ödüllendirildi. Ayrıca 1946 yılında Stalin Ödülü, 1966'da Lenin Ödülü verildi. Aynı zamanda 1972'de, ölümünden sonra, "Ilya" adlı Rusya Sovyet Federatif Sosyalist Cumhuriyeti Devlet Ödülü'ne aday gösterildi. Lee, Teksas Lee ilçesi veya Lee County, Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 sayımına göre 16,612'dir. İlçenin merkezi Giddings şehridir. Emin BektÃ¶re Emin Bektöre ( Шевкъий Бектёре) (1906 Dobriç Bulgaristan Prensliği - 1995Eskişehir, Türkiye), Kırım Tatarı asıllı folklorcu, etnograf, şair, eğitimci ve aktivist. Emin Bektöre, 1888 yılında Kırım Tatarı bir ailenin ikinci kuşak bireyi olarak Bulgaristan Prensliği'nin Dobruca bölgesinde bulunan, günümüzdeki ismi Dobriç olan Hacıoğlu Pazarcık şehrinde doğdu. İlk ve orta öğrenimini Pazarcık'ta tamamladı. Bektöre, Romanya'daki Kırım Tatar folklorunun öncülerinden kabul edilir. Çeşitli Kırım Tatar halk oyunları topluluklarında yer aldı, Şahin Giray Han, Atilla, Bora, Kırım ve Kök-köz Bayar gibi didaktik tiyatro oyunlarının hem metinlerini yazdı, hem sahneye koydu. 1940 yılında ailesiyle birlikte Türkiye'ye göç ederek, Eskişehir'e yerleşti. Burada da folklor ve müzik çalışmalarına devam etti. 1941 yılından itibaren Eskişehir'deki Halkevi'nde folklor çalışmalarına başladı ve halkevi kapanana kadar hizmet vermeye devam etti. 1944 yılında Muzaffer Sarısözen yurt çapında yaptığı geziler kapsamında Eskişehir'e gelir. Eskişehir Halk Evinde tanıştığı Emin Bektöre'nin Kırım Türkü olduğunu öğrenince büyük ilgi göstererek Kırım Türk Müziği hayranı olduğunu ancak o güne kadar hiçbir yerden bu konuda bilgi alamadığını ifade eder. Emin Bektöre bunun üzerine elindeki birçok belge ve bilgiyi Sarısözen ile paylaşır. Ardından birlikte mandolin eşliğinde taş plak kayıtları yaparlar. Mustafa Sarısözen çok beğendiği bu türküleri Ankara Radyosu Mandolin Orkestrasına vererek yıllar boyunca çalınmasını sağlayacaktır. 1957'de Yıldız Ayhan ve A. Gazi Ayhan, Emin Bektöre ile temasa geçerek Kırım Halk Türkülerinden bir kısmını repertuvarlarına aldılar ve bu türküler o yıllarda radyoda sık sık çalındılar. Bektöre, halkevlerinin kapanmasından sonra çalışmalarına bu kez de Halk Eğitim Merkezinde devam etmeye başladı. Bu dönem içinde, uzun yıllar aktif çalışan pek çok folklorcuyu yetiştirmiş, Eskişehir dışında Kütahya, İstanbul ve Ordu gibi birçok ilde de folklor çalışmaları yürütmüştür. 1972 yılında Eskişehir Kırım Türk Kültür Derneği tarafından "Kırım Halk Türküleri" adında bir kitabı da basılmıştır. İleri yaşına rağmen 1990'a kadar juri üyesi, danışman, gözlemci olarak gençlerle birlikte çalışmış, folklor çalışmalarına katkıda bulunmuştur. Ayrıca Dış Türkler ile de hep ilgili