ve doktorlar tarafından ilerletilmiştir. Avrupa Rönesans döneminde ve modern çağın başlarında ampirizme yeniden duyulan bir ilgi ve birçok yeni organizmanın keşfiyle birlikte biyolojik düşünce alanında bir devrim ortaya çıkmıştır. Bu dönemde öne çıkanlar arasında fizyoloji alanında deneysel çalışmalar ve çok dikkatli gözlemler yapmış olan Vesalius ile Harvey; fosilleri ve yaşam çeşitliliğini sınıflandırmaya başlayan ve organizmaların gelişmeleri ile davranışlarını izleyen Linnaeus ile Buffon gibi doğa bilimcileri sayılabilir. Mikroskobun bulunması ile daha önceden bilinmeyen mikroorganizmaların dünyası ortaya çıkmış ve hücre teorisinin ilk çalışmaları başlamıştır. Özellikle mekanik felsefenin çıkışına karşı doğal teolojinin giderek artan önemi doğa tarihi üzerine yapılan çalışmaların gelişmesine cesaret vermiştir. Botanik ve zooloji 18 ve 19. yüzyıllarda giderek daha profesyonel bilim dalları hâline gelmiştir. Lavoisier ve diğer fizikçiler canlı ve cansız dünyaları fizik ve kimya ile birleştirmeye başlamıştır. Alexander von Humboldt gibi kâşif - doğa bilimcileri organizmaların kendi aralarında ve çevre ile olan ilişkilerini ve bu ilişkilerin coğrafyaya olan bağlılıklarını incelemeye başlamış ve biyocoğrafya, ekoloji ve etolojinin temelleri atılmıştır. Doğa bilimcileri özcülüğü reddetmeye, soy tükenmesinin ve türlerin mutasyonun önemini kavramaya başlamışlardır. Hücre teorisi yaşamın temeli üzerine yeni perspektifler getirmiştir. Bu gelişmeler ve embriyoloji ile paleontolojinin getirdiği sonuçlar ışığında Charles Darwin'in doğal seleksiyon ile evrim teorisi ortaya çıkmıştır. Canlı maddelerin cansız maddelerden kendiliğinden meydana geldiği teorisi 19. yüzyılın sonlarında artık kabul görmemeye başlamış, hastalık yapıcı mikrop teorisi yükselişe geçmiştir ama kalıtımın işleyişi hâla bir gizem olarak kalmıştır. Mendel'in çalışmalarının 20. yüzyılın başlarında tekrar bulunması kısa sürede Thomas Hunt Morgan ve öğrencilerinin genetik bilimini geliştirmelerini sağlamıştır. 1930'lara gelindiğinde popülasyon genetiği ve doğal seleksiyon neo-Darwinci sentez olarak ortaya çıkmıştır. Özellikle Watson ve Crick DNA'nın yapısını önerdikten sonra yeni disiplinler hızlı bir gelişme kaydetmiştir. Merkezi dogmanın ortaya atılışından ve genetik kodun çözülmesinden sonra biyoloji organizmaların bütünüyle ve organizma gruplarıyla ilgilenen "organizma biyolojisi" ve hücre ve moleküler biyoloji olarak ayrılmıştır. Bu ayrım 20. yüzyılın sonlarına doğru organizma biyologlarının moleküler teknikler kullanması ile birlikte moleküler ve hücre biyologlarının da genlerin çevre ile ilişkilerini araştırması ve doğal organizma popülasyonlarının genetiği gibi tersine dönerek genomik ile proteomik gibi yeni alanlar ortaya çıkmıştır. "Biyoloji" sözcüğü Yunanca "yaşam" anlamına gelen ' (bios) sözcüğü ile Yunanca "seçmek", "toplamak" anlamına gelen ' (legein) filinden türetilen ve "bilim" anlamına gelen '-loji',ekinin birleşmesinden oluşmuştur. Günümüzdeki anlamıyla "biyoloji" sözcüğü birbirlerinden bağımsız olarak 1800 yılında Karl Friedrich Burdach, 1802 yılında Gottfried Reinhold Treviranus ("Biologie oder Philosophie der lebenden Natur", 1802) ve Jean-Baptiste Lamarck ("Hydrogéologie", 1802) tarafından kullanılmıştır.. Sözcüğün kendisi ise 1766 yılında yayımlanan Michael Christoph Hanov'un "Philosophiae naturalis sive physicae dogmaticae: Geologia, biologia, phytologia generalis et dendrologia",adlı kitabının üçüncü cildinde geçer. Hayvanlar ve bitkilerin incelenmesi için "biyoloji",sözcüğünden önce başka terimler kullanılmıştır. Biyolojinin tanımla işlevi için "doğa tarihi" adı kullanılmıştır ama bu terimin içinde aynı zamanda mineraloji gibi biyoloji dışı alanlarda yer alıyordu. Orta Çağldan Rönesans'a kadar doğa tarihinin birleştirici ekseni "scala naturae" ya da "Büyük Varlık Zinciri" olarak tanımlanıyordu. "Doğa felsefesi" ve "doğa teolojsi" bitki ve hayvan yaşamının kavramsal ve metafizik temellerinin ötesine geçerek organizmaların neden var olduğu, davranışlarının temelinde ne yattığı konularıyla ilgileniyordu ve ayrıca günümüzde jeoloji, fizik, kimya ve astronomi dallarını da içinde barındırıyordu. Fizyoloji ve (botanik) farmakoloji tıp alanında inceleniyordu. Genel olarak "biyoloji" terimi kabul görmeden önce 18 ve 19. yüzyıllarda "doğa tarihi" ve " doğa felsefesi" terimlerinin yerine "botanik", "zooloji" ve fosillerle ilgili olarak da "jeoloji" kullanılmaya başlandı. Günümüzde de "botanik" ve "zooloji" oldukça yaygın olarak kullanılmaktadır ama yanlarına mikoloji ve moleküler biyoloji gibi biyolojinin diğer altdalları da eklenmiştir. İlk insanlar, hayatta kalabilmek için gerekli olan bitkiler ve hayvanlar hakkında sahip oldukları bilgileri nesilden nesile aktarmış olmamalılar. Bu aktarılan bilgilerin arasında hayvan ve insan anatomisi ve göç dönemleri gibi hayvan davranışları hakkında olan bilgiler de yer almış olmalıdır. Yine de biyoloji bilgisi açısından ilk önemli dönüm noktası 10,000 yıl önce ortaya çıkan Neolitik Devrimdir. İnsanlar ilk defa bu dönemde tarım yapmak için bitkileriden yararlanmış ve yerleşik toplulukların yararlanması için ilk olarak hayvanlar evcilleştirilmiştir. Mezopotamya, Antik Mısır, Hindistan altkıtası, Çin gibi eski kültürler birbirinden bağımsız ve karmaşık doğa felsefesi üzerine görüşler oluşturan Sushruta, Zhang Zhonjing gibi tanınmış cerrahlar ve doğa bilimleri ile ilgilenen kişiler ortaya çıkarmıştır. Ancak modern biyolojinin kökeni Antik Yunan felsefesinin seküler geleneğine dayandırılır. Bilinen en eski tıp sistemlerinden biri olan Ayurveda Hint altkıtasında M.Ö. 1500 yıllarında, Hint kültürünün en eski dört kitabından biri olan Atharvaveda'dan kaynaklanmıştır. Dİğer antik tıp metinleri arasında Antik Mısırlılardan kalma Edwin Smith Papirüsü sayılabilir. Ayrıca bu metinde insan kalıntılarını koruma ve çürümesini engelleme için kullanılan mumyalama işleminin geliştirilmesinden de söz edilir. Antik Çin'de biyoloji konularının Çinli herbologların, doktorların, simyacıların ve filozofların eserleri arasında yer aldığı görülmektedir. Örneğin, son hedefi "hayat iksiri" olan Çin simyasının Taocu geleneği, sağlık üzerine verdiği önem nedeniyle yaşam bilimlerinin bir parçası olarak görülebilir. Klasik Çin tıbbı sistemi genellikle yin ve yang teorisi ile beş element çevresinde şekillenmiştir. Zhuangzi gibi Taocu filozoflar M.Ö. 4. yüzyılda evrim ile ilgili fikirler oluşturmuş, biyolojik türlerin değişmezliğini reddetmiş ve türlerin değişik çevrelere cevap verebilmek için değişik özellikler geliştirdiklerini öne sürmüştür. Antik Hint Ayurveda geleneği Antik Yunanistan tıbbının dört mizaç kuramına benzeyen üç mizaç kavramını bağımsız olarak geliştirdi, ancak Ayurveda sisteminde ayrıca vücudun beş elementten ve yedi temel dokudan oluştuğu da yer almaktaydı. Ayurveda yazarları yaşayan nesneleri doğum yöntemlerine göre; rahimden, yumurtadan, ısı ve nemden, ve tohumlardan olmak üzere dört kategoriye ayırdı ve fetüsün döllenmesi kavramını açıkladı. Aynı zamanda, insan diseksiyonu ve hayvanları canlı olarak kesme yöntemleri kullanmadan dahi cerrahi üzerine önemli ilerlemeler kaydettiler."Sushruta Samhita", M.Ö. 6. yüzyılda Sushruta tarafından yazıldığı öne sürülen İlk Ayurveda bilimsel eserlerinden biridir. İlk tıp metinlerinden biri sayılan bu eserde 700 tıbbî bitki, mineral kaynaklarla hazırlanan 64 ve hayvansal kaynaklardan hazırlanan 57 ilâç tanımlanır. Sokrates öncesi düşünürler yaşam hakkında çok soru sordular ancak özellikle biyoloji ile ilgili çok az sistematik bilgi ürettiler. Yine de atomcuların yaşamı yalnızca fiziksel terimlerle açıklama çabaları biyoloji tarihi boyunca dönem dönem ortaya çıkmıştır. Ama Hipokrat ve takipçilerinin tıbbî teorilerinin, özelikle mizaç kuramının etkisi kalıcı olmuştur. Düşünür Aristoteles Klâsik Antik Çağın yaşayan dünya hakkında en nüfuzlu bilginiydi. Her ne kadar doğa felsefesi hakkındaki ilk eserleri spekülatif olsa da biyoloji hakkında verdiği daha sonraki eserlerinin çoğu ampirik kaynaklıydı ve biyolojik nedensellik ile yaşamın çeşitliliği üzerineydi. Özelikle çevresinde bulunan bitki ve hayvanların nitelikleri ve yaşam biçimleri hakkında sayısız doğa gözlemi yapmıştır ve kategorizasyona büyük önem vermiştir. Aristoteles 540 hayvan türünü sınıflandırmış ve en az 50'sini keserek incelemiştir. Entelektüel amaçların ve formel nedenin tüm doğal süreçleri yönlendirdiğine inanmıştır. Aristoteles ve ondan sonra 18. yüzyıla kadar gelen tüm Batı âlimleri, yaratıkların bitkilerden insanlara, giderek artan bir mükemmeliyet skalasında ( "scala naturae" ya da Büyük Varlık Zinciri) yer aldığına inanmıştır. Aristoteles'in Lykeion'daki halefi Theophrastus, botanik üzerine "Bitkilerin Tarihi" adında bir seri kitap yazmıştır ki antik çağların botanik üzerine en önemli katkısıdır. Theophrastus'un kullandığı terimlerin birçoğu, örneğin meyve için "carpos" ve tohum kanalı için "pericarpion" gibi günümüzde hâlâ kullanılmaktadır. Gaius Plinius Secundus da bitkiler ve doğa hakkındaki bilgisi nedeniyle tanınmıştır ve zoolojik tanımlamaları bir araya getirmiştir. Helenistik dönemde Ptolemaios Hanedanı zamanının bazı âlimleri, özelikle Herophilos ve Erasistratos, Aristoteles'in fizyolojik çalışmalarına eklemeler yapmış ve deneysel diseksiyonlar yapmıştır. Claudius Galen tıp ve anatomi alanında en önemli otorite olmuştur. Her ne kadar Lucretius gibi birkaç antik atomcu, Aristoteles'in yaşamın tüm yönlerinin belirli bir tasarım ya da amacın sonucu olduğunu söyleyen teleolojik görüşlerine karşı çıkmışsa da teleoloji ve özelikle de hristiyanlığın yükselişinden sonra doğa teleolojisi 18 ve 19. yüzyıllara kadar biyolojik düşüncenin merkezinde yer almıştır. Ernst W. Mayr, "Lucretius ve Galen'den sonra Rönesans'a kadar biyolojide önemli bir şey olmamıştır." diye belirtmiştir. Doğa tarihi ve tıp üzerine olan Antik Yunan gelenekleri yaşamaya devam etmiş ancak Orta Çağ avrupası'nda genellikle sorgulanmadan kabul görmüştür. Roma İmparatorluğu'nun gerilemesi birçok bilginin ortadan kaybolmasına ve yokolmasına neden olduysa da birçok tıb adamı eğitim ve uygulama yoluyla Antik Yunan geleneklerini sürdürüyordu. Bizans ve İslami dünyada birçok Antik Yunan eseri Arapçaya çevrilmiş ve Aristoteles'in eserlerinin çoğu korunabilmiştir. Orta Çağ müslüman tıp adamları, âlimleri ve düşünürleri 8 ile 13. yüzyıllar arasında, "İslam'ın Altın Çağı" ya da "İslam tarım devrimi" diye bilinen dönemde biyoloji bilgisine çok önemli katkılarda bulunmuşlardır. Örneğin zooloji alanında Doğu Afrika kökenli Arap âlim el-Cahız (781–869) yaşam için mücadele gibi evrim ile ilgili fikirleri ilk defa ortaya koymuştur Aynı zamanda besin zinciri fikrini de ortaya atmıştır ve çevresel determinizmin ilk takipçilerindendir. Kürt biyolog el-Dinaveri (828–896) Arap botaniğinin kurucusu sayılır. Yazdığı "Kitab-el Nebat" en azından 637 türü tanımlar, filizlenmeden ölüme kadar bitki gelişmesini, bu gelişmenin etaplarını ve çiçekler ile meyvelerin oluşumunu anlatır. El-Birûni yapay seleksiyonu tanımlamış ve doğanın da benzer şekilde işlediğini söylemiştir; bu fikir doğal seleksiyon ile kıyaslanır. Deneysel tıp alanında İbn-i Sina (980–1037) "El-Kanun fi't-Tıb" adlı eserinde klinik denemeler ve klinik farmakoloji kavramlarını ileri sürdü. Bu eser 17. yüzyıla kadar Avrupa tıp eğitiminde çok önemli bir metin olarak kullanılmıştır. Endülüslü-Arap tıp adamı İbn-i Zühr (1091–1161) deneysel diseksiyon ve otopsinin ilk takipçilerindendir. Yaptığı otopsilerle bir deri hastalığı olan uyuzun nedeninin bir parazit olduğunu kanıtlayarak mizaç teorisini sarsmıştır. Aynı zamanda insanlar üzerinde kullanmadan önce hayvanlar üzerinde test yapılmayı öngören deneysel cerrahiyi başlattı. Mısır'da 1200 yılında bir kıtlık sırasında Abdullâtif el-Bağdadi birçok iskeleti inceleyerek Galen'in alt çene ve leğen kemiklerinin oluşumuna dair görüşlerinin yanlış olduğunu buldu. Endülüslü-Arap biyolog Ebu Abbas el-Nebati, 13. yüzyılın başlarında, botanik alanında sayısız tıp metninin test edilmesi ve tanımlanması için ampirik ve deneysel tekniklerden oluşan bir bilimsel yöntem geliştirerek gerçek deneyler ve gözlemlerle desteklenen metinleri doğruluğu kanıtlanamamış metinlerden ayırdı. Öğrencisi İbn el-Baytar (1248) içinde 300'ü kendi keşfi olan 1.400 bitki, gıda ve ilacın tanımlandığı bir eczacılık ansiklopedisi yazmıştır. Bu eserin Latince çevirisi 18 ve 19. yüzyıllarda Avrupalı biyolog ve eczacılara çok yararlı olmuştur. Arap tıp adamı İbn Nefis de (1213–1288) deneysel diseksiyon ve otopsinin ilk takipçilerindendir ve 1242 yılında dolaşım sisteminin temelini oluşturan pulmoner dolaşım ve koroner dolaşımı bulmuştur. Aynı zamanda metabolizma kavramını tanımlamış, ve Galen ile İbn-i Sina'nın dört mizaç teorisi ile birlikte nabız, kemikler, kaslar, bağırsaklar, duyu organları, safra kanalları, özofagus ve mide hakkındaki görüşlerinin doğru olmadığını gösterdi. Orta Çağın ortalarında Bingenli Hildegard, Albertus Magnus ve II. Friedrich gibi az sayıda âlim doğa tarihi üzerinde çalışmalar yapmıştır. Avrupa üniversitelerinin ortaya çıkışı fizik ve felsefe alanında önemli gelişmelere yol açtıysa da biyoloji alanında pek etkili olamamıştır. Rönesans ile birlikte ampirik doğa tarihi ve fizyoloji üzerine büyük bir ilgi gösterilmiştir. Andreas Vesalius 1543 yılında, insan anatomisi hakkında olan ve cesetlerin disseksiyonuna dayanan "De humani corporis fabrica" adlı eseriyle Batı tıbbında modern devri başlattı. Vesalius ve sonrasında gelen bir dizi anatomist, otoriter bilgi ve soyutlamanın ötesinde ilk elden deneysel çalışmalara dayanarak fizyoloji ve tıp alanında skolastik görüşün yerine deneyciliği koydu. Herboloji yoluyla tıp aynı zamanda bitkiler üzerine edinilen bilgilere yeni bir deneysel kaynak oluşturdu. Otto Brunfels, Hieronymus Bock ve Leonhart Fuchs bitkiler üzerine oldukça fazla eser vererek bitki yaşamının tamamı üzerine yeni bir doğal yaklaşımı başlattılar. Hayvanlar hakkında hem doğal hem de figüratif bilgilerin toplandığı eserler de giderek daha sofistike hâle gelmeye başladı. Hayvanlar hakkında önemli eserler verenler arasında William Turner, Pierre Belon, Guillaume Rondelet, Conrad Gessner ve Ulisse Aldrovandi sayılabilir. Doğa bilginleri ile çalışan Albrecht Dürer ve Leonardo da Vinci gibi sanatçılar da hayvan ve insan bedenleriyle ilgilendiler ve detaylı fizyoloji çalışmalarıyla gittikçe büyüyen anatomi bilgisine katkıda bulundular. Simya ve doğal büyü gelenekleri, özellikle Paracelsus'un çalışmaları yaşayan dünya hakkında varolan bilgilere katkı sağladı. Simyacılar organik maddeyi kimyasal analize tabi tuttular ve hem biyolojik hem de mineral farmakoloji ile ilgili deneyler yaptılar. Bu gelişmeler 17. yüzyıla kadar devam eden mekanik felsefenin ortaya çıkışıyla geleneksel "organizma olarak doğa" metaforunun "makina olarak doğa" metaforuyla değişmesinin bir parçasıydı. Sınıflandırma, adlandırma ve kategorize etme 17 ve 18. yüzyılın çoğunda doğa tarihinin en önemli konuları hâline geldi. Carolus Linnaeus 1735 yılında doğal dünya için temel bir taksonomi yayımladı ve 1750'lerde tüm adlandırdığı türler için bilimsel adlandırmalar ileri sürdü. Linnaeus türleri belirli bir hiyerarşinin değişmez parçaları olarak görürken 18. yüzyılın diğer önemli doğa bilimcisi Buffon türleri yapay bir kategorilendirme olarak değerlendirmiş ve hatta ortak ata kavramının olabilirliğini öne sürerek yaşayan türlerin değişebileceğini savunmuştur. Her ne kadar evrime karşı görüşleri olsa da Buffon evrim düşüncesinin gelişmesinde önemli bir yer tutmuştur ve eserleri hem Lamarck'ın hem de Darwin'in evrim teorilerini oluşturmada etkili olmuştur. Vesalius'un çalışmalarını yaşayan insanlar üzerinde deneyler yaparak geliştiren William Harvey ve diğer doğa düşünürleri kanın, toplar ve atardamarların işlevlerini inceledi. Harvey'nin 1628 yılına ait eseri "De motu cordis" Galen'in teorisinin sonunun başlangıcıydı ve Santorio Santorio'nun metabolizma üzerine olan çalışmalarıyla fizyoloji üzerine nicel yaklaşımlar üzerine etkili bir model oluşturdu. 17. yüzyılın başlarında biyolojinin mikro dünyası artık açılmaya başlamıştı. 16. yüzyılın sonlarından itibaren birkaç lens ustası ve doğa düşünürü kaba mikroskoplar yapmaya başlamıştı. Robert Hooke 1665 yılında kendi mikroskobuyla yaptığı gözlemleri "Micrographia" adlı eserinde yayımladı. Antonie van Leeuwenhoek'ün lens yapımında çok önemli gelişmeler kaydetmesiyle, 1670'li yılların başında tek lens ile 200 kat büyütme elde etmesiyle bilim adamları mikroskopik yaşamın yabancılığı ve çeşitliliği ile karşılaşarak ilk mikroorganizmaları keşfettiler. Jan Swammerdam'ın benzer deneyleri entomolojiye yeni bir ilgi duyulmasını sağladı ve mikroskopik disseksiyon ile boyama tekniklerinin temeli atıldı. Mikroskopik dünya genişlerken makroskopik dünya da küçülüyordu. John Ray gibi botanikçiler tüm dünyadan gönderilen yeni keşfedilmiş organizmaları kendi içinde tutarlı bir sınıflandırma içine almak ve tutarlı bir teoloji (doğal teoloji) oluşturmak için çalışıyordu. Nuh Tufanı üzerindeki tartışmalar paleontolojinin gelişmesini körükledi. Nicholas Steno 1669 yılında canlı organizmaların kalıntılarının nasıl sediment katmanları arasında kalıp mineralize hâle geldikten sonra fosiller oluşturduğu hakkında bir deneme yazdı. Her ne kadar Steno'nun fosilleşme üzerine olan görüşleri doğa düşünürleri arasında iyi bilinse ve çok tartışılsa da dünyanın yaşı ve soy tükenmesi gibi konular üzerindeki felsefi ve teolojik tartışmalar nedeniyle 18. yüzyılın sonuna kadar tüm doğa bilimcileri tarafından kabul görmemiştir. 19. yüzyıl boyunca biyoloji, şekil ve işlev sorularını inceleyen tıp ile yaşam çeşitliliği, canlıların kendi arasında ve cansız dünya ile olan ilişkileri ile ilgilenen doğa tarihi arasında bölünmüştü. 1900'lerde bu alanların çoğu iç içe geçmişti ve doğa tarihi ile doğa felsefesi artık yerlerini daha uzmanlaşmış olan sitoloji, bakteriyoloji, morfoloji, embriyoloji, coğrafya ve jeolojiye bırakmıştı. 19. yüzyılın başlarından ortalarına kadar doğa bilimcilerinin yoğun yolculukları sonucuna canlı organizmaların çeşitliliği ve dağılımı hakkında birçok yeni bilgi elde edildi. Bunların arasında fizik ve kimya gibi doğa felsefesinin nicel yöntemlerini kullanarak doğa tarihi alanında organizmaların arasındaki ve çevreleriyle olan ilişkileri analiz eden Alexander von Humboldt'un çalışmaları önemli yer tutar. Humboldt'un çalışmaları biyocoğrafyanın temellerini attı ve birçok bilim insanı kuşağına ilham verdi. Jeolojinin ortaya çıkmasıyla birlikte doğa tarihi ve doğa felsefesi birbirlerine daha da yakınlaştılar. Stratigrafinin kurulması ile birlikte canlı organizmaların konumsal dağılımına zamansal dağılımın da eklenmesini sağlayarak evrim kavramlarının anahtar bir noktasını oluşturdu. Georges Cuvier ve diğerleri 1790'ların sonunda ve 1800'lerin başında karşılaştırmalı anatomi ve paleontoloji konusunda büyük adımlar attılar. Bir dizi konferans ve bilimsel yazı ile Cuvier yaşayan memeliler ile fosiller arasında detaylı karşılaştırmalar yaparak, fosillerin hâlâ yaşayan türlerin kalıntılıraı olduğu inancını yıkarak bunların artık soyu tükenmiş canlılara ait olduğunu kanıtladı. Gideon Mantell, William Buckland, Mary Anning, Richard Owen ve diğerleri tarafından ortaya çıkarılan ve tanımlanan fosiller tarihöncesi memelilerden önce bir "sürüngenler çağı" olduğunu ortaya koydu. Bu keşifler insanların hayalgücüne hitap etti ve dünya üzerinde yaşamın tarihine olan ilgiyi artırdı. Bu jeologların çoğu katastrofizm hipotezine bağlı kalırken Charles Lyell'in etkili "Principles of Geology" ("Jeoloji'nin Prensipleri") eseri (1830) jeolojik geçmiş işe günümüzün birbirine eşit oranda açıklandığı James Hutton'ın tek biçimlilik teorisini yaygınlaştırmıştır. Darwin'in evrim teorisinden önceki en önemli teori Jean-Baptiste Lamarck'ın elde edilen özeliklerin kalıtımına dayanan ve en küçük mikroptan insanlara kadar uzanan bir gelişme zincirini tanımlayan teorisiydi. İngiliz doğabilimci Charles Darwin, Humboldt'un biyocoğrafya yaklaşımını, Lyell'in tek biçimli jeolojisini, Thomas Malthus'un nüfus çoğalması ile ilgili yazılarını ve kendi morfoloji üzerine olan uzmanlığını birleştirerek doğal seleksiyona dayanan çok daha başarılı bir evrim teorisi geliştirmiştir. Benzer kanıtlar, Darwin'den bağımsız olarak Alfred Russel Wallace da benzer sonuçlara ulaşmıştır. Darwin'in teorisinin 1859 yılında "Doğal Seçilim Yoluyla Türlerin Kökeni ya da Hayat Kavgasında Avantajlı Irkların Korunumu Üzerine" adlı eserinde yayımlanması modern biyoloji tarihinin en önemli olayı sayılır. Darwin'in doğabilimcisi olarak kabul edilen yetkinliği, eserinin ölçülü tonu ve en önemlisi sunulan kanıtların çokluğu ve şeffaflığı kendinden önce gelen evrim ile ilgili eserlerin aksine "Türlerin Kökeni"nin başarılı olmasını sağlamıştır. 19. yüzyılın sonuna doğru bilim insanlarının çoğu evrime ve ortak ata kavramını kabul etmişti. Ancak, o dönemde varolan kalıtım teorilerinin rastgele varyasyonların kalıtımı ile uyumsuz olması nedeniyle, evrimin ana mekanizmasının doğal seleksiyon olduğu 20. yüzyılın ortalarına kadar kabul edilmemiştir. Wallace, de Candolle, Humboldt ve Darwin'in eserlerini izleyerek zoocoğrafya alanında önemli katkılarda bulunmuştur. Transmutasyon varsayımına olan ilgisi nedeniyle, önce Güney Amerika sonra da Malay Takımadalarında yaptığı saha çalışmalarında yakın akraba olan türlerin coğrafi dağılımına özel bir dikkat göstermiştir. Malay Takımadalarında iken Maluku Adalarından geçen ve takımadaları Asya bölgesi ile Yeni Gine/Avustralya bölgesi olarak ikiye bölen Wallace hattını tanımladı. Ana sorusu olan, benzer iklimlere sahip olan adaların direyinin neden farklı olduğu ancak buradaki türlerin kökeni ile açıklanabilirdi. Yaklaşık yarım yüzyıl boyunca referans eser olarak kullanılan "The Geographical Distribution of Animals" (Hayvanların Coğrafi Dağılımı) eserini 1876 yılında yazdı ve bu eserini ada biyocoğrafyası ile ilgilenen 1880 yılına ait "Island Life" (Ada Hayatı) adlı eseriyle tamamladı. Philip Sclater tarafından geliştirilen altı alanlı sistemi genişleterek kuşlardan her türlü hayvana kadar coğrafi dağılımları açıklamak için kullandı. Kalıtım üzerine olan bilimsel çalışmalar, Darwin'in "Türlerin Kökeni" eserinin ışığında Francis Galton ve biyometrisyenlerin çalışmalarıyla kısa sürede büyüdü. Genetiğin kökeninin genellikle Gregor Mendel'in 1866 yılındaki çalışmaları olduğu gösterilir ve kalıtım yasalarına da adı verilmiştir. Ancak çalışmalarına yapıldıktan 35 yıl sonraya kadar önem verilmemiş ve ilgi gösterilmemiştir. O dönemde pangenezis, orthogenezis ve diğer mekanizmalara dayanan birçok kalıtım teorisi tartışılşmaktaydı. Embriyoloji ve ekoloji de evrim ile bağlantılı olarak önemli biyolojik bilim dalları olarak, özellikle Ernst Haeckel'in eserleriyle gelişmeye başlamıştır. Ancak 19. yüzyılda kalıtım üzerine yapılan çalışmaların çoğu doğa tarihi alanında değil deneysel fizyoloji alanındaydı. 19. yüzyıl boyunca, fizyolojinin alanı başlıca tıbba yönelik bir alandan insanın yanı sıra bitkileri, hayvanları ve hatta mikroorganizmaları da içeren tüm canlıların fiziksel ve kimyasal süreçlerini inceleyen geniş kapsamlı bir alana doğru gelişmiştir. "Makinalar gibi canlılar" biyolojik ve sosyal düşüncede baskın bir metafor hâline gelmiştir. Mikroskopi alanındaki ilerlemeler biyoloji düşünce üzerinde çok derin etki bırakmıştır. 19. yüzyılın başlarında birkaç biyolog hücrenin önemini ortaya koymuştur. 1838 ve 1839'da, Schleiden ve Schwann, (1) organizmaların temel yapıtaşının hücre olduğu ve (2) tek tek her bir hücrenin yaşamın tüm özelliklerine sahip olduğu fikirlerini yaymaya başladılar ancak (3) tüm hücrelerin diğer hücrelerin bölünmesiyle oluştuğu fikrine karşı çıktılar. Robert Remak ve Rudolf Virchow'un çalışmaları sayesinde ise 1860'lara gelindiğinde biyologların çoğu hücre teorisi olarak bilinmeye başlanan bu teorinin üç ilkesini birden kabul etmeye başladılar. Hücre teorisi ile birlikte biyologlar bağımsız organizmaları bağımsız hücrelerin birbirine bağlı birleşimleri olarak görmelerini getirdi. Güçlü mikroskoplar ve yeni boyama yöntemleri ile giderek büyüyen sitoloji dalında çalışan biliminsanları, tek bir hücrenin bile ilk mikroskop kullanan bilginlerin tanımladığı homojen sıvı dolu odacıklardan çok daha karmaşık yapılara sahip olduklarını buldular. Robert Brown 1831 yılında hücre çekirdeğini tanımladı ve 19. yüzyılın sonuna gelindiğinde biliminsanları hücrenin birçok temel yapıtaşını tanımlamışlardı: kromozomlar, sentrozomlar, mitokondri, kloroplastlar ve boyama yoluyla görünen diğer yapılar. Walther Flemming 1874 ile 1884 arasında mitoz bölünmenin farklı aşamalarını tanımlayarak, bunların boyama nedeniyle ortaya çıkmadığını aksine canlı hücrelerde olduğunu ve hücre bölünmeden ve yeni hücre oluşmadan hemen önce kromozomlarının sayısının ikiye katlandığını gösterdi. Hücre çoğalması ile ilgili çalışmaların çoğu August Weismann'ın kalıtım teorisinde toplandı. Weismann hücre çekirdeğini (özelikle de kromozomları) kalıtımı taşıyan yapıtaşı olarak tanımladı. Somatik hücreler ile eşey hücreler arasındaki farklılığı eşey hücrelerin kromozom sayısının yarıya düştüğü olarak belirleyerek mayoz kavramına giriş yaptı ve Hugo de Vries'in pangenezis teorisini kabul etti.. Weismannizm özelikle yeni deneysel embriyoloji alanında oldukça etkiliydi. 1850'lerin ortalarına gelindiğinde hastalık yapıcı miyasma teorisinin yerine artık tamamen hastalık yapıcı mikrop teorisi geçmiş ve mikroorganizmalar ile bunların diğer canlılar ile etkileşmeleri önemli ilgi görmeye başlamıştı. 1880'lerde bakteriyoloji özelikle Robert Koch'un çalışmalarıyla tutarlı bir bilim dalı olmaya başlamıştı. Koch, Petri kabı içinde, özel besleyiciler içeren agar plakaları üzerinde saf kültürler yetiştitme yöntemlerini geliştirdi. Uzun süredir inanılan canlı organizmaların cansız maddelerden oluşabileceği fikrine karşı Louis Pasteur bir dizi deney ile karşı çıktı. Bu sırada, Aristoteles ve Antik Yunan atomculardan beri süregelen vitalizme karşı mekanizma tartışmaları da yoğun şekilde sürmekteydi. Kimyada, özellikle fermentasyon ve pütrefaksiyon gibi organik transformasyonlar bağlamında organik ve inorganik maddeler arasındaki farklar önemli konulardan biriydi. Aristoteles zamanından beri bunlar esas olarak biyolojik süreçler olarak kabul ediliyordu. Ancak Friedrich Wöhler, Justus Liebig ve organik kimyanın diğer öncüleri organik dünyanın fiziksel ve kimyasal yöntemlerle analiz edilebileceğini gösterdiler. Wöhler 1828 yılında organik madde olan ürenin yaşam içermeyen kimyasal yollarla elde edilebileceğini gösterdi ve vitalizme önemli bir darbe vurdu. 1833 yılında diyastaz ile başlamak üzere kimyasal transformasyonları etkileyebilecek olan hücre özütleri keşfedildi. 19. yüzyılın sonuna gelindiğinde enzim kavramı çok iyi yerleşmişti ama kimyasal kinetik denklemleri enzim tepkimelerine 20. yüzyılın başlarına kadar uygulanmamıştır. Claude Bernard gibi fizyologlar canlıların kimyasal ve fiziksel işlevlerini deneysel yöntemlerle inceleyerek 1902 yılında sekretin adlı ilk hormonunun bulunmasının ardından hızla gelişen endokrinoloji'nin, biyomekaniğin ve beslenme ile sindirim çalışmalarının altyapısını hazırlamışlardır Hem tıp hem de biyoloji alanlarında deneysel fizyolojik yöntemlerin önemi ve çeşitliliği 19. yüzyılın ikinci yarısında oldukça büyüdü. Yaşam süreçlerinin kontrolü ve manipulasyonu önemli bir konu oldu ve deney biyolojik eğitimin merkezine yerleştirildi. 20. yüzyılın başlarında biyolojik araştırma daha çok profesyonel bir çaba ürünüydü ve çalışmaların çoğu doğa tarihi tarzındaydı ve deneylere dayanan nedensel açıklamalardan çok morfolojik ve filogenetik analizlerden oluşmaktaydı. Ancak, özellikle Avrupa'da vitalizm karşıtı dneysel fizyolog ve embriyologların etkisi de giderek artmaktaydı. Gelişme, kalıtım ve metabolizma konularında 1900'lerin başında getirilen deneysel yaklaşımların büyük başarısı biyoloji alanında deneyin gücünü göstermişti. Daha sonraki yıllarda artık deneysel çalışmalar doğa tarihinin yerine geçmeye başlamıştır. Kinde Kinde (Arapça: كندة‎) ya da Kindetü'l-Müluk, 5. yüzyıl sonları ile 6. yüzyılda Arabistan'ın orta kesimindeki bazı kabileleri merkezi otorite altında birleştirmek için girişimlerde bulunan kabile. Erciyes Anadolu Holding Erciyes Anadolu Holding (ya da eski adıyla Boydak Holding), Türkiye’de faaliyet gösteren holding kuruluşu. Mobilya, kablo, demir, çelik, tekstil, kimya, pazarlama, lojistik, teknik servis, havacılık, finans ve yurt dışı faaliyetler hizmetleri alanlarında faaliyet göstermektedir. 1957 yılında Kayseri'de kurulmuştur. Türkiye’nin en önemli markaları arasında yer alan İstikbal, Bellona, Mondi, İstikbal Mutfak & Banyo, Hes Kablo, Boyteks, Form Sünger gibi firmalar bulunmaktadır. Holding'e 18 Ağustos 2016 tarihinde FETÖ/PDY soruşturması kapsamında kayyum heyeti atanmıştır. Daha sonra da TMSF'ye devredilmiştir. 25 Ekim 2019 tarihinde şirket unvanının "Erciyes Anadolu Holding" olarak değiştirildiği açıklanmıştır. Erciyes Anadolu Holding şirketleri, on iki ana sektör ve diğer sektörler olmak üzere gruplanmıştır. Hayfa Caddesi OlayÄ± Hayfa Caddesi Olayı, Irak’ın işgal edilerek Saddam Hüseyin rejiminin devrilmesinden sonra 12 Eylül 2004 tarihinde Bağdat’taki Hayfa Caddesinde meydana gelen ve çok sayıda sivilin yanı sıra bir basın mensubunun ABD Silahlı Kuvvetleri tarafından öldürüldüğü olaydır. 12 Eylül 2004 sabahı erken saatlerde başkentteki Hayfa Caddesinde Irak Direnişi üyeleri iki araba bombası patlatarak ABD askerlerine saldırmıştır. Bölgedeki askerlere destek vermek üzere olay yerine gelen bir Bradley zırhlı muharebe aracı da sabah 06:30 sularında vurulmuş ve kullanılmaz hale gelen aracın içindeki 4 asker yaralanmıştır. Yaralı askerler olay yerinden uzaklaştırılınca yanmakta olan Bradley aracının etrafında bölge halkı toplanmaya başlar. Sevinç içindeki Irak halkının görüntülerini çekmek için basın mensupları da olay yerine gelir. Sabah 08:00 sularında bölgeye gelen bir ABD savaş helikopteri kalabalığı olduğu yere iki füze atacak ve ağır makinalı ateşine başlayacaktır. Saldırı sonucu 13 kişi ölürken 60 kişi de yaralanır. Ölen sivillerin arasında el-Arabiye'nin Filistinli muhabiri Mazen al-Tumeizi de vardır. O sırada kayıt yapan Reuters'tan kameraman arkadaşı Seif Fouad, al-Tumeizi’nin vurulmasını ve ölümünü kayda alacaktır. Olay sonrası ölümlerden sorumlu tutulan ABD Ordusu yetkilileri tahrip edilmiş Bradley aracının yağmalanmasının önüne geçmek için bölgeye füze atıldığını belirtirken, olayda ölenlerin sivil değil direnişçi olduğunu öne sürmüştür. Filistin Gazeteciler Sendikası Başkanı Naim Tubasi olayı Irak’taki Arap gazetecileri doğrudan hedef alan ABD’nin yeni bir savaş suçu olarak tanımlamıştır. Al-Arabiya spikerlerinden Najwa Kasem ise meslektaşının terörist olarak tanımlanmasından duyduğu tepkiyi programında dile getirmiştir. Ubuntu Netbook Edition Ubuntu Netbook Edition, (UNE) Ubuntu işletim sisteminin netbook bilgisayarlar için özelleştirilmiş sürümüdür. Ubuntu 8.04 sürümü ile birlikte yayınlanmaya başlamıştır (10.04 sürümünden önce adı Ubuntu Netbook Remix'tir). Ubuntu Software Center Ubuntu Yazılım Merkezi, Ubuntu işletim sisteminde yazılım kurma ve kaldırma amaçlı bir paket yönetim aracı. Ubuntu'nun 2009 yılında yayınlanan 9.10 nolu sürümünden, 2015 yılında yayınlanan 15.10 nolu sürümüne kadar öntanımlı paket yönetm aracı olarak kullanılmıştır. Ubuntu 16.04 LTS sürümü ile birlikte öntanımlı paket yönetim aracı olarak masaüstü ortamının paket yönetim aracı olan GNOME Software'e geçilmiştir. Python programlama dili ve GTK+ arayüz aracı ile yazılmıştır. Hande'yle Yaz Bitmez Hande'yle Yaz Bitmez, Türk şarkıcı Hande Yener'in ilk remiks albümü. 13 Eylül 2010'da Poll Production etiketiyle satışa sunulmuş olup, şarkıcının bu şirketten çıkan ikinci albümüdür. Pop ve elektronik ritimleri içerir. Yener'in önceki albümü "Hande'ye Neler Oluyor?"daki (2010) şarkılarının yakaladığı başarının kutlaması olarak hazırlanmıştır. Prodüktörlüğünü Polat Yağcı üstlenmiştir. "Hande'yle Yaz Bitmez", şarkıcının Nisan 2010'da yayımladığı sekizinci stüdyo albümü "Hande'ye Neler Oluyor?"da yer alan bazı şarkıların remikslerini ve Sinan Akçıl tarafından yazılıp bestelenen "Uzaylı" şarkısını barındırır. Toplam 11 şarkıdan oluşur; "Uzaylı" şarkısının normal sürümünün dışında E.C dance remiksi ile club remiksini, "Yasak Aşk" şarkısının club remiksini, "Bodrum" şarkısının S.A remiksi ile club remiksini, "Sopa" şarkısının club remiksini, chill out miksi ile akustik sürümünü, "Çöp" şarkısının club remiksini ve "Bi Gideni mi Var?" şarkısının remiksini içerir. Albüm, D&R'ın Çok Satanlar listesinin sekizinci sırasında yer aldı. Hande Yener, 2009 yılında yayımladığı elektronik müzik tarzındaki "Hayrola?" albümünün ardından yapımcı şirketi Avrupa Müzik ile sorunlar yaşamış ve şirketten ayrılmıştı. Kasım 2009'da tekrar pop müzik yapacağını duyurmuş ve 1 Nisan 2010'da Poll Production etiketiyle pop müzik tarzındaki "Hande'ye Neler Oluyor?" albümünü piyasaya sürmüştü. Albümdeki şarkıların tamamını Sinan Akçıl yazıp bestelemişti ve "Sopa", "Yasak Aşk" şarkılarının klibinin gösterime girmesinden sonra, Haziran 2010'da "Bodrum" şarkısının klibi yayımlanmıştı. "Sopa", Türkiye resmî listesinde dördüncü sıraya kadar ilerlemiş, "Bodrum" ise zirveye çıkmıştı. Yener, Ağustos 2010'da kendisini "konser kraliçesi" ilan etti ve Facebook sayfasına "Uzaylılarla tanışmaya çok az kaldı" şeklinde bir ifade yazdı. Aynı ay içinde Yener'in yeni albüm hazırlığında olduğu belirtildi ve 20 Ağustos 2010'da, Sinan Akçıl'ın bestelediği "Uzaylı" şarkısının ve "en sevilen Hande Yener şarkılarının" remikslerinin 1 Eylül'de dinleyiciyle buluşacağı duyuruldu. 27 Ağustos'ta albüm fotoğrafları paylaşıldı, ertesi gün ise albümün adının "Hande'yle Yaz Hiç Bitmez" olduğu öğrenildi. Yener, yeni albümünün, "Hande'ye Neler Oluyor?"daki şarkıların kazandığı başarının kutlaması olduğunu söyledi; 1 Eylül 2010'a gelindiğinde ise albümün yayımının gecikeceğini bildirdi. 13 Eylül 2010'da albüm, compact disc ve dijital indirme formatlarında Poll Production etiketiyle satışa sunuldu. Daha önceden "Hande'yle Yaz Hiç Bitmez" olacağı söylenen albüm adı, kapak tasarımında "Hande'yle Yaz Bitmez" olarak yer aldı. 13 Eylül 2010'da satışa sunulan, pop ve elektronik müzik ritimleri içeren "Hande'yle Yaz Bitmez", Yener'in sekizinci stüdyo albümü "Hande'ye Neler Oluyor?"da (2010) yer alan bazı şarkıların remikslerini ve Sinan Akçıl tarafından yazılıp bestelenen "Uzaylı" şarkısını barındırır. Toplam 11 şarkıdan oluşur; "Uzaylı" şarkısının normal sürümünün dışında E.C dance remiksi ile club remiksini, "Yasak Aşk" şarkısının club remiksini, "Bodrum" şarkısının S.A remiksi ile club remiksini, "Sopa" şarkısının club remiksini, chill out miksi ile akustik sürümünü, "Çöp" şarkısının club remiksini ve "Bi Gideni mi Var?" şarkısının remiksini içerir. Radyocu Michael Kuyucu, bu remikslerden "Çöp" şarkısının remiksini ve "Sopa" şarkısının akustik sürümünün ilgi çektiğini, Hande Yener'in "formda olduğunu" yazdı. D&R Çok Satanlar listesinde ilk on içine giren albümün ilk ve tek klip çekilen şarkısı "Uzaylı" oldu. Klibin çekimleri, Kemal Doğulu yönetmenliğinde İstanbul'un Şile ilçesinin sahilinde yetmiş kişilik bir ekiple gerçekleştirildi. İbrahim Kendirci, Yener'e rol arkadaşı olarak eşlik etti, klibin gösterimi 17 Eylül 2010'da başladı. "Uzaylı" şarkısı, birçok radyo listesinde ilk on içinde yer aldı ve Türkiye resmî listesinde üç numaraya kadar yükseldi. Yapım görevlileri, "Hande'yle Yaz Bitmez" albüm kartonetinden alınmıştır. Oren Lavie Oren Lavie (İbranice: אורן לביא; d. 1976; Tel Aviv), İsrailli şarkıcı, tiyatro yönetmeni, şarkı sözü ve oyun yazarı. "En İyi Kısa Klip" dalında aday gösterildiği "Grammy Ödülü"nü kazanan "Her Morning Elegance" şarkısı, yakın zamanda popüler oldu. Adı, ""The Opposite Side of the Sea"" olan ilk albümünü, 10 Mart 2009'da çıkardı. Lavie Tel Aviv'de doğdu ve gençliğini aynı şehirde geçirdi. 1997'de kendisinin çaldığı ""Sticks and Wheels"" şarkısı, ""Acco Festival of Alternative Israeli Theatre"" de büyük ödülle ödüllendirildi ve bu şarkısı, 1998 yılı boyunca, Tel Aviv'de çalındı. 1998'de tiyatro yönetmenliği okumak için, ""Londra Müzik ve Dramatik Sanatlar Akademisi (LAMDA)""ne gitti. 2001'de çeşitli işler yaptığı ve şarkılarını yazmaya konsantre olduğu New York'a taşındı.Yazdığı şarkılar birikince Berlin'e gitti (2003) ve kaydetmeye, kendi eserleri üzerinde çalışmaya başladı.İlk albümü olan ""The Opposite Side of the Sea"", Avrupa'da 2007 yılının ocak ve şubat aylarında ve Amerika'da 2009 yılının mart ayında çıkarıldı. 2009'da, Shir Shomron'un kendisine eşlik ettiği "stop motion" tarzındaki klibiyle, özellikle YouTube'da büyük bir popülariteye kavuştu, yaklaşık 15 milyon kullanıcı tarafından izlendi. Ana melodilerinde, söylediği şarkıyla beraber, gitar ve piyanoyu kullanır, bazı yaylı düzenlemelerle zenginleştirir (çello solo, oda orkestrası) ve çeşitler, elektronik olmayan enstrumanları kullanır, şarkılarına alışılmadık renkler verir. World Party World Party İngiliz pop / alternatif rock grubu, esasen tek üyeli bir tek kişilik projedir.Grup 1986'da Londra'da, Wallinger'in The Waterboys'dan ayrılması ile kuruldu. Wallinger; The Beatles, Bob Dylan, The Beach Boys, Junior Walker, Neil Young and Prince gibi sanatçılardan etkilendiğini övgüyle anlatır. Overlord Harekâtı Overlord Harekâtı, 6 Haziran 1944 günü Müttefikler'in milyonlarca askerle yaptığı Normandiya Çıkarması ile başlayan ve Paris'in Kurtuluşu ile biten harekâttır. Müttefik birlikleri Normandiya'da Omaha, Utah, Sword, Gold ve Juno Sahillerine çıktılar. Erwin Rommel başta olmak üzere Alman birlikleri çıkarmanın Pas-de-Calais'e yapılacağını düşünüyordu. Ancak Almanlar yanıldı ve çıkarma Omaha Sahili başta olmak üzere Utah, Sword, Gold ve Juno Sahillerine yapıldı. 6 Haziran 1944 geceyarısı 00:48'te Amerikan Paraşütçü Birlikleri'nin, Normandiya Sahili arkasındaki yerleşim noktalarına indirme yapmasıyla harekat başlamış oldu. Saat 5:45'te başlayan Donanma bombardımanı ile harekatın çıkarma safhası başlamış, saat 06:30'da ilk Müttefik askerleri sahile ayak basmışlardır.Harekât başarılı olunca Almanların Batı Cephesi'ndeki direnci tamamen kırılmış ve Almanlar için Batı Avrupa'da hızlı bir gerileme sürmeye başlamıştır. Bu gerileme Ardenler Taarruzu'na kadar sürdü ve bunun sonucunda Müttefikler Almanya'nın batı kısımlarını işgal etti. Anatidaefobi Anatidaefobi, kişinin nerede ve ne zaman olursa olsun bir ördek tarafından izleniyor olma korkusu olarak tanımlananan kurmaca bir korkudur. 1988'de Gary Larson'ın çizdiği "Far Side" adlı karikatür için uydurulmuştur. "Anatidaephobia" Yunanca "anatidae" (ördek) ve phobia (korku) kelimelerinden türetilmiştir. BBC Radio 1 BBC Radio 1 İngiliz ulusal radyo istasyonu. BBC tarafından çalıştırılmaktadır.Aynı zamanda uluslararası yayın yapar.Gün boyunca popüler müzik ve güncel liste hitleri üzerine yoğunlaşarak yayın yapmaktadır.Radio 1'de 19:00'dan sonra (haftasonları Pete Tong ile) elektronik dans,hip-hop,rock ve röportajlar gibi alternatif çeşitleri de içermektedir.Dinleyenlerinin yaş ortalaması 33 olmasına rağmen,radyo öncelikle 15-29 yaş gruplarına hitap etmeyi hedeflemektedirler. Radio 1, 30 Eylül 1967'de saat sabah 7:00'da, meclis kararı ile yasa dışı ilan edilmiş Radio Caroline gibi vergiden muaf popüler korsan radyo istasyonlarına direkt karşılık olarak yayına girdi. 2008 yılında BBC Switch Live adıyla kurulan, 2010 yılında 'BBC Radio 1'ın Genç Ödülleri' olarak adı değişen program, ünlü isimlere ve özellikle ilham verici gençlere ödüller vermektedir. Wembley Arena sunulan tören One Direction, Tinie Tempah, Fall Out Boy ve Jessie J gibi ünlü isimleri konuk etti. 2014 yılında tören 19 Ekim'de gerçekleştirildi ve Nick Grimshaw ile Rita Ora tarafından sunuculuğu yapıldı. 2015 yılında tören 8 Kasım'da Wembley Arena'da gerçekleştirildi ve Nick Grimshaw ile Demi Lovato tarafından sunuculuğu yapıldı. 2016 yılında tören 23 Ekim'de gerçekleştirildi ve Nick Grimshaw ile Dua Lipa tarafından sunuculuğu yapıldı. 2017 yılında tören 2 Ekim'de gerçekleştirildi ve Nick Grimshaw ile Rita Ora tarafından sunuculuğu yapıldı. 2018 yılında tören 21 Ekim'de gerçekleştirildi ve Greg James, Mollie King Maya Jama tarafından sunuculuğu yapıldı. My Culture "My Culture", İngiliz trip-hop ikilisi 1 Giant Leap'in çıkış albümlerinden çıkardığı ilk teklisidir. "1 Giant Leap" ismindeki albüm 2002'nin baharında piyasaya çıktı. Şarkının düet vokallerinde Maxi Jazz ve Robbie Williams yer aldı. Şarkı Birleşik Krallık'ta ilk ona girdi ve Avustralya ve Yeni Zelanda'da ilk 30 listelerine girmeyi başardı. Williams'ın şarkı sözlerinin ilk mısraları kendisinin çıkış albümü Life Thru a Lens'deki gizli parçası Hello Sir'den benzer parçalar içermektedir. Bu bölüm "My Culture" tekli albümünün yayınlandığı formatlar ve albümün parça listesini içermektedir. UK CD Uzaylı (şarkı) "Uzaylı", Hande Yener'in ilk remiks albümü "Hande'yle Yaz Bitmez"den (2010) bir şarkı. Sinan Akçıl tarafından yazılıp bestelenmiştir. Düzenlemesi Akçıl ile Tolga Kılıç'a aittir. Klibi, albümünün ilk klibidir ve Kemal Doğulu yönetmenliğinde Şile'de çekilmiştir. "Uzaylı" şarkısının söz ve müziği Sinan Akçıl'a aittir. Tamamı Akçıl tarafından yazılan Hande Yener şarkılarından biridir. Düzenlemesi Akçıl ile Tolga Kılıç tarafından yapılmıştır. Prodüktörlüğü Polat Yağcı'ya aittir. 4 dakika 25 saniye sürer. Albüm sıralamasında ilk sırada yer alır. İnsan kimliğini aşmış, daha hoşgörülü bir kişiliği anlatır. Nakarat kısmı "Kalacaksın ya da gideceksin, bana bir şekilde yetişeceksin. Sana bu dünya aynıysa hala, bana uzaylı diyeceksin." sözlerinden oluşur. Kemal Doğulu'nun yönetmenliğinde çekilen klipte Hande Yener'e İbrahim Kendirci eşlik etmiştir. Hande Yener klipte bir gezegenden gelip bir kutunun içinde aşağı düşen bir dev rolünü oynamıştır. Kutunun içinden çıkıp onun sevgilisi rolünü oynayan İbrahim Kendirci'yle bir dev olarak konuşmaya gelmiştir. Klip 17 Eylül 2010 Cuma günü ilk kez Powertürk TV'te yayınlanmıştır Şarkının personel bilgileri "Hande'yle Yaz Bitmez" albüm kitapçığından alınmıştır. Oleg Protopopov Oleg Alekseyevich Protopopov () (d. 16 Haziran 1932, Leningrad (şu anda Sankt-Peterburg) Rusya doğumlu buz patenci. Partneri Ludmila Belousova ile birlikte çiftlerde 1965-1968 arasında dört kez Dünya şampiyonu ve Avrupa şampiyonudur. Çift 1964 ve 1968 Kış Olimpiyatlarında altın madalya kazanmış ve 2010'a kadar sürecek Sovyet/Rus altın madalya serisinin başlatmıştır. 24 Eylül 1979'dan Avrupa'da turdayken Protopopov ve partneri Belousova İsviçre'ye siyasi sığınma talebinde bulunmuştur.Şu anda İsviçre'de yaşamaktadır. Birleşmiş Milletler Güvenlik Konseyinin 82 sayılı kararı Birleşmiş Milletler Güvenlik Konseyinin 82 sayılı kararı 25 Haziran 1950 tarihinde kabul edilmiş ve Güney Kore'ye Kuzey Kore tarafından düzenlenen saldırıyı kınamıştır. Birleşmiş Milletler Genel Kurulu'nun 293 sayılı kararıyla kurulan Kore Cumhuriyeti yönetiminin bölgede tek söz sahibi olduğunu anımsatan karar metni, adı geçen saldırının barışı sekteye uğrattığını vurgulamış ve tutsakların ivedilikle salıverilmesini istemiştir. Konsey, Kuzey Kore'den tüm askeri birliklerini 38. enlemin gerisine çekmesini de istemiştir. Bu amaçla, Birleşmiş Milletler Kore Komisyonu'nun durumu izleme, Kuzey Kore birliklerinin 38. enlemin gerisine çekilmelerini gözlemleme ve konseyi gelişmelerle ilgili olarak bilgilendirme görevlerini üstlenmesi kararlaştırılmıştır. Komisyon, koşulları topyekûn savaş durumu olarak yorumlamıştır. Karar dokuz oyla kabul edilmiştir. Yugoslavya çekimser görüş bildirirken Sovyetler Birliği oylamaya katılmamıştır. Sport Relief Sport Relief iki yılda bir Comic Relief tarafından BBC Sport ortaklığıyla düzenlenen hayır organizasyonudur. Spor ve eğlence dünyası; Birleşik Krallık ve dünyanın fakir ülkelerindeki ihtiyaç sahiplerine para toplamak için bir araya gelir.Bu kampanyanın kalbinde Sport Relief Mile bulunmaktadır. Viking metal gruplarÄ± listesi Viking Metal, İsveçli Bathory öncülüğünde, 1990 yılında Black Metal'den türüyen müzik türüdür. 1990'ların ikinci yarısında ise yine İsveçli Hel ve Ultima Thule öncülüğünde oluşan Viking Rock ise Viking Metal'in kabul edilen tek alt türüdür. Aşağıdaki listede dünya ülkelerinden, Viking Metal ve Viking Rock grupları yer almaktadır. Jonathan Wilkes Jonathan Wilkes (doğum 1 Ağustos 1978 Baddeley Green, Stoke-on-Trent) İngiliz, oyuncu ve müzisyen. Wilkes genellikle şarkıcı Robbie Williams'ın en iyi arkadaşı olarak bilinir. İngiltere'nin iç eyaletinde kurulmuş olan Holden Lane High School lisesinde okudu. Eşi Nikki ile 1999'da tanıştı. 2004 senesinde evlendiler. Ve çocukları Micket Nisan 2006'da dünyaya geldi. Aleksey Ulanov Alexei Ulanov () (doğum 4 Kasım 1947, Moskova) Sovyet buz patenci. Partneri Irina Rodnina ile birlikte çiftlerde 1972 Kış Olimpiyatları şampiyonudur. Moskova'da koçları Stanislav Zhuk ile birlikte çalışmışlardır. Ulanov, 1954'te buz patenine başlamış ve 1964'te SSCB takımına girmiştir. Rodnina ve Ulanov 1968'den 1972'ye kadar dört kez Dünya ve Avrupa şampiyonasını kazanmıştır. 1972 Kış Olimpiyatlarını kazanan çift o sezondan sonra ayrılmıştır. Ulanov, patenci Lyudmila Smirnova'ya aşık olmuş ve birlikte kaymaya başlamıştır. Smirnova ve Ulanov iki yıl (1973-1974) birlikte yarışmış, Dünya ve Avrupa şampiyonasında madalya kazanmıştır. Ulanov 1972 yılında Kızıl Bayrak İşçi Nişanı ile ödüllendirilmiştir. "Irina Rodnina ile birlikte" "Liudmila Smirnova ile birlikte" Aleksandr Zaitsev Alexander Gennadiyevich Zaitsev (, doğum 16 Haziran 1952) Olimpiyat, Dünya ve Avrupa şampiyonu Sovyet buz patenci. Partneri Irina Rodnina ile birlikte çiftlerde yarışmıştır. Şu anda koç olarak çalışmaktadır. Zaitsev, Irina Rodnina ile birlikte 1973'ten 1980'e kadar 1976 ve 1980 Kış Olimpiyatları dahil girdikleri her yarışmayı kazanmıştır. Koçları Stanislav Zhuk ile birlikte Moskova'da çalıştılar. Rodnina ve Zaitsev Nisan 1975'te evlenmiş, 1979'da Sasha Jr. isminde bir oğulları olmuştur. Bu süre içinde çift yarışmalara katılamadı. Zaitsev, sporu bıraktıktan sonra koç olarak çalışmaya başlamıştır. "Irina Rodnina ile birlikte" Bademli, Akseki Bademli, Antalya ilinin Akseki ilçesine, bağlı bir mahalledir. Eski ismi Bodamya (Nehir Yurdu) olarak bilinmektedir. İlçeye olan uzaklığı 55 km ile olan uzaklığı ise 205 km'dir. Cevizli, Akseki Cevizli, Antalya ilinin Akseki ilçesine, bağlı bir mahalledir. Cevizli’nin tarihsel adı, “kutsal ve güzel tepe” anlamına gelen K[uwa]-Akra kelimelerinden türetilen Kagra (Kαγρα)’dır. Hellen dil kurallarına göre “tepe” kelimesinin eril olması nedeniyle, Kagra’ya ‘-s’ eklenir ve Kagras (Καγρας)’a dönüşür. Böylece Hellenistik dönemin başlangıcı olarak kabul edilen M.Ö. 4. yüzyıldan itibaren, yani yaklaşık 2400 yıldır bu yerleşimin ismi Kağras’tır. Cevizli’nin tarihi ile ilgili günümüze ulaşan en eski kaynaklar, şu anda “Kale” olarak isimlendirilen tepede bulunan M. S. 1. yüzyıla ait kalıntılar ve kitabelerdir. Cevizli’de, 1816’da Otto Von Richter, 1902’de W. M. Ramsay, 1921’de Henry Ardeme Ormerod, 1964-65-66’da George E. Bean ve T. Bruce Mitford tarafından arkeolojik saha çalışmalar yapıldığı bilinmektedir. Bunlara ek olarak 1933’te T. R. S. Broughton, 1980’de Ramsay MacMullen, 1996’da Riet Van Bremen tarafından bu kalıntıları ve antik şehri konu alan akademik yayınlar yapılmıştır. Bu eserlerde Cevizli’nin ismi, batı dillerindeki okunuşlarına göre Cagrai, Cragai, Ghyaras, Kagres, Karas ve Yaras şeklinde de ifade edilmiştir. Yapılan arkeolojik araştırmalar sonucunda, merkezi Selge’de bulunan Pisidia devletinin soylu bir ailesi bu bölgeye gelir ve yerleşir. Kagreus (Kαγρευς) olarak kitabelerde geçen bu ailenin en önemli ferdlerinden biri olan Kassia Mousaia, “kutsal tepe”ye bir Zeus Tapınağı inşa ettirmiştir. Kendisinden önce vefat eden kocası Hoplon ve oğlu Konis’in de birer heykelini tapınağa yerleştirir. Yakın komşuları olan Zomanalılar (Homonades), Roma İmparatorluğu’na karşı uzun süre direnmiş olsalar da, Pisidia’nın bir parçası olan Kagralılar (Kαγραi)’ın böyle bir direnişi görülmez. Belki de bu yüzden Kassia, Roma kadınları arasında ön plana çıkan bir isme dönüşür. Doğu Roma (Bizans) İmparatorluğu’nun Hıristiyanlaşması sonrasında Zeus Tapınağı muhtemelen işlevsiz kalmış, belki de kiliseye dönüşmüştür. Ancak bu dönemle ilgili günümüze ulaşan herhangi bir bilgi ve belge bulunmamaktadır. Türklerin Anadolu’ya girişleri ile birlikte Kagras’ta önce Selçuklu hakimiyeti, ardından da beylikler dönemi başlamıştır. Eşrefoğulları ve Teke Beyliği’nin etki alanında olan bölge Yıldırım Beyazıd döneminde Osmanlı hakimiyetine girmiştir. Türkler tarafından Kâğras (كاغراس) isminin neredeyse hiç değişmeden kullanılmasında, belki de Farsça kökenli “taze ağaçlar, yeni dikilmiş fidanlar” anlamına gelen “ağras” ile benzerliği de etkili olmuştur. Manavgat bölgesinde Varsak ve Avşar yörüklerinin yoğun olarak bulunduğu bilinse de, Kağras’ta hangi yörük boylarının, ne zaman yerleştiği tam olarak bilinmemektedir. Cevizli’yle ilgili mevcut olan en eski yazılı belgeler, Sultan I. Mahmud döneminde verilen, padişahın tuğrasını da içeren 1750 ve 1754 tarihli beratlardır. Bu beratlarda o dönemde Kağras’ın bağlı olduğu Alaiye Sancağı kadısına verilen talimatlar göze çarpar. Kağras ve Sarı Şeyh zaviyeleri isimlerinin geçtiği bu beratlar, aynı zamanda en önemli ziyaret mekanı olan Sarı Şeyh Hüseyin Efendi Türbesi hakkındaki bilinen en eski belgedir. Bu yerin sadece bir isim olarak geçiyor olması, Hüseyin Efendi’nin gerçekten kim olduğu ve hangi dönemde yaşayıp nasıl öldüğü ile ilgili konuları henüz aydınlatılamamıştır. En yaygın rivayet olan “Bizans’a karşı savaşan Fatih’in Kolağası” iddiası ise tarihsel çelişkiler barındırmaktadır. Çünkü Bizans, Fatih Sultan Mehmet döneminden çok önce İstanbul’a sıkışıp kalan bir şehir devletine dönüşmüştü. Kolağası unvanı ise ilk kez 1826’da kullanılmaya başlanmıştı. Sarı Şeyh Türbesinin tarihi niteliği kesin olarak bilinmese de, yüzlerce yıldır bölge halkı tarafından büyük saygı ve ilgi gördüğü bir vakıadır. Kağras’ın da içinde bulunduğu Teke Sancağı, 1864 tarihli Vilayet Nizamnamesi’ne göre Konya Vilayeti’ne bağlanmış; daha sonra Akseki kazasına bağlı bir mahalle olarak 1924 yılında kurulan Antalya Vilayeti’nin bir parçası olmuştur. 1911 tarihli mahkeme kayıtlarına göre Kağras, 150 hane ve 800 nüfustan oluşurken, bu nüfusun önemli bir kısmı da çalışmak için İstanbul’a gidip gelenlerden oluşuyordu. 4 Mart 1931 tarih ve 7159 numaralı kararname ile, dönemin Cumhurbaşkanı Mustafa Kemal Atatürk’ün onayı ile “Kağras Nahiyesi” kurulmuştur. Türkiye’deki yerleşim yerlerinin isimlerinin değiştirilmesi sürecinde 2400 yıllık Kağras ismi 1932 yılında önce Yeşilköy, ardından da Cevizli olarak değiştirilmiştir. Başbakanlık Osmanlı Arşivi’nde Kağras’la ilgili yapılan araştırmalarda en çok rastlanan belgeler yangınlar ve halkın yaşadığı mağduriyetlerle ilgilidir. Her afet, ardından bir büyük dirilişi de doğurur. 1877’de yangından kısa bir süre sonra, harmanlar kaldırıldığı, buğdayların ambarlara, pekmezler küplere doldurulduğu günlerde, ikinci bir yangın daha meydana gelir. Halkın kiminin henüz inşaatı devam eden evleri, erzakları ve ekinleriyle birlikte yok olup gider. 1879’da yaşanan bu yangında , yoksulluk ve çaresizlik içinde kalan Kağraslılardan 60 hane (yaklaşık 300 kişi) Dersaadet’e (İstanbul) göç ederek dönemin Padişahı Sultan II. Abdülhamid’e sığınırlar. Devlet-i Âliyye’nin, gerek göç eden, gerekse Kağras’ta kalan “harikzede”lere yardım edilmesi konusunda bütün imkânlarını seferber ettiğini gösteren belgeler, arşiv kayıtlarında günümüze kadar taşınır. Cumhuriyetin onuncu yıl kutlamalarının yapıldığı 1933 yılı, Cevizli için tam bir yıkım ve yeniden diriliştir. 31.10.1933 akşamı başlayan yangında 105 ev, 60 samanlık, 3 dükkân ve 1 caminin yandığı resmi olarak belirlenir. Olayın duyulması üzerine devletin tüm kurumları harekete geçerek Cevizli’ye acil yardım malzemeleri gönderilir. Cumhuriyet Bayramı’nın 3.günü meydana gelen bu büyük yangında, Cevizli’nin dörtte üçü yok olur. Başta Kızılay olmak üzere devletin tüm kurumları çok hızlı bir şekilde yeniden inşa faaliyetine girişilir. 15352 Sayılı Bakanlar Kurulu kararı ve Cumhurbaşkanı onayı ile örtülü ödenekten 25.000 lirayı Cevizli’ye 105 yeni ev yapımı için tahsis edilir. Böylece yolları ve yerleşim düzeni ile örnek bir kasabanın inşası mümkün olur. Zamanla varlıklı aileler, bölgeye özgü ahşap kafeslerle süsledikleri bu evler halen sit alanı olarak koruma altındadır. Yangın sonrasındaki inşa faaliyetlerinin en çok zarar verdiği yerlerden biri tarihi mezarlık; diğeri de Zeus Tapınağı olmuştur. 1900 yıl ayakta kalabilmeyi başarmış bu ihtişamlı yapının sütunları ve blok taşları bazı evlerin inşaatlarında kullanılmıştır. Bu nedenle sadece az sayıda parçası gelecek nesillere ulaşma şansını yakalamıştır. Yangınların yok edemediği Cevizli, tarihi ve doğal güzellikleri ve modern görünümüyle ilgi odağı olmayı sürdürmektedir. 1966 yılında “Belediye” olan Cevizli’nin 2012 başı itibarıyla yerleşik nüfusu 1.617’dir. Adrese Dayalı Nüfus Sayım sonuçlarına göre nüfusu ikibinin altında olan yerler listesine girmesi nedeniyle, 6360 sayılı kanuna dayanarak köye dönüştürülmüştür. 12 Kasım 2012'de TBMM'de kabul edilen 6360 sayılı kanun ile mahalle olmuştur. İlçeye olan uzaklığı 26 km. dir.İle olan uzaklığı ise 185 km.'dir. Sevil Ãœstekin Sevil Üstekin (d. 1945, Elazığ), Tiyatro, dizi ve sinema oyuncusu. Sevil Üstekin Üsküdar Amerikan Kız Lisesi’nde okudu. Muhsin Ertuğrul ’un başkanlığında özel bir tiyatro okulunda LCC Language and Culture Center 3 yıl eğitim gördü. 1969’ da Sersem Kocanın Kurnaz Karısı oyunuyla profesyonel oldu. Bizim Tiyatro, Gazete Tiyatrosu, Ali Poyrazoğlu Tiyatrosu, Gülriz Sururi-Engin Cezzar Tiyatrosu , Nisa Serezli - Tolga Aşkıner Tiyatrosu, Dostlar Tiyatrosu, Şan Tiyatrosu, Dormen Tiyatrosu’nda çalıştı. Burada tanıştığı kendisi gibi oyuncu İsmet Üstekin ile evlendi. Kemal Sunal ile Kapıcılar Kralı filminde oynadı. 1976 yılından itibaren sinema filmlerinde rol aldı. Şaban Oğlu Şaban, İyi Aile Çocuğu, Garip ve Şalvar Davası filmlerinde de oynadı. 1992 yılında Mahallenin Muhtarları dizisi ile dizilerde oynamaya başladı. Mahallenin Muhtarları dizisinde 10 yıl süreyle "Müzevir Müzeyyen" karakterini canlandırdı. Mahallenin Muhtarları dizisinden sonra da Koçum Benim, Erkeksen Seyret, Memur Muzaffer dizilerinde rol aldı. 2010 yılında TRT ekranlarında yayınlanmaya başlayan Yerden Yüksek dizisinde rol "Ülfet Nine" rolünü canlandırmıştır. İki Avni Dilligil, bir Tv ödülü vardır. Huáº¿ Hué; Vietnam'ın eski başkenti, Merkez Vietnam'daki bir şehir ve bu şehri kapsayan bölge. Hué'de yaklaşık 340.000 insan yaşamaktadır. Hué, 1802 ve 1945 yılları arasında Nguyen Hanedanı yönetiminde bulunan Vietnam'a başkentlik yapmıştır. Eski bir yerleşim yeri olan Hué, anıtlarıyla ve mimarisiyle tanınmaktadır. Hue Anıtları 1993 yılında UNESCO'nun Dünya Mirasları Listesi'ne girmiştir. Huế, 17. ve 19. yüzyıllar arasına, Güney Vietnam'da hüküm süren feodal bir hanedan olan Nguyen Hanedanı'nın başkenti olarak öne yükseldi. 1775 yılında Trihn Sâm zaptedilince Phu Xuân olarak tanındı. 1802 yılında Gia Long'un sonraki imparatoru Nguyễn Phúc Ánh, Vietnamın tamamında etkinlik kurmayı başardı. Böylece Hué ulusal başkent oldu. Huế, İmparator Bảo Đại'nin çekilip komünist hükûmetin kuzeydeki Hà Nội (Hanoi)'de kurulduğu 1945 yılına dek başkent olarak kaldı. Bảo Đại, 1949 yılında Fransız kolonicilerin yardımıyla, komünistler tarafından rasmi olarak tanınmamasına ve Vietnamlıların tamamının kabulünü almamasına rağmen devlet başkanlığını ilan ederken güneyde bulunan Sài Gòn (Saigon)'u kendisine başkent olarak seçti. Vietnam Savaşı sırasında, Güney Vietnam'ı, Kuzey Vietnam'dan ayıran sınır Hue'ye çok yakın olacak şekilde çizilmişti. Böylece savaş yıllarında Hué, Güney Vietnam'da kalmış oluyordu. Hue Savaşı'nda, 1968 yılındaki Tet Saldırısı'nda Hue şehri büyük ve önemli yaralar aldı. Tarihe geçecek olan Hue Katliamı'ndan sonra keşfedilen düzinelerce toplu mezarda, yaklaşık 6000 sivilin ve savaş esirinin gömülü olduğu belirlendi. Mezarların incelenmesiyle birlikte, kurbanların; bağlı, işkence görmüş ve kimi zaman canlı canlı gömüldüğü ortaya çıktı. Hue; sadece demografik ve psikolojik olarak değil, aynı zamanda yapısal olarak da zarar gördü. Şehirdeki tarihî değeri çok yüksek olan binalar Amerikan bombaları altında kaldı. Savaşın sonuçlanmasıyla birlikte, Hue'nin pek çok tarihî yapısı ihmal edilmişti. Çünkü bu yapılar yıkılan feodal rejimin, yani Nguyễn Hanedanı yönetiminin kalıntıları gibi görülüyordu. Bu yapıların yıkılması ise yeni rejimin zaferi gibi kabul edilmişti. Nitekim Vietnam Komünist Partisi doktrini Nguyễn Hanedanı'nı feodal ve gerici ilan ediyordu. Politik düzenin değişmesinden sonra, günümüze kadar ancak bazı tarihî alanlar ve tarihî yapılar restore edilebilmiştir. Hue şehri Parfüm Nehrinin kıyısında, Biển Đông'un birkaç mil içerisinde konumlanmıştır. Hue, başkent Hanoi'nin yaklaşık 700 km güneyinde ve ülkenin en büyük şehri olan ve eskiden Saigon olarak bilinen Hồ Chí Minh City' nin yaklaşık 1100 km kuzeyinde bulunmaktadır. Vietnamın sahil merkezli konumu sebebiyle Hue şehri Muson rüzgarlarına maruz kalır. Hue, yağışlarının çoğunu Ekim ve Aralık ayları arasında kuzeydoğu'dan esen muson rüzgarlarından alır. Şehrin en kuru dönemi mart ve nisan aylarıdır; ama yağmur bu aylarda da düşebilir.Hue'ye düşen ortalama yıllık yağış miktarı 3000 mm'dir ve bu miktar Hue'yi Asya'nın en nemli şehirlerinden biri yapar. Hue, UNESCO'nun Dünya Mirasları Listesinde yer kazanmış tarihi anıtlarıyla ünlüdür. Nguyễn İmparatorluğunun tahtı, Parfüm Nehrinin kıyısında duvarlarla çevrili geniş bir alan kaplayan Hue Kalesi'ydi. Kalenin içerisi yalnızca imparatora ve onun cariyelerine açık olan bir yasak şehirdi. Yasağı çiğnemenin cezası ise ölümdü. Günümüzde yasak şehrin kalıntıları yeniden yapılanma çalışmalarının ilerlemesine rağmen tarihî cazibesini korumaktadır. Parfüm Nehri kıyılarında sayısız anıt, birkaç imparator mezarı ve Minh Mạng Anıtı, Khải Định Kulesi, Tự Đức Anıtı gibi tarihî yapılar bulunmaktadır. Ayrıca şehrin resmî sembolü olan Thien Mu Pagoda, Hue'deki en büyük pagodadır. Parfüm Nehri'nin güney kıyılarında bir dizi Fransız tarzı bina bulunur. Bunlar arasında Vietnam'ın en eski lisesi olan Quoc Hoc Lisesi ve Hai Ba Trung Lisesi de bulunmaktadır. Hue Kraliyet Güzel Sanatlar Müzesi sanatsal ve kültürel yönden Hue için değerli olan pek çok koleksiyonu sergilemektedir. Hue mutfağı Vietnam mutfağı ile paraleldir fakat iki mutfak kültürü arasındaki en büyük fark Hue'deki vejetaryen beslenme oranıdır. Hue şehrinin pek çok köşesine vejetaryen lokantalar açılmıştır. Hue halkının vejetaryen beslenme geleneği ve Budist inançları doğrultusunda yılın iki ayı vejetaryen beslenmeleri, vejetaryen lokantaların yayılımını hızlandırmıştır. Hue yemeklerinin bir diğer özelliği ise, Vietnam'ın diğer bölgelerine göre daha küçük miktarlarda servis edilmesidir. Ayrıca diğer şehirlerden farklı olarak Hue yemekleri çok baharatlı olur. Düzeltici tecavüz Düzeltici tecavüz (), kurbanın cinsel yönelimini değiştirmek amacıyla bir lezbiyenin bir erkek tarafından tecavüz edilmesini tanımlayan bir hüsnütabirdir. Bu terim özellikle günümüze kadar 30 tane ölümle sonuçlanan tecavüzün yer aldığı Güney Afrika Cumhuriyeti'nde kullanılır. Temmuz 2007'de Sizakele Sigasa ile Salome Massooa adlı bir lezbiyen çiftin ırzına geçilip öldürülmüştür. Bu olaydan sonra, böyle suçlardan kurban kalanları desteklemek için "07/07/07 Campaign" adlı bir insan hakları dernekleri koalisyonu kurulmuştur. Nisan 2009'da Eudy Simelane adlı bir kadın millî futbolcu ve LGBT hakları savunucusunun bir grup erkek tarafından ırza geçirilmesi ve 25 kez bıçaklanmasının ardından bu durum uluslararası tepkiye uğramaya başlamıştır. Onun ırzına geçtiğini itiraf eden bir erkeğe, ırza geçme ve cinayet suçlarından dolayı hapis cezası verilmiştir. Mamâfih mahkeme, kurbanın cinsel yönelimi olayı etkilemediği sonucuna varmıştır. Güney Afrikalı psikolog Kerry Frizele, kurbanın hem cinsiyeti hem de cinsel yöneliminden dolayı ayrımcılığa uğraması nedeniyle düzeltici tecavüzü bir nefret suçu olarak nitelendirmiştir. Güçlüköy, Akseki Güçlüköy, Antalya ilinin Akseki ilçesine, bağlı bir mahalledir.Eski adı Fersin'dir. İlçeye olan uzaklığı 32 km. dir.İle olan uzaklığı ise 120 km.'dir. 5ive Days To Midnight 5ive Days to Midnight, 2004 Haziran ayında Sci Fi Channel ekranlarında gösterime giren 5 bölümlük amerikan yapımı mini dizidir. Dizi reklamlar da dahil 5 saat sürmektedir. Her bir bölümü 1 saatten oluşmakta ve gerçek hayattaki 1 günü içermektedir. Kuyucak, Akseki Kuyucak, Antalya ilinin Akseki ilçesine, bağlı bir mahalledir. İlçeye olan uzaklığı 56 km. dir.İle olan uzaklığı ise 198 km km.'dir. Yarpuz, Akseki Yarpuz, Antalya ilinin Akseki ilçesine, bağlı bir mahalledir. Mahallenin eski adı Doğrul'dur, 1980 Yılında ise mahallenin adı Yarpuz olarak değişmiştir." İlçeye olan uzaklığı 20 km. dir. İle olan uzaklığı ise 160 km.'dir. Ubuntu Certified Professional Ubuntu Certified Professional, Mayıs 2006'da tanıtılan Ubuntu işletim dizgesiyle ilgili bir bilgisayar tabanlı sınavdır. LPI Vakfı tarafından yönetilir. Bu yola girenlerin UCP sertifikasını alabilmesi için üç sınavı geçmesi gerekir. (117-101, 117-102 ve 117-199) Launchpad Launchpad, özgür yazılımla ilgili yazılım geliştirme, bakımı gibi olaylarda kullanıcıların yer almasına olanak sağlayan bir ağ uygulaması ve sitesidir. Canonical Ltd. tarafından geliştirilmiştir ve şu anda 18.000 projeye ev sahipliği yapmaktadır. Answers, blueprints, bugs, code ve translations gibi bölümleri vardır. Dağıtımlarda kullanılan pek çok program Launchpad aracılığıyla çeviri takımlarının belirlediği öncelik sıralamasına göre askıya alınır. Ve tüm dağıtım kurulum aşamasındaki grafiksel ekrandan hata mesajlarına kadar satır satır çevirilir. Yapılan çevirilere üye olan herkesin katkıda bulunabilmesi ve otokontrol mekanizması geliştirerek kullanıcıların birbirini denetleyebilmesi amaçlanmıştır. Hata raporlama sisteminde ise programda karşılaşılan hatalarla ilgili çeşitli tartışmalar ile çözüm önerileri sıralanmaktadır. Kaç kişinin aynı hatadan etkilendiği, hangi sürümde ve donanım özelliklerinde hatanın ortaya çıktığı gibi spesifik sonuçlara ulaşmak ya da hataya sebep olan kısmı ayıklayıp güncelleme yapmak mümkündür. Kullanıcıların yaptığı katkılar, üye olduğu hesap altında karma adı verilen bir sistemle puanlamaya dönüşür. Genellikle bu puanlama sistemi üyelerin çeviri takımlarına kabul edilmesi için gereken yeterliliği belirlemesi için bir ölçü kabul edilir. Avsallar, Alanya Avsallar, Antalya ilinin Alanya ilçesine, bağlı bir mahalledir. 12 Kasım 2012'de TBMM'de kabul edilen 6360 sayılı kanun ile mahalle olmuştur. İlçeye olan uzaklığı 25 kmdir.İle olan uzaklığı ise 105 km.'dir. Çıplaklı, Alanya Çıplaklı, Antalya ilinin Alanya ilçesine, bağlı bir mahalledir. 12 Kasım 2012'de TBMM'de kabul edilen 6360 sayılı kanun ile mahalle olmuştur. İlçeye olan uzaklığı 7 km. dir. İle olan uzaklığı ise 150 km.'dir. EmiÅŸbeleni, Alanya Emişbeleni, Antalya ilinin Alanya ilçesine, bağlı bir mahalledir. 12 Kasım 2012'de TBMM'de kabul edilen 6360 sayılı kanun ile mahalle olmuştur. Ä°ncekum, Alanya İncekum, Antalya ilinin Alanya ilçesine, bağlı bir mahalledir. 12 Kasım 2012'de TBMM'de kabul edilen 6360 sayılı kanun ile mahalle olmuştur. TÃ¼rkler, Alanya Türkler, Antalya ilinin Alanya ilçesine, bağlı bir mahalledir. 12 Kasım 2012'de TBMM'de kabul edilen 6360 sayılı kanun ile mahalle olmuştur. Beldenin adının nereden geldiği ve geçmişi hakkında bilgi yoktur. İlçeye olan uzaklığı 15, ile olan uzaklığı ise 120 km'dir. Kan (anlam ayrımı) Kan aşağıdaki anlamlara gelebilir: Kızım ve Ben Kızım ve Ben veya İki Kadın, "(İtalyanca: La Ciociara, Ciociaralı [Kadın] biçiminde çevrilebilir.)" yönetmenliğini Vittorio De Sica'nın yaptığı 1960 yapımı İtalyan filmi. Kızını savaşın kötülüklülerinden korumaya çalışan bir kadının hikâyesini anlatır. De Sica ve Zavattini tarafından Alberto Moravia'nın aynı adlı romanından uyarlanan filmin başlıca oyuncuları arasında Sophia Loren, Jean-Paul Belmondo, Raf Vallone ve Eleonora Brown yer alır. II. Dünya Savaşı sırasında, İtalyan dul Cesira (Loren) kızıyla birlikte müttefik kuvvetlerin saldırısı altındaki Roma'dan bir an önce ayrılmak zorundadır. İkili, sığındıkları küçük köyde Michele (Belmondo) ismindeki yakışıklıya aşık olurlar. Fakat savaş bu aşk üçgeninin arasına bir kez daha girer, köye saldıran askerler tarafından tecavüze uğrayan anne-kız verdikleri psikolojik mücadelenin üstesinden sadece birlikte gelebileceklerdir. BlackBerry OS BlackBerry OS, 1999-2013 yılları arasında Java tabanlı BlackBerry marka akıllı telefonlar için geliştirdiği mobil işletim sistemidir. İlk sürümü 1999 yılının Şubat ayında yayınlanan BlackBerry OS, bugüne dek 7 ana sürüm ve pek çok güncelleme yayınladı. Mayıs 2011 tarihinde RIM, Java tabanlı BlackBerry işletim sisteminin yedinci nesil üyesi olan OS 7.0'ı duyurdu. 2011 yılının sonunda NFC, internet paylaşımını sağlayan Mobile Hotspot, BlackBerry Tag gibi yeni özellikleri destekleyen OS 7.1 güncellenmesi yayınlandı. 2013'ün ilk çeyreğinden itibaren piyasaya sürülen tüm cihazlarda BlackBerry OS yerini, Unix tabanlı QNX platformuna dayanan yeni nesil BlackBerry 10 mobil işletim sistemine bıraktı. OS 7.1 sürümü ile birlikte, Java tabanlı BlackBerry OS'un geliştirilmesi -güvenlik güncelleştirmeleri ve küçük iyileştirmeler dışında- tamamen durduruldu. BlackBerry, BlackBerry OS 6.0 ve 7.x geliştiricilerine, uygulamalarını Windows ve Mac OS X platformlarında kodlayabilecekleri çeşitli yazılım geliştirme kitleri ve emülatörleri sunmaktadır. Eclipse gibi pek çok bağımsız IDE, Java tabanlı BlackBerry uygulama geliştirme süreçlerinde kolaylıkla kullanılabilmektedir. Dağıtık hesaplama Dağıtık hesaplama bilişim biliminde dağıtık sistemleri inceleyen bir bilim dalıdır. Dağıtık sistem birden fazla otomatik bilgisayarın bir ağ üzerindeki iletişimidir. Ağdaki bilgisayarlar belirli bir hedefe ulaşmak için birbirleriyle etkileşim içerisindedirler. Dağıtık sistemi çalıştıran bilgisayar programına dağıtık program denir. Bu tür programları yazma işlemine dağıtık programlama adı verilir. Dağıtık hesaplama aynı zamanda dağıtık sistemleri kullanarak hesaplama yöntemiyle problemleri çözmeye denir. Dağıtık hesaplamalarda bir problem birden fazlaya parçaya bölünür ve her bir parça farklı bir bilgisayar tarafından çözülür. ZÃ¼lfikar (tank) Zülfikar 1996 yılında hizmete alınıp seri üretimine başlanan 2. nesil bir AMTdir. İsmini Ali'nin efsanevi kılıcı olan Zülfikardan almıştır. İlk prototip modelleri 1993 yılında denendi, 1997 yılında 6 yarı endüstriel prototipi üretime girdi ve aynı yıl hizmete alındı. Devrim öncesi dönemde ABD'den kalan M48 Patton, M60 Patton gövdesi üzerine kurulmuştur. İlk kez halka 1994 yılında gösterildi. Kompozit modüler zırh yalnızca kule (bileşimi bilinmiyor) 2A46 tank topu eklenmiştir. Ayrıca Abrams tankını andıran bir tareti vardır. Daha güçlü motor ve geliştirilmiş autoloader Mekanik doldurucusu vardır. Üretime geçmemiştir. Görünüm itibarıyla önceki modeliyle aynıdır. Zülfikar tank serisinin en gelişmiş varyantıdır. Atış kontrol sistemi ve lazer menzil bulucu sistem ilk kez bu modelde uygulanmıştır. Tareti ve gövdesi daha önceki modeline göre daha büyüktür. Mozilla Firefox'un Ã¶zellikleri Mozilla Firefox'un özellikleri onu diğer tarayıcılardan ayırır. Firefox pek çok temel internet standardını (ör: HTML, XML, XHTML, CSS, JavaScript, DOM, MathML, SVG, XSLT veXPath) destekler. Mozilla Firefox pek çok platform ve işletim sisteminde çalışır. Firefox güvenlik için bünyesinde pek çok araç barındırır ve açık kaynak kodlu olduğundan kodu herkese açıktır ve isteyen bir hatayı bulup düzeltebilir. Firefox sekmeli gezintiyi destekler. Mozilla Firefox açılır pencereleri engelleyebilir. Ancak diyelim ki bir siteye bir sosyal ağ ile giriş yapacaksınız. Sosyal ağ ile giriş yaparken yeni pencere açılır. Çoğu zaman böyle siteleri de engeller, siz de engelini kaldımak için uğraşırsınız. Firefox 3.4 ile gelen bu özellik ile Firefox kullanıcılarına gizliliğe önem veren tür bir gezinti sunar. Firefox içinde bütünleşik bir indirme yöneticisi barındırır. Firefox, Kimlik Yöneticisi ile birden fazla kullanıcı hesabı oluşturmanızı sağlar. Bu özellik ile Firefox'unuzu daha az yorarak çalıştırabilirsiniz çünkü Firefox'a eklediğiniz eklentilerin hepsi aynı kullanıcı kimliğinde olursa Firefox'unuz yavaşlayabilir hatta açılmayabilir. Firefox kullanıcılarına eklenti kurma desteği sunar. Bunun yanında kullanıcıya tema desteği vererek kişiselleştirebilmesini sağlar. Yekaterina Gordeyeva Yekaterina Aleksandrovna Gordeyeva (, d. 28 Mayıs 1971), Rus buz patencisi. Partneri ve eşi Sergey Grinkov ile birlikte çiftlerde yarışmıştır. Gordeyeva ve Grinkov dört kez Dünya şampiyonu ve üç kez Avrupa şampiyonudur. İkili 1988 ve 1994 Olimpiyatlarında şampiyon olmuştur. Genelde "Katya" olarak anılan Gordeyeva, Moskova, Sovyetler Birliği'nde (şu anda Rusya) Aleksander Alekseyeviç Gordeyev ve Yelena Levovna Gordeyeva'nın kızları olarak doğdu. Kendisinden küçük Mariya isminde bir kardeşi vardır. Gordeeva buz patenine 4 yaşında iken başladı. O dönemde kendisine uygun küçük patenler Sovyetler Birliği'nde olmadığı için birkaç kaç çorapla birlikte patenlerini giydi. Gordeeva dört yaşında, Moskova'da CSKAnın çocuklar ve gençler için olan spor okulunda patene başladı. Atlayışlarda çok başarılı değildi ve Ağustos 1981'de koçu Vladimir Zaharov 10 yaşındaki Gordeeva ile 14 yaşındaki Sergei Grinkov'u çiftlerde çalışmaları için bir araya getirdi. Bir süre sonra koçu Gordeeva'nın başka bir patenci ile çalışmasını istediyse de Gordeeva bunu reddeti ve ikili başka bir kulüpte yarışmaya başladı. Colorado Springs, Colorado'da yapılan 1985 Dünya Gençler Artistik Patinaj Şampiyonasını kazanan çift ertesi yıl 1986 Dünya Artistik Patinaj Şampiyonasını kazandı. İkili arka arkaya hem Gençler hem Büyüklerde Dünya şampiyonasını kazanan birkaç çiftten biridir. 1987'de Dünya şampiyonluklarını koruyan ikili Calgary, Alberta, Kanada'da düzenlenen 1988 Kış Olimpiyatları'nda geçirdikleri kötü bir kazaya rağmen altın madalyayı aldı. Kasım 1987'de Grinkov buzda patenine takılmış ve Gordeeva'yı başının üstüne olacak şekilde düşürmüştür. Bir süre hastanede kalan Gordeeva, birkaç ay sonra Şubat 1988'de yapılacak olan 1988 Kış Olimpiyatlarına katılmış ve kazanmıştır. Gordeeva ve Grinkov, çiftlerde olimpiyat altın madalyasını kazanan en genç takımdır. 1988 Dünya Şampiyonasında çift serbest programda düşmüş ve gümüş madalya almıştır. İkili 1989 ve 1990 yıllarında Dünya Şampiyonasını kazanmayı başarmıştır. 1990 yılında çift profesyonelliğe geçmiş ve ilk Dünya Profesyonel Artistik Patinaj Şampiyonasını 1991, 1992 ve 1994 yıllarında kazanmıştır. Gordeyeva ve Grinkov, girdikleri yarışmaların neredeyse hepsini kazanan bir çifttir. Çift toplam 31 yarışmaya girmiş ve 24 kere altın madalya kazanmıştır. Gordeeva ve Grinkov, tarihte dörtlü twist yapan birkaç çiftten biridir. Bu zor teknik elemanı başarılı şekilde 1987 Dünya Şampiyonasında yaptılar. Aslında çift 1987 Avrupa Şampiyonasında da bu elemanı yapmıştı. Fakat yarışma sırasında Grinkov'un patennin bağcıkları çözüldüğünden hakem heyeti tehlike oluşturmaması açısından programı durdurmak istedi. Fakat Gordeeva ve Grinkov, hakemlerin verdiği işareti, daha sonra müziği durdurmalarını ve düdük çalmalarını görmezden gelip kaymaya devam etti. İkili bu yarışmadan diskalifiye edildi. "Sergey Grinkov ile birlikte" 1988 Kış Olimpiyatları'nda artistik buz pateni 1988 Kış Olimpiyatları'ndaki artistik buz pateni yarışmaları Calgary, Alberta, Kanada'da Stampede Corral ve Pengrowth Saddledome'da düzenlenmiştir. 1994 Kış Olimpiyatları'nda artistik buz pateni 1994 Kış Olimpiyatları'ndaki artistik buz pateni yarışmaları Hamar Olimpik Amphitiyatro'da yapılmıştır. Death Has a Shadow "Death Has a Shadow" (), "Family Guy" animasyon televizyon dizisi "Family Guy"'ın pilot bölümüdür. İlk olarak Amerika Birleşik Devletleri'nin Fox kanalında 'da Super Bowl XXXIII'ün hemen ardından yayımlanmıştır. Bölüm, dizinin yaratıcısı Seth MacFarlane'in Fox'a sunumunu yaptığı "The Life of Larry" () isimli çalışmasını temel alır ve orijinal "Family Guy" pilot bölümünün iyileştirilmiş grafiklere sahip yeniden yapılmış bölümüdür. Bölümde Peter, bir bekârlığa veda partisine katılır ve orada içkiyi fazla kaçırır. Ertesi gün akşamdan kalma olarak işe giden Peter, iş yerinde uyuyakalır ve bunun sonucunda işinden olur. İşini kaybettiğini karısı Lois'den saklamak isteyen Peter devlet yardımına başvurur ancak beklediğinden daha fazla para yardımı alır. Lois bir süre sonra Peter'ın işini kaybettiğini öğrenir ve bunun üzerine Peter, bir uçan balona binerek Super Bowl Amerikan futbolu karşılaşmasına gider ve parayı oradaki izleyicilerin üzerine atar. Peter ardından devlet yardımında sahtecilik yaptığı gerekçesiyle göz altına alınır ve ailesinin kendisini kurtarmasını bekler. "Family Guy"'ın temeli, MacFarlane'in tez filmi "The Life of Larry"'e dayanır. MacFarlane, bu kısa filmi 1995 yılında Rhode Island Tasarım Okulu'nda öğrenciyken yaptı. 1996 yılında "Larry & Steve" adındaki devam filmini yapan MacFarlane'in bu eseri, 1997 yılında Cartoon Network'ün "World Premiere Toons" isimli programında yayımlandı. Her iki kısa film de Fox yönetiminin dikkatini çekti ve kanal, MacFarlane ile 1999 yılında iletişim kurarak kendisinden bu kısa filmlerin temel alındığı "Family Guy" isimli bir televizyon programını yapmasını ister. MacFarlane'in kendisinin yaptığı çizimlerin yaptığı ve 50.000$'lık bir bütçeye sahip pilot bölümün yapımının ardından MacFarlane ile Fox, dizinin geri kalan bölümlerinin yapılması için anlaşma imzalar. Bölüme yönelik eleştirel karşılamalar büyük oranda olumlu oldu. Nielsen reytinglerine göre bölüm, Birleşik Devletler'de yayımlandığı ilk gece 22.01 milyon evde izlendi. "Death Has a Shadow", Seth MacFarlane tarafından yazıldı ve Peter Shin tarafından yönetildi. Bölüm, Pat Summerall'ın yanı sıra diğer bazı konuk oyunculara yer verdi. Dizinin 10. sezonunda yer alan ve 'de yayımlanan "Back to the Pilot" () isimli bölümde Brian ve Stewie, zamanda geriye giderek "Death Has a Shadow" bölümüne geri dönüş yaparlar. Lois akşam yemeğini hazırlarken, Stewie bir süredir üzerinde çalıştığı zihin kontrol cihazı üzerinde son rötuşları yapmaktadır. Bunu gören Lois, yemek masasında "oyuncaklara" yer olmadığı gerekçesiyle cihazı Stewie'nin elinden alır. Daha sonra Peter, Lois'den arkadaşının düzenlediği bekârlığa veda partisine gitmek için izin ister. Lois, orada içki içmemesi karşılığında Peter'a izin verir. Ancak Peter, karısına verdiği tutmaz ve partide içki içer. Ertesi gün akşamdan kalma bir şekilde işe giden Peter, emniyet müfettişi olarak çalıştığı oyuncak fabrikasında uyuyakalır. Peter'ın uyuduğu sırada oyuncakların üretildiği makine, kasap bıçağı, benzin bidonu, elektrik sigortası, jilet, kirpi ve içinde çatal bulunan tost makinesi gibi bazı "oyuncakları" üretir. Bu ürünlerin çocukların eline ulaşmasının ardından Peter'ın çalıştığı şirket, basında kendisine kötü bir yer bulur ve bunun üzerine Peter, patronu Mr. Weed tarafından kovulur. Akşam yeneği sırasında Peter, işinden kovulduğu haberini çocukları ile paylaşır ancak bu haberi Lois'den saklamaya karar verir. Peter, bir mısır gevreği şirketinin maskotu olmak ve aksırık koruması gibi işlerde çalışmayı dener ancak başarılı olamaz. Brian, gerçeği karısından saklamaması konusunda ısrar eder ancak Peter'ın yapabildiği tek şey, karısına onun ne kadar şişman olduğunu söylemek olur. Brian, Peter'ın ailesinin geleceğini sigorta altına alabilmek için daha fazla uğraşmasını söyler. Brian'ın söylediklerinden Peter'ın aklında kalan tek şey, "sigorta" kelimesi olur ve bunun üzerine Sosyal Sigortalar Kurumu benzeri bir kuruma giderek devlet yardımına başvurur. Kurumdaki bir görevlinin yaptığı hata üzerine Peter, haftalık 150.000$ değerinde bir çek alır ve Peter, bunun üzerine karısına işinde terfi ettiğini söyler ve parasını, Davut heykelini kiralamak, Meg'e estetik ameliyat yaptırmak ve hatta evini kara şövalyeden korumak için hendekle çevirmek gibi pek çok gereksiz şey üzerinde harcar. Ne yazık ki Lois, postacının getirdiği haftalık çeklerden birini görür ve kendisini kandırdığı için Peter'a kızar. Peter, bunun üzerine Brian ile birlikte bir uçan balona biner ve o yıl 23.sü düzenlenen Amerikan futbolu karşılaşmasına giderek parayı oradaki seyircilerin üzerine dağıtır. İkili daha sonra kendilerini hapishanede bulur. Bir süre sonra Lois, kötü haberi alır ve mahkemeye gider. Kendisine yalan söylediği için Peter'a halen kızgındır. Peter, parayı kabul etmek yerine hatayı bildirmemiş olduğu için özür diledikten sonra hâkim, Peter'a 24 ay hapis cezası verir. Lois, Brian, Chris ve Meg, bu haber üzerine duydukları şaşkınlığı "Ah, hayır!" diyerek dile getirir ancak hemen o sırada Kool Aid Man (ABD'de popüler olan bir karakter) duruşma salonunun duvarlarını yıkarak içeri girer ve "Ah, evet!" der. Lois, kocasına aslında onun kötü biri olmadığını, onu halen sevdiğini ve her ne olursa olsun onun yanında olacağını syler. Hâkim Lois'e katıır ve Lois'i de kocası ile birlikte hapishaneye gönderir. Stewie, bir bebek olmanın etkisiyle, onlardan ne kadar nefret ediyor olursa olsun ailesinin yanında olması gerektiğinin farkına varır ve zihin kontrol cihazını çıkararak hâkimin verdiği kararı değiştirmesini ve onun serbest bırakılarak eski işine yeniden başlamasını sağlar. Peter, tüm bu olanlardan bir ders çıkardığını ve yaptıklarını bir daha asla yapmayacağını söyler ve bir dahaki sefere azınlık yardımı, cinsel taciz davaları ve engelli yardımını deneyeceğini söyler. MacFarlane, 1995 yılında Rhode Island Tasarım Okulu'nda (RITO) aldığı animasyon dersleri sırasında, "Family Guy" fikrine sahip olmuştur. Üniversitede "The