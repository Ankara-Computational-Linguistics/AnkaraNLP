a takıma yükseldi. A takımındaki ilk sezonunda sezon hazırlık kamplarına, bazı antrenmanlara ve resmî müsabakalara a takımı ile çıksa da İstanbul BB'nin A2 takım'da görev aldı. Oyun tecrübesi edinebilmesi için 2008-09 sezonunda Oyak Renaultspor'a kiralandı. 2009-10 sezonunun başlamasıyla takıma geri döndü ve İstanbul Büyükşehir Belediyespor için ilk Süper Lig karşılaşmasını 1 Kasım 2009 tarihinde Denizlispor'a karşı oynadı. 25 Ocak 2011 tarihinde TKİ Tavşanlı Linyitspor'a transferi açıklandı. 2012-2013 sezonu öncesi Manisaspor'a transfer olmuştur. 2 kez Türkiye U-19 millî takımana Hasan Ali Durtuluk, 2 kez Türkiye U-19 millî takım formasını giymiştir. Erol Dinler Erol Dinler (d. 23 Şubat 1958, Kırıkkale), kariyerini Antalyaspor ve Samsunspor'da sürdürmüş olan Türk eski millî futbolcudur. Profesyonel kariyerine Antalyaspor'da başlayan Erol Dinler, bu takımdaki ilk senesinde 31 maçta forma giymiş ve 8 gol kaydetmiştir. İkinci senesinde ise 30 kez takımı adına sahaya çıkmış ve yalnızca 4 gol kaydetmiştir. Toplam 5377 dakika görev aldığı Antalyaspor'da birçok takımın dikkatini çekmiş ve transfer listelerine girmiştir. 1985-86 sezonu başında Samsunspor'a gelmiş ve şampiyonluğa oynayan kadroda kendine yer bulmuştur. Takımdaki ilk sezonunda 30 kez sahaya çıkmış, yalnızca 23 maçta ilk 11'de yer bulabilmiştir. Takımdaki ilk sezonunda toplamda 4 gol bulabilmiş, son sezonunda ise yalnızca 18 maçta 5 gol kaydetmiştir. 19. maçları için Malatyaspor deplasmanına giderken ise 20 Ocak Faciası'nın öznelerinden birisi olmuş ve sakat kalarak futbol hayatı sona ermiştir. Antalyaspor'da gösterdiği performans ile a millî takıma kadar yükselen Erol Dinler, ilk millî karşılaşmasını 6 Eylül 1984 tarihinde SSCB'ye karşı oynamış fakat gol kaydedememiştir. 16 Ekim 1984 tarihinde ise Bulgaristan'a karşı oynadığı maçla son kez millî olmuştur. Bu maçta da gol atma başarısını gösterememiştir. Muhsinzade Abdullah Hamdi Efendi Muhsînzâde Abdullah Hamdi Efendi, (d. 1832, İstanbul – ö. 19 Ağustos 1899, İstanbul), Türk hattat. II. Abdülhamid devrinde “"Reis-ül Hattâtîn/" Hattatların reisi" unvanını almış ünlü bir hattattır. 1832’de İstanbul’un Kuruçeşme semtinde, Muhsînzâde Yalısı’nda dünyaya geldi. Babası Mehmet Bey, Osmanlı sadrazamlarından Muhsînzâde Mehmed Paşa’nın torunudur. Beşiktaş’taki Kapı Ağası Mektebi’nde öğrenim gördü. Hafız Mehmet Efendi’de sülûs ve nesih yazılarını öğrendikten sonra Kazasker Mustafa İzzet Efendi’ye çırak oldu. Vefatına kadar onun yanından ayrılmadı. Memur yetiştirmek için kurulan “Mekteb-î Mülkiyye” de öğretmenlik yaptı. Bu sırada padişah II. Abdülhamit tarafından kendisine “"Reis-ül Hattâtîn" /Hattatların Reisi" unvanı verildi. 1846’da Ayşe Hanım ile evlenen Abdullah Hamdi Bey’in bu evlilikten Hasan Tahsin, Mehmet Rahmi, İbrahim Fuat, Muhsine, Fatma isimli çocukları oldu. 1899’da hayatını kaybetti. Fatih’teki Hacıköçek Camii’nin dışkapısı ve cami yanındaki çeşmenin üstünde bulunan manzum kitabe ile hocası Kazasker’in Tophane’de Kadîrîler Yokuşu'nda bulunan Kadirî âsitanesinin haziresinde bulunan mezar taşı yazısı, Muhsînzade Abdullah Hamdi Efendi'ye aittir. Topkapı Sarayı Müzesi’nde de bir levhası bulunur. Kasım Çıkla Kasım Çıkla (d. 26 Şubat 1967, Samsun), kariyerinin büyük bir bölümünü Samsunspor'da geçirmiş, 2003 yılında amatör Bartınspor'da futbolu bırakmış olan Türk eski futbolcu ve antrenör. 1986-87 sezonunda Samsunspor ile profesyonel futbola merhaba diyen Kasım Çıkla, ilk sezonunda yalnızca 1 maçta forma giymesine karşın ilerleyen sezonlarda takımının değişilmez isimlerinden birisi haline gelmiştir. 1989 yılında meydana gelen 20 Ocak Faciası'nda hayatta kalmış, dalağı alınarak futbola devam etmiştir. 1995 yılında önemli başarılara imza ettiği Samsunspor'dan dönemin teknik direktörü ile yaşadığı anlaşmazlık sonucu ayrılmış, Karşıyaka'ya transfer olmuştur. Üç sezon boyunca İzmir takımında forma giydikten sonra yine üç sezon kalacağı Bakırköyspor'e imza atmıştır. Bakırköyspor'dan sonra Sapancaspor'a gitmiş ve bu takımda da iki sezon futbol oynamıştır. Kariyerinde forma giydiği son takım olan Bartınspor'a 2002-03 sezonunda gelmiş, bir sezon oynadıktan sonra amatör kümede futbola veda etmiştir. Kulübedeki ilk görevini 1 ağustos 2005 tarihinde Samsunspor'da gençlik gelişim antrenörü olarak üstlenen Kasım Çıkla, 20 Temmuz 2011'de ise 18 yaş altı takım antrenörlüğüne getirilmiştir. 30 Kasım 2011'de o dönemki teknik direktör Vladimir Petković'in yardımcı antrenörlüğüne getirilen Çıkla halen Samsunspor'da aynı görevi sürdürmektedir. TVF Burhan Felek Voleybol Salonu TVF Burhan Felek Voleybol Salonu, İstanbul'da bir spor salonu. 19 Kasım 2010'da hizmete açılmıştır. Salonda ilk oynanan resmi maç Türkiye Kupası Finali Fenerbahçe Acıbadem - Vakıfbank Güneş Sigorta Türk Telekom karşılaşmasıdır. 5.500 kişi kapasiteli salon İstanbul'un da tek uluslararası voleybol salonudur. Aynı zamanda salon, 2011 ve 2013 CEV Champions League Final Four'larına da ev sahipliği yapmıştır. Türkiye Voleybol Federasyonu'nun aldığı karar sonrası 2018 yılından itibaren İstanbul merkezli mücadele eden tüm Efeler Ligi ve Sultanlar Ligi takımları maçlarını bu salonda oynamaktadır. Bu karar Görüntülü Değerlendirme Sistemi (GDS)'nin maçlara da kullanılabilmesi için alınmıştır. Yüksel Öğüten Yüksel Öğüten (d. 1 Haziran 1970, Samsun), Samsunspor ve Giresunspor gibi takımlarda forma giymiş Türk eski millî futbolcudur. Irmak Sanayispor'da futbola başlayan Yüksel Öğüten, profesyonelliğe ise 1988-89 sezonunda Samsunspor'da geçiş yapmıştır. A takımdaki ilk senesinde yalnızca 9 kez forma giyen Öğüten, aynı sezon devam ederken 20 Ocak Faciası'nda sakatlanmıştır. Kariyerinin henüz başlangıcında böyle bir şanssızlığa uğraması istikrarlı bir futbolcu olmasını engellemiş ve sürekli olarak kulüp değiştirmiştir. Üç sezon Samsunspor'da forma giydikten sonra 1991'de Giresunspor'a transfer olmuştur. Bir sezon bu takımda forma giydikten sonra Çubukspor'a imza atmış, 1993 yılında ise Merzifonspor'da top koşturmaya başlamıştır. Bir sezon sonra ise futbol yaşantısına son noktayı koymuştur. Öğüten, Irmak Sanayispor'da oynadığı dönemlerde millî olma şansını yakalamıştır. İlk millî maçına Romanya karşısında 12 Mart 1986'da U-16 olarak çıkmıştır. Bir kez daha U-16 formayı giyen Öğüten, ilk U-18 maçına ise yine Romanya karşısında çıkmıştır. 25 Ağustos 1987 tarihindeki Arnavutluk maçı ise Öğüten'in son millî karşılaşması olmuştur. Ramazan KÃ¶se Ramazan Köse (d. 12 Mayıs 1988, Ankara) Türk futbolcu. Süper Lig ekiplerinden Kasımpaşa'da oynamaktadır. Futbola Tunç Altındağ altyapısına başladı ve ardından 2003'te Gençlerbirliği altyapısına transfer oldu. 2006 senesinde Gençlerbirliği ile profesyonelliğe geçiş mukavelesi imzalayarak as takıma yükseldi. Gençlerbirliği ile ilk Süper Lig karşılaşmasını 22 Kasım 2008 tarihinde Gaziantepspor'a karşı oynadı. Oyun tecrübesi edinebilmesi için 2008-09 sezonunun kalan kısmını ve 2009-10 sezonunun tamamını Giresunspor'da kiralık futbolcu olarak geçirdi. 2009-10 bitimiyle beraber Gençlerbirliği'ne geri döndü. Gençlerbirliği'ne döndükten sonraki ilk sezonunda 4 maça çıkan Ramazan, performans olarak asıl atılımını 2011-2012 sezonunda yaptı. Gençlerbirliği forması altında 29 maça çıkan Ramazan, gösterdiği performansla takımın birinci kalecisi oldu. Mahmut Boz Mahmut Boz (d. 16 Ocak 1991, Eskişehir) Türk futbolcudur. En son PTT 1. Lig ekiplerinden Gaziantep Büyükşehir Belediyespor'da forma giymiştir. 2015 Ara Transfer sezonunda Bayrampaşaspor'a transfer olmuştur. Futbola Eskişehir'de bir amatör takım olan Sağlıkspor'un altyapısında başladı ve ardından 2006 Gençlerbirliği altyapısına transfer oldu. Transferinde profesyonelliğe geçiş mukavelesi imzalasa da 2008 senesine kadar altyapı'da oynadı ve 2008-09 sezonunda a takıma alındı. Gençlerbirliği ilk Süper Lig karşılaşmasını 6 Kasım 2009 tarihinde Bursaspor'a karşı oynadı. 2011-12 sezonunun yaz transfer döneminde kiralık olarak Sivasspor'a gönderildi. 23 kez millî takımlara çağrılan Mahmut Boz, 4 kez Türkiye U-16, 3 kez Türkiye U-17, 1 kez Türkiye U-19, 2 kez Türkiye U-20 ve 7 kez de Türkiye U-21 forması olmak üzere toplam 17 kez millî formayı giymiştir. Beni Avf Beni Avf (Arap: بنو عوف), Muhammed zamanında Arap kabilelerinden biriydi.. Beni Avf, Yahudilerin hükmettiği Tamya'ya yerleşmeyi arzu eden bir Arap kabilesiydi. Yerel halk, Beni Avf'ın buraya yerleşmesi için Yahudiliğe geçmesini şart koştu. Koşulu kabul eden Beni Avf kabilesi buradan Yasrib'e hareket etti.. Medine Sözleşmesinin 30. maddesinde kendileri için Yahudi "bir ulus" ve Müslümanların müttefiği olarak söz edilir.. IC 443 IC 443 (ayrıca Denizanası Bulutsusu ve Sharpless 248 olarak da bilinir) İkizler takımyıldızı yönünde yaklaşık olarak 5.000 ışık yılı uzaklıkta bulunan bir süpernova kalıntısı. Max Wolf tarafından 25 Eylül 1892 tarihinde keşfedilmiştir. IC 443, gökyüzünde Eta Geminorum yıldızı yakınlarında bulunur. 3,000 ile 30,000 yıl önce meydana gelen bir süpernovanın kalıntıları olduğu düşünülmektedir. Süpernova kalıntılarının, çevresindeki moleküler bulutlarla olan etkileşimleri hakkında en çok araştırma yapılmış cisimlerden birisidir. X-ışını emisyonları, orijinal yıldızın kalıntısı ve bulutsu derinliklerinde bulunan bir nötron yıldızı olan, CXOU J061705.3+222127 tarafından üretilmektedir. Son derece yoğun olan ve hızla dönen bu nötron yıldızı, 1,4 ile 3 güneş kütlesine sahip bir yıldızın son dönemini temsil ediyor. Kalıntı, hidrojene ek olarak, nükleer füzyon yoluyla yıldızın yaşamı boyunca oluşturulmuş olan oksijen, silisyum, karbon ve demir gibi diğer daha karmaşık elementlerden oluşur. Bu unsurlar belki de günün birinde yaşam desteği verebilecek bir güneş sisteminin bir parçası haline gelebilir. Beni Cuşem Beni Cuşem, Muhammed zamanında Arap kabilelerden biriydi. Medine Sözleşmesinin 31. maddesinde kendileri için Yahudi "bir ulus" ve Müslümanların müttefiği olarak söz edilir. Beni Haris Beni Haris, Muhammed zamanÄ±nda Arap kabilelerden biriydi. Medine Sözleşmesinin 31. maddesinde kendileri için Yahudi "bir ulus" ve Müslümanların müttefiği olarak söz edilir. Beni Neccar Beni Neccar, Muhammed zamanÄ±nda Arap kabilelerden biriydi. Medine Sözleşmesinin 31. maddesinde kendileri için Yahudi "bir ulus" ve Müslümanların müttefiği olarak söz edilir. Beni Neccar, Yemen'in Arap kabilelerinden Hazrac kökenlidir ve Müslümandılar. Beni Saide Beni Saide , Muhammed zamanÄ±nda Arap kabilelerden biriydi. Medine Sözleşmesinin 31. maddesinde kendileri için Yahudi "bir ulus" ve Müslümanların müttefiği olarak söz edilir. Beni Sakife denen gölgelik, Ebu Bekir'in ilk halife olarak seçildiği yerdir. Beni Åžuteybe Beni Şuteybe, Muhammed zamanında Arap kabilelerden biriydi. Medine Sözleşmesinin 31. maddesinde kendileri için Yahudi "bir ulus" ve Müslümanların müttefiği olarak söz edilir. İslam'da kölelik İslam'da kölelik, tarih boyunca birbirinden farklı şekillerde ve görüşlerde ele alınmış bir konudur. Şeriata göre insanlar satın alma, savaştan geri kalanların esir edilmeleri ve ganimet olarak cihat yapanlara dağıtılmaları ve ayrıca bu esir ve kölelerin yine esir veya köle olan insanlardan yaptıkları çocukların köle veya cariye sayılmaları yoluyla köleleştirilebilir. Muâmelât bakımından köle mal gibidir. Alınıp satılabilir, hibe edilebilir, kiralanabilir, ortak mülkiyete konu olabilir. Kazandıkları efendisine âit olur. Kendisine karşı yapılacak haksız fiilden elde edilecek tazminatları efensidi alır. Başkasına karşı işleyeceği haksız fiillerde ise zararı ya efendisi öder ya da köleyi zarar görene devreder. Hür bir erkek kendi câriyesi ile nikâh söz konusu olmaksızın cinsel hayat yaşayabileceği gibi, onu nikâh akdi ile eş edinmesi de mümkündür. Kısası gerektiren suçlarda köle, hür veya köle karşılığında kısas olarak öldürülür. Hanefilere göre bir köleyi öldüren hür kimse de kısas yoluyla öldürülür. Diğerlerine göre ise, bu durumda kısas uygulanmaz. Köle ve cariyelere zina ve zina iftirası suçunda hürlere verilen cezânın yarısı hırsızlık ve irtidad suçlarında tam cezâ uygulanır. Kölelik, tarihin eski çağlarından beri bilinen bir kurumdur. Antik Yunanistan, Roma, Hint altkıtası, Antik Mısır ve Arabistan Yarımadası gibi dünyanın farklı bölgelerinde pek çok toplumda değişik biçimlerde köleliğin var olduğu görülür. İslam öncesi ve sonrası devirde diğer coğrafyalarda olduğu gibi Araplarda da kölelik sistemi mevcuttu. İslam öncesi devirde hür bir kişi savaşta esir düşmesi sonucunda, adam öldürme ve zina gibi ağır suçların cezası olarak, borçlu olduğuna borcunu ödememesi ve aile babasının çocuklarını satması durumunda köle olabilirdi. 60'larda Suudi Arabistan’daki köle nüfusu 300,000 olarak tespit edilmiştir. Kölelik, İslam öncesi Arabistan'da yaygın bir kurum olmuş, Kur'an ve hadislerde de toplumun bir parçası olarak görülerek detaylı bir biçimde değinilmiştir. Buna rağmen kölelik kurumuna bu metinlerde çeşitli sınırlandırmalar getirilmiştir. Şeriat hukuku, köleliği yasaklamamakla birlikte, ancak Müslüman olmayan bir bireyin, Müslüman olmayan topraklarda tutsak edilmesi veya satın alınması, veya annesi veya babasının bir köle olması koşulları ile köleleştirilebileceğini belirlemiştir. Köleler, dini konularda özgür insanlar ile eşdeğer görülmüşlerdir. Teorik olarak, İslami yasalar köleliği bir sınıf veya ırka göre ayırmamakla birlikte, pratikte genellikle böyle olmamıştır. Köleler, İslami devletlerde alt sınıf işlerden, Padişah'ın yanındaki üst sınıf işlere kadar çeşitli sosyal ve ekonomik rolleri üstlenmişlerdir. Buna ek olarak kölelerden orduda yararlanılmış, Gazneliler, Harezmşahlar, Delhi Sultanlığı ve Memlükler gibi devletler köleler tarafından kurulmuştur. Bazı durumlarda, kölelere davranılan kötü muameleden ötürü Zenc İsyanı gibi çeşiti ayaklanmalar meydana gelmiştir. Ülke içi köle nüfusu artan talebi karşılayamadığından ötürü, çeşitli devletler tarafından Müslüman olmayan bölgelerden köle ithalatı yapılmış, kölelerin tutsak edilmesi ve taşınması sırasında çok miktarda ölüm gerçekleşmiştir. Arap köle ticareti, Batı Asya ile Kuzey ve Güneydoğu Afrika'da yoğunlaşmıştı. Tarihçilere göre Arap köle ticareti bin yıldan fazla sürmüştür. Bu zarfta Hint Okyanusu, Orta Doğu ve Kuzey Afrika'nın kıyı bölgelerine Arap tüccarlar tarafından yaklaşık 17 milyon köle taşınmıştır. Birinci Dünya Savaşı sonrasında kölelik Müslüman bölgelerde, bölgeye genişleyen Fransa ve Birleşik Krallık gibi devletlerin baskı ve teşviği ile yasaklanmaya başlanmıştır. Suudi Arabistan, Yemen ile birlikte, Birleşik Krallık'ın baskısı altında köleliği 1962 yılında kaldırmıştır. Bunu 1970 yılında Oman takip etmiştir. Moritanya'da köleliğe karşı ilk yasa Fransızlar tarafından 1905'te çıkartılmış, ancak devlet daha sonra, 1981 yılında, köleliği yasaklayan son devlet olana kadar kölelik karşıtı bir yasa çıkarmamıştır. Moritanya'da köleliğe karşı herhangi bir yaptırım uygulan ilk yasa ise 2007 yılında çıkmıştır. Günümüzde Müslüman çoğunluğun yaşadığı Çad, Moritanya, Nijer, Mali ve Sudan gibi ülkelerde kölelik hala yaygın bir kurumdur. Muhammed'in, İslam'ı tebliğ etmeye başladığı miladi yedinci asrın başlarında, Hicaz bölgesinde de kölelik vardır. Orta Çağ geleneklerinden biri olan kölelik İslam Dini geldiğinde tüm dehşetiyle Hicaz'da devam eden sosyal ve ekonomik bir olaydır. İslam Dini köleliği kaldırmamış ancak kölelik ile ilgili kimi düzenlemelere gitmiştir. İslam Hukuku'nda köleliğin tek kaynağı "meşru" savaştır. Savaş sonunda esir edilen kişiler erkek veya kadın olsun ganimet olarak görülür ve köle olarak kullanılabilir. Elde edilen kadın kölelere cariye adı verilir. Ancak İslam'da müslümanı köle yapmak yasaktır. Kur'an'da hür kişilerin sahip oldukları haklara kölelerin de sahip olduğuna ve insanlık onurunu korumak adına kölelerin haklarına yer vermiştir. "Bakın Allah size kendi hayatınızdan bir örnek getiriyor. Hiç elinizin altındaki köle ve hizmetçilerinizden size nasip ettiğimiz servette, onların payları da sizinkiyle eşit olacak derecede, kendinize ortak yaptığınız, kendinize itibar ettiğiniz kadar onlara da itibar ettiğiniz ortaklarınız var mıdır?" Hanja Hanja Çince karakterler'in Kore Dili'ndeki ismidir. Bu terim daha çok Çince'den alınan ve Korece'ye Korece telaffuz ile giren harflerdir. "Hanja-mal" veya "hanja-eo", hanja ile yazılabilen sözcükler için; "hanmun" (, ) ise Klasik Çince yazılar için kullanılsa da çoğu zaman bu iki olgu için de kullanılan terim "hanja"dır. Hanja konusunda hiçbir zaman büyük bir reform yapılmadığından bu karakterler, Geleneksel Çince ve kyūjitai karakterlerle neredeyse tamamen aynıdır. Hanja'nın sadece küçük bir bölümü üzerinde değişikliğe gidilmiştir ve karakterlerden çok azı Korece'ye hastır. Buna karşın Çin'in büyük bir kısmında kullanılan Mandarin ve Japonya'da kullanılan Çince karakterler ("kanji") üzerinde sadeleşmeye gidilmiştir. Dolayısıyla bu karakterler, kendilerine eş düşen hanja karakterlerine kıyasla daha az çizgiden oluşmaktadır. RCW 38 RCW 38, Yelken takımyıldızı yönünde yaklaşık olarak 5.500 ışık yılı uzaklıkta bulunan bir salma bulutsusu, H II bölgesi ve yıldız kümesi. RCW38 "gömülü" bir kümedir, gaz ve toz bulutlarından yeni yıldızlar doğmaktadır. Bu bölgede doğrulanmış 317 genç yıldız bulunmaktadır. Küme, çok sayıda kısa ömürlü büyük kütleli yıldızlardan oluşmaktadır. Bu yıldızların çoğu süpernova olarak patlayacaktır. Bazı durumlarda bu enerjik saldırıdan uzaklara dağılan madde, sonunda yeni gezegen sistemlerinin oluşumunu meydana getirebilir. Bilim insanları, Güneş Sistemi'nin de böyle çarpıcı bir ortamda ortaya çıktığını düşünmektedirler. Görünür ışıkta toz varlığı miktarının fazlalığı sebebiyle RCW 38'in merkezindeki yıldız sayısını tam olarak belirlemek zordur. Ancak tahminlere göre RCW 38 içerisinde 1.500 ile 2.400 arası yıldızdan oluşan bir yıldız kümesi bulunur. Emre AygÃ¼n Emre Aygün (d. 1 Haziran 1985, Trabzon) Türk futbolcudur. 3. lig takımı Yomraspor'da oynamaktadır. Futbola Trabzon'da bir amatör takımı olan 24 Şubatspor'un altyapısında başladı ve ardından 2000 yılında Trabzonspor altyapısına transfer oldu. 2003 yılında profesyonelliğe geçiş mukavelesi imzalayarak as takıma yükseldi. Trabzonspor'da ilk Süper Lig karşılaşmasını 27 Nisan 2003 tarihinde Göztepe'ye karşı oynadı. Oyun tecrübesi edinmesi amacıyla 2004-05 sezonunda Yozgatspor'a kiralandı. Aynı şekilde 2005-06 sezonunda Akçaabat Sebatspor'da kiralık oynadı. 2006-07 sezonunda bonservisiyle beraber Akçaabat Sebatspor'a transfer oldu. Bir sezon burada oynadı ve ikinci sezonunda kiralık olarak Orduspor'da görev aldı. Sebatspor'a geri döndüğünde bir sezon burada oynadı ve 2009-10 sezonunda MKE Ankaragücü'ne transfer oldu. Burada sadece 10 Süper Lig karşılaşmasında oynama fırsatı buldu ve neticesinde sezon sonu takımdan ayrılarak Eskişehirspor'e transfer oldu. Yarım sezon burada oynadıktan sonra kulübü ile sözleşmesini karşılıklı olarak fesh ederek Gençlerbirliği ile sözleşme imzaladı. 25 kez millî takımlara çağrılan Emre Aygün, 3 kez Türkiye U-18, 18 kez de Türkiye U-19 forması olmak üzere toplam 10 kez millî formayı giymiştir ve bu karşılaşmalarda 4 gol kaydetmiştir. 2004 senesinde Türkiye 19 yaş altı millî futbol takımıyla Avrupa 19 Yaş Altı Futbol Şampiyonası İkincisi unvanını kazanmıştır. 2013-2014 sezonu itibarıyla Orduspor forması giymektedir. Yalçın Aytüner Yalçın Aytüner, Türk eski profesyonel futbolcu. Samsunspor'un 1965 yılından Türkiye 1. Futbol Ligi'deki ilk yıllarına kadar kadrosunda yer alan oyunculardan birisi olmuştur. 1968-69 sezonunda Samsunspor formasıyla Türkiye 2. Futbol Ligi şampiyonluğu yaşamıştır. Oynadığı dönemde taraftarlar arasında "Çeto Yalçın" olarak anılırdı. Maurice Clavel Maurice Clavel (d. 10 Kasım 1920, Frontignan, Hérault - ö. 23 Nisan 1979, Asquins, Yonne, Fransa) Fransız yazar, filozof ve gazeteci. Gençliğini monarşist ve mareşalci sağ içinde geçirdikten sonra, École Normale Supérieure'dan mezun olduğu yıl olan 1942'de Alman işgaline karşı Fransız direniş hareketi olan FFI'ya katıldı ve Eure-et-Loir bölgesi direnişçilerinin liderliğini yaptı ve Chartres'i kurtararak General Charles de Gaulle'ün takdirini kazandı. Daha sonra, oyunlar yazan, günlükler yayımlayan ve felsefe dersleri veren Clavel, Cezayir Bağımsızlık Savaşı'nı destekledi. 11 yıl süreyle sol eğilimli haftalık Le Nouvel Observateur dergisinde yazar olarak görev aldı. Yazılarında Latin Amerika'daki faşizme suskun kalan Vatikan hükümetini dahi eleştiren Clavel, 23 Nisan 1979'da bir kalp krizi sonucu hayatını kaybetti. Erkan SÃ¶zeri Erkan Sözeri (d. 19 Mayıs 1966, Ankara), eski Türk futbolcu ve teknik direktör. 1990 yılında Gaziantepspor forması giyerek profesyonel futbola başlayan Erkan Sözeri ardından Trabzonspor forması giymiştir.Gençlerbirliği takımına transferi 1992 yılında gerçekleşir. Burada çeşitli zaferlere imza atan Sözeri 1996 yılında Fenerbahçe'ye transfer olmuştur. Bu transfer gerçekleştiğinde 32 yaşında olan Sözeri bu yaşta transfer olan ender futbolculardandır. Burada pek fazla forma şansı bulamayan Sözeri Çaykur Rizespor'a kiralık gönderildi. Futbolunun son dönemlerinde ise Göztepe takımına transfer oldu ve futbolu bu takımda 2002 yılında bıraktı. Sözeri Süper Lig'de toplam 251 maç forma giydi ve bu karşılaşmalarda 21 gol kaydetti. Türkiye Kupasında 19 maçta 1 gol, 2. Ligde 54 maçta 3 gol kaydetti. Futbolu bıraktıktan sonra antrenörlüğe başladı. 2003 yılında MKE Kırıkkalespor'da Durmuş Ali Çolak'ın yardımcılığını yaptı. Bir sonraki sene aynı takım onu teknik direktörlüğe getirdi. 2006 yılında Muğlaspor'un teknik direktörlük görevine getirildi, burada bir müddet kaldı. Bir sonraki sezon Uşakspor'ın teknik direktörlük görevine getirildi. Kulübün maddi sıkıntıları ve borçlarından dolayı ayrılmak zorunda kaldı. 2007 yılında ise Şanlıurfaspor'un başına geçer ve burada diğerlerinden farklı bir sezon geçirir takım ligi orta sıralarda bitirir fakat görevine son verilir. 2007 senesine gelindiğinde Sözeri memleketinin takımı olan Türk Telekom'un başına geçer ve 1. Lig'de güzel bir sezon geçirir.2009'da İskenderun Demir Çelikspor'un teknik direktörlük görevine getirilir. Fakat devre sonuçlanmadan ayrılmak zorunda kalmıştır. 2009-2010 sezonunda Fethiyespor'da Mustafa Ceviz'in yerine getirilmiştir.Burada son sıralarda olan takıma renk getirip ligde bırakmıştır ve bir sonraki sezon için yeni bir sözleşme imzalamıştır. 2010-2011 sezonunda Fethiyespor'da başarılı bir sezon geçiren Sözeri takımının hedefi olan 1. Lig başarısı için çabalamıştır, şanssız bir şekilde son anda çıkaramamıştırç Daha sonra, 2. Lig'de Tokatspor, yeniden Fethiyespor ve Alanyaspor'da görev almıştır. 2013-2014 sezonunda ise Süper Lig'den 1. Lig'e düşen Orduspor'u çalıştırmıştır. 2013-14 1. Lig takımın playoff'a kadar gelmesini sağlamıştır. 2014-15 sezonunda, 1. Lig ekiplerinden Giresunspor'u çalışmıştır. 2015-16 sezonu öncesinde, Süper Lig'den 1. Lig'e düşen Balıkesirspor'un başına geçmiştir. 2015-16 sezonunda Giresunspor'a tekrar dönen Erkan Sözeri son saniyede play off oynama şansını kaçırmıştır. Sonra 2016-17 sezonuna Adana Demirspor'da başlamıştır. Fakat burada da maddi sıkıntılar sebebiyle ayrılmak zorunda kalmıştır. 18 Ekim 2016'da Ümraniyespor'un teknik direktörü olmuştur. Şu an Ümraniyespor'da kariyerine devam etmektedir. 2017-2018 sezonunda Gaziantep Büyükşehir Belediyespor'u çalıştırmıştır. Adnan Sezgin Adnan Sezgin (28 Ocak 1954, Malatya), Türk eski futbolcu, iş adamı ve futbol yöneticisi, Profesyonel Futbolcular Derneği 1. Başkanı. Ankara Üniversitesi Siyasal Bilgiler Fakültesi mezunu olan Sezgin son olarak Samsunspor'un genel koordinatörlük görevini üstlenmiştir. Profesyonel futbol kariyerine Petrol Ofisi'nde başlayan Adnan Sezgin, bu takımın ardından MKE Ankaragücü ve Adana Demirspor formaları giydikten sonra Kuzey Amerika Futbol Ligi takımlarından San Jose Earthquakes'a transfer olmuştur. 1983 yılında futbolculuk kariyerini noktaladıktan sonra 1990'a kadar ABD'de yaşamış, 1990-1992 yılları arasında ise Türkiye Futbol Federasyonu'nda çeşitli görevler almıştır. 1992 ile 2006 yılları arasında Galatasaray, İstanbulspor ve Etimesgut Şekerspor'da yöneticilik yapmış, 2011-12 sezonunda ise Samsunspor'da genel koordinatör olarak yer almıştır. Sezgin, 2006 yılında Galatasaray Futbol AŞ genel müdürlüğüne getirilmiş, Galatasaray şirketlerinin birleşmesinin tamamlanmasından itibaren Galatasaray Sportif Aş'te sportif direktör olarak görev almaya başlamıştır. Galatasaray'da transfer komitesi başkanı olan Haldun Üstünel'in istifasından sonra Galatasaray'da 2010-11 sezonundan itibaren transfer komitesi başkanı olarak görev yapmaktaydı fakat 3 Mart 2011 tarihinde Galatasaray Sportif Aş'teki sportif direktörlük görevinden istifa etmiştir. 26 Ağustos 2011 tarihinde ise Samsunspor'da genel koordinatörlük görevine getirilmiş fakat 30 Ocak 2012 tarihinde görevine son verilmiştir. İlkadım Atletizm Stadyumu İlkadım Stadyumu, Samsun'un İlkadım ilçesinde yer alan bir stad. 1958 yılında inşası tamamlanan stadyum, Samsun'un ilk şehir stadyumudur. 1.500 kişilik kapasitesiyle bir zamanlar Samsunspor'a da evsahipliği yapan stadyum, 19 Mayıs Stadyumu'nun inşaasından sonra amatör ve 3. Lig takımlarına ev sahipliği yapmaya başlamıştır. 2001 yılında IAAF ölçü ve standartlarına uygun olarak sentetik yüzeyli toplam 6.500 m²'lik atletizm pistine kavuşturulmuştur. Nisan 2010'da alınan kararla birlikte yalnızca atletizm stadyumu olması kararlaştırılmış, Samsun halkı ise bu duruma tepki göstermiştir. 2014 yılında ise stadyumun Gençlik ve Spor Bakanlığının 10.000.000₺ yatırımla yeni inşa edilecek alanlarla birlikte oluşturulacak atletizm kompleksinin merkezi olması ve kompleksin 2017 Deafolimpik Oyunlarına yetiştirilmesi planlanmaktadır. Tazı yarışı Tazı yarışı, tazıların yarıştırıldığı bir spor. Bu spor, birçok ülkede amatör olarak eğlence amacıyla düzenlenir. Yarışa katılabilmek için, her köpeğin sahibi ve yarış organizatörleri tarafından onaylanan tescilli bir ağırlığı olmalıdır. Eğer köpek olması gereken kilonun bir kilo üstünde veya altındaysa, yarıştan iki saat önce diskalifiye edilir. Dış kulvarda koşan köpeklerin geniş parkurda koşacaklarını belirtmek için kapılarının üstünde, ya da yarış kartların da "W" harfi bulunur. Performanslarıyla tanınan ve parkurun ortasında yarışan köpekler "M" harfiyle işaretlenirler. Yarış, geleneksel olarak üretilen yapay bir tavşanın açığa çıkması ve yarış bitene kadar otomatik olarak ileri doğru, bitiş çizgisine kadar hareket etmesiyle devam eder. Tazılar ise hareket hâlindeki bu yapay tavşanı kovalar. Yarışın berabere bitmesi durumunda kazanan kurayla belirlenir. Tazı yarışlarının kökleri, yabani tavşanların tazılarla avlandığı dönemlere dayanır. Ama, 19. yüzyılın sonlarına doğru tazı yarışları, kendini bu av sporundan ayırmıştır. İngiltere'de yarışlara duyulan ilgi, II. Dünya Savaşı'nın ardından yükselmişse de 1961'de bahisler yasaklandıktan sonra düşüş göstermiştir. Tazı yarışları Avustralya'da ABD'de ve Güney Afrika'da büyük bir ticaret koludur. Birçok Avrupa ülkesinde de bu yarışlar popülerdir. Merce Cunningham Merce Cunningham (d. 16 Nisan 1919, Centralia, Washington, ABD - ö. 26 Temmuz 2009, New York, ABD), Amerikalı koreograf ve dansçı. 50 yıldan daha fazla bir süre boyunca avangart düşüncesini paylaşmıştır. Çok genç yaşta dansla ilgilenmeye başlayan sanatçı, öğrenimini Seattle'daki Cornish College of the Arts'ta tamamladı ve orada 1939 yılında besteci John Cage ile tanıştı. Nisan 1944'te New York'a taşınmasıyla gelişen arkadaşlıkları ve meslektaşlıkları Cage'in ölümüne dek sürdü. Cunningham, çok küçük bölümlere ayırdığı sahnenin kullanımında tüm hiyerarşi düşüncesini yıktı ve böylece seyircinin alışılmış algılama düzenini değiştirdi. DerebahÃ§e Stadyumu Derebahçe Stadyumu, İlkadım'da bulunan ve İlkadım Belediyespor'a evsahipliği yapan futbol stadı. Eskiden İlkadım ilçesinin bir bölümünde Gazi beldesi var iken faaliyette bulunan Gazi Belediyespor'un 3. Lig'e çıkmasıyla birlikte 2005'te inşa edilmiştir. Derebahçe Spor Tesisleri'nin bir parçası olan stadyumun yanında idman sahası, futbolcuların kamp yapabilmesi için 600 metrekarelik tesis mevcuttur. 2.500 kapasiteli stadyum 2010-11 sezonu itibarı ile Bölgesel Amatör Lig'de mücadele eden İlkadım Belediyespor'a ev sahipliği yapmaktadır. John Gidman John Gidman (d. 10 Ocak 1954; Liverpool, İngiltere) İngiliz eski futbolcudur. Futbol kariyerine 1971'de Liverpool'da başlayan Gidman, 13 Ağustos 1971'de profesyonel olduğu Aston Villa ile 1977'de Lig Kupası şampiyonluğu yaşadı. 1979'da 650.000 sterlin karşılığında Everton'a transfer oldu. 1981'de, Manchester United'ın yeni teknik direktör Ron Atkinson tarafından, 450.000 sterlin ve Mickey Thomas karşılığında kadroya dahil oldu. 1983 ve 1985'te kazanılan FA Cup şampiyonluklarında pay sahibi olan Gidman, 1986'da Manchester City ile anlaştı. 1988-89 sezonunu Stoke City'de geçirdikten sonra 1989'da kısa süreliğine Darlington'da top koşturduktan sonra futbol kariyerini sonlandırdı. Hadramut Yahudileri Hadramut Yahudileri, bugünün Yemen'inde, Hadramut bölgesinde yaşamış antik bir Mizrahi cemaatiydi. Çok eski bir cemaat olan Hadramut Yahudileri, İslam'ın yükselişi ve Hicaz Yahudilerinin kovulmasıyla Yemen'de Aden Yahudileriyle birlikte iki ana Yahudi cemaatinden birini oluşturmaktaydı. Aden Yahudilerine kıyasla, Hadramut Yahudileri daha çok soyutlanmıştı ve dış dünya bu cemaatin varlığından 1940'larda haberdar oldu. Cemaatin kendine has dini gelenekleri mevcuttu. Hadrami Yahudilerinin çoğu İslam'a geçtiyse de İsrail'in kurulmasıyla bu ülkeye göç ettiler ve bugün Yemen'de hiç Harmadut Yahudisi kalmamıştır. Hadramiler Sayaun, Tarim, el-Mukelle ve el-Şeher şehirlerinde yaşadılar. Cemaatin en tanınmış ailelerinden el-Şeher ve el-Mukelle'de yaşayanlar Ben Hanin, Ben Hayem, Ben Yazea, Ben Zağyo, Ben Ysrail ve Ben Katyan'dı ve bu ailelerin hepsi 1509 ve 1990 yılları arasında İslam'a geçti. Ben Katyan ailesi ünlü Hadrami hançer yapımcıları olup altın işlemeyle uğraşmaktadırlar. Kore Grand Prix Kore Grand Prix (Korece:코리아 그랑프리), Güney Kore'de düzenlenen Formula 1 yarışı. Tüm söylentilerin ardından, 2 Ekim 2006 tarihinde yarışın 2010 takviminde yer alacağı ve Kore Uluslararası Pisti'nde düzenleneceği açıklanmıştı. Ayrıca yarışın organizasyonuna kamu-özel sektör ortaklığıyla kurulan bir şirketin sahip olacağı belirtilmişti. Yapılan yedi yıl süreli ve beş yıl opsiyon hakkı içeren anlaşmayla birlikte Grand Prix'in 2021 yılına kadar yapılması kesinleşti. Verilen onaya rağmen, Güney Kore Grand Prix Formula 1 yönetimi tarafından yayınlanan 2010 sezonu ön takvimlerinde yer almadı. Yarış finansmanının garanti edilmesinin ardından ise 21 Eylül 2009 tarihinde FIA tarafından hazırlanan 2010 takviminde Kore yarışının 17 Ekim'de yapılacağı bilgisi yer aldı. 10 Aralık 2009'da organizatörler yaptıkları açıklamada yarışın takvimde olacağını, pistin 5 Temmuz 2010 tarihinde bitirilmesinin öngörüldüğünü, en büyük problemlerinin ise gelecek seyirciler ve Formula 1 ekipleri için konaklama imkânı yaratmak olduğunu belirtmişlerdi. Bütün açıklamalara rağmen pistin yetişmeyeceği iddiaları ortaya atılırken, yetkililer pistin planlanandan daha önce bitebileceğini açıklamıştı. Yapılan birkaç ertelemeden sonra, FIA pistteki son incelemenin yarıştan 13 gün önce 11 Ekim 2010'da yapılmasına karar verdi. FIA'nın denetiminden sonra, yarış direktörü Charlie Whiting yarışın yapılacağını açıkladı. Formula 1 pilotları yarış süresince, yapılan yeni pisti ilginç ve zorlayıcı gibi ifadelerle tanımlayarak olumlu yorumlarda bulundu. Alicante ili Alicante ili (Katalanca : "Alacant"), İspanya'nın güneydoğusunda Valencia özerk bölgesinde il ("province") Merkezi Alicante kentidir. 1833 yılında tarihi Valencia ve Murcia illerinin kimi toprakları üzerinde oluşturuldu. İlin kuzey ve kuzeybatısını kaplayan kıraç ve dağlık alan, güneyde Segura Nehrinin ("río") suladığı verimli kıyı düzlükleriyle zıt bir görünüm oluşturur. Nüfus kıyı düzlüklerine yoğunlaşmıştır. Alicante ili nüfusu (2010 tahmini itibarıyla) 1,926,285 kişi olup, alanı 5,816 km² ve nüfus yoğunluğu 329,61 kişi/km² olur. Alicante ili sınırları içinde nüfusun gelişmesi şu gösterimde izlenebilir: Alicante ilinde (2010 tahminleri itibarıyla) en büyük nüfuslu 10 belediye şöyle sıralanabilir: Başlıca ürünler şarap, içki, meyve, sebze ve balıktır. Badem ve nuga ("turrones") üretimi hem il merkezi olan Alicante'nin, hem de Alcoy ve Jijona kentlerinin adının duyulmasına neden olmuştur. İspanya'nın en büyük tuz sanayisi Torrevieja'dadır. İlde turizm oldukça önemli bir sektördür; Denia, Calpe, Altea, Benidorm ve Alicante, İspanya'da Akdeniz kıyısının bir bölümünü oluşturan Costa Blanca'nın tanınmış yaz ve kış sayfiyeleridir. 1971-72 sezonunda Ä°ngiltere'de futbol 1971-72 sezonu Ä°ngiltere'deki 92. futbol sezonudur. Derby County tarihindeki ilk lig şampiyonluğunu kazanırken teknik direktörleri Brian Clough'ta kariyerindeki ilk büyük kupasını kazanmış oldu. 4 takımın çekiştiği şampiyonluk yarışında Leeds United, Liverpool ve Manchester City takımlarını geride bırakmayı başarmışlardı. Daha sonraları "The Sun" gazetesi tarafından Leeds teknik direktörü Don Revie ve son hafta rakipleri olan Wolverhampton Wanderers'la ilgili şike iddiaları ortaya atılsa da, bu durum herhangi bir soruşturmaya konu olmadı. Nottingham Forest ve Huddersfield Town ligden düşen takımlar oldu. Forest'ın First Division'a geri dönüşü 70'lerin sonunda Brain Clough yönetiminde gerçekleşti. Huddersfield takımı için ise 1971-72 First Division'daki son sezonları oldu, hatta birkaç sezon içinde Fourth Division'a (4. Kademe) kadar gerilemişlerdi. Norwich City ve Birmingham City First Division'a yükselmeyi başaran takımlar olmuşlardı. Henüz 70 yılı bulmamış Norwich City tarihinde ilk kez First Division'a çıkmaya hak kazanırken, Charlton Athletic ve Watford bir alt lige düştü. Aston Villa şampiyon olarak 2 yıllık Third Division macerasına son verdi. Takım ayrıca bundan sonra 70'li yılların sonlarında tekrar First Division'a kadar çıkmayı başaracaktı. Brighton & Hove Albion üst lige yükselen diğer ekip olurken, Mansfield Town, Barnsley, Torquay United ve Bradford City lige veda eden takımlar oldu. Grimsby Town, Southend United, Brentford ve Scunthorpe United bir üst lige yükselmiş; ligden ihraç edilen Barrow'un yerine kısa süre önce FA Cup'ta Newcastle United karşısında şok bir galibiyet alan Hereford United getirilmiştir. Sezon sonunda ligin dibinde yer alan Crewe Alexandra'nın teknik direktörü Ernie Tagg yerine daha genç bir ismin geçmesini istediğini belirterek görevinden istifa etmiştir. Leeds United 1972 FA Cup Finali'nde son şampiyon Arsenal'i Allan Clarke'nin attığı golle yenerek kupyı kazandı. Finalden üç ay sonra yapılan üçüncülük maçında ise Stoke City'i 0-0 biten maçın ardından penaltılar sonucu 5-4 mağlup eden Birmingham City galip geldi. Stoke City takımı 1972 İngiltere Lig Kupası Finali'ni kazanarak tarihindeki tek büyük kupayı kaldırdı. 1972 UEFA Kupası Finali, UEFA Kupası tarihindeki ilk final olma özelliğini taşımıştı. 3 Mayıs ve 17 Mayıs 1972 tarihlerinde iki İngiliz ekibinin karşı karşıya geldiği iki ayaklı finalde, Tottenham Hotspur Wolverhampton Wanderers'ı toplamda 3-2'lik skorla yenerek kupayı kazanmıştır. İngiltere EURO 72'e iki ayaklı çeyrek finalde Batı Almanya'ya toplamda 3-1'lik skorla (Wembley'de 1-3, Batı Almanya'da 0-0) yenilerek veda etti. Daha sonra Batı Almanya turnuvayı şampiyon tamamlamıştı. Ali Ataoğlu Ali Ataoğlu (Kara Ali) (d. 1923 - ö. 1984) Orduspor'un kurucusudur. Orduspor'un kuruluşunda yer aldı. Devlet memuru olduğu için kulüp başkanlığı yapamadı. Aden Yahudileri Aden Yahudileri, Arap Yarımadası'nın güney ucunda, Hadramut'a sınırı olan Aden'de doğan veya Aden'de doğmuş kişilerin nesillerinden gelenlere denir. Aden, eskiden Birleşik Krallık'a ait bir liman şehriydi. Yahudilerin, burada ilk yerleşenlerden olmaları mümkündür. Bundan 500 yıldan uzun bir süre önce, Kudüs'e gelen Bartinuro'lu Rabbi Obadiah'ın yazdıklarına göre: "Eden topraklarından Yahudiler... Talmud ile pek tanışık değiller lakin sadece Rabbi Alfasi ve Rabbi Moşe ben Maymon ile [tanışıklar]". Aden Yahudilerinin hemen hemen hepsi Haziran 1947 ile Eylül 1967 arası ülkeyi terk etmişlerdir. Bugün çoğunluğu İsrail'de bir kısmı da başta Birleşik Krallık olmak üzere diğer yerlerde yaşamaktadır. 200'lü yıllarda Aden'de Yahudi cemaatinin varlığı bilinmektedir, her ne kadar tarihi belgelerde bu cemaat gözden kaçmış ise dahi, Güney Arabistan'da Aden'den Kahire'ye 850 yıl önce yazılmış bir mektup mevcuttur. Bu mektupta, Yahudi bir tüccar ev gereksinimleri için Kahire'den erzak istediğini belirtmekteydi. 1896'da keşdefilen Kahire Genizası'nda bu iki cemaat arasındaki bilgelerin iletişimini gösteren mektuplar vardır. Bu mektuplar arasında rabbinik akademinin liderleri enstitüleri için Aden ve diğer Yahudi cemaatlerinden maddi destek arzuladığını belirten yazılar bulunur. İsrail'in Bet Şearim kazı alanında Aden ve "Yemen"de mişna döneminde (2. ve 3.yüzyıllar) Yahudilerin yaşadığını belirten deliller keşfedildi. Yemen Yahudilerinin mezarlarının bulunduğu bir oda bulunmuştur. Bu Yahudiler Himyar'dan kutsal topraklara gömülmek için getirilmişlerdi. Aden'deki Yahudi mezarlıklarında ise 12.yüzyıla ait mezar taşları bulunmaktadır. 10.yüzyılda Yemen-Aden Yahudileri Babil Yahudileriyle temasa geçmiştir. Bunun kanıtı olarak sadece Babil Yahudilerinin kullandığı noktalama sisteminin Aden Yahudilerince bir süre kullanılmasına bağlanır. Bu gelenek uzun sürmediyse de bazı kitaplar bu stille basıldı. Aden Yahudilerinde, Saadia Gaon tarafından Tora'nın ve beş megillanın Arapça'ya çevrilmiş tercümeleri bulunur. Babil bilgeleri tarafından tasaralanan ve Saadia Gaon'un dua kitabında yer alan Sukot için "Hoşanot" gibi dua ve ayinler Aden Yahudileri tarafından benimsenmiş ve bugüne kadar geleneklerinin bir parçası olarak gelmiştir. Kahire belgelerinde bulunan, 10.yüzyıla ait Yemen hükümdarının ve Aden'den Madmon Ben Yafter Ben Bendar'ın talimatları bu dönemde de Aden'de Yahudilerin varlığına bir kanıttır. 1083'ten 1173'e kadar Aden, bir Arap hanedanlığı olan Zuraitler tarafından yönetildi. Bu zamandan itibaren, Akdeniz'e, Hindistan'a ve Uzak Doğu'ya ticaret için önemli limanlardan biri olan Aden cemaat için önemli bir nokta haline geldi. Yahudiler büyük ölçüde uluslararası ticaretle ilgilenince varlıklandılar ve Babil, Mısır ve İsrail diyarındaki yeşivalara bonkörce maddi desteklerde bulundular. 10.yüzyıldan 13.yüzyıla kadar Aden, Yemen Yahudi yaşamının merkezini oluşturdu. "Yemen valileri" veya "cemaat başkanları" Aden'de bir araya gelip cemaatlerini yönettiler. Etkileri Pars'a, Babil'e, Arap Yarımadası'nda Hicaz'a ve Hadramut'a kadar yayıldı. Yüzyıllar boyunca, 8550 kişilik güçlü Yahudi cemaati, bazı kindar Araplar olmasına rağmen 1947'ye kadar genelde sakin yaşadı. II.Dünya Savaşı'ndan önce Aden'de 7 sinagog ve binlerce Yahudi bulunmaktaydı. 1858'de diğer adları "Avraham'ın kalkanı" ve "al-Milama’l-kabira" olan "Aden Büyük Sinagogu" inşa edildi. Bu tapınak 2000 kişiyi içine alabilecek büyüklükteydi. Sinagogun yanına "Torah ve Hamitzvah" ismiyle bir yeşiva kuruldu. Yeşiva'da "Şulhan Aruh", zohar, "tikkun Hatzot", mezmular, "İsrail Yasası" ve Yaakov Havib tarafından bestelenen "Ein Yaakov" öğretildi. Her ne kadar Büyük Sinagog Yahudi cemaatinin buluşma noktası idiyse de bunun yanında bazı küçük sinagoglar da mevcuttu. Bunlara, saygı gören "Al-farhi" Tora tomarlarının bulunduğu al-Fahri sinagogu ve 1940'lara kadar çocuklara Talmud eğitimi veren "Şemuel Nissim" sinagogu birer örnektir. Aden'e yerleşen ve burada Avrupa'dan kutsal kitap ithal eden Moşe Hanoh Halevi isimli bir Yahudi kendi ismini taşıdığı bir sinagog açtı: "Milamat Hanoh". 1924'te Roşaşana arifesinde diğer ismi "Mialamat Silim" olan "Sukkat Şalom" isimli bir sinagog daha açıldı ve kutlamalar gece vakitlerine kadar sürdü. Yemen'de, Aden dışında, İbranice baskı yapan makine bulunmamaktaydı. Aden'de binlerce kitap basılmasına rağmen Yahudilerin kutsal kitapları elle yazıldı. Londra'daki ana Aden sinagogu adını "Nahalat Yosef" kitabından alır. Bu kitap, Bet Din üyelerinden üçüncü hakim Mori Yeşuah'ın torunu Rabbi Şmuel Ben Yosef tarafından yazıldı. Kitapta, 5.yüzyılda tamamlanan Kudüs Talmudu'ndan bu yana Aden Yahudi cemaatinin ibadet şekilleri anlatılmaktadır. 13.yüzyılda, Amram al-Adani, Kutsal kitaptan, iki Talmud'dan midraşları alarak ve eski midraşların üstüne ekleyerek ve hatta Targum ve Kabbala yazılarından alıntılar yaparak "Midraş HaGadol" (Büyük Midraş) isimli kendine has bir midraş oluşturdu. Britanya İmparatorluğu, 19.yüzyılın ortalarında Orta Doğu'ya yayıldı ve bu zamanda Yahudiler, İslam hakimiyeti altındaki döneme kıyasla daha başarılı olunca Yemen'in diğer bölgelerindeki Yahudiler de buraya göç etmeye başladı. 1838'den sonra, sırf Aden şehrinde 5000 Yahudi, vilayetin geri kalanında ise 2000 Yahudi bulunmaktaydı. 1928'de Yahudi Ajansı Aden'de bir büro açtı. Bunu takip eden yıllarda, az sayıda, din gerekçeli saldırılar gerçekleşti; 1932'deki ayaklanma nispeten küçük sayılırdı. 1933'teki anti-Yahudi ayaklanmada birçok Yahudi taşlanıp bıçaklandı. Bu saldırılar, 1947'de, Birleşmiş Milletler Paylaşım Planının oylamasının ardından gerçekleşen ve Adanilerin yaşamlarını tedavi edilemez ölçüde parçalayan saldırıya kıyasla küçük çaplıydı. Yahudilere, iki kız çocuğunu öldürdükleri iftirası atıldıktan sonra başlayan protestolar kanlı saldırılara dönüştü. 2 Aralık 1947'de tahrip edici pogrom patlak verdi - 82 Yahudi öldü, 76'sı yaralandı; mevcut 170 Yahudi işyerinden 106'sı tamamen 8'i ise kısmen soyuldu. Dört sinagog yakıldı ve 220 Yahudi evi yakıldı, yağmalandı veya hasara uğradı. 1929'da yağmalanan Selim Kız Okulunun yanında bulunan Kral V. George Yahudi Erkek Okulu ise 1947'deki ayaklanmalarda yağmalandı. İngiliz askerlerinin bulunmadığı bu sırada kendilerini korumak için Aden Hamiliği Milis Güçlerinin göderileceğini duyan Yahudiler biraz rahatladı. Fakat, Arap Müslümanlardan oluşan Milis güçleri saldırılara göz yumup kendileri ayrım yapmadan Yahudilere ateş açtı ve çoğunu öldürdü. Cemaatin son yıkılışı, 1967'de, Aden İngilizlerden bağımsızlığını kazandıktan ve Altı Gün Savaşı'ndan kısa bir süre sonra gerçekleşti. Cinayetler, yağmalamalar ve sinagog yıkımları gerçekleşti. Sonunda, geriye kalan Yahudilere katliam yapılacağını anlayan İngilizlerin yardımıyla Yahudiler ülkeden çıkarıldı. Aden Yahudileri, "bir zamanların cemaati" haline geldi. Pelin Esmer Pelin Esmer (d. 1972), Türk yapımcı, görüntü yönetmeni, senarist ve yönetmendir. Boğaziçi Üniversitesi Fen-Edebiyat Fakültesi sosyoloji bölümü mezunudur. 2005'te gösterime giren "Oyun" adlı belgeseliyle, Tribeca Film Festivali'nde en iyi yeni belgesel yönetmeni ödülü dahil birçok ulusal ve uluslararası festivalde ödül kazandı. Belgeselde, Mersin'in bir dağ köyünde yaşayan dokuz köylü kadının, kendi hayat hikâyelerine dayanan bir oyun yazıp oynamaları ve bu süreçte geçirdikleri değişim anlatılıyor. Aynı başarıyı yönetmenliğini, senaristliğini, yapımcılığını ve kurgusunu üstlendiği "11'e 10 Kala" adlı sinema filmiyle de elde etti. Myasnikovskiy Miyanikovskyi rayonu, Rostov oblastında bir idari birimdir. Bölgesel merkez Rostov-na-Donu şehrini kapsar. İdari merkezi Şaltir köyüdür. 18. yüzyılda Ermeniler buraya yerlemiştir. 14 Kasım 1779'da Çariçe II. Katerina Kırımlı Azovların bu bölgeye yerleşimine izin veren bir ferman yayınlamıştır. Emre göre Yunanlar Mariupol bölgesine, Ermeniler ise Rostov'daki Aziz Dimitrios kalesi bölgesine yerleşmiştir. 1787'de binlerce Ermeniler yeni yerleşimlerine geldiler ve Nor Nahiçevan ("Yeni Nahçivan") şehrini (1928'de bu şehir Rostov-na-Donu ile birleşmiştir) ve beş köyü daha kurdular: Çaltir, Kırım, Büyük Sala, Sultan Sala ve Nesvetay. Bu köyler 1926'da kurulan Myasnikovskogo ilçesine dahil olmuştur. Batı Ermenistan Yönetimi Batı Ermenistan Yönetimi, Van Gölü etrafında, 1915-1918 yılları arasında oluşmuş bir Ermeni geçici yönetimiydi. Bu özerk bölge Kafkasya Cephesi'ndeki Van İsyanı'nın ardından Ermeni Devrimci Federasyonu'ndan Aram Manukyan önderliğinde oluşmuştu. Kısa bir süre için Özgür Vaspurakan olarak adlandırıldı. Ağustos 1915'teki bir sektenin ardından tekrar, Haziran 1916'da savaş bölgesi içinde ""Batı Ermenistan Yönetimi"" adıyla kuruldu. Aralık 1917'de komiser Hakob Zavriev tarafından yönetilen Transkafkasya Komiserliği'ne bağlıydı. Demokratik Ermenistan Cumhuriyeti'nin kuruluşunun erken dönemlerinde diğer Ermeni Milli Konseyleri ile beraber kısa süreli olarak birleşen bir Ermenistan'a dahil edildi. Bu geçici hükûmet Ermeni Gönüllü Tugayları ile kendini stabilize etmiş ve Nisan 1915'teki Van İsyanı'nın ardından bir idarî yapı oluşturmuştur. Yönetim, başlıca Ermeni Devrimci Federasyonu temsilcilerinden oluşmaktaydı. Amerika Birleşik Devletleri'nde eşcinsel evlilik Amerika Birleşik Devletleri'nde eşcinsel evlilik, 26 Haziran 2015'te Yüce Mahkeme tarafından çıkarılan "Obergefell v. Hodges" emsal kararıyla birlikte tüm eyaletlerde yasal hak olarak tanındı. Massachusetts, bir mahkeme kararı kapsamında 2004'te eşcinsel evliliği yasallaştıran ilk ABD eyaleti oldu. Bunun ardından ya mahkeme kararı ya da yasama yolu ile Maine, Connecticut, Kaliforniya, Iowa, Vermont, New Hampshire ve New York eyaletlerinde eşcinsel evlilik yasallaştırılmıştır. Bunların iki tanesinde (Maine ve Kaliforniya) bu yasallaştırma kararları halkoylamaları sonucunda sonradan geri çevrilmiştir, fakat diğerlerinde bu durum devam etmektedir. Kolumbiya Bölgesi (Washington, D.C.)'nde eşcinsel evlilik 2010'da yasal oldu. ABD kabile yetki alanlarında eşcinsel evliliğin durumu da bazı kabilelerce kararlanmıştır, ve günümüze dek bir tek Coquille kabilesi eşcinsel evliliği yasallaştırmıştır. 2012 senesi Kasım ayında yapılan genel seçimlerde eşcinsel evliliği Maine, Maryland ve Washington eyaletlerinde ilk kez halk oylaması yolu ile geçerlilik kazanmıştır. Buna karşılık olarak hemcins birlikteliklerin tanınması birçok eyalette belli bir ölçüde kısıtlanmış, bu kısıtlamaya göre eşcinsel evlilik mevzuat yoluyla Batı Virginia, Delaware, Hawaii, Illinois, Indiana, Kuzey Karolina, Maine, Maryland, Minnesota, Pennsylvania, Washington ve Wyoming eyaletlerinde ve Puerto Rico bölgesinde yasaklanmıştır. Buna ek olarak; eşcinsel evlilik, anayasa değişikliği yoluyla Alaska, Arizona, Colorado, Kaliforniya, Mississippi, Missouri, Montana, Nevada, Oregon ve Tennessee eyaletlerinde yasaklanmıştır. Anayasa değişikliği yoluyla hem eşcinsel evlilik hem de çoğu hemcins birliktelik türü/türleri Alabama, Arkansas, Florida, Georgia, Güney Dakota, Güney Karolina, Idaho, Kansas, Kentucky, Kuzey Dakota, Kuzey Karolina, Louisiana, Michigan, Nebraska, Ohio, Oklahoma, Teksas, Utah, Virginia ve Wisconsin eyaletlerinde yasaklanmıştır. Bir tek Amerikan Samoası, Guam, New Mexico ve Rhode Island'da hemcins birlikteliklerin durumu hâlâ kanunen tanımlanmamıştır. Eşcinsel evliliğin yasak olduğu bazı eyaletler dahil olmak üzere birçok eyalet hemcins çiftlere bazı haklar ve/veya "kayıtlı" ya da "medeni" birliktelik ("domestic partnership"/"civil union") gibi evliliğe benzeyen yasal birliktelik statüleri sunmaktadır. Bunlar Colorado, Hawaii, Kaliforniya, Maine, Maryland, Nevada, New Jersey, Oregon, Washington ve Wisconsin. Kolumbiya Bölgesi'nde de eşcinsel evliliğin yasal olmasının yanı sıra medeni birliktelikler de mevcuttur. Pew Araştırma Merkezi'ne göre eşcinsel evliliğe karşı görüşler 1996'dan beri çok değişmiştir. 1996'da ABD halkının %27'si eşcinsel evliliği destekliyordu, %65'i ise buna karşıydı. Zaman geçtikçe destek artmış, karşıtlık ise düşmüştür, ve 2010'da yapılan ankete göre %42 eşcinsel evliliği destekliyordu ve %48 eşcinsel evliliğe karşıydı. Mayıs 2012'de Başkan Barack Obama, eşcinsel evliliklere destek verdiğini beyan eden ilk ABD başkanı oldu. Uğur Çiftçi Uğur Çiftçi (d. 4 Mayıs 1992, Sivas) Türk futbolcudur. Süper Lig ekiplerinden Sivasspor'un sözleşmeli futbolcusudur. 2011-12 sezonunda 3. Lig ekiplerinden Hacettepe'da kiralık futbolcu statüsünde forma giymektedir. 2013-2014 sezonu başında tekrar Gençlerbirliği kadrosuna dahil edilmiştir. Futbola Gençlerbirliği altyapısına başladı ve 2010 senesinde Gençlerbirliği ile profesyonelliğe geçiş mukavelesi imzalayarak as takıma yükseldi. 2011-12 sezonunda oyun tecrübesi edinebilmesi için bir sezonluğuna Gençlerbirliği'nin ara takımı olan Hacettepe'ye kiralandı. Hacettepe için ilk resmî karşılaşmasına 28 Ağustos 2011 tarihinde Manavgat Evrensekispor'a karşı oynanan 3. Lig karşılaşmasında çıktı. 2013-14 sezonunda tekrar Gençlerbirliği'ne alınan Uğur, as takımla ilk Süper Lig maçını Akhisar Belediyespor karşısında oynadı. Åžen Şen aşağıdaki anlamlara gelebilir: 2010 Amerikan Müzik Ödülleri 38. Amerikan Müzik Ödülleri ya da 2010 Amerikan Müzik Ödülleri 21 Kasım 2010 tarihinde Los Angeles'taki Nokia Theatre'da gerçekleştirilen ödül törenidir. 2010 yılındaki en beğenilen ve popüler alan şarkı, sanatçı ve albümlerin baz alınarak, oluşturulan adaylıklar 12 Ekim 2010'da açıklandı. Kanadalı müzisyen Justin Bieber içlerinde "Yılın Sanatçısı" ödülününde bulunduğu dört ödül kazanırken, Eminem ve Usher iki ödül kazandı. Törende sahne alan sanatçılar: 38. Amerikan Müzik Ödülleri'nin adaylıkları 12 Ekim 2010'da Demi Lovato ve Taio Cruz tarafından açıklandı. Eminem ve Lady Antebellum beşer adaylıkla en çok dalda aday olan sanatçılar oldular. Justin Bieber içlerinde Yılın Sanatçısı ödülününde bulunduğu dört dalda da ödül kazandı ve bunu başaran en genç sanatçı oldu. Kazananlar koyu renktedir. Tören, NBC Sunday Night Football ile aynı güne denk geldiğinde dolayı şu ana kadarki en düşük izlenme oranına sahip oldu. Tören 11.6 milyon kişi tarafından izlendi ve 4.3 reytinge sahip oldu. Randall Azofeifa Randall Azofeifa (d. 30 Aralık 1984, San José), Kosta Rikalı millî futbolcudur. CS Herediano'da orta saha pozisyonunda oynamaktadır. Futbola 2002 yılında Kosta Rika'nın Saprissa takımında başlayan Azofeifa, 2002-2006 yılları arasında mor beyazlı ekiple çıktığı 47 lig maçında 6 gole imza attı. Etkili oyunu ile 2006 yılında Belçika'nın KAA Gent takımına transfer olan Azofeifa, burada da 95 lig maçında 19 gol kaydetti. Bu maçlarda orta sahada sergilediği oyun kurucu pozisyonunda başarılı maçlar çıkarmasıyla ilgi çekti. 2010-2011 sezonu ara transferi döneminde Gençlerbirliği'ne katılan Azofeifa, ilk maçına Yeni Malatyaspor'a karşı bir kupa mücadelesinde çıktı. Gençlerbirliği'ndeki ilk golünü de 2011-2012 sezonunda Samsunspor karşısında kaydetti. Toplamda 2,5 sezon oynadığı Gençlerbirliği'nde 5'i kupa, 70'i lig maçı olmak üzere toplamda 75 kez forma giyen Azofeifa, 7 de gol kaydetti. Ayrıca 20 asistle gol yollarında da takıma katkıda bulundu. Süper Lig'de toplamda 3 kez kırmızı kart gören oyuncu bu 3 kartı da Eskişehirspor maçlarında görerek ilginç bir istatistiğe imza attı. Haziran 2013'te Fuat Çapa'nın Kayseri Erciyesspor'la anlaşmasından sonra Cem Can ve Björn Vleminckx'le beraber Gençlerbirliği'nden Kayseri Erciyesspor'a transfer oldu. 2001 FIFA 17 Yaş Altı Dünya Kupası'nda Kosta Rika 17 yaş altı millî futbol takımıyla beraber mücadele etti. 2005 yılında ilk kez Kosta Rika millî futbol takımı formasını giyen Azofeifa, bu forma ile 2006 FIFA Dünya Kupası'nda ve 2007 CONCACAF Altın Kupa'da görev yaptı. Kapital, Cilt 1 Kapital Cilt 1, Karl Marx tarafından 1867 yılında yazılmış, kapitalist üretim biçiminin ekonomik yasalarının, sosyalist üretim biçiminin öncüsü olduğunu ve sınıf mücadelesinin kapitalist toplumsal üretimden köken aldığını ortaya koymak amacıyla siyasi ekonomi olarak kapitalizmin eleştirel bir analizidir. Kapital Cilt 1, 14 Eylül 1867 tarihinde yayımlandı ve Das Kapital'in Marx'ın hayatta iken yayımlanan tek cildi bu oldu. Haziran 2013 yılında Komünist Manifesto ile beraber UNESCO'nun "Dünya Mirası Programı"'na kayıt edildi. İlk üç kesimde meta, ekonomik değer, değişim değeri ve paranın kökeni hakkında yoğun teorik bir tartışma yapılmaktadır. Marx'ın yazdığı gibi ""Tüm bilimlerde başlangıçlar her zaman zordur... dolayısıyla metanın analiz edildiği bölüm bu nedenle en üst düzeyde zorluğu içerecektir. "" Modern okur, Marx'ın "1 ceket eşittir 20 yarda ketenbezi" gibi tariflerini anlamakta zorluk çekmektedir. Profesör John Kenneth Galbraith şu bilgiyi dikkatimize sunmaktadır: "O yüzyılda sıradan bir yurttaşın ceket satın alması günümüzde bir insanın otomobil veya hatta ev alması ile karşılaştırılabilecek bir harekettir." Giriş Marx analizine "meta"yı tanımlayarak başlar.Metanın bir insanın her türlü istek veya ihtiyacını karşılayan bizden bağımsız bir şey olduğunu anlatır. Marx metanın kullanım değeri denilen bir özelliği olduğunu söyler. (17. yüzyıl İngiliz yazarlarında "kullanım değeri" yerine "bedel" ve değişim değeri yerine de "değer" kelimelerinin sıklıkla kullanıldığı görülür. John Locke (1691, Faiz İndiriminin Sonuçları Üzerine Bazı Düşünceler,sayfa 28): ""Herhangi bir şeyin doğal bedeli, insan hayatının ihtiyaçlarını karşılamak ve rahatlığını sağlamak açısından kendi uygunluğuna karşılık gelir."") Metanın kullanım değerini ne kadar kullanışlı olduğu ile belirlenmektedir. Marx kullanım değerinin sadece "kullanım ve tüketim sırasında" belirlenebileceğini söyler. Metanın kullanım değeri belirlendikten sonra, meta el değiştirdiğinde ortaya çıkan değişim değeri tespit edilmektedir. Bunu, değişimde karşılık olarak kullanılan diğer metaların miktarları ile açıklamaktadır. (Guillaume-François Le Trosne, Fransız ekonomist, 1846'da şunu yazmıştır: ""İki eşya arasında değişim değerindeki oranı belirleyen değer iki şeyin üretim sürecinin ölçümüdür."") Tahıl ve demir örneği vermektedir. Kullanım değeri; Değişim değeri Aralarındaki ilişkiye bakılmaksızın, her zaman belli bir miktar demir için belli bir miktar mısır değiş tokuşunda bir eşitlik olacaktır. Bu örneği bütün metaların başka metaların belli miktarlarıyla değiş tokuş edilebilmesini sağlayan benzer bir öze sahip olduğunu göstermek için vermektedir. Aynı zamanda insanın bir metanın değişim değerini ona sadece bakarak veya onu inceleyerek belirleyemeyeceğini açıklar. Değişim değeri sadece maddesel değildir. Değişim değerini belirlemek için insanın metanın diğer metalarla değiş tokuşunu görmesi gerekmektedir. Marx metanın bu iki yönünün birbirinden bağımsız olarak tartışılamayacak şekilde hem ayrışmış hem de bütünleşmiş olduğunu ifade etmektedir. Marx bir şeyin kullanım değerinin kalite açısından, değişim değerinin ise miktar açısından değişebileceğini söylemektedir. Marx bir metanın değişim değerinin onun değerinin tanımı olduğunu açıklayarak devam etmektedir. Değer bütün metaları birbiriyle ilişkilendirmektedir böylece hepsi birbiriyle değiş tokuş edilebilmektedir. Bir metanın değeri "bir toplum içinde sık rastlanan ortalama yetenek derecesi ve emek yoğunluğu ile o toplum için normal olan üretim şartları altında herhangi bir kullanım değerini üretmek için gereken emek süresi" diye tanımlanan toplumsal olarak gerekli emek zamanı ile belirlenmektedir. Dolayısıyla, Marx, metanın değerinin, birçok nedene bağlı olarak meydana gelen emek verimliliğine göre gelişim ya da değişiklik gösterdiği için sabit kalmadığını açıklamaktadır. The Oxonian Review The Oxonian Review Oxford Üniversitesi mezunlarının hazırladığı, içerisinde edebi metinler ve sanatçı eleştirilerinin bulunduğu dergi. 2001 yılında "The Oxonian Review of Books" adıyla Oxford Balliol College'de dönemlik dergi olarak çıkmaya başladı..Dergide Oxford Üniversitesi mezunlarının sanat, polita, tarih, edebiyat alanlarında çeşitli deneme ve eleştiri yazıları yayınlanır. 2008 kasım ayında dergi Balliol Koleji'nin dışınada yayıldı. Bu dönemden sonra dergi internet üzerinde iki haftada bir yayınlanmaya ve yıl içerisinde de bir kez yayımlanmaya başladı. Dergi büyüdükçe film gösterimleri, dinletileri, yarışmalar, yemekler gibi çeşitli organizasyonlar düzenlenmeye başlandı. Dergi politika, edebiyat gibi çeşitli alanlarda pek çok kişiyle röportaj ve söyleşi yapmıştır. Bunlar: Jérémy Clément Jérémy Clément (26 Ağustos 1984, Béziers), Fransız futbolcudur. Şu an Saint-Étienne takımının formasını giymektedir. Olympique Lyonnais'un altyapısında yetişen Clément, 2003-2004 sezonunda takımında profesyonel olmuştur. 2003-2006 yılları arasında Olympique Lyonnais'da oynamıştır. 35 maç yapıp 1 gol atmıştır. Clément, 2006-2007 sezonunda 1.1 milyon euro karşılığında Rangers'a transfer olmuştur. Orada 19 maç yapıp gol atamamıştır. 2007-2008 sezonunda Paul Le Guen sayesinde Paris Saint-Germain FC'e 1.8 milyon euro karşılığında transfer olmuştur. Orada forma giyme şansını daha fazla bulan Clément, 2010-2011 sezonuna gelindiğinde, fazla forma şansı bulamamaktadır. Ekim 2008'de kendisinin, Mamadou Sakho'nun ve Ludovic Giuly'nin vücutlarında H1N1 yani domuz gribi virüsü rastlanmıştır. 2011 yılında Saint-Étienne'e transfer oldu. Bütün 6 maçını 2006'dan beri giydiği Fransa 21 yaş altı millî futbol takımının formasını giymiştir ve başarılı bir performans sergilemiştir. Meryem Uzerli Meryem Uzerli (d. 12 Ağustos 1983, Kassel), Türk-Alman oyuncu. 12 Ağustos 1983 tarihinde, 4 çocuklu bir ailenin en küçük ve ikinci kızı olarak Almanya Hessen'in Kassel Şehri'nde Türk babası Hüseyin ve Alman annesi Ursula'dan dünyaya gelmiştir. Büyük büyükannesi Hırvatistan'lıdır. İlerleyen yaşlarında Hamburg'a yerleşmiş ve Schauspiel Studio Frese'de oyunculuk ve tiyatro eğitimi almıştır. İki ağabeyi ve bir caz müzisyeni olan Canan isminde bir ablası vardır. Uzerli, aynı zamanda Almanya'da birçok dizide ve birçok filmde rol almış bir oyuncudur. Ana dili Almanca olan genç oyuncu, aynı zamanda iyi derecede İngilizce bilmektedir. Türkçesi ise oynadığı "Muhteşem Yüzyıl" dizisinde canlandırmış olduğu Hürrem Sultan'a paralel olacak kadar gelişmiştir. 2000'den 2003'e kadar Hamburg'daki Schauspiel Studio Frese'de oyunculuk eğitimi aldı. Mezun olduktan sonra birkaç Alman yapımında küçük rollerde yer aldı. Timur Savcı'nın yapımcılığını üstlendiği ve senaryosunu Meral Okay -ölümünün ardından Yılmaz Şahin-'ın yazdığı "Muhteşem Yüzyıl" adlı diziye bir Hürrem Sultan seçmek için Türkiye'de bütün oyuncu ajansları, bütün tiyatro kurslarından oyuncular seçilerek onlar arasında eleme yapılmıştır. Uzerli, aralarından en uygunu görüldü ve Almanya'dan çağırılarak Hürrem Sultan rolünü üstlendi. 2011 yılında Hürrem Sultan rolü için iki kez en iyi kadın oyuncu, ve bir kez TV Yıldızları Özel Ödülü'ne layık görülmüştür. 2012 yılında ise Drama dalında En İyi Kadın Oyuncu ödülünü almıştır. 2013 yılında "Muhteşem Yüzyıl"'da Hürrem Sultan karakterini canlandıran Meryem Uzerli, tükenmişlik sendromu hastalığına yakalanıp diziden ayrılmıştır. Genç oyuncu, 2012 yılından beri Elidor Türkiye'nin reklam yüzü olmuştur ve birçok Elidor reklamında oynamıştır. Elidor için birçok şarkı seslendirmiştir ve reklam filminde oynamıştır. Uzerli, 2015 yılının yaz aylarında çekimlerine başlandığı "Annemin Yarası" adlı sinema filminde Ozan Güven, Okan Yalabık ve Belçim Bilgin Erdoğan ile başrolü paylaşmıştır. Film, Türkiye'de 11 Mart 2016'da sinemalarda gösterime girmiştir. 2016 yılında, O3 Medya'nın yapımcılığını üstelendiği, Taylan Biraderler'in yönetmenliğini yaptığı "Gecenin Kraliçesi" adlı Türk tv dizinde Selin karakterini üstlenen olan oyuncu Murat Yıldırım ile başrolü paylaşmıştır. 2016-2017 yılları arasında "Eşkiya Dünyaya Hükümdar Olmaz"da konuk rol aldı. 2017 yılında Kenan İmirzalıoğlu ile birlikte "" filminde oynadı. Aynı yıl içinde, "Öteki Taraf" filminde Özcan Deniz ve Aslı Enver ile başrolü paylaştı. 2019 yılında Uzerli, "Kovan" filminden elde edilen tüm geliri AHBAP'a bağışlayacağını açıkladı. Uzerli, 2013 yılında Türkiye'den ayrılan sonra kendisini aldattığını öğrendiği erkek arkadaşı Can Ateş ile ayrıldığını açıkladı. Hamile olduğunu, çocuğunu doğurmak istediğini söyledi. Şubat 2014'te Lara isimli kızı dünyaya geldi. Uzerli aynı zamanda bir modeldir ve Elidor gibi markaların reklamlarında oynamanın yanı sıra, Elle, Marie Claire ve InStyle dergilerinin kapağında yer aldı. Kazasker Mustafa Ä°zzet Efendi "Adaşı ve ustası olan bir diğer ünlü hattat Yeserizade Kazasker Mustafa İzzet Efendi ile karıştırılmamalıdır." Kazasker Mustafa İzzet Efendi (d. 1801,Tosya, Kastamonu - ö. 16 Kasım 1876, İstanbul), Türk besteci, neyzen, hattat, şair ve devlet adamı. 19. yüzyılda Osmanlı Devleti’nin bilim, sanat ve siyaset dünyasının önemli bir ismidir. Hat sanatının en büyük temsilcilerinden birisi olan Mustafa İzzet Efendi, Ayasofya’da asılı büyük levhaların hattatıdır. Başta İstanbul olmak üzere Bursa ve Kahire’de pek çok binanın yazı ve kitabeleri ona aittir. Sülüs ve nesih yazılarında zamanının şeyhi ve Hattat Hafız Osman'ı kabul edilen bir sanatçıdır. Devlet hizmetinde kazaskerlik, baş ulemalık gibi önemli görevlerde bulunmuş bir devlet adamı olan Kazasker Mustafa İzzet Efendi, Sultan Abdülmecit’in şehzadelerine hat hocalığı yapmış, Sultan Abdülaziz’in hocası olmuştur. Çok iyi bir neyzen olan Kazasker Mustafa İzzet Efendi, II. Mahmut’un huzurundaki fasıllara katılmış bir müzisyendir. Türk müziğinde kullanıan “"Tarz-ı Cedid"” makamını bulan kişidir. Pek çok şarkısının aynısıra tarz-ı cedid makamında yazdığı bir peşrev ve semaisi vardır. 1801 yılında Tosya’da dünyaya geldi. Babası, Tosyalı Bostanizade Mustafa Ağa, annesi ise İstanbul’daki Kaadirî dergahının kurucusu İsmail Rumi Efendi’nin torunlarındandır. Babasının ölümü üzerine eğitim için İstanbul’a gönderildi. Fatih Başkurşunlu Medresesi’nde dini ilimler ve Arapça öğrendi, Kömürcüzade Hafız Efendi’den müzik dersleri aldı. Hat sanatını ve ney üflemeyi de öğrenmeye çalıştı. 1819 yılında Mustafa İzzet Efendi’yi dinleyip sesini çok beğenen padişah II. Mahmut, onun öğrenimi ile ilgilenmek üzere Silâhtar Gazî Ahmed Paşazâde Ali Paşa'yı görevlendirdi. Önce İzzet Efendi dairesinde saray için yetiştirildi; öğrenimine üç yıl boyunca Galatasaray Sultanisi’nde, sonra saray içindeki Enderun-u Hümayun Mektebi’nde devam etti. Müzik, hat, lisan ve edebiyat eğitimi sırasında virtüözlük derecesinde neyzen olarak yetişti, edebiyat ve hat sanatlarında da kendisini gösterdi. Müzik bilgisini Şâkir Ağa, Dellâlzâde İsmâil Ağa, Suyolcu Sâlih Efendi, Kömürcüzâde Hâfız Mehmet Efendi, Basmacı Abdi Efendi sayesinde genişletti. Ta’lik yazıyı büyük usta Yeserizade Kazasker Mustafa İzzet Efendi’den, sülüs ve nesih’i Çömez Mustafa Vasıf Efendi’den öğrendi. Yeserizade’den icazet aldıktan sonra padişah yakınları arasına girdi, kazaskerliğe getirildi. Hocası Yeserizade Kazasker Mustafa Efendi’nin adını aldı. Orduya geçmek arzusunu reddeden padişah hacca gitmesine izin verince 1829 yılında saraydan ayrılan Mustafa İzzet Efendi, tasavvufa merak salmış ve Kayserili Ali Efendi’ye bağlanmıştı; Ali Efendi ve musiki hocası Kömürcüzâde Hafız Mehmet Efendi ile beraber hacca gitti. Dönüşte, Arap ilimlerini öğrenmek için Kahire’de yedi ay kaldı. İstanbul’a döndükten sonra saraya gitmeyip Mahmutpaşa’daki evinde yaşadı. Derviş kıyafetleri içinde kendisini gördüğünce çok kızan ve İstanbul’dan sürmek isteyen II. Mahmut, daha sonra kendisini affetmiş; Mustafa İzzet Efendi de padişahın ölümüne kadar sık sık saraya gitmiş, fasıllarda neyzen olarak bulunmuştur. Kazasker Mustafa İzzet Efendi, Sultan Abdülmecit tahta çıktığında görev değişikliği istedi ve Eyüp Sultan Camii imam hatibi oldu. Abdülmecit, 1845 yılında onu ikinci imam olarak tekrar saraya aldı; kısa süre sonra başimam oldu. Abdülmecit devrinde Anadolu ve Rumeli Kazaskerliği, şehzadelere hat hocalığı görevlerinde de bulundu. Saraydaki başimamlık görevinden 1853’de ayrıldı. Öğrencisi Hattat Şefik Bey’in teyzesi ile evlenen Mustafa İzzet Efendi’nin Ata, Tevfik, Emine adlı üç çocuğu vardı. Son yıllarını Bebek’teki yalısında geçirdi. 16 Kasım 1876’da hayatını kaybetti. Tophane’de Kaadirî Dergâhı Mezarlığı’na defnedildi. Mezartaşı, öğrencisi Muhsinzade Abdullah Hamdi Efendi’nin eseridir. Seyyid Kazasker Mustafa Efendi en çok nesih, sülüs, celi sülüs ve celi talik türlerinde hat eser vermiştir. Sülüs ve nesih yazılarında zamanının şeyhi ve Kayışzade Hafız Osman'ı kabul edilen bir sanatçıdır. Celîde kendine özgü bir üslubu vardır. En ünlü hat eserleri arasında; Ayasofya'da bulunan ve o güne kadar yapılanların en büyüğü olan -7,6m. çapındaki- “"Hulefay-ı Raşidîn"” levhaları ile kubbe kuşağındaki “"Nûr"” ayeti, İstanbul Üniversitesi (eski Daire-i Umür-ı Askeriye) kapısının üstünde ve bahçeye bakan taraftaki ta’lik kitabe, Bursa Ulu Camii'de iki büyük levha, Hırka-i Şerif Camii ve Kasımpaşa Camii’lerindeki levhalar, Yahya Efendi Türbesi’nde “"Nur"” ayeti, Mısır'da Kavalalı Mehmed Ali Paşa türbesinde “"Süre-i Dehr"” ve ta’lik tarih, 16 Kur'an, 15 Delailu'l-Hayrat, 30 En'am ve kasaid, 250'den fazla hilye ve çok sayıda levha yer alır. Hattat Mehmed Şefik Bey, Muhsinzade Abdullah Hamdi Efendi, Abdullah Zühtü Efendi, Mehmet İlmî Efendi, Vahdeti Efendi, Hasan Rıza Efendi, Zekai Dede Kazasker Mustafa Efendi’nin öğrencisi olarak yetişmiş hattatlardr. Kazasker Mustafa İzzet Efendi’nin “Keşfıı'l Arâb” ve “Avamil-i Mıı'arrebî “ adlı iki eseri ve İstanbul Üniversitesi Kütüphanesi'nde kendi el yazısı ile bir güfte mecmuası bulunur. Sanatçı dört durak, iki ilahi, kendi buluşu olan “"Tarz-ı Cedid"” makamında bir peşrev ve semai, muhtelif makamlarda yirmiye yakın şarkı bestelemiştir. Müzik alanında yetiştirdiği en ünlü öğrencileri Medenî Aziz Efendi, Zekaî Dede, Behlul Efendi, Yeniköylü Hasan Efendi’dir. PlayStation Move PlayStation Move, Xbox 360 için çıkan Kinect cihazına karşlık olarak üretilen bir elle kontrol cihazıdır. İlk olarak 2010 yılında PlayStation 3 video oyun konsolu ile kullanılmak üzere piyasaya sürüldü, uyumluluğu daha sonra halefi, 2013 yılında PlayStation 4 ve 2013 yılında PlayStation VR platformuna genişletildi. Kavramsal olarak Nintendo'nun Wii Remote ve Microsoft'un Kinect'i ile aynıdır. işlevi, oyuncunun gerçek fiziksel hareketinden kaynaklanan oyunlarda denetleyici girdisine dayanmaktadır. İşlevi, oyuncunun gerçek fiziksel hareketinden kaynaklanan oyunlarda denetleyici girdisine dayanmaktadır. Hareket, çubuğun konumu bir EyeToy, PlayStation Eye veya PlayStation Kamera kullanılarak izlenirken hareketi algılamak için değnekdeki atalet sensörlerini kullanır. Cihaz eleştirmenler tarafından genellikle iyi karşılandı, ancak Sony'nin pazara entegrasyon hedeflerini tam olarak karşılamadı. Ucunda yuvarlak bir top bulunan bir kumanda ve bu kumandanın hareketlerini algılayan bir kameradan oluşmaktadır. Cihazdaki top, ortama göre renk değiştirme özelliği ile daha fazla verim ve eğlence sunmaktadır. Hassasiyet, Nintendo Wii konsolundan çok daha hassasdır. Mahfi EÄŸilmez Ahmet Mahfi Eğilmez (d. 1950, İstanbul), Türk ekonomist. Ankara Atatürk Lisesi'ni, 1972 yılında Ankara Üniversitesi Siyasal Bilgiler Fakültesi'ni (İktisat ve Maliye Bölümü) bitirmiştir. Gazi Üniversitesi’nde Kamu Maliyesi dalında doktora yapmıştır. Yeminli Mali Müşavir unvanına sahiptir. 1972 yılında Maliye Müfettiş Muavini olarak başladığı Maliye Bakanlığı'nda ve Hazine Müsteşarlığı'nda Maliye Müfettişi, Daire Başkanı, Genel Müdür Yardımcısı, Genel Müdür, Hazine ve Dışticaret Müsteşar Yardımcısı, Washington Büyükelçiliği Ekonomi Müşavirliği ve Başmüşavirliği gibi çeşitli görevlerde bulunmuştur. 1997 yılında Hazine Müsteşarlığı'na atanmış ve 1997 yılı sonunda kamu hizmetinden ayrılmıştır. Kamu hizmeti sırasında Dünya Bankası'nda Türkiye adına Guvernör vekili ve Guvernör olarak görev yapmıştır. Eylül 1997'de Bakanlar Kurulu kontenjanından YÖK üyeliğine atanmış ve kısa bir süre bu görevde kaldıktan sonra istifa etmiştir. 1998 yılında özel kesime geçmiş ve çeşitli finans kurumlarında yönetim kurulu üyelik ve başkanlıklarında bulunmuş, 2006 yılı itibarıyla tam zamanlı bütün görevlerinden ayrılmıştır. Uzun süre köşe yazısı yazdığı Radikal Gazetesi'nden 2011 yılı sonunda ayrılmıştır. Yaklaşık 10 yıl yorumculuk yaptığı NTV televizyon kanalından 2018 yılında ayrılmıştır. 2000 - 2010 yılları arasında İstanbul Bilgi Üniversitesi'nde ve 2011 - 2017 yılları arasında Kadir Has Üniversitesi'nde öğretim görevlisi olarak ekonomi dersleri vermiştir. Halen Altınbaş Üniversitesi'nde öğretim üyesi olarak ders vermektedir. Yayımlanmış 20 kitabı ve çok sayıda makalesi vardır. Galaksi koordinat sistemi Gökada koordinat sistemi Güneş merkezli ve Samanyolu gökadasının görünen merkezine hizalanmış olan bir gökyüzü koordinat sistemidir. "Ekvator", gökada düzlemini hizalar. Coğrafik koordinata benzer şekilde gökada koordinat sistemi içindeki konumlamada da enlemler ve boylamlar kullanılır. "ℓ" ve "b" sembolleri, sırasıyla gökada boylam ve enlemini ifade etmek için kullanılır. Gökada boylamı, Güneş'ten gökada merkezine doğru uzanan bir eksen düzleminde ölçülür. Gökada enlemi, Güneş'in vertex sapması kullanılarak gökada düzleminden nesneye doğru ölçülür. Katar'da LGBT haklarÄ± Katarda eşcinsellik, geleneksel İslamî ahlakî standartları mucibinde yasaktır. Eşcinsellerin yasal koruması yok ve ne eşcinsel evliliği ne de evliliğe yakın diğer hemcins birliktelikleri tanınır. Katar'da yargıçlığın ana kaynağı Şeriattır. Katar'da eşcinsellik yasaktır. 1971'e dayanan Ceza Kanunu'nun 201. maddesine göre "livata" (cinsiyete bağlı olmadan), en fazla beş senelik hapis cezası ile cezalandırılır. Katar vatandaşı olmayanların bu yasa tahtında cezalandırılmaları ile ilgili tanınmış durumlar vardır. Örneğin 1996'da bir ABD vatandaşı bir altı aylık hapis cezası ve 90 kırbaça uğramıştı. Katar, 2022 FIFA Dünya Kupası ev sahipliğini kazanmasının ardından FIFA Başkanı Joseph Blatter, ev sahibi ülkeye saygı gösterilsin diye eşcinsel hayranların orada iken cinsel ilişkiye girmemesini dilemişti. Bu açıklamadan dolayı çok sert eleştirilere tabi olduktan sonra Blatter, bu açıklama için özür diledi. İoannis Dukas (Andronikos Dukas'ın oğlu) İoannis Dukas (, (d. yaklaşık 1064 – ö. 1137'den önce), Bizanslı asker. Dükas Hanedanı mensubudur. "Caesar" İoaannis Dukas'ın oğlu "Domestikos tōn scholōn" Andronikos Dukas'ın ikinci oğludur. İmparator I. Aleksios'un karısı İrini Dukena'nın ağabeyi ve onun hükümdarlığının kıdemli askerî şahsiyetidir. Dyrrhachium Theması "dux"u (Dıraç valisi) olarak batı Balkanlarda Sırplara karşı imparatorluk mülklerini güvence altına almıştır. "Megas doux" ("Büyük dük") olarak atanmış, Ege Denizi'nde Türk komutan Çaka Bey'in donanmasına karşı savaşmış, Girit ve Kıbrıs'taki isyanı bastırmış ve Anadolu'nun batı kıyısında Bizans hükümdarlığını yeniden tesis etmiştir. Hattat Mehmed Şefik Bey (d. 1819 ,İstanbul– ö. 1880), Türk hattat Türk hat sanatının ünlü isimlerinden birisidir. Yazıları pek çok mimari eserin duvarlarını süsler. 1819 yılında İstanbul'da Beşiktaş semtinde dünyaya geldi. Babası, Dîvan-ı Hümayun Dairesinde görev yapan Süleyman Mahir Bey'dir. İlk tahsilinin ardından babasının çalıştığı kurumda memuriyet başladı. Bir süre sonra memuriyetten ayrıldı ve hat sanatı dersleri almaya başladı. Trabzonlu Laz Ömer Efendi'nin öğrencilerinden Ali Vasfi Efendi'den sülüs ve nesih yazılarını öğrendi. Onun ölümünen sonra Kazasker Mustafa İzzet Efendi ile çalışmaya devam etti. Teyzesinin eşi olan hocası ünlü hattat Kazasker’ün en sevdiği öğrencisi oldu. Ta'lik yazıyı Ali Haydar Bey'den öğrendi. 1845'de Muzika-ı Humayûn ve saray yazı hocalığına getirildi. 34 yıl boyunca sürdürdüğü bu görevden emekli oldu. 1855'te Bursa'da meydana gelen depremde harap olan Bursa Ulu Camii'nin duvarlarındaki yazıları Abdülfettah Efendi ile beraber tamir etti ve bazı levhalar yazdı. Ayasofya’daki mihrap içinde hakkedilmiş ayet-i kerime, Kudüs'te Kubbetü's Sahra'nın çini üzerine nakşolunmuş Yasin Sûresi, Sultan Abdülmecid Türbesi'nin kuşak yazıları, İstanbul Üniversitesi'nin Bayezid'deki merkez binası üzerindeki yeşil zeminli celi sülüs mermer kitabesi onun yazılarıdır. İki Mushaf, sekiz Delailü'l Hayrat, birçok murakka ve levha bırakmıştır. Hasan Rıza ve Çırçırlı Ali Efendi'ler yetiştirdiği öğrencileri arasındadır. 1880 yılında hayatını kaybeden Şefik Bey'in mezarı Beşiktaş’taki Yahya Efendi Dergâhı'nın haziresindedir. Sanatçının kayıp mezar taşı, 2007 yılında araştırmacı Necdet İşli tarafından bulundu. İbrahim Akdağ İbrahim Akdağ (d. 21 Temmuz 1991, Fatih), Türk futbolcudur. Orta saha pozisyonunda görev almakta olup, Süper Lig takımlarından BB Erzurumspor'da oynamaktadır. Futbola Yıldırım Bosnaspor altyapısında başladı ve daha sonra İstanbul Büyükşehir Belediyespor altyapısına transfer oldu. Burada 2010 senesinde profesyonelliğe geçiş mukavelesi imzalayarak a takıma yükseldi. A takımında sezon hazırlık kamplarına, bazı antrenmanlara ve resmî müsabakalara a takımı ile çıksa da İstanbul BB'nin A2 takımında görev aldı. 2010-11 sezonunda Pursaklarspor'a kiralandı. Enver Cenk Şahin (d. 22 Eylül 1994, Zonguldak) Türk futbolcudur. Kayserispor'da oynamaktadır. Futbola Zonguldak Belediyespor altyapısına başladı ve daha sonra Zonguldakspor altyapısına geçti. Burada gösterdiği performans ile göz doldurarak büyük takımların ilgisini çekti. 2010 senesinde İstanbul Büyükşehir Belediyespor ile profesyonelliğe geçiş mukavelesi imzalayarak buraya transfer oldu. 2010 yılında Başakşehir A2 takımında forma giymeye başladı. 2010-11 sezonunda iki kez A takım kadrosuna alınsa da forma şansı bulamadı. Sonraki sezona da A2'de başlayan futbolcu, 4 Aralık 2011'de Kayserispor ile oynanan maçta kadroya alındı ve 82. dakikada Edin Visca'nın yerine oyuna girerek kariyerinin ilk Süper Lig maçına çıktı. O sezon oynadığı bir diğer maç Samsunspor mücadelesi oldu ve yedi dakika oynadığı maçta Başakşehir'in dördüncü golünün asistini yaptı. 2012-13 sezonunda daha sık kadroya girmeye başlayan futbolcu özellikle ikinci yarıda teknik direktör Bülent Korkmaz tarafından ilk 18'in değişmez oyuncularından biri haline getirildi. Ancak sadece 5 maçta forma şansı buldu ve takımı sezon sonunda 1. Lig'e düştü. Bir sonraki sezon Cihat Arslan yönetimindeki takımın değişmez oyuncularından biri oldu. 30 Kasım 2013'te Adana Demirspor karşısında kariyerinde ilk kez 90 dakikayı tamamlayan futbolcu, kariyerinin ilk golünü de kaydetti. Sezonu 25 maç ile tamamlayan futbolcu, 4 gol atıp 4 asist yaptı. Ligi şampiyon tamamlayan takım tekrar Süper Lig'e yükseldi. O sezon kariyerinde ilk kez Türkiye Kupası maçına çıkan Şahin, burada da bir gol kaydetti. 2014-15 sezonunda Abdullah Avcı'nın takımın başına geçmesiyle kadrodaki yerini kaybetti ve sezon başında zaman zaman A2 takımı ile maçlara çıktı. 14 Mart 2015'te oynanan Galatasaray maçında 60. dakikada oyuna giren futbolcu 85. dakikada takımını beraberliğe taşıyan golü attı ve maç 2-2 sona erdi. Bu gol, Şahin'in ilk Süper Lig golü oldu. Sezon sonunda 18 maçta forma giyen futbolcu, bir de asist yaptı. Türkiye Kupası'nda ise daha sık forma bulan futbolcu burada oynadığı 8 maçta da bir gol attı ve bir asist yaptı. 2015-16 sezonunun başında daha sık forma şansı bulmaya başlayan futbolcu, gol kaydedemese de Ocak ayının sonuna dek oynadığı lig ve kupa maçlarında toplam 7 asist yaptı. Ancak önce Şubat ayında sakatlık yaşayan futbolcu, düzeldikten kısa bir süre sonra Nisan ayında da bir sakatlık yaşadı ve sezonu erken kapamak zorunda kaldı. 26 Temmuz 2016'da Şahin, satın alma opsiyonu ile 2. Bundesliga ekibi FC St. Pauli'ye kiralandı. 19 Ağustos'ta VfB Lübeck ile oynanan DFB-Pokal maçında ilk kez Hamburg ekibinin formasını giydi. 28 Ağustos'ta ise Dynamo Dresden maçı ile ilk lig maçına çıktı. Bir sonraki hafta DSC Arminia Bielefeld ile oynanan maçta 68. dakikada oyuna girdi ve oyunun son dakikasında attığı kafa golü ile takımına galibiyeti getirdi. Böylece Almanya'daki ilk golünü kaydetti. 11 Aralık'ta SpVgg Greuther Fürth maçının son dakikasında Pauli için ikinci golünü kaydetti. Bu gol Almanya'da Aralık ayının en güzel golü seçildi. 79 kez millî takımlara çağrılan Enver Cenk Şahin, 2013 yılında Türkiye'de organize edilen 2013 FIFA 20 Yaş Altı Dünya Kupası'nda Türkiye U-20 formasıyla, El Salvador U-20 takımını 3-0 mağlup ettikleri maçta 2 gol kaydetmiş, bir de asist yapmıştır. Son olarak Türkiye 21 yaş altı millî futbol takımı forması giydi. Laos'taki Yahudilerin tarihi Laos'ta yerleşik Yahudi mevcudiyeti bulunmamaktadır, fakat komünist olan bu ülke yabancı turistlere kapılarını açmaya başladığından Chabad, Luang Prabang'da 2006 yılında kalıcı bir yer açma izni almıştır. Genç Rabbi Avraham Leitner, Yahudi ziyaretçilere yemek ve barınak sağlamaktadır. Toplamda, ülkede kalıcı olarak 4 Yahudi yaşamakta olup bu kişiler, ülkeyi ziyaret eden İsrailli turist ve diplomatlara hizmet sunmaktadır. Panermeni OyunlarÄ± Pan-Ermeni Karşılaşmaları () Ermeni diasporası ve Ermenistan'dan yarışmacılar arasında düzenlenen çok sporlu bir karşılaşmadır. Ermeni atletler arasında bireysel ve takım sporlarında çeşitli yarışmalardan oluşur. Ermenistan'un başkenti Yerevan'da gerçekleşir. Dünya Pan Ermeni Oyunları Komitesi, uluslararası bir sivil toplum kuruluşudur; Uluslararası Olimpiyat Komitesi ile, UNESCO, Avrupa Konseyi ve diğer uluslararası spor kuruluşları ie işbirliği yapar ve Ermenistan'da sporun gelişmesine katkıda bulunur. Karşılaşmalar (milli orijininden bağımsız olarak) Ermenistan pasaportlulara ve Ermeni kökenli diğer ülke vatandaşlarına açıktır. Ermeni kökenlilerin eşleri de yarışmalara katılabilir. Sporcular geldikleri ülkeleri değil şehirleri temsil eder. Futbol, mini-futbol, basketbol, voleybol, yüzme, badminton, tenis, masa tenisi, satranç ve atletizmdir. Pan-Ermeni Karşılaşmalar düzenleme fikri ilk defa Sovyet diplomatı Aşot Melik-Şahnazaryan tarafından düşünülmüştür. 1965'te Brazzaville (Kongo Cumhuriyeti)'e bir iş seyahati için gittiğinde o ülkede düzenlenecek bir Afrika Oyunları hazırlıkları sürmekteydi. Melik-Şahnazaryan, Ermeniler için de benzer bir spor karşılaşması düzenelenbileceğini düşünmüştü. Ancak,