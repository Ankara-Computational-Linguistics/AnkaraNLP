ilk stüdyo albümünü piyasaya sürdü. Albümün adı Young Buck'ın doğduğu şehir olan Nashville'i yansıtmaktadır. "Straight Outta Cashville", ABD çapında 1.1 milyon ve dünya çapında 2.3 milyon kopya satarak RIAA tarafından platin plak ile ödüllendirildi. Young Buck'ın ikinci stüdyo albümü "Buck the World", 27 Mart 2007'de yayımlandı. Albümün adı "Fuck the World" ifadesiyle yapılmış bir kelime oyunudur. "Buck the World", ilk haftasında 141.083 adet kopya sattı ve "Billboard" 200 listesine üç; Top R&B/Hip-Hop Albums listesine zirveden giriş yapmayı başardı. Kumalar Dağı Kumalar Dağı, Sandıklı'nın doğu sınırını kaplayan, Afyonkarahisar - Sandıklı - Dinar doğrultusunda, başka bir tanımlama ile kuzeygüney yönünde il topraklarını iki büyük havzaya ayırarak uzanan 50 – 60 km uzunluğunda ve 30 – 35 km genişliğinde bir dağ kütlesidir. Göktepe, 2247 metre yükseltisi ile dağın en yüksek zirvesini oluşturur. Ege - İç Anadolu Bölgesi geçiş bölgesinde bulunan Kumalar Dağı’nda orman içerisinde ve civarındaki halk geçimini tarım, hayvancılık ve orman işçiliğinden sağlamaktadır. Ovalık yerlerde ziraat yapılmaktadır. Yörede yaylacılık yaygın olup, Kumalar yaylasına yörükler gelerek yaz boyunca hayvanlarını otlatmaktadırlar. Sandıklı yöresinde Kumalar Dağı türküsü de söylenir. Kumalar Dağı’nda 1996 - 2001 yılları arasında yapılan araştırma sonunda 898 tür ve tür altı seviyede takson belirlenmiştir. Bu taksonlardan 123 tanesi bu bölgeye özgüdür. Kumalar Dağı'nda latince isimleri "Paronychia angorensis" Chaudhri, "Astragalus flavescens" Boiss., "Genista burdurensis" P. Gibbs, " reuterana" Boiss. var. reuterana, "Convolvulus pulvinatus" Sa’ad, "Verbascum phrygium" Bornm., "Verbascum cheiranthifolium" Boiss. var. "pisidicum" (Boiss.&Heldr.) Murb., "Verbascum armenum" Boiss.&Kotschy var. "occidentale" Hub.-Mor., "Scrophularia floribunda" Boiss.&Bal., "Sideritis akmanii" Z.Aytaç, M. Ekici & A. Dönmez, "Quercus vulcanica" [Boiss. &Heldr. ex] Kotschy, "Festuca cyllenica" Boiss. & Heldr. subsp. "uluana" Markgr. -Dann. gibi bölgeye özgü bitkiler yetişir. Türkiye'de aromatik ve endemik ("bir bölgeye özgü") bitkilerden, Dağ çayı "Sideritis akmanii", Afyon Çan çiçeği "Campanula pamphylica" subsp. "afyonica" ve Çok çiçekli Kuş üzümü "Ribes multiflorum" Kumalar dağlarında, Kumalar yaylasında, 1800 metre rakımlı volkanik kayalıklarda, Dulavratotu (kazık otu veya pıtrak) ("Xanthium spinosum" L.) görülür. Macquarie Ãœniversitesi Macquarie Üniversitesi, Avustralya'nın Sidney kentinde bulunan bir araştırma üniversitesi. 1964 yılında Yeni Güney Galler Hükûmeti tarafından kurulan Macquarie, Sidney'in metropol bölgesindeki üçüncü üniversitedir. 126 hektarlık yerleşkesi ve Macquarie Park banliyösündeki, yüksek teknoloji bölgesinde bulunur. Üniversite bünyesinde yeraltı tren istasyonu, hastane, iş araştırma parkı, olimpik yüzme havuzu, spor merkezi gibi çeşitli imkânlar bulunur. Macquarie Üniversitesi'nde Avustralya İngilizcesi için referans kabul edilen Macquarie Sözlük geliştirilmiştir. Üniversite 5 fakültede 35 bölüm barındırmaktadır. Bunlar: Fikret Ã–zsoy TÃ¼rk atlet (1965). Cirit atma dalında başarıya ulaştı ve Türkiye rekorlarını elinde tuttu. Fenerbahçe formasıyla yarıştı ve bu takımın 1989'dan sonra seri Türkiye şampiyonluklarında pay sahibi oldu. 1992 yılında 72.08'lik, 1994'te de 69.26'lık dereceleriyle iki kez Türkiye şampiyonluğuna ulaştı. Fenerbahçe formasıyla 30 Mayıs 1992 tarihinde İtalya'nın Rimini kentinde düzenlenen Avrupa Şampiyon Kulüpler Kupası B Grubu müsabakalarında ciriti 75,82 metreye fırlatarak kırdığı Türkiye rekoru, 2009'da bir başka Fenerbahçeli atlet Fatih Avan tarafından 17 yıl sonra kırılabildi. Özsoy, Fenerbahçe'nin Avrupa Şampiyon Kulüpler Kupası B Grubu'nda 1993'te şampiyon, 1995'te de ikinci olarak A grubu'na yükselmesine katkı sağladı. 1995 yılında İsveç'in Göteborg kentinde düzenlenen Dünya Şampiyonası'nda ciriti 73,50 metreye fırlatarak ondördüncü oldu ve ilk sekize giremeyerek final yarışma hakkı kazanamadı. Kâmil Güler Kâmil Güler (d. 12 Ekim 1972, Adana), İstanbul Kraliyet Tiyatrosunun Kurucularındandır. Tiyatro yeni kurulduğunda oyuncu kadrosunda yer alırken daha sonra yönetmeler, yazarlar ve oyuncular sadece kendi performasları ile ilgilenebilsin diye Kraliyet Tiyatrosu'nun ceoluğunu yapmıştır bir süre ve ardından İstanbul Kraliyet Tiyatrosu'dan ayrılmıştır. Güler ilk evliliğini gazeteci Sevim Gözay ile yaptı. Çift kısa bir süre sonra boşandı. İkinci evliliğini oyuncu Yeşim Büber ile yaptı. Çiftin evliliği bir sene sürdü. 19 Haziran 2014'te millî voleybolcu Neslihan Demir ile 3. evliliğini gerçekleştirdi. Valonca Vikipedi Valonca Vikipedi ("Wikipedia e walon") Vikipedi'nin Valonca sürümüdür. Şubat 2009 tarihi itibarıyla maddeye ve kullanıcıya sahiptir. Astrahan (anlam ayrımı) Astrahan, aşağıdaki anlamlara gelebilir: İtil (şehir) İtil (İdil ya da Etil); Hazar Kağanlığı'na 8. yüzyılın ortalarından, 10. yüzyılın sonlarına kadar başkentlik yapan şehir. Hazarların çağdaşı olan Arap seyyah ve coğrafyacı İbn Havkal ve İstahrî, Hazar ismini; ne bir milletin, ne de bir halkın ismi olduğunu belirtip sadece başkenti İtil olan ülkeye verilen isim olarak nitelemişlerdir. Volga deltasında ve Hazar Denizi'nin kuzeybatısında yer alır. Bu nedenle ekonomik açıdan gelişebilecek bir noktada bulnumaktaydı. Kentin doğu kesimine "Sarıgşin" (Sarı Şehir) deniyordu. Kağanın ve askerlerinin oturduğu batı kesimi ise, "Han-Balık" (Han Kenti) olarak anılmaktaydı. Her iki kesim de surlarla çevriliydi. Kozmopolit bir ticari merkez olarak gelişen şehirde bağımsız yargı kurumları bulunmaktaydı. 250 yıla yakın Hazarların elinde kalan kalan şehir, 965'te Şarkel'i ele geçiren Kiev knezi I. Svyatoslav komutasındaki Rus ordularınca yakıldı ve yok edildi. Yerine daha sonra günümüzdeki Astrahan Oblastı'na bağlı olan Astrahan şehri kuruldu. Tagalogca Vikipedi Tagalogca Vikipedi ("Tagalog na Wikipedia") Vikipedi'nin Tagalogca sürümüdür. Kasım 2003'te başlatıldı. Mayıs 2020 tarihi itibarıyla maddeye ve kullanıcıya sahiptir. Ä°brahim bin Velid İbrahim bin Velid (? - 25 Ocak 750), 13. Emevi halifesidir. II. Velid'in oğludur. Kardeşi III. Yezid'i takiben 744 yılında Emevi halifesi olmuş ama sadece iki ay bu görevde kalabilmiştir. İbrahim'in amcası olan Mervan bin Muhammed Emevi Halifesi babası Hişam bin Abdülmelik tarafından 732 yılında Ermenistan ve Azerbaycan valisi atanmıştı. Hişam'ın ölmesi üzerine yerine halife olarak Mervan'in kardeşi II. Velid geçmiş ve II. Velid'in de 16 Nisan 744'te Süleyman ibni Hişam'la savaşta öldürülmesi ile II. Velid'in oğlu İbrahim'in kardeşi III. Yezid halife olmuştu. Fakat III. Yezid'de 3/4 Ekim 744 Şam'da ölmesi üzerine kardeşi İbrahim halife ilan edildi. Mervan İbrahim'in halifeliğe geçişini kabul etmedi. Bir önceki halife ve Yezid ve İbrahim'in babası olan kardeşi II. Velid'in öldürülmesinin öcünü almak bahanesi ile, savaşa hazır ordusuyla Suriye'ye yürüdü. Humus'a geldiğinde o şehrin ahalisi bu ordunun Şam üzerine ilerlemesine engel olmak istediler ama Mervan onları dinlemeyip Şam üzerine yürüyüp Şam şehrinin kapısı önüne geldi. Kardeşi III. Yezid'in ölümü üzerinde Şam'da halifelik tahtına geçmiş olan İbrahim bu orduya karşı duramayacağını bilmekteydi. Kardeşi halife iken Şam'daki askerlerin maaşlarını artırmayı kabul etmemişti ve Şam ordusu böylece İbrahim'e sadık değildi. Tabari tarihine göre 25 Kasım 744 günü İbrahim Şam şehrinden çıkıp amcası II. Mervan'ı halife kabul ettiğini bildirip ona sadakat yemini etti. Diğer bir kaynağa göre İbrahim önce Tadmur'a (klasik adi Palmyra'ya) kaçmayı denedi ama bunu başaramayınca amcasını Halife kabul edip ona sadakat yemini etti Böylece İbrahim'in halifeliği 2 ay sürmüş oldu. İbrahim, Emevi hanedanını halifelikten uzaklaştıran ve Abbasi hanedanın ilk halifesi olan Ebu el-Abbas Seffah tarafından bütün yaşayan Emevi sülalesi mensuplarının öldürülmesi emri verdiğinde 750'de öldürülmüştür. Ido Vikipedi İdo Vikipedi, Vikipedi'nin İdo dili sürümüdür. 2004'te başlatıldı. 27 Ağustos 2009 tarihi itibarıyla 17 601 maddeye sahiptir. Ayrıca yapay dillerde Volapük ve Esperanto'dan sonraki en büyük 3. Vikipedi sürümüdür. Büyükgöl, Siverek Büyükgöl, Şanlıurfa ilinin Siverek ilçesine bağlı bir mahalledir. Siverek'e yaklaşık 30 km uzaklıktadır. Geleneksel heavy metal Geleneksel heavy metal, ayrıca bilindiği biçimde klasik metal ya da sıkça yalın olarak heavy metal şeklinde anılan, heavy metal müziğinin "birçok farklı türlere ve alttürlere evrimleşmeden ve parçalara ayrılmadan" önceki yeni ufuklar açan alttürüdür. Heavy metal alt tÃ¼rleri Heavy metal (çoğunlukla "metal" olarak kısaltılır) 1960'ların sonu ve 1970'lerin başı süresince ortaya çıktığından beri farklı heavy metal türleri gelişmiştir. Bazı zamanlar heavy metal türleri üst üste geçebilir ya da ayırt etmek zor olabilir, ancak bunlar birkaç özellikler sayesinde tanımlanabilir. Bunların ayırt edilebileceği koşullar şunlardır: çalgıların kullanımı, (tempo), şarkı yapısı, vokal biçimi, şarkı sözleri, gitar çalma biçimi, davul çalma biçimi vs. Black metal, heavy metalin bir extreme alt türüdür. Death metal, heavy metalin bir extreme alt türüdür. Glam metal (ayrıca bilindiği biçimde hair metal) Tutulma (anlam ayrımı) Tutulma ÅŸu anlamlara gelebilir: Şirvanşahlar Devleti Şirvanşahlar Devleti, Güneydoğu Kafkasya'da esasen şimdiki Azerbaycan ve kısmen de şimdiki Dağıstan topraklarında, bir zamanlar mevcut olmuş devlet. Arazisi doğuda Derbent'ten Kura Nehri havzasına kadar Hazar Denizi sahillerindən başlayarak, Şirvan tarihi vilayeti ile birlikte, batıda bazen Gence şehrine kadar uzanmış, ayrı ayrı zamanlarda Şeki ve Karabağ'da dahil Beyleganiyi de kapsamıştır. Başkenti Şamahı, bazen ise Bakü olmuştur. Şirvanşahlar devletinin varlığına Safevi hükümdarı I. Tahmasb'ın Şirvan seferi sonucunda son verilmiştir. Şirvanşahlar devleti yaklaşık 7 yüzyıl mevcut olmuş ve bu süre içinde devletin kurucusu kabul edilen Heysam bin Halit'in soyundan şahlar yani Şirvanşahlar sülalesi bu devleti idare etmiştir. Bazı tarihçiler Şirvanşahlar sülalesinin hakimiyet dönemini 3 aşamaya ayırır; Mezyediler, Kesraniler ve Derbendiler dönemine bölerler ve kabul ettikleri görüşe göre, Mezyediler kendilerinin Arap kökenlerini korumuşlardı, Kesraniler kendilerini daha çok Sasani şahlarının soyundan kabul etmiş ve İran kültürüne eğilim göstermişlerdir. Antik dönemde Şirvan adına rastlanmamaktadır. Bu isim sadece Sasaniler döneminden bilinmektedir. Şirvan, bir vilayet gibi 7. yüzyılın birinci yarısında Şabran ve Gilgil nehirleri arasında Sasaniler tarafından oluşturulmuştur. Sasani hükümdarı I. Hüsrev kuzey sınırlarını korumak için sınır boyunda bulunan ayrı eyaletlere akrabalarından valiler tayin etti. Şah unvanı verilmiş bu valiler arasında diğerleri ile birlikte Şirvanşahlar'ın da isimleri yer almaktadır. Şirvan ve Derbend Araplar tarafından ele geçirildiğinde bölgede Şehriyar ya da Şehrveraz unvanlı bir hükümdar bulunmaktaydı. Şirvan’ın ele geçirilmesinin ardından burada hüküm süren Arap asıllı Beni Şeyban aşiretinden müslüman Şirvanşahlar’ın ilki Yezîd b. Mezyed b. Zâide eş-Şeybâni, Harun Reşid tarafından 787 yılında Ermeniye valiliğine getirilmiştir. Bir yıl sonra bu görevinden alınan Yezid bin Şeybani' nin El Cezire'de ki isyanı bastırmasından dolayı Şirvan' ın da içerisinde olduğu bölgeye 799 yılında vali tayin edilmesiyle Arap kökenli "Mezyedî" Şirvanşahlar bölgeye iyice hakim olmaya başlamıştır. Yezid bin Şeybani' nin soyundan Şirvan eyaletine vali tayin edilen Heysem bin Hâlid, 861 yılında Abbâsî Halifesi Mütevekkil’ in öldürülmesi sonrasındaki karışıklıklar sırasında Şirvanşah unvanıyla bağımsızlığını ilan etti. Arap kökenli Mezyedi Şirvanşahlar zamanla yerli ailelerle evlenerek onlarla karışmış, Sasani adlarını kullanmaya başlamış ve hanedanlıkta Farslaşma süreci başlamıştır. Yezîd bin Ahmed oğullarına Sasani adları vermiş ve kendisinden sonra "Kasraniler" adıyla bilinen Şirvanşahlar dönemi başlamıştır. 11. yüzyılın ortalarından itibaren Oğuz boyları Şirvanşahlar üzerine akınlara başlamıştır. 1066 yılında Kara Tekin'in idaresindeki Türkler, Bakü ve Yezidiye kadar ilerleyerek buralarda tahribatta bulundular. 1067 yılında Sultan Alp Arslan'ın Şirvan'a gelişi üzerine Şirvan hakimi Feriburz onun huzuruna çıkarak bağlılığını sundu. Şirvan'ın Moğollar tarafından itaat altına alınmasından sonra, Kafkasların bu bölgesi İlhanlılar ve Altın Orda Devleti'nin bir kısmını oluşturdu. Ancak İlhanlılar ve onların halefleri idaresinde, Şirvanşah Keykubad ve oğlu Kavus yeniden bağımsız hükümdarlar olarak ortaya çıktılar. Ancak Kavus döneminde Şirvanşahlar, Celâyirîlere tabi olmak zorunda kaldılar. 1382 yılında Şirvanşahlar Devletinde karışıklıkların artması ve bazı emirler ayaklanması sonucunda Kavus'un oğlu Huşeng'in öldürülmesiyle Kesraniler hanedanı da son buldu. 1382 yılında Huşeng'in öldürülmesi sonrasında, amcasının oğlu olan İbrahim, Şemahı'ya çağrılarak Şirvanşah tahtına çıkarıldı. Böylece Derbendî Şirvanşahları olarak adlandırılan dönem başlamıştır. 14. yüzyılın sonlarında Şirvanşah hanedanı tamamıyla gücünü kaybetmiştir. Çoğunlukla yerli melikler sıfatıyla varlıklarını sürdürmüşlerdir. 1386 yılında Timur'un ilerlemesi karşısında Toktamış Han, Derbend'i geçerek Şirvanşahlar Devletini yağmaladı. Bu durum karşısında Emir İbrahim 1386 yılında Timur'a tabi oldu. Timur ile kurmuş olduğu özel ilişkiler sayesinde Şirvan devletinin güçlenmesini sağlayarak, Arran Karabağı ve Dağlık Karabağ ile Şeki eyaleti de Şirvanlar Devletine katıldı. Timur' a tabi olan Şirvanşahlar, Timur'un vefatından sonra Karakoyunlular ile güç mücadelesine girmeye başladılar. Şirvanşahlar hakimi Şeyh İbrahim, Türkmen hükümdarına itaat etmeyi reddetti. Şeyh İbrahim 1413 yılındaki savaşta ağır yenilgiye uğradı ve Kara Yusuf' a esir düştü. 1413 ilkbaharında serbest bırakıldıktan sonra Kara Yusuf' un hakimiyetini tanıdı. Kara Yusuf' un ölümünden sonra Timurlular' a bağlılık gösteren Şirvanşahlar toprakları Karakoyunlu kuvvetlerince yağmalandı. Timurlu-Karakoyunlular mücadelesinde Timurlular' ın yanında yer alan Şirvanşahlar toprakları 1432 yılında Karakoyunlu hükümdarı İskender' in akınlarına uğradı. Şirvan emiri Halilullah, Karakoyunlular karşısında ülkesini ve tahtını tek başına kurtaramayacağını anladığından Timurlular ve Akkoyunlular'dan yardım istedi. 1435 yılında Timurlular'ın yardımıyla tekrar topraklarına egemen oldular. Safevi lideri Şeyh Cüneyd' in 1460 yılında Şirvanşahlar üzerine yaptığı saldırılar püskürtüldüğü gibi Şeyh Cüneyd' de yapılan savaşta öldürüldü. 1467 yılında Karakoyunlu hükümdarı Cihan Şah' ın öldürülmesiyle Karakoyunlu tehditi de ortadan kalktı. 1488 yılında Safevi lideri ve Şeyh Cüneyd' in oğlu olan Şeyh Haydar Şirvanşahlar' ın önemli yerleşimlerinden olan Şamahı' yı ele geçirerek devletin topraklarına saldırılarda bulundu. Ancak Akkoyunlu Yakup beyin desteğiyle bu tehditten kurtulundu. 1501 yılında Şah İsmail tarafından Şirvanşahlar üzerine sefer düzenlenmiş olup, yapılan savaşta Şirvanşah hükümdarı Ferruh Yesâr hayatını kaybetmiş ve sonrasında Şamahı ile Bakü Safeviler' in egemenliğine geçmiştir. Şirvanşah hükümdarı Şahruh bin Ferruh Yaşar' ın 1538 yılında Safeviler tarafından esir alınması ve öldürülmesi sonrasında Şirvanşahlar devleti de fiilen son bulmuştur. Pax Khazarica Pax Khazarica (Latince: Hazar Barışı), Hazarların hâkimiyetleri altına almış oldukları milletlere karşı anlayışlı tavırlar ve dini müsamahalar göstermek suretiyle (kabaca M.S. 700-950 yıllarında) topraklarının geniş bir bölümünde güven ve asayişi sağladığı döneme verilen ad. Bu "mutedil" (ılımlı) siyaset anlamını beraberinde getiren ve yaratıcısı bilinmeyen bu terim, 19. yüzyıldan beri akademisyenler tarafından kullanılmaktadır. Beauty Killer Beauty Killer, Amerikalı şarkıcı Jeffree Star'ın 22 Eylül 2009'da çıkacak olan ilk albümüdür.Albümün prodüktörlüğünü Lester Mendez, 3OH!3, Luke Walker, Electric Valentine's Chris Qualls ve Nico Hartikainen yaptı.Albümün ilk çıkış tarihi için 2008 denmişti.Daha sonra daha da ileri alındı ve 2009'da çıkarılması kararlaştırıldı. Markus Babbel Markus Babbel (d. 8 Eylül 1972, Münih), Bundesliga takımlarından Hoffenheim'ı çalıştıran Alman teknik direktör ve eski millî futbolcudur. Babbel, futbola amatör olarak "TSV Gilching-Argelsried" takımında başladı. 1981 yılında geçtiği FC Bayern München'de çeşitli yaş gruplarında oynadıktan sonra, 1991-92 sezonunun 1. haftasında SV Werder Bremen ile oynanan maçta ilk kez A takım formasını giydi. Ertesi iki sezon boyunca Hamburg'a kiralandı ve bu dönemde kendini gösterme şansı buldu. 1994-95 sezonu başında tekrar Münih'e dönen Babbel, bu kez ilk 11'in değişmez isimlerinden oldu. 1996 Avrupa Futbol Şampiyonası'ndan sonra Manchester United FC kendisini 5 milyon £ karşılığında transfer etmek istemesine karşın takımında kalmayı tercih etti. Münih'le 1996-97, 1998-99, 1999-00 sezonlarında Bundesliga, 1998, 2000 yıllarında DFB-Pokal ve 1996 yılında UEFA Kupası şampiyonluğu yaşayan Babbel 2000-01 sezonu başında Liverpool takımına transfer oldu. Liverpool'daki ilk sezonu çok başarılı geçen Babbel, takımının ligdeki tüm maçlarında forma giydi. Aynı sezon UEFA Kupası finalinde Deportivo Alavés ile oynanılan ve uzatmalarda 5-4 kazanılan müsabakada takımının ilk golünü attı. Böylece kariyerinde ikinci kez bu kupayı kazanmanın sevincini yaşadı. Aynı yılki UEFA Süper Kupası müsabakasında ise eski takımı Bayern Münih ile oynanan final maçında da forma giyerek şampiyonluk yaşadı. Bir sonraki sezon Guillain-Barré sendromu hastalığına yakalandı ve o sezon çoğu maçta forma giyemedi. Daha sonra hastalığı atlatmasına rağmen 2002-03 sezonu başında sakatlanarak bir kez daha bir sezonu futbol oynamadan geçirdi. 2003-04 sezonu başında tekrar sahalara dönen Babbel, bu kez teknik direktör Gérard Houllier tarafından bir yıllığına kiralık olarak Blackburn Rovers FC'ye gönderildi. O sezon Blackburn ligde kötü bir görünüm çizerken, Babbel 25 maça çıkıp 3 gol attı. Babbel, 2004-05 sezonu başında ülkesine dönerek VfB Stuttgart'a transfer oldu. Üç yıl oynadığı Stuttgart'ta 2006-07 sezonunda şampiyonluk yaşadıktan sonra sözleşmesinin sona ermesiyle futbolculuk kariyerini noktaladı. Millî takım formasını ilk kez Euro 96 elemelerinde Gürcistan ile 29 Mart 1995'te oynanan maçta giyen Babbel, ilk golünü yine Gürcistan'la oynanan ve 4-1 kazanılan rövanş karşılaşmasında attı. Ülkesinin 1996 Avrupa Futbol Şampiyonası kadrosunda da yer alan Alman futbolcu, turnuvanın ilk maçında Jürgen Kohler'in sakatlanmasıyla formanın sahibi oldu ve cezalı olduğu bir maç dışında bütün maçlarda forma giyerek bu turnuvada şampiyonluk sevinci yaşadı. Babbel 1998 FIFA Dünya Kupası'ndaki çoğu müsabakada yedek kalırken, ülkesinin grubunda sonuncu olduğu 2000 Avrupa Futbol Şampiyonası'nda ise iki maça çıkabildi. Bu turnuvadan sonra da millî takım kariyerine son verdi. Babbel, futbolu bıraktıktan sonra Stuttgart teknik direktörü Armin Veh'in yardımcı antrenörlük görevini üstlendi. Veh'in işine 23 Ekim 2008'de son verilmesiyle geçici olarak takımın başına getirildi. Babbel takımla çıktığı iki lig maçından da galibiyetle ayrılınca yönetim, genç teknik adamla sezon sonuna kadar devam etme kararı aldı. 11. sırada devraldığı takımı sezon sonunda 3. yaparak UEFA Şampiyonlar Ligi ön elemesine götürmeyi başardı. Bu başarılı grafiğin ardından 6 Mayıs 2009 tarihinde 2011 yılına kadar Stuttgart'la sözleşme imzaladı. Sezon sonunda spor dergisi "Kicker" tarafından yılın en iyi ikinci teknik direktörü seçildi. Babbel için 2009-10 sezonu çok kötü başladı. Takım bir türlü alt sıralardan kurtulamayınca, genç teknik adam ligin 15. haftasındaki VfL Bochum maçından sonra görevinden alındı. Sezon sonuna kadar başka takım çalıştırmayan Babbel, Mayıs 2010'da bir yıllığına 2. Bundesliga'ya yeni düşen Hertha Berlin ile anlaştı. Mavi-beyazlı ekipteki ilk sezonunda takımını 74 puanla şampiyon yaparak, tekrar Bundesliga'ya çıkarttı. 2011-12 sezonunda Berlin orta sıralarda yer almasına rağmen Babbel'in takımıyla olan sözleşmesini uzatmayacağını açıklamasından kısa bir süre sonra kulüp yönetimi 18 Aralık 2011'de Alman teknik adamın görevine son verdi. Markus Babbel, 10 Şubat 2012'de Hoffenheim ile 2014 yılına kadar sözleşme imzaladı. FC Bayern MÃ¼nih Liverpool FC VfB Stuttgart Millî takım Wilfred Bouma Wilfred Bouma (d 15 Haziran 1978, Helmond, North Brabant), Hollandalı eski millî futbolcudur. Haziran 2008'e kadar, Wilfred Bouma Hollanda için 35 karşılaşmada oynayıp, iki gol kaydetmiştir. Bouma ilk kez 2 Eylül 2000 günü, 2-2 olarak sonuçlanan İrlanda Cumhuriyeti karşılaşmasında millî formayı giydi. Gelecek yıllarda defansın ortasındaki oyunu ile 2004 Avrupa Şampiyonası'nda 4 karşılaşmayı da içeren birkaç istikrarlı karşılaşmada oynadı. Bouma 2008 Avrupa Şampiyonası kadrosundayken, Fransa'ya karşı 78. dakikadan itibaren ve Romanya'ya karşı 90 dakika boyunca toplam 2 kez forma giydi. Bouma'nın uluslararası müsabakalardaki iki golünü 4 ay arayla attı. 2004 Avrupa Şampiyonası Grup karşılaşmasında Çek Cumhuriyeti'ni 3-2 yenerken galibiyet golünü kaydetti. Diğer golünü aynı yıl Ekim ayında Makedonya'ya karşı 2-2 sonuçlanan maçın açılış golünü kaydetti. Fergana OlaylarÄ± Fergana olayları, Özbekistan`ın Fergana vadisi bölgesinde 1-5 Haziran 1989 tarihleri arasında çıkan ve yaklaşık 100 bin Ahıska Türkünün Özbekistan'dan göç etmesiyle sonuçlanan olaylardır. 1944 yılında Sovyetler Birliği tarafından tehdit olarak algılanan Ahıska Türkleri öz vatanları olan Gürcistan'ın Mesheti bölgesinden Stalin'in emriyle çıkarılmış ve başta Özbekistan Sovyet Sosyalist Cumhuriyeti olmak üzere Kazakistan Sovyet Sosyalist Cumhuriyeti, Azerbaycan Sovyet Sosyalist Cumhuriyeti ve Kırgızistan Sovyet Sosyalist Cumhuriyeti gibi ülkelere göç ettirilmişlerdir. Zorunlu göç sonrası çoğunluğu Özbekistan'ın Fergana Vadisi bölgesinde yaşayan Ahıska Türkleri burada 1-5 Haziran 1989 tarihleri arasında yaşanan olaylar sonrasında ikinci bir darbe yemiş ve sürgün edildikleri topraklardan da çevre ülkelere gitmek zorunda kalmışlardır. Olayların çıkış nedeni günümüzde hâlen tartışılmaktadır. Ancak kimliği belirlenemeyen kişiler ve gruplar tarafından Ahıska Türkleri hakkında başlatılan karalama kampanyasının, bölgenin yerli halkını ve özellikle de gençlerini oldukça etkilediği bilinmektedir. Ayrıca Türklerin Özbeklere eziyet ettikleri, Özbeklerle alay ettikleri, Özbek kadınlara tecavüz ettikleri dedikodularının bilinçli bir şekilde yayılması da Ahıska Türkleri'ni hedef haline getirmiştir. Dedikoduları yayan grupların kimliği bugün hâlâ belirlenememiştir. Dönemin sovyet istihbarat örgütü KGB 'nin olayların çıkışında etkili olduğu ileri sürülen iddialar arasındadır. Çıkan olaylar sonucunda yaklaşık 100.000 Ahıska Türkü Azerbaycan, Kazakistan, Kırgızistan, Rusya ve Ukrayna'ya göç etmek zorunda kalmıştır. Fergana Olayları sonrası Ahıska Türkleri'nin en fazla göç ettiği ülke Azerbaycan olmuştur. Göçler sonucunda bugün Azerbaycan'da 135.000, Kazakistan'da 105.000, Kırgısiztan'da 35.000, Rusya'da 65.000(çoğunlukla Krasnodar, Stavropol ve Rostov bölgeleri), Ukrayna'da ise 6000 kadar Ahıska Türkü bulunduğu tahmin edilmektedir. Calista Flockhart Calista Kay Flockhart (11 Kasım 1964) özellikle TV dizilerinde boy gösteren ABD asıllı oyuncu ve tiyatro sanatçısı. En büyük çıkışını "Ally McBeal" (1997–2002) TV komedi - müzikal - drama dizisindeki avukat rolü ile yapmıştır. ! colspan="3" style="background: #DAA520;" | Theatre World Award ! colspan="3" style="background: #DAA520;" | Screen Actors Guild Awards Betsson Malta Ltd., gibi pek çok online oyun ürününü sunan bir firmadır. Merkezi Malta’da bulunmakta olup, hisseleri Stokholm borsasında işlem görmektedir ve Avrupa Birliği'nin bir kuruluşudur. .com’un teknik altyapısı 2001 yılının başlarında kurulmaya başlandı ve 2002 Nisan ayında , İngiltere’de bahis lisansı aldı. Web sitesi, 2002 Mayıs’ında İngilizce ve İsveççe olarak hizmete girdi. Bir ay sonra , dünyadaki bu hizmeti sunan tek site olarak Bahis Borsası platformunda Canlı Bahisleri hayata geçirdi. 2003’te Finlandiya ve Almanya marketi için hazırlanan siteler hizmete girdi. Ayrıca Casino, halen hizmette olan yirmiden fazla oyunu ile açıldı. 2004’te , Norveç ve Çek Cumhuriyeti’nde faaliyet göstermeye başladı. Temmuz’da, Poker, dünyanın en geniş poker ağı olan Ongame ortaklığıyla hizmete girdi. Mart 2005’te , 100.000 kayıtlı müşteri barajını aştı. Şirket, Türkiye, İzlanda ve Danimarka’da büyük kampanyalarla faaliyetlerine başladı. Nisan’da İsveç Borsası’nda işlem gören Cherry, ’un tam sahibi haline geldi. Aynı yıl içerisinde müşterilere cep telefonları üzerinden gerçek para ile ya da eğlence amaçlı oynayabilecekleri Cep Poker hizmete girdi. 2005 Aralık ayında yapılan detaylı bir incelemden sonra, The Global Gambling and Gaming Group (Global Şans Oyunları ve Kumar Grubu) ’u güvenilir ve duyarlı oyun sitesi olarak sertifikalandırdı. Ocak 2006’da , firmanın online casinoları da dahil olmak üzere 400.000’den fazla kayıtlı üyeye ulaştı. 2006 yazında, merkez ofisin Londra’dan Malta’ya taşındığı zamanlarda, beşinci ana ürünü olan Trio Kazı Kazan kartı hizmete girdi. Aralık 2006’da , Türk kullanıcıları için Türk Pokeri’ni hizmete soktu. sitesi, yine aynı yıl içinde Internetworld dergisi tarafından en iyi spor bahisleri sitesi seçildi. Mart 2007'de , İsveç marketi için Bingo ürününü ve bahis bölümü canlı bahis seçeneğini hizmete sundu. Birkaç ay sonra, Mayıs 2007'de , sırasıyla Fransa, Yunanistan, İtalya ve İspanya 'da hizmete girdi. Ayrıca, kullanıcılarına oyun ve bahis oynadıkça puan kazandıran Puanları sistemi hizmete sunuldu. 2007 yılının Ekim ayında, borsalar ve hisse senetlerinin hareketleri üzerine bahis oynanabilen Borsa ürünü hizmete girdi. Kasım 2007'de Oyunlar ile birlikte portfolyosundaki ürün sayısını dokuza çıkardı. 'un hizmet verdiği coğrafya 2008 yılında da hızla büyümeye devam etti. Güney Amerika'daki açtığı ilk sitesini açtı ve Peru'da hizmet vermeye başladı. Bunu sırasıyla Sırbistan ve Hollanda izledi. Ayrıca 2008 yılında , 1.000.000 kayıtlı kullanıcıya ulaştı. Mayıs 2008'de , İsveç'in bahis ve kumar tekeline meydan okuyarak ve Avrupa Birliği yasalarını arkasına alarak, Stokholm'de bir bet shop açtı ve bir ilke imza attı. 2010 yıllarının sonlarına doğru Betsson.com ve benzer alan adlarının TİB tarafından engellenmesi neticesinde, 2011 yılında Betsson Türk müşteri veri tabanını Malta merkezli Realm Entertainment adlı şirkete sattı. Şirket ise, Türk kullanıcılarına verdiği hizmeti Bets10 ismi ile devam ettirdi. Bets10, Malta merkezli bir bahis şirketi'dir. Şirketin yerleşke bilgilerine ana sayfasına girildiğinde alt kısımdan ulaşılabilir.Sahipliği "Realm Entertainment" isimli şirkete ait olan bahis ve şans oyunları sitesidir. İnternet sitesinde spor bahisleri, casino, poker, Türk pokeri, kazı-kazan kartları, tombala ve diğer oyunlar bulunmaktadır. Casino, Kazı-Kazan Kartları ve Poker (Türk Pokeri dışındaki Poker ürünü hariç) ürünleri, Online Oyun Düzenleme Kurulu altında Malta Loto ve Şans Oyunları Kurumu (Maltese Lotteries and Gaming Authority) tarafından lisanslanmıştır. 2011 yılında İsveç merkezli Betsson şirketi tarafından, Malta merkezli "Realm Entertainment" isimli şirkete satılmıştır.. 2011 yılı Şubat ayında Betsson olan adını, Türkiye pazarında Bets10 olarak değiştirmiştir. Bahis sitesi karının yüzde 26'sını Türkiye'den elde etmektedir. Bilgi Teknolojileri ve İletişim Kurumu tarafından Türkiye'den erişimi engellenmesinden dolayı İnternet sitesi domain adını zaman zaman değiştirmektedir. Canel Konvur Canel Konvur (27 Kasım 1939, Kuşadası - 4 Haziran 2018), Türk voleybolcu ve atlet. 1956-1960 yılları arasında beş kez üst üste Türkiye, dört kez de İstanbul şampiyonu olan Fenerbahçe'de yer aldı. Konvur, atletizm de yaparak yüksek atlama branşında başarı gösterdi. Fenerbahçe Kadın Atletizm Takımı'nın 1958-1966 yılları arasında dokuz yıl üst üste İstanbul ve Türkiye şampiyonluklarını elinden bırakmamasında pay sahibi oldu. Bireysel olarak Türkiye şampiyonluklarına ulaştığı gibi, yüksek atlamada Türkiye rekorlarını da uzun süre elinde tuttu. 1960 yılında Roma'da düzenlenen olimpiyatlara yüksek atlama branşında katıldı. 1.50 metre barajını geçen Konvur 1.55 metre barajında üç hakkında da başarılı olamayarak elendi. 1992 yılında Bodrum'a yerleşmiştir. Beg for Mercy Beg for Mercy, Amerikalı hip hop grubu G-Unit'in ilk stüdyo albümüdür. 50 Cent, Lloyd Banks ve Young Buck tarafından bestelenen albümde Tony Yayo desteği de bulunmaktadır. "Beg for Mercy", 50 Cent'in "Get Rich or Die Tryin'" adlı ilk albümünden on ay sonra, Kasım 2003'te yayımlandı. Tony Yayo, albümün kayıtlarının yapıldığı dönemde silah taşıma suçundan hapiste olduğu için, daha önce kaydettikleri iki şarkıda yer aldı: "Groupie Love" ve "I Smell Pussy". Hapiste olduğundan foroğrafının çekilmesi mümkün olmadı ve Yayo'nun yüzü albüm kapağındaki duvarda yer aldı. "Beg for Mercy", ilk haftasında 377.000 kopya sattı. Günümüze dek ABD çapında üç ve dünya çapında altı milyon kopya sattı. Albüm, RIAA tarafından üç kez platin plak ile ödüllendirildi. Olimpia Maidalchini Olimpia Maidalchini (26 Mayıs 1594 - 27 Eylül 1657), (Olympia olarak da yazılır) veya Donna Olimpia, Pamphili ailesinden gelen Papa X. Innocentius'un (1644 - 1655) erkek kardeşinin karısıdır. Maidalchini, müteahhit Sforza Maidalchini ile Vittoria Gualterio'nun kızı olarak Viterbo'da dünyaya geldi. Annesi Orvieto ve Roma'nın soylularından, Viterbo'nun aristokratlarından, Viterbo piskoposo ve Fransa papalık elçisi Sebastiano Gualterio'nun torunuydu. Maidalchini'nin ailesi çok varlıklı olmamasına rağmen iki zengin adamla evlendi. İkinci eşi Pamphilio Pamphili ileride Papa X. Innocentius olacak Kardinal Giambattista'nın erkek kardeşiydi. Eşinin vefatının ardından, Maidalchini, Papa'nın güvendiği bir danışmanı oldu. Innocentius akraba olarak seçebildiği kardinalleri Maidalchini'nin yakınlarından seçti: Oğlu Camillo Francesco Maria Pamphili, yeğeni Francesco Maidalchini ve kuzeni Camillo Astalli. 14 Kasım 1644'te, X. Innocentius, Maidalchini'nin oğlu Camillo'yu kardinal, kilise yöneticisi, Avignon papa temsilcisi, papalık baş mahkemesi bakanı ve "Segnatura di Giustizia" olarak bilinen hukuk mahkemesinin yüksek rütbeli bir üyesi olarak atadı. Camillo Pamphili, gerçekte bakanlık görevini Kardinal Giovanni Giacomo Panciroli ile paylaşıyordu. 21 Ocak 1647'de Camillo, Papa VIII. Clement'in torunu ve Paolo Borghese'nin dulu Olimpia Aldobrandini ile evlenmek için kardinallikten vazgeçtiğini açıkladı. Bunun üzerine X. Innocentius, Olimpia Maidalchini'nin on yedi yaşındaki kuzeni Francesco Maidalchini'yi Camillo'nun yerine atamak istedi. Fakat Francesco, yetersiz bulundu ve görüşmesi utanç verici geçti. Bu olayın ardından, Innocentius, Camillo Astalli'yi evlat edindi ve ona 19 Eylül 1650'de ona ve Palazzo Pamphili'ye kardinallik yetkisi verdi. Fakat, Olimpia, Astalli'yi görevden aldırarak, Roma'dan gönderilmesini sağladı ve böylece "evin tek hakimi" oldu. X. Innocentius, Maidalchini'nin etkisiyle Fabio Chigi'yi (ileride Para VII. Alexander) Almanya'dan çağırdı ve 10 Şubat 1652'de Kardinallik unvanı verdı. Papalık tarihçisi Ludwig von Pastor'e göre Papa X. Innocentius'un şanssızlığı, yakınlarından kardinal olarak atayabileceği ve o pozisyonun gerektirdiği özelliklere sahip tek akrabasının bir kadın olmasıydı. Maidalchini'nin ünü ve döneminin insanlarının ona bakış açısı Doria Pamphilj Galeri'de sergilenen Alessandro Algardi'nin yaptığı övücü yanı olmayan büstünde (1650) görülebilir. Maidalchini, X. Innocentius'a ulaşmak isteyen herkesi engellemeyi başardı ve Papa'yı kendi finansal gelirini arttırmak için kullandı. Büstündeki örtülü giyiniş, ne Maidalchini'nin ne de akrabalarından birinin X. Innocentius'a 1655'teki vefatından sonra bir cenaze töreni düzenlemediğinin ve cenaze masraflarının Papa'nın esk kahyası tarafından karşılandığının bir göndermesidir. X. Innocentius'un ölümünün ardından, Maidalchini papalık sarayındaki tüm hazineyi üç gün içinde başka bir yere taşımış ve bu sırada papanın cesedi saklanarak, ölümü gizlenmişti. Bazı tarihçiler X. Innocentius'un Maidalchini'nin kontrolü altında hareket ettiğini iddia etmektedir. Bu bilgi Roma'daki Pasquino'ların üzerine sık sık yazılırdı ayrıca Fransız (Innocentius Fransızlara karşı İspanyollar'ın tarafındaydı) ve Protestan kaynaklarına da bu şekilde geçmiştir. "Katolik Encyclopedia"'da Maidalchini, adalet aşığı, masum X. Innocentius'un papalık döneminin büyük bir lekesi olarak tanımlanmıştır. Maidalchini, bazen "La Papessa" ("Kadın Papa") olarak anıldı. Bazı kaynaklar ise Maidalchini'nin Papa'nın sevgilisi olduğunu iddia eder ve kadını bir eczacının yardımıyla, dinsel görevleri satmak için kardinalleri zehirlemekle suçlar. Alman tarihçi Leopold von Ranke ise kadının X. Innocentius'un sevgilisi olduğunu reddetmektedir. Julie Manet Julie Manet (14 Kasım 1878 - 14 Temmuz 1966), Fransız ressam ve sanat koleksiyoncusu. Julie Manet, Paris'te ressam Berthe Morisot ve Eugene Manet'nin çocukları olarak dünyaya geldi. Çiftin tek çocuklarıdır. Julie Manet'nin amcası ünlü ressam Édouard Manet'dir. Tüm hayatı boyunca annesi ve diğer izlenimci ressamlara tabloları için poz verdi. "İzlenimcilerle Birlikte Büyümek" isimli günlüğünden oluşturulan kitap Pierre-Auguste Renoir, Edgar Degas, Claude Monet, and Alfred Sisley gibi Fransız ressamların özel hayatlarına ışık tutmaktadır. Kitapta ayrıca, Dreyfus davası ve II. Nikolay'ın 1896'daki Paris ziyareti hakkında bilgiler de yer almaktadır. Mayıs 1900'de Julie Manet, ressam Henri Rouart'nın torunu sanatçı Ernest Rouart ile evlendi. Passy'de yapılan tören bir çifte düğündü çünkü aynı anda Julie'nin kuzeni Jeannie Gobillard da Paul Valéry ile evlenmişti. Lejyon XVII Lejyon XVII (Legio septima decima) (Onyedinci Lejyon) MÖ 41 yılı civarında, gelecekte Augustus olarak bilinecek olan Octavianus tarafından toplanan Roma lejyonu. Lejyon, aynı kaderi paylaştığı diğer iki lejyonla birlikte Teutoburg Ormanı Savaşında (9 Eylül 9) Cermenler tarafından yok edilmiştir. Lejyonun sembol ve "cognomen'i" bilinmez. Bu Lejyonun Sicilya'da üslenen ve Roma kenti için hayati öneme sahip tahıl tedarik yollarını tehdit eden Sextus Pompeius ile mücadele etmek için toplanmış olması muhtemeldir. Antonius ve Kleopatra'nın MÖ 31 yılındaki Aktium Savaşında yenilmesinin ardından lejyon Galya'ya konuşlandırıldı. XVII. Lejyon MÖ 1. yüzyıl sonlarına doğru Roma eyaleti Germania'ya gönderildi ve Castra Vetera'ya (Xanten) konuşlandırıldı. MS 5 yılı civarında eyaletler, Germania Valisi ve Roma orduları komutanı Publius Quinctilius Varus tarafından kontrol altına alındı. 9 yılının Eylül ayında Çeruskerler ittifakının Arminius önderliğinde Ren bölgesinde isyan çıkardığı bilgisi geldi. Aldığı bilgiden şüphelenmeyen vali Varus, Lejyon XVII'ye ilave olarak XVIII ve XIX ile birlikte batıya yöneldi. 9 Eylül'de, şimdiki Osnabrück yakınlarında, Arminius liderliğindeki Çeruskerler valisinin ordusunu pusuya düşürdüler. Her üç lejyon da Varus Savaşı olarak bilinen çarpışmanın ardından yok edildiler ve Aquilalaları kayboldu. Sonradan Germanicus tarafından olayın geçtiği yere bir keşif seferi düzenlendi. Bu felaketin ardından lejyonlar için XVII, XVIII, XIX numaraları asla bir daha kullanılmadı. Belencer Belencer (ya da Balancar), Kuzey Kafkasya'nın Dağıstan bölgesinde, Derbent ile Semender şehirleri arasında yer alan yer alan ve Sulak Nehri'nin aşağısında bulunan Ortaçağ şehri. 8. yüzyıla kadar Hazar Kağanlığı'na başkentlik yapan şehir, Arap saldırılarından sonra önemini kaybetti. Belencer adının "Bala" (Büyük) ve "Enzher" (Dağıstan'da yaşayan bir Hazar klanının adı) sözcüklerinden türediği bilinmektedir. Şehir, 16.000 metrekarelik bir alan üzerine kurulmuştu. Oldukça gelişmiş bir kültürün merkezi olan Belencer'de çok sayıda çanak çömlek atölyesi ve demir tasfiyehanesi vardı. 721-723 yılları arasında Ermenistan'ın Arap valisi, Hazar ülkesinde büyük başarılar kazanmış ve Derbent'i ele geçirmiştir. Hazar ile Arap orduları, Derbent'in 6 fersah kuzeyindeki Narvan mevkisinde karşılaşmışlar ve bu savaşta Hazarlar ağır bir yenilgiye uğramışlardır. Close to Me (G-Unit şarkısı) "Close to Me", Amerikalı hip hop grubu G-Unit'in ikinci stüdyo albümü ""tan çıkan üçüncü ve son teklidir. "" albümünün iyi giden satışlarına rağmen grup, üçüncü bir tekli daha yayımlama kararı aldı. "Party Ain't Over" parçası dördüncü ve son tekli olacaktı, ancak albümün etkileyici olmayan satışları nedeniyle bundan vazgeçildi ve "Close to Me" son tekli olarak kaldı. Şarkının video klibi Chris 'Broadway' Romero yönetmenliğinde animasyon olarak hazırlandı ve ThisIs50.com sitesinde yayınlandı. G-Unit diskografisi G-Unit diskografisi, Amerikalı hip hop grubu G-Unit'in piyasaya sürmüş olduğu müzikal çalışmalarını içermektedir. Grup, günümüze kadar iki stüdyo albümü, sekiz tekli ve bir soundtrack albümü resmî olarak Interscope Records etiketiyle piyasaya sürdü. Ayrıca, grubun kırk bir mixtape'i bulunmaktadır. Video klipler ve iş birlikleri dahil grup üyeleri 50 Cent, Lloyd Banks ve Tony Yayo'nun solo çalışmaları da mevcuttur. Disney-ABC Domestic Television Disney-ABC Domestic Television, Disney-ABC Television Group'un yerli televizyon sendikasyon firması, Walt Disney Television, Walt Disney Television Animation, Saban Entertainment ve ABC Studios (eski adı Touchstone Television) firmalarının prodüksiyon ve dağıtım kolu, Walt Disney Company'nin bir bölümü. Şirket, ilk olarak "At the Movies", "Who Wants to Be a Millionaire", "Live with Regis and Kelly" gibi programları, dağıtmaya başladı. Şirket, ayrıca Walt Disney Studios Motion Pictures (Walt Disney Pictures, Touchstone Pictures, DreamWorks SKG, Hollywood Pictures ve Miramax Films) kardeş şirketten gelen sinema filmi paketlerinin dağıtımını da yapar. Barsiller Barsiller (), 5. yüzyılla 8. yüzyıl arasında yaşamış yarı-göçebe Avrasya kabilesi olan Bulgar boyu. 6. yüzyıldan itibaren Doğu Gürcistan'da, Hazar Denizi'ne dökülen Sulak ve Terek nehirleri arasında yaşadılar. Yaşadıkları yere verilen "Barsilya" adını taşıyan bölge, Dağıstan'ın kuzeyindedir. Sonraları Orta Volga bölgesine yerleşen Barsillerin, 9. yüzyıldan sonra izlerine rastlanmamıştır. EmevÃ® halifeler listesi Emevî halifeler listesi, Emevî Hanedanı'nın halifelik unvanına sahip olan hükümdarlarının yer aldığı liste. Emevî ismi Dört Halife döneminden (632-661) sonra İslam Devleti'ne egemen olan Emevî Hanedanı'nın kurucusu Muaviye'nin büyük-büyük-babası Ümeyye bin Abdişems'ten ve Mekkeli Kureyş kabilesine bağlı Ümeyye ailesinden gelmektedir. Muaviye, Ömer döneminin sürdüğü 641'de Şam valisi olarak atanmış ve Suriye'yi denetimi altına almıştı. 661'de kurduğu halifelik devletinin başkenti de Şam'dı. Emevîler, Muhammed'in ölümünden sonra kurulan dört Arap halifelik devletinin ikincisidir. Kurulmasından sonra oldukça büyüyen Emevî Devleti bir imparatorluk haline gelmiş ve arazi yüzölçümü bakımından birbirine bağlı arazilerden oluşan imparatorlukların en büyük dördüncüsü olmuştur. Muaviye'nin 661'de halifeliğini ilan etmesi ile son Emevî halifesi II. Mervan'ın 750'de Abbâsîler tarafından bozguna uğratılması arasında geçen sürede on dört Emevî hükümdarı halifelik yapmıştır. Bunlardan ilk üçü olan Muaviye, I. Yezid ve II. Muaviye Ebu Süfyan bin Harb'ın soyundan geldiği için "Süfyaniler kolu" adını taşırlar. II. Muaviye'nin ardından gelen I. Mervan'la sülalenin diğer bir koluna geçildiğinden dolayı bundan sonra gelen diğer tüm Emevî halifelerine "Mervanîler kolu" adı verilmiştir. Abbâsîler uzun süren bir propaganda dönemi ve 747'de açıkça başlayan savaş sonunda Emevî halifelerini 750'de Şam'dan atmışlardır. Abbâsîlerin ilk halifesi olan Ebu'l Abbas Seffah bütün Emevî Hanedanı mensuplarının öldürülmesini emretmiştir. Bu Emevî katliamından kaçabilen 10. Emevî Halifesi Hişam bin Abdülmelik'in torunu Abdurrahman Endülüs'e sığınmış ve Kurtuba'da Endülüs Emevî Devleti'ni kurmuştur. Bu devletin sekizinci emiri olan III. Abdurrahman, 929 yılında Bağdat'ta idare kuran Abbâsî halifelerinin meşruluğunu kabul etmeyerek kendisini Endülüs Emevî halifesi ilan etmiştir. Lost (4. sezon) Amerikan televizyon dizisi "Lost"'un dördüncü sezonu, ABD'de ABC kanalında ve Kanada'da CTV sistemde yayınlandı. Dizi, 31 Ocak 2008 tarihinde gösterime girdi ve 29 Mayıs 2008 tarihinde sezon finaliyle sona erdi. Bu sezon, sezonun başlangıcından doksan gün öncesinde uçakları düşmüş ve Güney Pasifik'te uzak bir adada mahsur kalmış kırktan fazla kişiden oluşan grubun hikâyeleriyle devam eder. "Lost"'un yönetici yapımcısı ve yazarları Damon Lindelof ve Carlton Cuse'a göre dördüncü sezonun iki ana teması vardır: "karakterlerin şilepteki kişilerle olan ilişkisi" ve "adadan kimin ayrıldığı ve geri dönmek için ihtiyaç duydukları gerçek". "Lost", üçüncü sezonun eleştirileriyle başladı; fakat dördüncü sezon, flashforwardları, temposu ve yeni karakterleriyle övgü aldı. En başta sezonun on altı bölümden oluşması planlandı; bunların sekizi Writers Guild of America grevinin başlamasından önce çekildi. Grevin sona ermesinin ardından, yalnızca beş bölüm sonra sezonun tamamlanacağı açıklandı. Öte yandan sezon finalinin senaryosu o kadar uzundu ki, kanalın yöneticileri üç saatlik sezon finalinin iki akşama bölünmesiyle bir on dördüncü bölümün yapılmasını onayladı. Buena Vista Home Entertainment, sezonu 9 Aralık 2008'de "Lost: The Complete Fourth Season – The Expanded Experience" adıyla DVD ve Blu-ray formatlarında 1. bölgede satışa sundu; oysa 2. bölgede 20 Ekim 2008'de piyasaya sürülmüştü. Sezonun prodüksiyonu, ABC Studios, Bad Robot Productions ve Grass Skirt Productions şirketleri tarafından gerçekleştirildi ve Amerika Birleşik Devletleri'nde American Broadcasting Company kanalında yayınlandı. Damon Lindelof ve Carlton Cuse, sezonun show runner'ları olarak yer aldılar. Programın çekimleri ve yapım sonrası Hawaii'de gerçekleşti. Lindelof ve Cuse'ın diğer yönetici yapımcıları, ortak-yaratıcı J.J. Abrams, Bryan Burk ve Jack Bender'dir. Lindelof, Cuse, ortak yürütücü yapımcı Edward Kitsis, Adam Horowitz, ve Drew Goddard, supervising yapımcı Elizabeth Sarnoff, ortak yapımcı Brian K. Vaughan ve yürütücü hikâye editörü Christina M. Kim yazar ekibinde yer aldı. Bender ve ortak yürütücü yapımcı Stephen Williams, sezonun düzenli yönetmenleriydi. Dördüncü sezonda toplam on altı ana oyuncu yer aldı. Oceanic Havayolları 815 sefer sayılı uçuşunda gizemli bir adaya düşen kazazedelerin, adanın "Diğerleri" olarak bilinen yerlileri ve adanın yakınlarındaki şilepteki ekip ile olan etkileşimleri sezon boyunca anlatıldı. Matthew Fox, kazazelerin lideri Dr. Jack Shephard'ı canlandırdı. Jorge Garcia, kazazedelerden biri olan Hugo "Hurley" Reyes karakterini oynadı. Elizabeth Mitchell, üçüncü sezonda 815 sefer sayılı uçaktaki kazazedelere Diğerleri'nden ayrılarak katılan ve Kate ile birlikte Jack'ten hoşlanan Juliet Burke'ü oynadı. Evangeline Lilly kaçak Kate Austen'ı canlandırdı. Jeremy Davies, şilep ile adaya gelen fizikçi Daniel Faraday rolü ile diziye dahil oldu. Terry O'Quinn, ada ile derin bir bağlantısı olan kazazedelerden John Locke'ı canlandırdı. Josh Holloway, 815 kazazedelerinden James "Sawyer" Ford karakterini oynadı. Naveen Andrews, 815 kazazedelerinden Irak Cumhuriyet Muhafızları'nda yer alan eski bir asker olan Sayid Jarrah'ı canlandırdı. Emilie de Ravin adada doğum yapan kazazedelerden yeni anne Claire Littleton karakterini oynadı. Michael Emerson, Diğerleri'nin lideri Ben Linus'ı canlandırdı. Rebecca Mader, şilepteki ekipte yer alan antropolog Charlotte Lewis rolü ile diziye dahil oldu. Daniel Dae Kim, İngilizce bilmeyen Jin Kwon karakterini ve Yunjin Kim, onun hamile eşi Sun karakterini canlandırdı. Henry Ian Cusick, adada üç yıl yaşayan ve istemdışı bir şekilde zamanda yolculuk yapan Desmond Hume rolünü canlandırdı. Ken Leung, şilepteki bilim ekibinde yer alan medyum Miles Straume karakteriyle diziye dahil oldu. Harold Perrineau, 815 kazazedelerinden olan şilepte Ben'in ajanı olarak çalışan Michael Dawson rolü ile dizide tekrar yer aldı. Şovda konuk oyuncular da yer aldı. Jeff Fahey, şilepten gelen helikopterin pilotu Frank Lapidus'u canlandırırken, Kevin Durand, şilep ile adaya gelen ve Anthony Azizi'nin Omar karakteriyle içinde yer aldığı bir grup paralı askerin lideri Martin Keamy'yi oynadı. L. Scott Caldwell ve Sam Anderson, 815 kazazedelerinden evli bir çift olan Rose Henderson ve Bernard Nadler rolleriyle tekrar göründüler. John Terry, Jack ve Claire'in ölü babası Christian Shephard ile yer aldı. Marsha Thomason, şilepte yer alan ve adaya paraşütle düşen Naomi Dorrit'i oynadı ve Marc Vann, şilepin doktoru Ray'i canlandırdı. Alan Dale, şilepi adaya gönderen Charles Widmore'u oynadı. Mira Furlan, adaya on altı yıl önce gelen Danielle Rousseau'yu oynarken, Diğerleri tarafından kaçırılan on altı yaşındaki kızı Alex'i Tania Raymonde canlandırdı. Blake Bashoff, Alex'in erkek arkadaşı Karl'ı oynadı. Nestor Carbonell, Ben esir olarak tutulurken Diğerleri'nin en üst rütbeli üyesi Richard Alpert'ı canlandırdı. Grant Bowler, Kahana adlı şilepin kaptanı Gault'u canlandırdı. Fisher Stevens ve Zoë Bell, Kahana üyelerinden George Minkowski ile Regina karakterlerini oynadılar. Andrea Roth Goodwin'in karısı Harper Stanhope'u canlandırdı. Lance Reddick'in karakteri Naomi, Hurley ve Locke ile bağlantısı olan Matthew Abaddon idi. Önceki sezonlarda ana kadroda yer alan bazı oyuncular, konuk olarak tekrar yer aldılar. Malcolm David Kelley, Michael'ın oğlu Walt Lloyd'u canlandırdı. Dominic Monaghan ve Cynthia Watros, Charlie Pace ve Libby karakterleriyle halüsinasyonlarda göründüler. "Time", "Lost"'u 2008'in en iyi yedinci programı olarak andı ve "["Lost"'un] zaman ve uzay yolculuğu hikâyesindeki lezzeti"nden ötürü dördüncü sezonu övdü. BuddyTV'den Don Williams, dördüncü sezonun ilk bölümü "The Beginning of the End" için "yılın en çok beklenen sezon prömiyeri" yorumunu yaptı. "TV Guide"'dan Michael Ausiello sonradan "Lost"'un dördüncü sezonunun son saati için "yılın en çok beklenen 60 dakikası" ifadesini kullandı. Amerikalı eleştirmenlere, "The Beginning of the End" ile "Confirmed Dead"in onlara ait özel DVD'leri 28 Ocak 2008'de gönderildi. "Metacritic" bu sezona, on iki seçilmiş eleştirmenin eleştiri yazılarına dayanarak 87 Metascore verdi. Bu, 2007–2008 sezonunda HBO dizisi "The Wire"'ın beşinci ve son sezonuna verilenden sonra en yüksek Metascore'dur. "TVWeek"'in profesyonel eleştirmenler arasında düzenlediği ankette "Lost", "açık arayla", açıkça "neredeyse her eleştirmenin ilk beş listesine girerek" ve "hiç yerilmeksizin, tamamen övgüler alarak" 2008'in ilk yarısının en iyi televizyon şovu seçildi. 7 Mayıs 2007'de dizinin 2010'da sona ereceğinin açıklanması ve "flashforward"ların tanıtılması da, yeni sezonun yeni karakterleri gibi, eleştirmenlerin övgüleriyle karşılandı. Sezon, "Lost"'a Television Critics Association Ödülleri'nde "Yılın Programı" ve "Dramada En İyi Başarı" dallarında iki adaylık getirdi fakat Lost, bu dallardaki ödülleri AMC'nin "Mad Men" dizisine kaptırdı. Sezon ayrıca 2008 Writers Guild of America Ödülleri'nde "Dramatik Diziler" kategorisinde bir adaylık elde etti. Sezonun ilk bölümleri, üçüncü sezonun son bölümlerinin devamı olurken, dördüncü sezonda "Lost"'un ratinglerindeki düşüş devam etti. Sezonun prömiyeri, on sekiz milyon kişi tarafından seyredilerek "Lost"'un en çok izlenen on yedinci bölümü oldu fakat izleyici oranında sezon boyunca düşüş yaşandı. Yazarlar grevinden dolayı sezonun ortasında yayınlanan ve daha sonra ara verilen ilk sekiz bölüm, on üç milyon kişiye ulaştı ve yeni bir düşüş getirdi. Bir sonraki bölüm ve ara sonrası yapılan prömiyer, on dört milyon izleyiciye çıktı fakat daha sonraki bölümleri ABD'de en düşük izleyici sayısı olan on üç milyon kişide kaldı. Final bölümü, on dört milyon kişi tarafından seyredilerek aradan sonraki en yüksek izlenme oranına shaip oldu fakat ratingler bakımından en düşük izlenme oranı elde eden "Lost" finali oldu. İzleyicilerdeki izlenme oranının azalmasına rağmen "Lost", haftanın en çok izlenen programları listesinde tutarlı bir biçimde sürekli ilk yirmide yer aldı. Televizyon sezonunun bitmesine bir hafta kala final bölümü listede en üst sırada yer aldı. ABC başkanı Stephen McPherson "şovun büyümesini görmek hoş … gerçekte sayılar iyi." dedi. Aşağıdaki tabloda "Sıra no." sütunu, bölümün tüm dizi içindeki sırasını, "Bölüm no." sütunu ise bölümün ilgili sezon içindeki sırasını göstermektedir. "Amerikalı izleyici sayısı (milyon)" sütunu, bölümü izleyen veya kaydedip yayınından sonraki yedi gün içinde izleyen Amerikalıların sayısının kaç milyon olduğunu göstermektedir. Sezon prömiyerinden önce ""Lost": Past, Present & Future" adında bir kolaj bölüm yayınlandı. GÃ¶ksel Dolgun Göksel Dolgun, (d. 1969) Türk atlet. Disk atma dalında yıldızlaştı ve Türkiye rekortmeni oldu. Yunanistan'da düzenlenen Balkan Gençler Şampiyonası'nda gümüş madalya kazanarak dikkatleri çekti. 1989 yılında Uluslararası Cezmi Or Müsabakalarında 51,84 metrelik atışıyla Turhan Karaman'ın 1976 yılında kırdığı 51,44 metrelik rekoru tarihe gömdü . 1990 yılında 50.68'lik derecesiyle Türkiye şampiyonluğuna ulaştı. 22 Nisan 1993'te İzmir'de Türkiye Atletizm Ligi 1. Kademe müsabakalarında kırdığı rekor (56.30 metre) daha sonra bir başka Fenerbahçeli atlet Hüseyin Yılmaz tarafından kırıldı. Fenerbahçe'de spor yaptı ve bu takımın 1989'dan itibaren seri Türkiye şampiyonluklarında pay sahibi oldu. Dolgun, sarı-lacivertli takımın Avrupa Şampiyon Kulüpler Kupası B Grubu'nda 1993'te şampiyon olarak A grubu'na yükselmesine de katkı sağladı. Aktif sporculuk yaşamını tamamladıktan sonra antrenörlüğe başladı ve milli takım antrenörlerinden biri oldu. Mirror's Edge Mirror's Edge, EA Digital Illusions CE (DICE) tarafından geliştirilen ve Electronic Arts tarafından yayımlanan, birinci şahıs aksiyon-macera türündeki video oyunu. 10 Temmuz 2007'de duyurulan oyun 2008'in kasım ayında PlayStation 3 ve Xbox 360 platformları için piyasaya sürüldü. Microsoft Windows sürümü 13 Ocak 2009'da; bir yıldan fazla bir süre sonra, 1 Nisan 2010'da ise iOS için satışa sunuldu. Yapımında Oyuna, Unreal Engine 3 isimli oyun motorunun kullanıldığı oyuna, DICE ve Illuminate Labs ortaklığında geliştirilen yeni ışıklandırma sistemi eklenmiştir. Parlak renkli görüntü tarzına sahip "Mirror's Edge"de, diğer birinci şahıs bakış açısına sahip oyunlardan farklı olarak variller altından kayma, yuvarlanma, duvarlarda koşma gibi birtakım hareketlerin yapımına olanak sağlamaktadır. Oyun ekranında herhangi bir HUD göstergesi yer almamakta ve benzer bakış açısına sahip çoğu oyundan farklı olarak ekranda karakterin kolları, bacakları ve gövdesi görülebilmektedir. Oyunun konusu, iletişimin totaliter rejim tarafından sıkı biçimde denetlendiği kurgusal bir gelecekte geçmektedir. Bu denetime maruz kalmak istemeyen kişiler, aralarında ana karakter Faith'in de olduğu ve "koşucular" adı verilen kuryeler aracılığıyla mesajlarını iletmektedirler. Oynanış, genel olarak parkour sporundan esinlenmiştir. Videogamer'da EA Avrupa sorumlusu Patrick Soderlund bir röportaj esnasında Mirror's Edge'ye bir devam oyununun yapım aşamasında olduğunu doğrulamıştır. 14 Şubat 2011'de yapılan açıklamada Patrick Soderlund, ilk Mirror's Edge oyununun beklenen satış değerlerini karşılamadığı, tüm DICE ekibinin Battlefield 3 üzerinde çalıştığını ve Mirror's Edge 2'nin askıya alındığını söyledi. "Mirror's Edge"de oyuncular, Faith adlı ana karakteri, birinci şahıs bakış açısıyla kontrol etmektedir. Şehirdeki binaların çatılarında koşmak, belli noktalardan atlamak gibi çeşitli hareketler oynanışın temelini oluşturur. Oyundaki hareket ve tekniklerin çoğunda parkourdan esinlenilmiştir. Yapımcı Owen O'Brien'a göre "Mirror's Edge", "gerilimi nakletme ve çevreyler fiziksel temas" ve henüz birinci şahıs nişancı türünde görülmemiş hareket özgürlüğünü telkin etme amacı gütmektedir. Bu, sadece parkourda kullanılan hareket ve tekniklerle değil; kameranın, karakterin hareketlerine göre davranmasıyla da sağlanmaktadır. Faith koşarken hızını artırırsa kameranın sallanma oranının da artması veya karakter yuvarlandığında yine kameranın dönmesi bu davranışlara örnek olarak verilebilir. Ek olarak Faith'in gövdesi, kolları ve bacakları yapılan harekete göre gözükmektedir. Oynanış esnasında karakterin momentumu büyük önem taşır. Oyuncular, bazı hareketleri art arda yapabilmek için momentumu korumak ve hareketleri akışkan olarak yapmalıdır. Eğer Faith, bir hareketi yapmak için gereken momentuma ulaşamazsa ya düşer ya da hareketi kısmen, zorlukla gerçekleştirir. Kontroller ise basitleştirilmiş ve yapılacak hareketlere göre davranış gösterecek biçimdedir. "Yukarı" butonuna basıldığında, duruma göre zıplama, tutunma tırmanma gibi hareketler; "aşağı" butonuna basıldığında ise yine duruma göre kayma, yuvarlanma ve çömelme gibi hareketler gerçekleştirilmektedir. Oyunculara kolaylık olması amacıyla oyunda yer alan ve "Runner Vision" olarak adlandırılan sistem sayesinde yere ve zamana göre basılan butonların gerçekleştirdikleri işlevler farklılık gösterir. Yine kırmızı olarak renklendirilen boru, rampa ve kapılar; oyuncuların gitmesi gereken yerleri göstererek ilerlemeyi kolaylaştırıcı etmenlerden biri olarak yer almaktadır. Oyunun ilerlemesiyle birlikte bu ipuçları azalmakta, istenildiği takdirde de sürekli olarak kaldırılabilmektedir. Oyunculara yardımcı olan diğer bir özellik ise "Reaction Time" adı verilen, mermi zamanı benzeri, zamanı yavaşlatan ve oyunculara bir sonraki hamleyi yapmak için düşünme ve planlama zamanı veren bir özelliktir. Karakter silah kullanabilme özelliğine sahip olsa da oyunun tasarımcısı O'Brien, oyunun aksiyon-macera türünde olduğunu ve temel oynanışı silahların değil, karakterin kendisinin oluşturduğunu belirtmektedir. "Mirror's Edge"'de uygun yolları bularak çatışmadan kaçmaya, çatışmaya girmekten daha çok odaklanılmıştır. Silahlar, düşmanlarla girilen mücadeleler sonrasında veya ölen düşmanlardan alınabilmektedir. Öte yandan taşınan silahın ağırlığına paralel olarak Faith'in hızı da yavaşlamaktadır. Normal oyun modunun yanında "Mirror's Edge", zamana karşı yarışılan bir mod da içermektedir. Bu modda oyuncular, normal modda tamamladıkları parkurları mümkün olan en kısa süre içinde tamamlamaya çalışmaktadır. Elde edilen en iyi derece çevrimiçi listelere yüklenebilir, yine bu listelerde yer alan diğer oyuncuların parkuru nasıl tamamladığını gösteren hayaletlerine karşı yarışılabilmektedir. Hüseyin Yılmaz (atlet) Hüseyin Yılmaz (d. 1969), Türk atlet. Disk atma dalında yıldızlaştı ve Türkiye rekortmeni oldu. 1991 yılında 50.28'lik derecesiyle ilk kez Türkiye şampiyonluğuna ulaştı ve bu şampiyonluğunu 1992 (55.0 m), 1993 (48.66 m), 1994 (50.72 m) ve 1995 (48.32 m) yıllarında da korudu. 21 Mayıs 1995'te Türkiye Atletizm Ligi 1. Kademe müsabakalarında kırdığı rekor (57.06 metre) daha sonra bir başka Fenerbahçeli atlet Ercüment Olgundeniz tarafından kırıldı. Fenerbahçe'de spor yaptı ve bu takımın 1989'dan itibaren seri Türkiye şampiyonluklarında pay sahibi oldu. Yılmaz, sarı-lacivertli takımın Avrupa Şampiyon Kulüpler Kupası B Grubu'nda 1993'te şampiyon, 1995'te ikinci olarak A Grubu'na yükselmesine de katkı sağladı. Giovanni Ribisi Giovanni Ribisi (d. 17 Aralık 1974) Amerikalı aktör. Yer aldığı başarılı yapımlar; "Kusursuz Yabancı", "Cennet", "60 Saniye", "Er Ryan'ı Kurtarmak", "Hayal Şarkısı", "Boiler Room", "subUrbia", "Üçüncü Göz" ("The Gift"), "Basic (film)", "Bir Konuşabilse", "Flight of the Phoenix", "Sky Captain ve Yarının Dünyası", "I Love Your Work", "Avatar", "The Dead Girl" ve "Halk Düşmanları" sayılabilir. Ribisi, Antonino Giovanni Ribisi adıyla Los Angeles, Kaliforniya'da doğdu. Annesi Gay (Landrum) aktörler ve yazarlar için menejerlik yapıyordu ve babası Albert Anthony Ribisi ise bir müzisyendi. Aktris Marissa Ribisi ikiz kardeşidir, diğer kardeşi Gina Ribisi de bir seslendirme sanatçısıdır. Ribisi'nin büyükbabası Sicilyalı çiftçilerin oğullarından biriydi. Ribisi kariyerine televizyonda çalışarak başladı. Yardımcı rollerde ve birçok şov programında yer aldı. "The New Leave It to Beaver", "Married With Children", "The Wonder Years" ve "My Two Dads" bunlardan birkaçıdır. "The X-Files" bölümü "D.P.O."da gösterdiği performans dikkatleri çekti. Friends dizisinde Phoebe Buffay'nın "(Lisa Kudrow)" kardeşi Frank Buffay Jr. karakterini başarıyla canlandırdı. Daha sonra "My Name Is Earl" dizisinin değişik bölümlerinde göründü ve bu dizideki başarısı aktöre 2007 yılında Emmy adaylığı getirdi. Ribisi, Britanyalı müzik grubu Keane'nin Crystal Ball şarkısının videosunda göründü. Daha sonra Winona Ryder ve John C. Reilly ile birlikte Jon Spencer Blues Explosion'un "Talk About the Blues" videosunda göründü. Eylül 2008'de iki kez HBO'nun komedi dizisi Entourage'da rol aldı. Ribisi, Mariah O'Brien ile 18 Mart 1997 tarihinden, 3 Kasım 2001 tarihine kadar evli kaldı; çiftin bir kızları oldu, kızı Lucia, Aralık 1997'de doğdu ve ismi konulurken Donizetti'nın operası, "Lucia di Lammermoor" 'dan esinlenildi. Ribisi aktif bir Scientologisttir, ve Scientoloji Kilisesinin "Psychiatry: An Industry of Death" Müzesi'nin Kasım 2005'teki açılış galasına katılmıştır. İkiz kızkardeşi, Marissa'da Scientologisttir ve diğer bir Scientologist indie-rock müzisyeni Beck ile evlidir. Johor Sultanlığı Malezya'nın Malay Yarımadası'nda hüküm sürmüş tarihi devlet. Malay yarımadasının güneyinde yer alan ve 16. yüzyıldan 19. yüzyıldaki İngiliz işgaline dek bölgenin en önemli devletlerinden biri olan Johor Sultanlığı vaktiyle tüm Malaya Yarımadası ve çevresindeki ufak adalara hakim olmuş, Singapur limanını da idare etmiş, 19. yüzyılda Osmanlı Devleti ile diplomatik ilişkiler kurmuştur. 16. yüzyılda Malakka Boğazı'nın hakimiyetini ellerine geçirmeye çalışan Portekizlilere karşı Açe Sultanlığı ile birlikte mücadele eden Johor, 1824 yılında Britanya İmparatorluğu ile Hollanda arasında imzalanan Londra Antlaşması sonucunda Singapur'a yerleşen İngilizlerin etki alanına girmeye başladı. 1855 yılında İngiltere ile imzalanan antlaşma neticesinde Johor Sultanları, saltanatlarının sürmesi karşılığında topraklarını İngiltere egemenliğine verdiler. 19. yüzyılın ikinci yarısında Panislamizm akımının özellikle Güney ve Güneydoğu Asya'da da güçlenmeye başlamasıyla bölge devletlerinin Osmanlı Devleti'ne ilgisi arttı. Johor Sultanı Ebu Bekir Tememggong (1862-1895) 1866 yılındaki Avrupa seyahatinde İstanbul'u da ziyaret etti ve Osmanlı Padişahı Abdülaziz tarafından da kabul edildi. Kendisine hediye edilen Çerkes kökenli Rukiye Hanım ile Johor'a dönüşünde evlenen Sultan Ebu Bekir rakipleri karşısında meşruiyet kazanabilmek amacıyla 1893 yılında hacca gittiği gibi, Hac dönüşü ülkesine dönmeden 1893 Eylül'ünde İstanbul'u tekrar ziyaret etti. Ziyareti sırasında kendisine II. Abdülhamid tarafından birinci dereceden Nişan-ı Osmaniye tevdi edildi. Sultan Ebu Bekir'in Rukiye Hanım'dan doğan oğlu Onn Jaafar Malezya'nın en büyük siyasi partisi olan Birleşik Malaylar Ulusal Örgütü'nün kurucularından biri oldu. IV. Leon IV. Leon Hazar (Hazarlı Leon olarak da bilinir) (25 Ocak 750 - 8 Eylül 780) (eski Yunanca: Λέων Δ΄, Latince "Leōn IV") 775 ile 780 yılları arasında hüküm süren Bizans imparatoru. Araplar karşısında Hazarlar ve Bizanslıların beraber hareket etmesi III. Leon zamanında da devam etmiş ve III. Leon, oğlu V. Konstantinos'u Hazar kağanı Bihar'ın (sonradan İrini adıyla vaftiz edilecek) kızı olan Çiçek ile evlendirmiştir. Bu evlilikten doğan IV. Leon Hazar, 25 Mart 775'te tahta çıkmıştır. Babası V. Konstantinos'un politikalarını sürdüren Hazarlı Leon, Bulgarların hareketlerini yakından takip etmiştir. Kısa hükümdarlığı boyunca Abbasi halifesi Mehdi ile savaşan ve babası V. Konstantinos'un diğer karısı olan Evdokia'nın oğulları olan yarı kardeşi Nikeforos ve diğer yarı kardeşlerinin entrikalarıyla karşı karşıya kalan IV. Leon, ölümünden hemen önce Bulgar kralı Kardam'a yönelik bir askerî sefer hazırlıkları içinde bulunmaktaydı. Hükümdarlığı sırasında, büyük ölçüde eşi İrini'nin etkisinde kaldı ve 8 Eylül 780 tarihinde aniden öldü. Yerine eşinden olan tek çocuğu VI. Konstantinos geçti. 1996 NBA All-Star Maçı 1996 NBA All-Star Maçı, 11 Şubat 1996 tarihinde San Antonio, Teksas'ta bulunan Alamodome'da oynanan kırk altıncı All-Star maçıdır. Doğu takımının koçluğunu Chicago Bulls takımından Phil Jackson yaparken, Batı'nın koçluğunu ise Seattle Supersonics takımından George Karl yaptı. Maçı 36.037 biletli seyirci izledi. Sadece 22 dakika oynayan Chicago Bulls'un yıldız oyuncusu Michael Jordan 20 sayı, 4 rebound, 1 asist ile oynayarak maçın MVP ödülünün ikinci kez sahibi oldu. 25 sayı atıp, 10 rebound alan Shaquille O'Neal ile bu ödül için yarışan Jordan, oylamada 4-3 ile ödülü kazandı. Maçtan bir gün önce, Cumartesi etkinlikleri içinde smaç yarışması (NBA Slam Dunk Contest), üçlük yarışması ve Çaylaklar Maçı yer aldı. Üçlük şut yarışmasını, Washington Bullets'ten Tim Legler finalde Dennis Scott'ı finalde 20-18'lik sonuçla yenerek kazandı. Smaç yarışmasında ise, Los Angeles Clippers'tan Brent Barry finalde Michael Finley ve Greg Minor'ı geçerek kazandı. Üçüncü kez oynanan ve uzatmada 94-92'lik skorla sonuçlanan çaylaklar maçında ise MVP ödülünün sahibi Toronto Raptors'tan Damon Stoudamire oldu. Dāvāja Māriņa Dāvāja Māriņa (anlam: "Māra verdi"), Letonya SSC ve Letonya'nın popüler şarkısı. 1981'de müziği Raimonds Pauls tarafından bestelendi ve orijinal Letonca şiiri Leons Briedis tarafından yazıldı. Mikrofons radyosunun düzenlediği "Mikrofona aptauja" şarkı yarışmasında Aija Kukule ve Līga Kreicberga (Kreuzberger)'nın yorumuyla birinciliğini kazandı. Daha sonra Letonyalı rapçı Ozols tarafından da yorumlandı. Şiiri Letonya'nın tanrıçası Māra'nın Letonya adlı kızına hayat verdiğini, fakat mutluluğunu vermeyi unuttuğunu anlatmaktadır. Tarihte Lehistan-Litvanya Birliği, İsveç İmparatorluğu, Rus İmparatorluğu ve Sovyetler Birliği'ne bağımlı kalan Letonya'nın kaderini ima eden bir şiir idi. Daha sonra 1988'de Letonya Bağımsızlık Cephesi kuruldu. 4 Mayıs 1990 tarihinde Letonya bağımsızlığını ilan etti ve 21 Ağustos 1991 tarihinde bağımsızlığını kazandı. 1982'de Rusça şiiri Andrey Voznesenski taraflından Million roz (Миллион роз, anlam: "Bir milyon gül") başlığıyla yazıldı ve Alla Pugaçeva tarafından yorumlandı. Şiirde Gürcü ressam Niko Pirosmani'nin Margarita adlı aktrise aşık olduğuna dair rivayetleri içeren hikâyeyi motif olarak kullanılmaktadır. Renault 7 Renault 7, (veya "R7") Fransız üretici Renault tarafından 1974 ve 1984 yılları arasında ürettiği 4-kapı süpermini modelidir. Aracın 1984 yılında üretimi kesilerek yerini Renault Clio'ya bıraktı. Yaklaşık 14.000 adet üretildi; çünkü Renault daha pratik bir araç olan Renault 12 modelini tercih etti.Renault 7 ispanyol pazarına özel üretilmiştir Fuerteventura HavalimanÄ± Fuerteventura Havalimanı (İspanyolca:Aeropuerto de Fuerteventura) (IATA:FUE, ICAO:GCFV) İspanya'nın Fuerteventura Adası'ndaki Puerto del Rosario belediyesindedir. HavalimanÄ± Resmi Sitesi Kelantan Malezya Federasyonu'nu meydana getiren devletlerden biridir. Malay yarımadasının merkezi bölümünde Tayland sınırında yer alır. Daha çok Siyam krallıklarına bağlı olarak varlığını sürdüren devlet 1909 yılında Britanya İmparatorluğu ile Tayland arasında imzalanan Bangkok Antlaşması ile kesin olarak İngiliz yönetimine geçti. II. Dünya Savaşı sırasında 1941-1945 yılları arasında Japonya'nın işgaline giren Kelantan, savaş sonrasında tekrar İngilizlerin yönetimine geçtiyse de Malaya Federasyonu'nun 31 Ağustos 1957'de bağımsız olmasıyla İngiliz idaresinden ayrıldı, 16 Eylül 1963'ten itibaren Malezya'nın bir parçası oldu. Malay, Tay ve Çinli etnik grupların yerleşik oldukları Kelantan günümüzde pirinç, lastik ve tütün üretimi ağırlıklı bir tarımsal ekonomiye sahiptir. Yöneticileri hâlâ Kelantan Sultanı olarak adlandırılır. Renault Rodeo Renault Rodeo, 1970 ve 1987 yılları arasında ACL tarafından üretilmiş üstü açık küçük otomobildir. Renault markası altında üretilmiştir. Araç 3 nesildir. Araç diğer ülkelerde şu adla da satılmıştır; ACL Rodeo, Renault Rodeo 4, Renault Rodeo 6, Rodeo, Rodeo Hoggar'dır. Orijinal Rodeo 4, Renault 4 platformu üzerinde yapılandırılmıştır. Araç 845 cc motor tipi vardır. 1972 yılında üretilmiştir ve Rodeo 6 olarak bilinmektedir. Renault 6 platformu üzerinde yapılandırılmıştır ve 1.108 cc motor tipi vardır. 1979 yılında Rodeo 6 geliştirilmiştir ve Renault 5 platformu üzerinde yapılandırılmıştır. 1.289 cc motor tipi vardır. Rodeo 4 ve Rodeo 6 1972 yılından 1981 yılına kadar bir arada üretilmiştir. Bu modelde Rodeo 4 veya 6 yerine 1981 yılında üretilmiştir ve adı Rodeo'dur. 1984 yılında sadece sınırlı sayıda üretilmiştir ve Rodeo Hoggar adı altında üretilmiştir. Kelantan SultanÄ± Kelantan Sultanı, Kelantan devletinin yöneticilerine verilen ad. 1675'ten beri şu hükümdarlar Kelantan tahtına çıkmıştır: La Palma Havalimanı La Palma Havalimanı (İspanyolca:Aeropuerto de La Palma) (IATA:SPC, ICAO:GCLA) İspanya'ya bağlı Kanarya Adaları'ndaki La Palma Adası'ndadır. Cadet Yelken sporunda kullanÄ±lan teknelerden biri. Genellikle genç sporcuların yelkene başlama teknesi olan optimistten sonra terfi ettikleri tekne türüdür. Tam teçhizatlı olarak yaklaşık 55 kilogram ağırlığı olan olan tekne, 4,5 m²'lik alana sahiptir ve iki kişi tarafından kullanılır. Türkiye'de 1975-1988 yılları arasında Türkiye Şampiyonaları da yapılan branş birçok ünlü yelkencinin iki kişiyle tekne idare etme yeteneği kazanmasını sağlamıştır. Flying Dutchman (yelkenli) Flying Dutchman, yelken sporunda kullanılan teknelerden biri. 2 kişilik mürettabat gerektiren tekne, 145 kilogram ağırlığındadır. Roma'da düzenlenen 1960 Yaz Olimpiyatları'nda ilk kez olimpik sınıf olarak kabul edilen tekne ve branş Barselona'daki 1992 Yaz Olimpiyatları'na dek bu statüsünü korumuştur. 1950'lerde Türkiye'nin de tanıştığı bu branşta 1982'ye dek Türkiye şampiyonaları düzenlenmiş, bu tarihten itibaren yarış programından kaldırılmıştır. Halihazırda Türkiye'de tatbik edilmemektedir. Yeni Hayat Yeni Hayat, aşağıdaki başlıkları ifade ediyor olabilir: Yeni Hayat (film) Yeni Hayat, 2000 yapımı Robert Zemeckis filmi. Tom Hanks'in oynadığı bir FedEx çalışanının, uçağının Güney Pasifik üzerindeyken düşmesi üzerine ıssız bir adada yaşamak zorunda kalışını konu alır. Tom Hanks bu filmdeki performansıyla 73. Akademi Ödüllerinde En İyi Erkek Oyuncu dalında Oscar'a aday gösterildi. L.V. Larry Sanders veya bilinen adıyla L.V. (Açılım: "Large Variety"; d. 30 Nisan 1955), Amerikalı R&B şarkıcısıdır. Sanatçı özellikle 1995 yılında rap sanatçısı Coolio ile yaptığı "Gangsta's Paradise" düetiyle bilinmektedir. L.V. bu şarkının başarılarının ardından çeşitli filmlerin müziklerine imza attı. Ayrıca iki de solo albüm yayımladı. Sanatçı ayrıca gangsta rap grubu South Central Cartel'ın da kurucu üyesidir. L.V. gospel müzik şarkıcısı bir babanın oğlu olarak 1955 yılında dünyaya geldi. Özellikle radyoların etkisiyle gospel türü müzikler söylemeye başlayan sanatçı, Los Angeles Kent Koleji'nin korosuna katıldı. Ayrıca bu dönemde, South Central Cartel adlı gruba katılarak grubun R&B vokallerini üstlenmeye başladı. Bazı kaynaklara göre, L.V. de 50 Cent gibi silahlı saldırı sonucunda vurularak sekiz ay hastaneye, bir buçuk sene tekerlekli sandalyeye mahkûm oldu. 1995 yılında rap müzik sanatçısı Coolio ile düet yapan şarkıcı, söz konusu "Gangsta's Paradise" adlı bu eserle Amerikan müzik listesinin zirvesine oturdu. Bu başarının ardından Tommy Boy Records ile anlaşan sanatçı, burada 1996 yılında "I Am L.V." adlı albümünü yayımladı. Albümden sadece aynı adı taşıyan tekli satışa sunuldu. Albümde ayrıca "Gangsta's Paradise"ın rap bölümü olmayan kısımlarının bulunduğu yeni bir sürüm de yer almaktadır. Sanatçı 2000 yılında ikinci albümü "How Long"'u yayımlasa da, bu albümle öncekinden de az bir başarı elde etti. Loud Records tarafından yayımlanan bu albümde Raekwon ve Shari Watson gibi isimlerle düet çalışmaları da yer almaktadır. The Raven (The Stranglers albümü) The Raven, The Stranglers'ın dördüncü albümüdür.Albüm ilk başta 3 boyutlu kapağı ile yayımlanmıştır. Florence Nightingale Hastanesi Florence Nightingale Hastaneleri, merkezi Şişli'de Şişli ve İstanbul Florence Nightingale Hastaneleri olmak üzere Kadıköy'de ve Gayrettepe'de "Metropolitan" eski adıyla, Ataşehir'de, Göktürk'te ve Kızıltoprak'ta da tıp merkezi olarak hizmet veren hastaneler grubu. Grup adını modern hemşireliğin kurucusu Florence Nightingale'den almıştır. En eskisi olan Şişli FN, 1989 yılında kuruldu (Hastaneyi 1989 yılında 74 yaşında ölen Cem'i Demiroğlu kurmuştur.). Şişli FN, 300 yatak kapasitesi, birçok son teknolojiyi bir arada bulundurmaktadır. Şişli FN, 5 katlıdır. Şişli FN, Kağıthane Hürriyet Mh. Sınırında, Abide-i-Hürriyet Anıtı karşısında, Çağlayan Kavşağı ve Çağlayan Adliyesi arkasındadır. 2013 yılında bitişik parselde 219 yataklı İstanbul Florence Nightingale Hastanesi kurulmuştur. Gayrettepe MFN 1997 yılında kurulmuş olup 103 yatak kapasitelidir. Bünyesinde PET-MR cihazı da bulunduran Kapsamlı Kanser Merkezi olarak işlev görmektedir. 2020 yılından itibaren karaciğer nakli hizmeti vermeye başlamıştır. Gayrettepe MFN, Şişli-Beşiktaş sınırında gibi bir yerdedir. Bulunduğu Gayrettepe'nin üzerinden Büyükdere ve Yıldız-Posta Caddeleri geçer. Kadıköy FN de 75 yataklı ve 2007'de 2 bina olarak kurulmuştur. Fakat, Şişli FN gibi en son teknolojiyi Kadıköy FN de bulundurmaktadır. 2015 yılında hemen yanıbaşında açılan Kadıköy Florence Nightingale Tıp Merkezi ile kapasite arttırımı gerçekleşmiştir. Kadıköy FN Bağdat Cd.'sinde bulunur ve bu caddedeki ilk ve tek hastanedir. Acil Ünitesi ile bölgede oturanlara 7/24 nitelikli sağlık hizmeti sunmaktadır. Diğer hastanelerden farklı olarak tıp ve rehabilitasyon merkezidir. Kadıköy FN gibi 75 yataklı ve 2007'de kurulmuştur. Göktürk FN'nin diğer FN hastaneleri gibi yataklı bir sağlık kuruluşu olmamakla birlikte ayaktan poliklinik hizmetleri sunmaktadır. Bulunduğu Göktürk Belediyesi, Eyüp ilçesine bağlıdır. Akıllı hastane olarak inşa edilen 219 yataklı İstanbul Florence Nightingale Hastanesi TUV Hessen Green Building sertifikası ile ilk "Yeşil Hastane Binası" unvanını almıştır. İstanbul Omurga Merkezi, kalp cerrahisi, nükleer onkoloji, girişimsel kardiyoloji, meme merkezi, robotik cerrahi merkezi ile hizmet sunmaktadır. 2013 yılında açılan hastane 2014'te Sign of the City En İyi Sağlık Projesi ödülüne layık görülmüştür. Ödül düzenlenen törende Aydın Doğan tarafından Genel Müdür Yrd Dr. Sinan Aran'a verilmiştir. Amy Bruckner Amelia Ellen "Amy" Bruckner (d. 28 Mart 1991), Phil Zaman Yolculuğunda ve Genç Ejder gibi Disney şovlarındaki rolleriyle tanınmış Amerikalı oyuncu. Ayrıca Bruckner, Nancy Drew filmindeki "Bess Marvin" ve Rebound filmindeki "Annie" rolüyle Hollywood'a adım atmıştır. Disney Channel oyuncularıyla birlikte Cinderella filminden "A Dream Is a Wish Your Heart Makes" şarkısını seslendirdi. Lise Simms Elisabeth Caroline Simms (d. 17 Mart 1967), Amerikalı oyuncu, şarkıcı, tasarımcı ve dansçı. Phil Diffy Phillip "Phil" Andrew Diffy, Phil Zaman Yolculuğunda adlı Disney Channel dizisinin ana karakteridir. Ricky Ullman tarafından canlandırılmıştır. Phil "2104" yılında doğdu. "2121" yılında ailesiyle beraber tarih öncesi çağlara yolculuğa çıktı.Bir süre tatil yaptılar, fakat dönerken zaman makineleri bozuldu ve 2004 yılında mahsur kaldılar. Phil H.G. Wells Lisesi'nde 9. ve 10. sınıfa gitti.En iyi arkadaşı Keely Teslow, onun gelecekten geldiğini bilen tek kişi. "You Say Toe-Mato" adlı bölümde öğrenciler domatesleri ayaklarıyla eziyordu fakat 22.yüzyıldakilerin dört ayak parmağı olduğu için Phil kendine sahte bir ayak parmağı yaptı, ama sonra Keely bunu fark etti ve Phil ona her şeyi anlatmak zorunda kaldı. Phil, Skyak adında gelecekten gelen ileri teknoloji bir aracı sürebiliyor. Ayrıca matematikte çok iyi, fakat dilbilgisi o kadar da iyi değil, çünkü çocukluktan beri bilgisayarda yazı yazmaya alışkın. Phil, Keely'ye onu ilk gördüğü zamandan beri âşık. İkisi arkadaş olduktan sonra birbirlerine karşı olan hislerini hep sakladılar. Ama "Back to the Future (Not the Movie)" adlı son bölümde birbirlerine bunu itiraf ettiler. Phil'in ailesi; zalim kardeşi Pim Diffy, beceriksiz babası Lloyd Diffy ve annesi Barbara Diffy'den oluşmaktadır. Ateş Altında Cesaret Ateş Altında Cesaret ("Courage Under Fire"); yönetmenliğini Edward Zwick'in yaptığı ve başrollerini Denzel Washington ve Meg Ryan'ın paylaştığı dramatik-savaş filmi. Bir kurtarma helikopterinin pilotu olan Yüzbaşı Karen Walden, Çöl Fırtınası Harekatı'nda bir Kum Fırtınasında helikopteri düştükten ve helikopter ekibi kurtarıldıktan hemen sonra ölür. İlk önce düşen helikopterin ekibini kurtarışının takdire değer olduğu, daha sonra da helikopteri düştükten sonra Iraklıları püskürtmek için ekibini bir arada tuttuğu sanılır. Öte yandan yine bu harekatta yer alan ve yanlışlıkla Irak tankı yerine bir Amerikan tankını vurup bir askerin ölümüne neden olan Yarbay Serling geçmişini unutamamakta ve vicdan azabı çekmektedir. Bu olaydan sonra Ordu Yarbay Serling'i Yüzbaşı Karen Walden'ın ailesine Onur Madalyasını vermekle görevlendirilir. Çünkü Amerikan hükûmeti ilk kez bir kadına yani Yüzbaşı Karen Walden'a şeref madalyası vermeyi planlamaktadır, ama ilk önce olayın kesinleşmesi gereklidir. Karen Walden'ın nasıl öldüğü ve askerlerini nasıl kurtardığı öğrenilmelidir. Ancak Yarbay Serling'in ekipten ve bölgedeki askerlerden elde ettiği çelişen ifadeler, Walden'ın gerçekten bu madalyayı hak edip etmediğini sorgulamasına yol açar. Hyrkania Hyrkania (ya da Cürcan), şimdiki Mazenderan, Gülistan ve Gilan eyaletleriyle Türkmenistan'ın Hazar Denizi kıyılarının güneyini içine alan tarihi bölge. Ahameniş İmparatorluğu döneminde bir eyaletin parçası olan bölge, bir süre Sasanilerin egemenliğinde kaldı. Sasani döneminde, bölgenin birçok kentine savunma amaçlı kaleler ve surlar inşa edildi. İslamiyet'in ortaya çıkışından sonra bir süre Araplara haraç veren bölge, III. Yezid döneminde (716) Emevilere katıldı. 928'de kurulan Ziyarîlerin denetimine geçen bölge, Samanîler ve Gaznelilere vergi vererek yüz yıl kadar savaş yaşamadı. Bölge, 14. yüzyıldaki Moğol istilaları sonucunda yıkıma uğradı. Büyük Firar Büyük Firar (İngilizce: The Great Escape), 1963 yapımı bir ABD filmi. IMDb İnternet sitesi en iyi 250 film sıralamasında 99. sıradadır. Paul Brickhill'ın aynı adlı kitabından James Clavell tarafından senaryosu yazılmıştır. Senaryo ve kitap yaşanmış bir olaydan esinlenerek yazılmış ve film bu kaçışta ölen 50 subaya adanmıştır. 1964 yılı Oscar ödülüne "en iyi film düzenleme" dalında aday olsa da kazanamamıştır. Ama Moskova Uluslararası Film Festivali'nde başrol oyuncusu Steve McQueen'e "en iyi erkek oyuncu" ödülünü getirmiştir. Film II. Dünya Savaşı'nda Almanlar tarafından tutuklanan Müttefik subaylarının hapsedildikleri kamptan kaçışlarını anlatır. Subaylar uzun çalışmalar sonucunda kamptan bir tünel kazarak kaçmayı başarırlar. Ama Alman SS polisleri peşlerini bırakmaz. Sonucunda hepsi Almanya ve İsviçre'de değişik zaman ve şekillerde yakalanırlar. Yakalanan subayların ellisi kampa dönüş yolunda Alman askerleri tarafından öldürülür. Santa Monica Santa Monica: Dali Atomicus Dali Atomicus, Amerikalı fotoğrafçı Philippe Halsman'ın 1948 tarihli eseri. Fotoğrafta İspanyol ressam Salvador Dalí, kapalı bir odada, çeşitli eşyalar ve üç canlı kediyle birlikte havada asılıymış izlenimi verecek şekilde betimlenmiştir. Gerçeküstü bir içeriğe sahip fotoğraf, photoshop gibi çeşitli resim düzenleme yazılımlarının henüz var olmadığı bir dönemde, asistanların yardımıyla ve canlı çekim yoluyla üretilmiştir. Resmin yaklaşık 1969-1970 yıllarında yapılmış baskısı, Minneapolis Institute of Arts koleksiyonundadır. Bu baskının arkasında kurşun kalemle yazılmış codice_1 ve codice_2 ifadelerinin yanı sıra codice_3 mührü bulunur. Fotoğrafta arka planda Salvador Dalí havaya zıplamış olarak görülür. Önünde, üzerinde belirsiz bir resim bulunan bir şövale vardır. Resmi sağ tarafında ise, Dalí'nin henüz tamamlanmamış olan "Leda Atomica" isimli tablosu yer alır. Fotoğrafa verilen "Dali Atomicus" ismi, bu tabloya bir göndermedir. Ön planda ise sol tarafta havada asılı duran bir sandalye vardır. Sol taraftan bir kova su, sağ taraftan ise üç canlı kedi havaya fırlatılmıştır. Kedilerden yüksekte olanı suyun içinden geçerken, diğer ikisi havada yan yana asılıdır. Halsman daha önce çoğunlukla, Paris'te Vogue, VU, ve Voilà, New York'ta Life gibi dergiler için ünlü kişilerin portre fotoğraflarını çekiyordu. Dalí ise, II. Dünya Savaşı sonrasındaki dönemde yaptığı sürreal tablolarda atom kavramını ve protonlar ile nötronların itme gücü sayesinde her şeyin bir "asılı kalma" durumunda oluşunu işliyordu. İki sanatçı 1940'ların başında tanışmıştı. Halsman 1948'de, Dalí'nin henüz tamamlanmamış "Leda Atomica" isimli tablosu üzerinde ressamla yaptığı bir tartışmanın sonrasında, fotoğrafla ilgili fikrini Dalí'ye açıkladı. Daha önce de çeşitli fotoğraflarda birlikte çalışmış olan ikili, fotoğrafı kurgulamaya başladı. Harold Edgerton'ın 1930'larda çektiği "Coronet" isimli fotoğraf, ikilinin temel