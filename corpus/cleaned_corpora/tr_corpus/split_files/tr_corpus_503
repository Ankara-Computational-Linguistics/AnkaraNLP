haklı. Evan Shook kendini çimdiklemek istiyordu. Daha ikinci turun sonunda Lipscomb çifti evini almaya karar vermişti. Virginia'dan Ford ve Jayne Lipscomb çifti… Florida'ya ilk defa gelen Lipscomb çifti… Arka koltukları Keys seyahati anısı taze pelikan kakalarıyla bezeli üstü açık bir Bentley'le gelen Lipscomb çifti pahalı ithal arabalarındaki kakaları sadece hafifçe kaş çatarak karşılayan harikulade, azimli Lipscomb çifti… Pek hoştular, canım. Sadıktılar birbirlerine çocukları çoktan büyümüştü. İyi eğitim almışlar, iyi işlere girmişlerdi. Evan Shook, çiftin eve, kırk küsur sene önceki ilk buluşmalarındaki gibi el ele yürüyüşünü gıptayla izlemişti. Evin her yerini hevesle gezmiş ve Evan Shook'un satış konuşmasını başta kuşku uyandıracak ölçüde dikkatle dinlemişlerdi. Rakun leşi, sapıtmış arılar, büyücü sunağı ve çatlak komşu Yancy'nin çıplak gösterisi derken art arda gelen talihsizliklerden sonra endişelenmesi gayet doğaldı. Tabii Lipscomb çiftinin ilk ziyaretinden sadece birkaç dakika önce evi boşaltan, sinir bozucu ölçüde haksızlık duygusu yaratan beleşçi çifti de unutmamak lazımdı. Kısacası, can alıcı önem taşıyan ikinci ziyaret gününde, Evan Shook'u işi bozacak bir felaketin –mesela Yancy'nin habire bahsettiği vahşi köpek sürüsünün– ortaya çıkmasını beklemesi yüzünden ayıplamak hiç doğru sayılmazdı. Zihninde Lipscomb çifti, paçalarına yapışmış köpeklerle arabalarına koşturup duruyorlardı. Evan Shook kendini mantıklı ve gerçekçi sayardı ya, evin, karısı ve metresinin ayrı zamanlarda vurguladıkları üzere sahiden lanetli olduğuna ufaktan inanmaya başlamıştı. Ama işte ortalıkta ne köpekler vardı ne Yancy. Ötesi, ikinci gün de ilki kadar olaysız geçmişti. Çift tur boyunca ter içinde kalmış, inip kalkan sineklere şaplaklar atmış ama kibarlıklarını hiç bozmamıştı. Ford Lipscomb'un sorduğu birkaç soru, Evan Shook kendine, hayatında ilk defa Körfez'de günbatımı gören biriyle uğraştığını hatırlatana kadar, bir Wall Street kurdundan gelmeyecek ölçüde safça görünmüştü. Oysa adamcağız bin bir emekle kazandığı emeklilik mangırlarının ilk kısmını har vurup harman savurmadan önce tatillerini Bridgehampton yahut Breckinridge'de geçirmeye alışmıştı. İşte böylece Evan Shook, fazla geçmeden doğal endişesini bir kenara bırakıp, Ford Lipscomb'un, esasen hemen tüm aşırı başarılı, aşırı iş bilen Amerikalınınkiyle aynı denebilecek, gelir vergisi toplanmayan bir eyalette ebedi güneş altında ve deniz kıyısında yaşama fantezisini beslemeye girişmişti. Jayne Lipscomb merdivenlerden inerek, az ötedeki dere ağzında iki balıkçıl kartalın avlandığını gördüğünü söyledi. Her gün gelirler oralara, dedi Evan Shook. Kuş meraklılarından mısınız. Değilim ama fena fikre benzemiyor. Tam kuş cennetidir buralar. Ford, at sattığını anlattı mı size. Kocası derhal müdahale etti Biz satıyoruz. Kararı ortak almıştık. Jayne Lipscomb iç çekti. Şahane hayvanlar… Dramatiktirler ama. Keys'te oturmak çok hoşunuza gidecek, dedi Evan Shook. Ford Lipscomb çeki uzattı. Tekne almak istiyorum. İşi öğrenince balığa çıkarım. Ama önce pencereler, dedi Jayne Lipscomb. Bir de tavan penceresi… Yapılabilir mi, Bay Shook. Yapılamayacak şey yok. Florida'daki tüm tavan pencereleri yağmur mevsiminde sızıntı yapardı ama Evan Shook buna değinmedi çünkü her türlü gereksiz ilave doğrudan kârınaydı. İki ila üç yıl içinde pencerenin silikon yalıtkanı bozulmaya başladığında, herhalde Syracuse'da, boğazına kadar boşanma evrakıyla uğraşıyor olacaktı. Metresi geçenlerde, Ya karın ya da… diyerek ağır bir uyarıda bulunmuştu. Ya da tehdidinin söylenmeyen yerinde, kadının folk festivalinde cigaralık paylaştığı bir müzisyen/şair duruyordu. Evan Shook'a, uyduruk bir banjocudan daha ürkütücü geleceğini bildiği için adamın mandolin çaldığını söylemiş, ardından hiç acımadan bir de, uzun boylu diye ilave edivermişti. Pabuçsuz bir seksen beş… Ada en son ne zaman doğrudan kasırga gördü. dedi Ford Lipscomb. Doğrudan kısmını dar anlamda almayı yeğleyen Evan Shook, Hiçbir zaman, dedi. Hem zaten artık inşaatlar eskisine nazaran çok daha sağlam yapılıyor. Fırtına camları, destekli çatı makasları… Yasalar öyle. Jayne Lipscomb, Françoise Kasırgası'nın durumunu hava raporlarından takip edip etmediğini sordu. Çünkü kusura bakmayın ama ev tamamen açıkta… Ne penceresi var ne kapısı. Çatısı ta Küba'ya uçabilir. Evan Shook sabırlı bir gülümsemeyle, Yok, her yere levhalar çakacağız, dedi. Hem kasırga bu tarafa gelmiyor endişelenmeyin. Dosdoğru Bahamalar'a gidiyor. Demedim mi sana. dedi Ford Lipscomb. Kadın havaya bir S çizerek, Katrina ne yapmıştı peki. dedi. Evan Shook'un eli, az evvel yazılan çeki koyduğu gömlek cebine gitti kumaşın altındaki katlı kağıda dokunmak iyi geliyordu. Ford Lipscomb, Konuşmamız gereken önemli bir ayrıntı kaldı, dedi. Evan Shook'un barsaklarında nahoş bir kasılma başladı. Tüm bedenini işi bozacak darbeye hazırlayarak, Buyrun, dedi. Kanalizasyon mu, foseptik mi. dedi Ford Lipscomb. Evan Shook'un bakışları ve zihni birlikte boşa düştü. Adamın dudaklarının kıpırdadığını görüyor ama hiçbir şey duyamıyordu. Çaresizce kafa salladı. Jayne Lipscomb, çerçevesi işlemeli gözlüğünü hafifçe indirerek, Ev, dedi, ana kolektörlere bağlı mı. Evan Shook ferahlama getiren geğirtisini zor bastırdı. Yok, yok, dedi, son model, harika bir foseptiğimiz var. Gelin, tankının gömüldüğü yeri göstereyim. Neville kayığını ilk sağanaklar başlamadan hemen önce Victoria Creek'e aldı. Kasırga boyunca Joyous'la aynı yere tıkılıp kalma fikri pek hoşuna gitmediğinden, Rocky Town'a yaya dönerek diğer sevgililerini şaşırtmaya karar verdi. Dönüş yolunda Bannister Point'ten uzak durdu yaşadığına şükrediyordu. Christopher adlı beyaz adam yukarı ateş etmek yerine kafasını dağıtabilir, polise bir hırsızı vurduğunu söyleyebilirdi. Biraz düşündükten sonra, adamın ona merhamet etmediğine, sadece dikkatleri üzerine çekmek istemediğine karar verdi. Bahamalar hükümetinden bir takım kıyaklar talep edecek Amerikalı bir iş adamının yerli balıkçılardan birini öldürmesi hiç akıllıca olmazdı. Neville'in öldürülmesi, Nassau'dan ciddi polislerin gelmesine, açılacak soruşturmaysa Kıvrık Kuyruk Resort inşaatının aksamasına ve halkta öfkeye yol açardı. Christopher bunları biliyordu anlaşılan. Gene de karşılaşmaları Neville'i hem sarsmış hem de kuşkuya düşürmüştü. Şimdiye kadar kimse kendisine kıyı zencisi dememişti bariz hakaret tonu haricinde, bunun ne anlama geldiğini bilmiyordu. Christopher, Yeşil Kıyı'da dümdüz ettiği evin Neville'e ait olduğunu, dozerin benzin deposuna Neville'in işediğini, Egg'in sopaladığı adamın Neville olduğunu biliyor muydu yoksa. Cık, onu bilmiyo'dur, diye düşündü Neville. Bilseydi kıyı zencisinden başka şe'ller de sö'llerdi. Bi' da'a arazime girersen Egg bacaklarını kıra', derdi mesela. Neville kasabaya yaklaşırken yağmur şiddetini iyice artırdı. Okyanusun dev köpüklerle bezeli çamursu mor renkli öfkesi endişe vericiydi. Alelacele tepeye davranıp Ejder Kraliçe'nin kulübesine koştu. Kulübenin panjurları kapatılmıştı ve yamru yumru tahtların arasından, şarkı söyleyen yahut söylemeye uğraşan bir kadınla adamın sesleri geliyordu. Neville yağmurun en sıkı dövdüğü, en gürültülü, soluklarının içerden duyulamayacağı duvarı seçti, uygun pencerenin altına çömeldi ve yamuk panjurla kırık pervaz arasındaki açıklıktan içeri baktı. Ejder Kraliçe, kapkara bedenini motorize tahta zor bela sığdırmış olan Egg'in kucağındaydı. Araç durmaksızın ufak daireler çiziyordu büyücüyle ızbandudun turlardan serseme döndükleri belliydi. Egg'in üzerinde terden sırılsıklam bir gömlek vardı ve altında muhtemelen hiçbir şey yoktu tuhaf denecek ölçüde kadınsı, kocaman ayakları kraliçenin gökkuşağı desenli uzun eteğinin altından çıkıyorlardı. Eski dostu Driggs'i gördüğü anda çığlığını zor bastırdı Neville. Vahşi primat boş rom şişeleri ve yarısı yenmiş, üzerleri sineklerle kaplı meyvelerle dolu bir tabağı taşıyan masada, sapsarı dişlerinin arasına sıkıştırdığı pipoyu bir mumun sarı alevinde yakıyordu. Neville hayvanın bu yeni ve nahoş alışkanlığından öfkeye kapılırken beriki havaya art arda, panjurların arasından giren ani bir esintiyle dağılan halkaları ustaca üfledi. Driggs pipoyu, Egg'in kıkırdayarak yönlendirdiği motorize tahttan elini uzatan kraliçeye verdi. Ejder Kraliçe derin bir nefes çekti ama ikinciye vakit bulamadı tahtın bir sonraki turunda Driggs uzanıp pipoyu dudaklarından alıverdi. Neville'in gömleği sırılsıklamdı ama üşümüyordu tropik yağmur ılık yağardı. Yerinden ayrılmadı. Derken Egg aracı durdurdu ve maymuna parmak şaklattı ardından başlayan hafif hareketlenme Neville'in tüm safrasını ağzına getirdi Ejder Kraliçe ile yeni sevgilisi iş tutmaya başlıyorlardı. Parlak araç nemli tahta zeminde gacırdamaya başladı kısa süre sonra adamın inlemelerine kraliçenin hışırtılı çığlıklarına karıştı. Neville arkasını döndü, kulaklarını kapadı. Nedir bu kadının kudretinin feci tabiatı, dedi içinden. Şimşek çaktı ve altına çömeldiği pencere aniden açılıverince Neville kendini yüzükoyun yere attı. Pencereden ağzında pipoyla Driggs fırladı. Bir elinde plastik bir çakmak, diğerindeyse tütün kutusu vardı. Neville'e dönüp bakmadı bile bir anlığına durup iyice dolmuş alt bezini çıkarıp attı ve yağmur altında hızla uzaklaştı. Neville ardından seslendi ya, yoğun sağanağın gürültüsü sesini hemen boğdu. Fırladı, görüş mesafesini sıfıra yakına indiren yağmurda körlemesine koşmaya başladı. Vicdan azabıyla kavruluyor, büyücü kadına sattığı küçük dostunun adını haykırıyordu. Hiç uğruna satmıştı arkadaşını… Virgil Cooper'ın Havana'ya gidip Miguelito adlı bir tur rehberine tutulmasından beri boş duran eski evine ulaştığında, ciğerleri patlayacak gibiydi. Garaja daldı ve art arda çakan şimşeklerin bitmesini bekledi. Ayağının dibindeki su birikintisinde yüzen boş tütün kutusunu görünce eğilip aldı. Elbette markası Dunhill'di. Driggs. diye seslendi heyecanla. Gel. Maymun içerde değildi. Harabeye dönmüş evin her odasına, her dolabına ayrı baktı. Tabanları öyle meşinleşmişti ki –nadiren ayakkabı giyerdi– ne cam kırıklarına ne de kıymıklara aldırdı. Driggs'ten hiçbir iz yoktu ama garaja döndüğünde, daha önce gözünden kaçan bir şeyi fark etti Kuru köşeye bir olta yaslanmıştı. Pahalı, yerlilerin kullanmayacağı türden şık ve uzman işi bir oltaydı bu. Üzerinde pas yoktu diliyle dokununca tuz tadı aldı. Zengin, balık meraklısı bir turist acaba maymuna denk gelmiş ve hayvana acıyıp yanına almış olabilir miydi. Yıldırımların kesilmesi bir saati buldu. Yağmur dinince Neville, elde olta, karanlığa karıştı. Hep kasırga sırasında yapmak istemişimdir, dedi Rosa. Teknik açıdan kasırga öncesindeyiz. Bozmasana hayalimi. Sen dedin, daha altı saat var diye. İyi. Bunu ısınma turu say o zaman. Yancy iki göğüs ucuna birer öpücük kondurup, yanağını Rosa'nın karnına yasladı. Bir de şuna Françoise adını vermeselerdi… Çok zayıf kalıyor, dedi Rosa. Saçlarını karıştırdı. Neydi demin mırıldandığın melodi. Hangi demin. Demin işte. Üstümde debelenirken. Hatırlamıyor musun mırıldandığını. Ha… Yellow Submarine. Temelde seks oyuncağınım yani. Sadece mutluyken şarkı mırıldanırım ben, dedi Yancy. Bazen dozunu kaçırırdı bir defasında Bonnie, bir Paul Simon şarkısına kaptırmışken kulaklarını kapatarak, Julio'yla birlikte siktirin gidin buradan. demişti.26 Rosa ıslık çaldı. Şu rüzgara bak yahu. Andrew da bir kasırga için bulunabilecek en şiddetli isim değildi ama yaptıkları malum. Andrew gayet güzel bir isim, Andrew. Can alacak bir kasırga için fazla ergen. Miami'yi dağıtmadan önce öyle denmişti. Kim demişti. Çıktığın kızlardan biri mi. Mariah'ydı adı. Kıskanmıştır, dedi Rosa. Kendi adı konsun istemiştir. Kaç yaşındaydın o zaman. Yirmi iki. Yancy, Françoise'dan yararlanmayı ciddi düşünmeye başlamıştı. Yirmi ikimdeyken Paris'e gitmiştim ben, dedi Doktor Campesino. Benimkilerin mezuniyet hediyesiydi. Bir gün Rodin müzesine gittim ve onca seksi heykel karşısında resmen tahrik oldum. Gittin mi sen hiç oraya. Nemflere ve minotorlara takmış adam. Müthiş şeyler yapmış. Neyse işte, Boston'dan gelme bir değişim programı öğrencisiyle tanıştım fena tip değildi. Sonunda müzenin tuvaletinde… Rodin'e karşı. Evet. Pencereden Düşünen Adam görünüyordu. İnanmak istiyorum hikayene, dedi Yancy. Tüm kalbimle. Yemin ederim doğru. Müzede ilk ve son kezdi. Yancy görmemişti Fransa'yı. Fransa dendiğinde hep dinmeyen puslu yağmurlar gelirdi aklına. Uçuş nasıl geçti. Fenaydı. Yanımdaki gariban elindeki tespihle ne kadar dua varsa okudu. Bacaklarına ne oldu senin. Bir maymun saldırdı. Kocasını kastediyorsun herhalde. Yok, şaka yapmıyorum. Feci bir yaratıktı. Rosa yakın dönemdeki hayvanlı maceralarına dikkat çekti. Önce Miami'de bir köpek kıçını ısırdı, şimdi de bu. Şansına lisanslı bir sağlıkçıyla iş tutuyorsun. O ufak alçağı kışkırtacak hiçbir şey yapmadım ben. Johnny Mendez'in kedisini kaçırmanın cezası bunlar bence. Karmaya inandığına eminim inanmayan polis görmedim daha. Neyse, yanımda merhem var. Sürsek iyi olur. Esas derdim başka benim. Gayet verimli bir öğleden sonrayı, Eve Stripling'in sevgilisine zoka takarak heba ettim. Çaktırmadan izlemekten anladığın bu yani. Aferin. Beni tanımadığına eminim ama ucu ucunaydı resmen. Rosa derin bir iç çekerek Andrew'nun kafasını kaldırdı. Maalesef, dedi, kötü haberlerim var. Şimdi vermesen. Lütfen. Rosa'nın göbeğini öptü. Havamızı bozmasın diye demin lafını açmadım, dedi Rosa. Zamansız meseleler yüzünden dikkatinin dağılmadığını hiç söyleme. Aşırı işlek bir beyne mahkum edilmişim, dedi Andrew. O'Peele'i öldüren kurşun, Phinney'yi öldürenle aynı silahtan çıktı. Doktorun evinde bulunan silahtan. Balistik raporunu bu sabah gördüm. E. Nesi kötü bu haberin. Tam umduğumuz şey bu. Key West polisi de şahane haber dedi, diye mırıldandı Rosa. Hatta öyle memnun kaldılar ki Phinney dosyasını hemen kapamaya karar verdiler. O'Peele'in çocuğu uyuşturucu anlaşmazlığı yüzünden vurduğunu, sonra kafa kıyak Miami'ye döndüğünü ve ayılınca yaptığını fark edip kendini öldürdüğünü düşünüyorlar. Salaklar. Doğrulup oturdu Yancy. O'Peele ile Phinney'nin tanıştıklarına dair bir kanıt var mıymış. Yok, dedi Rosa. Aynısını ben de sordum. Doktorun o gece Key West'e gittiğine dair bir bulgu peki. Panço ile güneş maskesi almış mı. Duval Sokağı'ndan mobilet kiralamış mı. Rosa kafa salladı. Ellerinde sadece mermi ve silah var. Bir de kimsenin umursamadığı ölü tayfa. Ben bozulmadım mı sanıyorsun. Mermiyi onlara yollayan benim yahu. Sen O'Peele için intihar raporu vermeden Phinney dosyasını kapatamazlar, dedi Yancy. Yoksa uyduruk teorileri gümler. Resmen duyurmadan dosya kapamak zor değil, Andrew. Bazen dosyalar çekmecelerde kaybolur. Biliyorum. Yancy temiz bir gömlek ve şort giymeye koyulunca Rosa tek kaşını kaldırdı. Bu fırtınalı karanlıkta nereye gittiğinizi sanıyorsunuz, Müfettiş. Oltamı az ilerdeki boş bir evde unuttum. Yarın alırız. Şimdiyse canım kızarmış balık salatasıyla bira istiyor. Tam da yerini biliyorum. Rosa gülümseyerek örtüyü üzerinden attı. Çamaşırlarım, lütfen. Yalnız şöyle bir durum var… Şimdi, soran çıkarsa evliyiz biz, tamam mı. Andros'a balık tutmaya ve ikinci bir ev bakmaya geldik. Kasırga yüzünden gidemiyoruz bir yere. Çocuğumuz var mı peki. Nereliyiz. Boca Raton'dan tabii. Sen gene doktor kal. Genel cerrah deriz. Yakın sayılır. Oğlumuz Kyle bu sene okul takımına seçildi. İkiz kızlarımız üstün yetenekli çocuklar okulunda. Köpeğimiz, Cheney adlı, huysuz mu huysuz bir buldok. Çok güzel, dedi Rosa. Evimiz de sarı bir denizaltı tabii. 27 Banyoya geçip saçını fırçalamaya koyuldu. Senin uyduruk mesleğin ne peki. Sorarlarsa yani. Yatırım yapıyorum diyeceğim ki o da kaynağı kuşkulu aile servetini yiyorum demektir. Petrol… Yok, mikroişlemciler daha iyi. Rosa elinde merhemle çıktı banyodan. Getir bakalım bacakları. Bu arada, şu sözde saldırganı görmeyi talep ediyorum. Dediklerine göre Johnny Depp filmlerinde oynamış ama sonra kovulmuş. Bugünlerde her filmde bir maymun çıkıyor, dedi Rosa. Şirin şeyler. Bu psikopat öyle değil. Hey, yavaş biraz. Kımıldama. Eve ile katil sevgilisini tuzağa düşürecek bir planın var mı. Yoksa körlemesine mi gidiyoruz. Tabii ki var, dedi Yancy. Aklı başında, iyice hesaplanmış bir plan mı. Aklı başında derken ne kastettiğine bağlı. Biliyordum. Yancy, Oy. Yakıyor ya. Yavaş biraz. diye yakındı ya, Rosa'nın bir Adli Tıp doktorundan beklenmeyecek derecede yumuşak, hassas dokunuşundan memnundu. 25 Muhafazakar eğilimli ABD'li televizyon ve radyo programcısı. (ç.n.) 26- Me and Julio Down By the Schoolyard. Paul Simon'ın suçüstü yakalanan iki ergenin tutuklanışı ve daha sonra bir rahibin araya girmesiyle kurtuluşlarını anlatan şarkısı. (ç.n.) 27- Yellow Submarine bir The Beatles şarkısı. (ç.n.) On Dokuz Claspers, uçağını kasırganın yolundaki uyduruk pistte bırakmanın aptallığa vardığı fikrindeydi. Florida'ya götürmek istemişti ama Christopher Grunion, bizi bok uçuşan bu adada bırakamazsın, o kadar, demişti. Bunun üzerine Claspers, kasırga gelmeden hep birlikte gitmelerini önermiş, Grunion'sa hiçbir yere gitmeyeceklerini söylemişti. Dediğine göre, oturdukları ev, kale gibiydi. Benim kaldığım yer ise ölüm tuzağı, demişti Claspers. Grunion ya imayı anlamamıştı ya da Claspers'ı konuk etmek niyetinde değildi. Sonuçta ortada kalakalmıştı Claspers. Kim bilir, belki kasırga uğramazdı Lizard Cay'e. Ya da kafadan dalardı ve güzelim uçak, hurda alüminyuma dönerdi. Ya, ben ne bilirim zaten, dedi Claspers. Alt tarafı pilotum işte. Ya, şeker, dedi güzel barmen kadın. Göklerin Kralı. Üçüncü kadehini dolduruyordu. Kategori İki mi bu. Dört bile çıkabilir diyo'llar. Aman ne güzel, diye mırıldandı pilot. Rüzgar, derme çatma lokantayı gölgeleyen palmiye irisini sarsıyordu. Müzik çalmıyordu tüm dikkatler, hava raporu kanalına ayarlı radyodaydı. Rocky Town'daki çanak antenlerin çoğu rüzgar yüzünden devre dışıydı –Claspers gelirken yola savrulmuş bir çanak bile görmüştü– ve vatandaşın pek çoğu fırtınaya dair son haberler için balıkçıya doluşmuştu. Hayatlarında kasırga yaşamamış gençler gülüşüp şakalaşıyor, daha yaşlılarsa radyoya yakın oturuyor, fısıldayarak konuşuyordu. Françoise'ın Exuma tarafını sıkı dövdüğü ve Andros'a doğrudan girmese bile, adanın epey sarsılacağı bildiriliyordu. Sabaha hepsi bitecekti. Claspers kadehini iki elle tutmuş, viskinin yüzeyindeki karamel dalgaları izliyordu. Mekandaki, pistte tanıştığı fasulye sırığı Amerikalı dahil yarım düzine beyazdan biriydi pilot. Balık meraklısı Andrew… Hemen yanında, muhtemelen göründüğü kadar şahane kokan bir Latin kadın oturuyordu. Ciddi içi gıcıklanıyordu pilotun. Tezgahın diğer ucundaki kadın ise eski günlerden tanıdığı, canını sıkanı vurmayı alışkanlık edinmiş bir hıyarla evli olmasa evlenebileceği bir başka güzelliği hatırlatıyordu. Kocanın alışkanlığını iyi bilmesinin sebebi, o aralar hesabına kaçak ot taşımasıydı. Donna'ydı kadının adı. Bugün herhalde ellilerine varmıştı ve muhakkak eskisinden bile güzeldi. Birkaç sene önce adamın bir genelevden çıkarken kurşunlandığına dair bir söylenti duymuştu ki koruma diye işe yarım akıllı yeğenlerini alanları genelde aynı son beklerdi. Claspers kimi geceler uçağa atlayıp Kolombiya'ya gittiğini, en sıkı gülümsemesini takınarak bir şişe şarapla Donna'nın kapısını çaldığını hayal ederdi. Oradaki pisti, kuzey burnundaki İspanyol tarzı villayı ve özellikle vadiyi gören ikinci kattaki yatak odasını gayet net hatırlıyordu. Şu güzellere benden birer bardak yollayıver, dedi barmene. Jeste Claspers'ı yanlarına davet ederek karşılık verdiler. Andrew, Latin kadını eşi Rosa diye tanıştırdı öğleden sonra gelmişti adaya. Claspers güldü. Zamanlaman berbatmış, kusura bakmazsan. Yapacak bir şeyler buluruz, canım, dedi Rosa. Sen hiç uçtun mu fırtınada. Yok. Ama birkaçını uykuda atlattım. Zannettiğinden daha kolaydır. Fırtına hazırlığını göstermek istercesine koca bir yudum aldı viskisinden. Dediğine bakılırsa cerrahtı kadın. Umarım kimse zarar görmez ama ben her ihtimale karşı malzememi hep yanımda taşırım. Bu adada, dedi pilot, hastane yerine geçersin o zaman. Biri radyonun sesini açtı. Raporu okuyan spiker neşesiz bir sesle Françoise Kasırgası'nın saatte 170 kilometreyi bulan rüzgarları topladığını bildiriyordu. Kasırga, kuzeykuzeybatı yönünde hareketini sürdürüyordu. Balık meraklısı, elini Claspers'ın omzuna atarak, Bir şey sorabilir miyim. dedi. Duyduğumuza göre Kıvrık Kuyruk'u yaptıran senin patronmuş. Grunion mıydı adı. Öyle, dedi Claspers. Rosa pilota doğru eğilerek, Bahamalar'da bir ev almayı düşündüklerini fısıldadı. Andrew bayılıyor buralara, dedi. Ben de. Bir de güneş çıktığında görün. Merak ettiğimiz, dedi balık meraklısı, acaba Bay Grunion olası bir alıcıyla tanıştırılmak ister mi. Valla ister bence. Emlakçılarla uğraşmak istemiyoruz pek. Ayrıca icabında nakit ödeyebiliriz. Nakde kimse hayır demez. Claspers hoşlanmıştı çiftten. Bir anlığına içinden gerçeği açıklamak, Grunion'ın projesinin pek hızlı ilerlemediğini, Nassau'daki bürokratların henüz pençelerini projeden çekmediklerini, yabaninin tekinin şantiyeye saldırdığını ve şimdiye dek sadece iki alıcının –biri Tayvan, diğeri Dubai'den– devremülk için peşinat yatırdığını söylemek geldi. Ama aynı anda pilotun aklına satıştan komisyon koparabileceği fikri düştü. Hem bu güzelim çiftle cennet düşlerinin arasına girmek Claspers'a mı düşerdi, canım. Rosa, Bu gece olmaz mı. dedi. Yağmur dindi nasılsa. Claspers kuşkuyla göğe baktı. Bir sonraki yağmura tahminen birkaç saat vardı ya, Grunion'la uğraşacak havada hissetmiyordu kendisini. Uygun değil bu akşam, dedi. Balık meraklısı omuz silkti. Kasırga geçsin, ilk uçakla gidiyoruz, dedi. Mütevelli heyetim dört gözle dönmemi bekliyor zaten. Belki sonra gelirim yine. Geriye bir şey kalmışsa bakarım artık. Claspers doğruldu. İki dakika durun, arayayım. Ha, bu arada soyadınızı duyamamışım. Gates, dedi Yancy. Kuzen Bill'inkiyle aynı. Rosa'nın alttan çimdiği sayesinde gülmemeyi başardı. Pilot çimdiği fark etmemişti. Suya dayanıklı telefonunu çıkarıp uzaklaştı. Birkaç çalıştan sonra telefonu Eve açtı. Claspers'ı biraz dinledikten sonra körkütük sarhoşlukla suçladı. Ne işin var dışarda. Kasırga geliyor, gerzek. Harbi alıcı bunlar diyorum. Bay Grunion fırsatı kaçırmasın istedim. Nereden biliyorsun harbi alıcı olduklarını. Of, diye düşündü pilot. Sarhoşum sahiden. Derken telefonu Grunion aldı ve kalayı bastı. İyi, tamam, dedi pilot. Aramadım sayın öyleyse. Nereden geliyormuş adamın parası. Claspers hemen mütevelli heyeti lafından bahsetti. Adamın adı Andrew Gates. Bill hesabı. Siktirsin, dedi Grunion. İyi, aman. Ben bara dönüyorum. Kıyametten sonra görüşürüz. Dur, dur. Karısından bahset bakayım. Kübalı. On üzerinden rahat dokuz nokta sekiz eder. Adı, Rosa. Süper kafalı kızlardan. Kafa kıyakken sana hepsi öyle görünür. Yok, görünmez, dedi pilot, dili dolaşarak. Doktor bu kadın. Neyse, peki. Evi bulabilir misin yoksa Egg'i mi yollayayım. Aman, yok. Yollama onu. Bara dönen pilot, bekleyen çifte toplantının ayarlandığını söyledi. Bir taksi bulursak, dedi. Andrew, taksi mesele değil diyerek yandaki masalardan birinde domino oynayan rasta şapkalı bir adama seslendi. Philip, dedi, adamımdır. Claspers şoförü piste gelip gidişlerinden tanıyordu. Philip'in Bannister Point'e gitmeye pek gönlü yoktu ama Andrew'nun çıkardığı yirmi doları görünce keyfi yerine geldi. Taksi, kırpışan bir sokak lambasının altındaydı. Claspers arkaya bindi ve Bayan Gates hemen yanına oturdu. Kocasının binmeye niyeti yok gibiydi. Ne oldu. dedi pilot merakla. Buradan sonrası Rosa'nın işi, dedi Andrew. Ben şimdilik geri plandayım. Merak etme işini iyi bilir. Homurdandı pilot. Bay Grunion pek sevinmeyecek. Balık meraklısı, Bay Grunion şaşıracak, dedi pilota göz kırparak. Philip gaza bastı Claspers yolluk aldığı viskiyi yudumlayıp, yol boyunca Bayan Gates'le sohbetin tadını çıkardı. Eve ve Christopher'la görüşmeye yalnız gitmek Rosa'nın fikriydi. Yancy'yle gidemezdi çünkü Eve'le yüz yüze geldikleri anda tanınırdı. Yancy itiraz etmeli, en azından tartışmalıydı ama galiba maymun yaralarının tedavisi sırasında, Rosa'nın yanında getirdiği tekilanın tadına baktığı için tartışmamıştı. Rosa polisçilik oynamaya fazlasıyla hazırdı Eve'in dikkatini çekmesi ve ciddi alıcı sayılmasını sağlaması kesin Christian Louboutin sandaletlerini giymişti. Ya herrü ya merrü, demişti. Sloganım bu. Küpe seçimi, Yancy'nin hiç kurcalamamayı akıl edebildiği, geçmişteki bir sevgilinin hediyesi yeşim gözyaşı damlalarıydı. Plana kusursuz demek zordu ama başlangıç fena değildi. Grunion'ın yalnızlık çeken pilotunun balıkçıya geleceğini kestirmek için bir FBI profil çıkarma uzmanına gerek yoktu hava şartları yüzünden uçamadığında Rocky Town'da gidebileceği tek yer vardı. Grunion'ın fırsata atlamasındaysa Yancy, müteahhit tayfası arasında akut kasırga kaygısı adıyla bilinen hastalığa bel bağlamıştı. Françoise Kasırgası'nın Lizard Cay'i dümdüz etmesi, Grunion'ın projesinin batması anlamına gelebilirdi. Grunion yeni alıcı, özellikle tatilci piyasasının kilit öğesi kabul edilen aşırı ödemeye hazır alıcı bulmakta büyük sıkıntı yaşayabilirdi. Mülke zarar ölçeğinde kasırgalar, yanardağ infilakları ve sızıntılı nükleer santrallerden sadece bir gıdım altta kaldıklarından, Grunion mide asidinin tümü ağzında, adanın tek yıldızlık altyapısı mahvolduğunda beş yıldızlık tesisi nasıl inşa edip pazarlayabileceğini düşünerek televizyon başında olacaktı. Eve ile Grunion, Stripling'in dolandırıcılıktan gelme parasına yüklenip Yeşil Kıyı için nakit mi ödemişlerdi yoksa yüzsüzlüğü iyice ele alıp banka kredisi mi kullanmışlardı. Yancy bilmiyordu. Önemi yoktu inşaattan satışlar gerçekleşmediği sürece Kıvrık Kuyruk batardı. Grunion bu yüzden telefonu Claspers'ın suratına kapatamamış, Rocky Town'daki Amerikalı çifti bu yüzden reddedememişti. Rosa'nın görevi tuzak kurmaktı. Dediği gibi, rol kesecek, kahramanlığa kalkışmayacaktı. Kocası Andrew'nun, kasırga ne yaparsa yapsın bu harika tropik adadan bir, hatta bir değil, iki, belki üç yer almayı arzuladığını anlatacaktı. Sonrasındaysa Eve Stripling'e, ailenin karmaşık varlık yapısından dolayı para transferlerinin ve sözleşmelerin Florida'da yapılması gerektiğini söyleyecekti. Florida'da, Yancy'nin İç Güvenlik'teki arkadaşı, ülkeye yasadışı giriş ve çıkış suçlamalarına dayanarak Eve ile sevgilisini gözaltına almak üzere ajanlarla bekleyecekti. Tanıklığı, pilot lisansının Claspers yapacaktı. Savcılar en azından bir cinayet davasını açabilecek duruma gelene kadar Eve ile Christopher'ın gözaltına kalmasını sağlamaksa Yancy'ye düşecekti. En azından plan böyleydi. Rosa şimdiye Bannister Point'e varmış olmalıydı. Yancy endişeliydi. Otopsi masası üstünde baştan çıkarıldığı andan beri böylesi bir heyecan arzusunu nasıl doyurabileceğini düşünüyordu Yancy. Rosa'yı iki katille görüşmeye yollamak, hafta sonu kaçamağına renk katmanın bir yoluydu tabii ama su yatağındayken farklı hızlarda çalışabilen seks oyuncaklarıyla deneyler yapmak çok daha güvenliydi. Yancy, Christopher Grunion hakkında, cinai melekeleri haricinde hiçbir şey bilmiyordu. Kamu kayıtlarında ya da eyalet suç veri bankasında adamın izi bile yoktu. Adamın sahte ad kullanması şaşırtıcı değildi ama ihtimal, Yancy'nin Rosa için duyduğu endişeyi körüklüyordu. Saat ona kadar geri gelmezse, kontrole gidecekti Yancy. Kol saati sekiz kırk altıyı gösteriyordu. Rüzgarın kirişlerden savurduğu tombalak bir hamamböceği tam karşısına, bir tabak kızarmış balığın yanına düştü. Yerel lezzeti tatmakla meşgul bir kadın turist çığlığı bastı. Her birinin yanağı aynı ölçüde güneş yanığı arkadaşları hemen koroya katıldılar. Altı bacaklı saldırgan derhal toparlandı, upuzun antenleriyle tarayıp, yarısı bitmiş bir kokteyl bardağının dibindeki damlalara yöneldi. Müşteriler, müdahaleye gönülsüz görünen barmene seslendiler. Tantanayı kaldıracak halde değildi Yancy. Kalktı, ilk bağıran kadının yanına gitti ve tek şaplakta böceği ezdi. Ezilme sırasında yerfıstıklarıyla kaplı bir zeminde ilerleyen kovboy çizmesinin topuklarından duyulabilecek bir ses çıktı. Yancy, izleyen sarsak birkaç alkış ile bir iki tezahürata aldırmadı. Florida'da olsalar, şimdiye kapama emrini yazmaya başlamıştı. Avucunu kokteyl peçetesiyle sildi kadınlar öteberilerini toplayıp çıkarlarken mekana pespaye kılıklı bir ihtiyar girdi ve gayet şık bir oltayı tezgaha dayadı. Yancy, barmene, Kim bu beyefendi. diye sordu. Neville Stafford. Garibim, maymununu arayıp durdu bütün gece. Hepimizin başına geliyor öyle şeyler. Benden bir bira uzatıver. Amerikalı yanına oturunca, Neville bira için teşekkür etti. Kötü günler, ha. Ya. Senin bitliye rastladım, dedi Yancy. Bacağındaki ısırık ve tırnak izlerini gösterdi. Üzüldü Neville. Amerikalı, terk edilmiş bir evde çıkan hengameden sonra kaçtığını söyledi maymunun. Ardından ekledi Bay Neville… Yanılmıyorsam bu olta bana ait. Neville başıyla onaylayarak oltayı adamın yanına koydu. Yaramaz maymunun adının Driggs olduğunu söyleyip, Johnny Depp bağlantısından bahsetti. Amerikalı, hayvanı ilkin Ejder Hanım'ın motorize tahtında gördüğünü anlattı. Kraliçe, diye düzeltti Neville. Ejder Kraliçe. Korkuttu beni biraz. He'kesi korkutur. Sevgilisi, şu Christopher Grunion hesabına çalışan yumurta kafa mı. Sen ner'den biliyo'n Mista Krissofır'ı. Kıyıya turistik tesis yaptırdığını duydum. Ö'lle. Benim kıyıma. Neville devamını getirmedi. Birasını bitirdi. Amerikalı bir tane daha ısmarladı. Sen mi sattın araziyi. Evimi yıkıp bi' de çitle çevirdi. Çok fena. Anlaşmayı benim üviy kardeş yaptı. Kimse bana so'mmadı. Neville satış meselesini baştan sona anlattı. Amerikalının, diğerleri gibi kendine deli gözüyle bakıp bakmadığını kestiremiyordu. Adam, lafın sonunda, Dediğin para epey çok, Bay Stafford, dedi. Zengin olabilirmişsin. Ne gibi. Amerikalı içtenlikle gülümsedi. Aynen. Benim adım, Andrew. Neville'in tokalaştığı el gayet kuvvetliydi. Amerikalı, Florida'nın en güney ucundaki Big Pine Key'de oturduğunu, Neville de Miami'ye iki defa ve bir kere de ben aldırmaya Fort Lauderdale'e gittiğini söyledi. Amerikalı evini, pembe ve sıcak günbatımlarını, minik geyikleri anlattı. Dediğine göre, geyikler köpek boyundaydı ilgisini çekmişti Neville'in. Her akşam gelip çalı çırpı yerlerdi, dedi Amerikalı. Sundurmamda oturur, karanlık basıp gitmelerine kadar seyrederdim. Andros'ta hiç geyik görmedim ben, dedi Neville. Domuzlar va' bi' tek. Ama sonra New York'tan Shook diye biri gelip komşu araziyi aldı ve şimdi kocaman, saçma sapan bir ev yaptırıyor. Belediyenin izin verdiği yüksekliği aşıyor birilerine rüşvet yedirmiş anlaşılan, diye devam etti Amerikalı. En fenası ne, biliyor musun. Yaptırdığı evde oturmaya niyeti yok adamın. Sıcağa ve sineklere katlanamıyor. Tek derdi, her şeyden habersiz safdilin tekine evi kakalayıp kuzeye dönmek. Amerikalı, bahsettiği komşunun araziye yaptığından ciddi rahatsız görünüyordu. Neville, Bay Shook gibisine çok rastlamıştı ama Andrew türü bir turist görmemişti hiç. Küçük geyikler n'oldu. dedi merakla. Gelmiyorlar artık. Sunta yiyemiyorlar çünkü. Adam susunca Neville, peki, ne yapacağını sordu. Sen ne yapacaksın. dedi Amerikalı. Neville, büyü yapması için Ejder Kraliçe'yi tutuşunu anlattı. Ama işe yaramadı, dedi. Üstüne bi' de maymunumu aldı elimden. O meselede en iyiyi kaptığını zannetmiyorum. O da va'. Film yıldızları işte… Başa beladan başkasını getirmezler. Bir şey göstereceğim sana. Amerikalı, altın kaplama rozetini çıkarıp barın altında, sadece Neville'in göreceği şekilde tuttu. Polis misin. diye fısıldadı Neville. Andrew rozeti tekrar cebine attı. ABD polisi Bay Grunion'la yakından ilgileniyor. Ayrıca adamın gerçek adı o değil. Kıvrık Kuyruk projesinin yasadışı yollarla, dolandırıcılıkla elde edilmiş parayla yapıldığını düşünüyoruz. Ayrıca çok tehlikeli biri olduğuna inanıyoruz. Neville evetledi. Ateş etti bana. Valla mı. Ne zaman. Kocaman bi' tüfekle. Bannister Point'teki evinin hemen yanında. Has… Amerikalı endişeyle saatine baktı. Neville, Amerikalıyla ortak noktaları bulunduğunu düşünerek birasını dikledi. Her ikisi de nadir bulunan, yerine yenisi konulamayacak bir şeyi mahvetmeye kalkışan açgözlülerden mustaripti. Derme çatma balıkçının kirişlerinden sarkan ampullerin kırpışmaya başlaması, adada elektriğin yakında gideceğine işaretti. Neville, kasırgada Driggs'in nereye saklanacağını düşünüyordu. İnşallah büyücü karının yanına gitmezdi. Nasıl bir iblis, bir maymuna sigara içmeyi öğretebilirdi. Ejder Kraliçe'yi ilk görmeye gittiğimde, dedi, Krissofır'a ait bi' şi'i götürmüştüm. Ne. Seninki gibi bi' balıkçı gömleğinin kolu. Maviydi. Kraliçe onla adama büyü yap'cak, kıyım bana kal'caktı. Bi' şi' olmadı ama. Kol mu dedin. Andrew dirseklerini tezgaha dayayıp ellerini kavuşturdu. Neville'e biraz rengi kaçmış göründü. He, yırtı'mmış bi' gömlek kolu. Krissofır'ın çöp kutusunda buldum. Yırtılmış mıydı yoksa kesilmiş miydi. Kesilmişti gal'ba. Parmağıyla makas hareketi yaparak destekledi görüşünü. Oy oy. N'oldu. Araban var mı, Stafford. Yok. Kayı'ım va' ama... Boş ver. Amerikalı biraz para çıkarıp tezgaha bıraktı ve hızla fırlayıp karanlıkta gözden yitti. Neville adamın pahalı oltasını alıp Joyous'un evine yollandı. Şıpınişi güreşin ardından hindistancevizi ve palmiyelerin hışırtısını dinleyerek Amerikalının dediklerinin, polisliği dahil, doğru olup olmadıklarını düşündü. Yirmi Ajan John Wesley Weiderman, bozuk istiridyeler yüzünden üç kilo kaybettikten sonra Plover Chase'i kovalamaya devam etmek üzere azimle Florida'ya dönmüştü. Kaçak kadının Oklahoma Soruşturma Bürosu'nu arayan emekli dermatolog kocasından elde ettiği yeni bir ipucu söz konusuydu. Dr. Clifford Witt, Bonnie Witt adını kullanan şüphelinin, doktorun erişebildiği (parolası herturlu2'ydi) bir kredi kartı hesabından harcama yaptığını keşfetmişti. Tümü Key West'te yapılan harcamalar arasında yiyecek, dudak koruyucu, sarı saç boyası, bira, prezervatif, diş ipi, araba kirası, yetmiş dokuz dolarlık benzin, dört bidon benzin ve Güney Roosevelt'teki Best Western Oteli'nde oda servisi vardı. 217 numaralı otel odasındaki adam, Nakit suyunu çekince plastiğe yüklendik, dedi. Dediğine balkırsa, adı Clyde Barrow'du ve kapısına dayanan kanun adamından etkilenmiş görünmüyordu. Ajan John Wesley Weiderman, alttan almalı yaklaşımı seçti. Plover Chase adında bir kadın tanıyor musunuz. diye sordu. Bıraktı beni ya. Topukladı. Nereye gitti. Kaçmaya devam herhalde. Bir kere suç işledin mi, falan işte. Gerçek adınızla başlayalım o zaman. Tamam ya, dedi adam, yakaladın işte. Tombalak ve güneş yanığıydı. Cody Parish'im ben. Ajan John Wesley Weiderman hemen tepki vermedi. Takip ettiği vakanın gittikçe azalıyor görünen adli sonuçlarını tartıyordu. Kurban Cody Parish diyorum. Anladım, dedi John Wesley Weiderman. Plover Chase'in not karşılığında yatağa attığı oğlandı bu. Büyümüştü. Hatta saçı dökülmeye bile başlamıştı. Onca zaman sonra yani, bir araya geldik. Facebook'tan bulmuş beni. Tam peri masalı. Hepsi günlüğümde yazılı hepsi derken, hepsini kastediyorum. Okuyabilir miyim. Önce avukat bulmam lazım, dedi Cody. Önce kitabı çıkar, sonra da herhalde filmini yaparlar. O yüzden dikkatli davranıp kimsenin sızdırmamasını sağlamam şart. Ajan, Cody'ye isteği dışında zorla kaçırılıp kaçırılmadığını sordu. Silahtan daha ölümcül bir şeyi var, dedi Cody. Amı asla yenemezsin denir ya hani… Bizzat Merle Haggard'ın 28 lafıymış. Tehdit etmedi veya bedensel zarar vermedi, öyle mi. Kalbimi paramparça etmesi sayılır mı. İngilizce dersinde tanışmıştınız, değil mi. Zamanında demek istiyorum. Normalinde değil, ileri İngilizce dersinde, dedi Cody. Süper ileri yani. Anladım. John Wesley Weiderman zerre espri anlayışına sahip değildi. Onu eskiden sevdiğim kadar seviyorum ben, dedi Cody. Hiçbir şey değişmemiş, zaman falan durmuş gibi sanki. Bu sefer niye terk etti sizi dersiniz. Ya, yok artık yani. Neyi niye yaparlar, kim biliyor. Dün üstü açık, yeşil bir arabayla geldi nesi varsa toplayıp gitti işte. Hormonları sapıttı bence. Ajan, Plover Chase'in kaçtığından kuşku duymuyordu dolapta kadın giysileri veya banyoda ruj, vesaire yoktu. Dağınık yatakta, etrafta kadın bulunsa Cody türü bir gerzeğin bile saklayacağı cinsten erkek dergileri vardı. Nereye gitmiş olabilir. Bilmem, dedi Cody. Eve. Tekrar bir araya geldiğinizden ailenizin haberi var mıydı. Babam altı sene evvel göçtü. Annem bakımevinde kendini Shirley MacLaine sanıyor. Hem ben otuz yaşındayım, arkadaşım. Yasaya uygun ve evet diyen herkesi düdükleme hakkına sahibim. Bayan Chase ise evet demekle kalmadı, evet, evet, evet, daha sert, evet, Cody, dedi. Herhangi bir yasa çiğnemedim ben yani. John Wesley Weiderman, aranan bir suçluya yardım ve yataklık etme suçuna işaret etti. Yatakta tek yaptığım aklını almaktı benim. Bu yüzden hapse mi atacaklar yani. Cody var gücüyle sağlam durma peşindeydi. Jüri sizin gibi bakabilir meseleye, dedi ajan. Ama iyi avukatlar pahalıdır. Gerçi o zaman kitabınız sayesinde zengin olursunuz zaten, değil mi. Cody terk edilmekten rahatsız görünmüyordu ama mahkemeye çıkarılma fikrinden endişelenmiş gibiydi. Ha, şimdi hatırladım, dedi. Big Pine Key'de bir eleman var Bayan Chase'in onla da bir ara şeyi olmuş. Konuştum kendisiyle. Eski bir polis. Ajan John Wesley Weiderman'ın, sözde yaban köpeklerinin açtığı yaraları göstermek için pantolonunu sıyıran Yancy'yi hemen unutması mümkün değildi. E, orada olabilir yani, dedi Cody. Onunla birlikte. İlişkilerinin bittiğini söylemişti bana. Kararları alan o değildir belki. Bayan Chase'le tanışmadığınız belli. O da olacak bir gün, dedi ajan. Elemanın yeni manita yapmasından hoşlanmamıştı, onu diyorum. Aman ne güzel falan çekti ama bozulduğundan eminim. Diyorsunuz ki adamı geri almaya gitti. Öyle mi. Bilirsin işte öyle işleri. Şimdi, adamın yeni manita, doktormuş, tamam mı. BayanChase'in katlanacağı bir durum değil yani. Hepsi günlükte yazılı. Her gece yüz kelime yazıyorum. Elle değil ama iPad'imde yani. O da sayılır, değil mi. Tabii tabii. Ajan John Wesley Weiderman, Plover Chase'i kovalamanın Oklahoma'daki vergi mükelleflerine haksızlık anlamına geleceğini fark etmişti artık. Yakalanması, eyaleti daha güvenli kılmayacak, aksine, bir öğretmen eskisiyle Weiderman'a seks düşkünü bir dangalak görünen, artık büyümüş, kitabı muhtemelen çoksatarlara girecek kurbanını boyalı basına malzeme yapacaktı. Plover Chase'in Tulsa'ya kelepçeli getirilişinin panayıra dönüşmesi işten bile değildi. Ayrıca gayet şahane bir hücre harcanacaktı. Ama Ajan John Wesley Weiderman tam bir emre itaat adamıydı ötesi, göreve yollanılabilecek, Florida Keys'ten çok daha beter yerler vardı. Şu benzin bidonları niçindi. dedi. Beriki gevşekçe omuz silkti. Kredi kartı dökümünde altı galonluk dört bidon alındığı yazıyordu. Garip. Bayan Chase bidonları tek başına çıktığı gün almıştı herhalde. Herhangi bir şekilde şiddet eğilimi gösterdiğine şahit oldunuz mu. Asla, dedi Cody. Ama dediğim gibi, büyük aşk yaşıyorduk. Belki Bay Yancy'ye farklı hisler besliyordur. Yabani bir tarafı vardı tabii. Hepsi günlüğümde. O konuda arayacağız sizi, dedi ajan. Tam çıkarken Cody, Yakalarsanız nerede bulacağınızı benden öğrendiğinizi bilmesin. Merak etmeyin, dedi ajan. Kaynaklarımızı daima koruruz. Eğitimde öğretilen cümleydi bu ve hemen her duyan yutardı. Cody Parish, terliklerini şıpırdatarak peşinden seğirtti ajanın. Yirmi galon benzin… Niye sizce. Yirmi dört. Kafasında altıyla dördü çarparken dudakları oynadı Cody'nin. Belki eve dönüş için yedekleme yapacaktı… Benzincilerde durup vakit kaybetmemek için… Hiç zannetmem, dedi John Wesley Weiderman. Sadece gerzekler öyle zannederdi çünkü. İnsanlar bidonla benzini çim biçme makineleri ve benzeri araçlar için alırdı ama kafasında çok başka bir şey dolanmayan birinin tutup dört bidon benzin alması akla yakın değildi. Doktor Rosa Campesino, eski kocası Daniel'ı nadiren düşünürdü. Eve Stripling'le birlikte Andros sahilindeki evin terasında şarap yudumlarken adamı aklına getiren şey, burnuna dolan tıraş losyonu kokusuydu. Beast Down… Daniel'ın gözde losyonuydu. Aynısını süren başka erkeğe rastlamamıştı. Tabii Rosa, yandaki odada telefonla konuşan adamın Daniel olmadığını biliyordu çünkü Daniel, iki bin dolarlık dağ bisikletiyle bir uçurumdan yuvarlanarak can vermişti. Otopsisi Montana'nın Bozeman kentinde yapılmış, profesyonel nezaket icabı Rosa'ya fakslanmıştı. Rosa gelen raporun dört kopyasını, Daniel'ın evlilikleri boyunca yatağa attığı –rezil ayrıntılarını boşanma avukatı gün yüzüne çıkarmıştı– sörf öğretmeni ve diğer üç kadına yollamıştı. Sandaletler çok güzel sahiden, dedi Eve Stripling. Teşekkür ederim. Çok rahatlar. Parlak kırmızıları dökülünce ne yapmak lazım acaba. Sprey boya mesela. Valla, iyi soru, dedi Rosa. İşler sarpa sarmadan önce geçen havadan sudan konuşma bu minvaldeydi. Eve'in kucağında, herhalde Andrew'nun boğulmaktan kurtardığı minnacık bir köpek vardı. Bay Grunion daha ne kadar telefonda kalır acaba. İş meselesi, dedi Eve. Biraz daha şarap. Elbette, dedi Rosa. Saatine baktı. Epey vakti vardı daha. Belki Kıvrık Kuyruk'taki evlerin fiyatlarını sen söyleyebilirsin bana, dedi. Eşimle şöyle denize nazır, iki üç tane yer bakıyoruz. Nakit ödemeyi düşünüyoruz. Kredi kullanmadan mı. Eve, heyecanlanmıştan çok şaşırmış görünüyordu. Anlaşmayı Florida'da yapmamız gerekecek, dedi Rosa. Andrew'nun fonlarını yöneten yerde. Para işlerine heyet bakıyor. Hiç zannetmiyorum. Nassau'daki avukatlarınızla Skype üzerinden görüşebiliriz. Onu demek istemedim, dedi Eve. İlgileneceğimizi zannetmiyorum demek istedim. Rosa kaşlarını kaldırdı. Nakit ödemeyle ilgilenmiyor musunuz. Ciddi misiniz. Şekerim, dedi Eve, bu işin ciddi hiçbir yanı yok. Gayet iyi biliyorsun. Köpek kucakta zıplayıp bir köşeye kıvrıldı. Eve bir şarap şişesi daha açtı. Dalgalar mercanları dövüyor, palmiyeler hışırdıyordu. Rosa sabırsızca bekledikten sonra, Hata bende, Eve, dedi. Ev satma işindesiniz sandım sizi. Buranın olayı şu, dedi Eve. Doğru davranmayı bilirsen doğru kimselerle arkadaşlık kurabiliyorsun. Dur, bir örnek vereyim Bahamalar gümrüğünde bir arkadaşımız var. Ne dedi, biliyor musun. Nassau'ya son günlerde Rosa Gates diye biri gelmemiş. Fresh Creek veya Congo Town'a da… Rosa Campesino diye biri var ama… Rosa, işin yan yattığını anlamasına rağmen, Kızlık soyadımı kullanıyorum, dedi. Kocan da mı kızlık soyadını kullanıyor. Listelerde Andrew Gates diye biri de yok ondan soruyorum. Eve, daracık beyaz kotuyla kurulduğu geniş salıncakta, keyfine bakıyor denemeyecek bir hızda sallanıyordu şimdi. Andrew Yancy diye biri gelmiş buralara. Keys'ten bir polis eskisi… Şahsen tanıyorum. Zırvayı kes yani. Rosa kadehi bıraktı. Bay Grunion'a akşamınızı boşa harcattığım için özürlerimi ilet, lütfen, dedi. Yanlış anlama söz konusu herhalde. Uzatmasan. Rosa sakince çantasına uzandı ve kalktı. Yazık oldu, dedi. Eve gülümsedi. Hiçbir yere gitmiyorsun, şekerim. Aynı anda kapı açıldı ve tere karışmış Beast Down kokusu burnunu zapt etti. Bir an kusacağını sandı Rosa. Rüzgara karşı, yokuş yukarı, yokuş aşağı koşuyordu. Eski günler geride kalmıştı atlet değildi artık. Bacakları ağrıyor, ciğerleri yanıyordu. Yolda ayağına batıp duran bir sürü çakıl taşı vardı. Ağrıya, sızıya katlanabilirdi. Kana da… Esas burnunun ucundakini göremeyişini, işi batırışını düşünmek ıstırap veriyordu. Karşıdan gelen araba, Philip'in taksisi çıktı. Kasabaya dönüyordu içindeki tüm ışıkları kapalıydı. Reggae sesi uzaktan bile barizdi ve ön tarafta oturan pilot sigara içiyordu. Yancy el kol salladı ya, nefesi bağıramayacağı kadar tükenmişti. Taksi hızla yanından geçip giderken, Yancy aracın tepesindeki küçük karaltıyı gördü. Bay Stafford'ın maymunu… Bir evin duvarına dayalı bir çocuk bisikletine rastlayana kadar koşmaya devam etti. Evin pencerelerine tahta çakılmıştı. Aradan ışık ve sesler geliyordu. Lastikleri inik bisikleti aldı, bindi ve dizleri gidonda pedallara yüklendi. Bannister Point'e yaklaşırken, Egg meselesi kafasına dank etti. İtiş kakış becerilerini, polislik becerilerini düşündü ve şimdiye dek Egg ebadında ve duyuları alkol yahut uyuşturucu yüzünden körelmemiş biriyle hiç kapışmadığını kavradı. Egg bu akşam muhtemelen cellat kadar ayık ve tetikte olacaktı. Şaşırtarak indirmesi zordu. Sonra diş derdi aklına geldi ve ilkin çeneyi hedeflemeye karar verdi. Kol demiri veya sağlam bir boru en iyisiydi ama bisikleti bıraktığı yerde, eve üç yüz metre mesafede bulduğu kalınca bir çam dalıyla idare etmek zorundaydı. Yolun kalanını adanın üzerine çöken koyu mor bulutların altında, yaya aldı. Evin her yanı kullanılmış araba galerisi misali ışıl ışıldı. Adalarda lüks sayılabilecek mazotlu jeneratör homurdanıyordu. Kısacası, duvarları çökmediği sürece içerdekiler kasırgayı müzik dinleyip uzanarak geçirebilirdi bu evde. Yancy hızla ilerledi ağaçların hışırtıları ayak seslerini bastırıyordu. Egg'i ön tarafta görmemişti. Arka taraf da boş görünüyordu. Eve Stripling terasta, birbirlerine dolanmış rüzgar çanlarını çözmekle uğraşıyordu. Evin etrafında, eğilip kalkarak, pencerelere göz atarak dolandı. Ne Rosa vardı görünürde ne de başkası. Karnına kaynayan bir yumruk oturmuştu adeta. Derken Eve'in minik köpeği havlamaya başladı. İçinden sövdü Yancy. Ön kapıya gitti, açıp içeri girdi. Elde dal, bileklerine saldıracak köpeği, daha aynı gün kurtarmasa çoktan boğulup gitmiş olacak köpeği beklerken, azıcık iyilik etmemin cezası, diye düşündü. Havlama kesildi birden. Yancy sessiz birkaç adım attı durdu, kulak kabarttı. Hol köşesinden kafasını uzatıp çekti. Hiçbir şey göremedi. Bu tarafa, gerzek, dedi bir ses. İlerledi ve girdiği odada karşısına tertemiz, bordo renkli bir Süper Teker'e oturmuş, Yancy'nin çiftesini dizlerine yatırmış bir adam çıktı. Hemen arkasındaki pirinç askıdan turuncu panço ve birkaç tane kara güneş maskesi sarkıyordu. Rosa nerede. dedi Yancy. Otur. Başıyla bir iskemleyi işaret etti adam. Nerede. Bende tüfek, sendeyse dal var. Sana bir soru sordum, Nick. Eve hemen çakacağını söylemişti. Ben, o kadar kafalı değil, demiştim. Ben de polis vurmayacak kadar kafanın çalıştığını söylüyorum. Serbest eliyle Johnny Mendez'den ödünç aldığı rozeti çıkardı. Gördüğün gibi, ekibe geri döndüm. Öncelikle, dedi Nick Stripling, kanunlar insanın kendi kolunu kesmesini yasaklamıyor. Belki. Belki değil, öyle. Cinayeti yasaklıyor yalnız, dedi Yancy. Charlie Phinney ile Doktor O'Peele'i öldürdün ve beni öldürmeye kalkıştın. Herhangi birini kanıtla da göreyim. Kanıtlayacağım. Bu arada senin şu sigorta dümeninden başlayalım, dedi Yancy. Federaller yaşadığını öğrenince ne yapacaklar, bil bakalım. Nereden öğrenecekler. Senden değil herhalde. Ortadan kalkacaksın çünkü. Nick Stripling'in üstünde kısa kollu ve sol kolu eksik, bordo bir balıkçı gömleği vardı. Boşta kalan gömlek kolu dikilerek, ardındaki manzara örtülmüştü. Kulaklarından biri sarılıydı ya, esrarengiz olta ustasının kimliğini bilmediği belliydi. Odayı son derece ağır, kayısıyla mum karışımı bir losyon kokusu sarmıştı. Herald'daki ölüm ilanında fotoğrafının yayınlanmadığını hatırlıyorum, dedi Yancy. Vermedik çünkü yayınlamaları için. İyi fikirmiş. Nassau'da gazeteyi görselerdi hapı yutardın. Otur dedim sana. Sabıka fotoğrafını alabilirdim aslında, dedi Yancy. Ama on küsur sene önce çekilmişti. Ehliyetimdeki resim yeniydi. Yüce bilgisayarlarınızdan bakmak gelmedi mi aklınıza. Neye benzediğinin önemi yoktu çünkü öldüğünü zannediyordum. Katilinin peşindeydim. Ağzını çarpıtarak sırıttı Stripling. Komik. Kızının haberi var mı ölmediğinden. Caitlin'i düşünme sen. Vakti gelince söylerim. Yılbaşına yetiştir bari, dedi Yancy. Ona göre alsın hindisini. Espri miydi bu şimdi. Karşıma geçmiş komiklik mi yapıyorsun yani. Unutmadan söyleyeyim koluna şahane baktım. Buzluğumda, votka ve dondurmalarla birlikte tuttum. Söylemedi mi Eve. Çok lazımdı. Parmakları yavaşça çiftenin tetiğine kaydı. Kıllı kolundaki saat parıldadı. Nick, sabırlı davrandım, bak. Rosa nerede. Süper Teker'in konsolundan bir bip sesi geldi. Aracın ayak koyma yeri yavaşça yere indi ve Nick, çifteyi Yancy'ye doğrultarak ayağa kalktı. Bir konuda haklısın, dedi. Polis vuracak kadar salak değilim. Ama böcek müfettişleri konusunda çekincem hiç yok. 28- Amerikalı country şarkıcısı ve bestecisi. (ç.n.) Yirmi Bir Gayet sağlıklı bir kolu kesmek, her şeyden önce gülle ebadında cojones29 isterdi. Nicholas Stripling bugüne dek sigorta dolandırıcılığından yakalanma tehlikesiyle karşı karşıya kalan hiç kimsenin böyle bir şey yapmadığından emindi. Kendini ölmüş göstermek sıradan, her zaman yapılan numaralardandı. Numaraya başvuranlar genellikle Meksika veya Kosta Rika'da enselenirdi. Böyleleri, iz bırakmadan denizde veya çölde kaybolunduklarında federallerin e, ne yapalım, boş verelim, dediklerini zannederlerdi. Mesele insanın ne kadar aptallık edebileceğiydi ve tek çözüm, iz bırakmadan değil, iz bırakarak ortadan kaybolmaktı. Salaklara morga yatıracak bir şeyler, gerçek insan parçaları verdin mi, tamamdı. baktıklarında kafalarında öldüğünüze dair kuşku kalmazdı. Kim kendi kolunu kesecek kadar saçmalayabilirdi. Değil mi. Eve yapmaması için yalvarmıştı ama Nick Stripling'in kodese, en açığına dahi girmeye niyeti yoktu. Miami'deki federal tayfası dolandırıcılara hiç acımıyordu Nick'in şahsen tanıdığı üç kişi çift haneli sayılarda hapse mahkum edilmişti. İçlerinden biri, Sam Amca'ya, hiç yapmadığı sekiz bin iki yüz fizik tedavisi fatura etmeye kalkmış Kübalı bir beyefendiydi. Adam üçüncü evre akciğer kanseriydi ve buna rağmen salmıyorlardı. Nick Stripling karısına içerde nezleyi bile kaldıramayacağını, hapis diye bir seçenek bulunmadığını belirtmişti. Ortabatı Mobil'in en sağlam döneminde on bir küsur milyon dolar götürmüştü Florida Amerika'nın, en kaşarların üşüştüğü sigorta üçkağıdı merkeziydi. Stripling en çakallarıyla rekabette bulmuştu kendini İpotek/çek kıranlar, kimlik hırsızları, silah satıcıları, finans casusları ve uyuşturucu kaçakçıları hepsi tıbbi malzeme piyasasına üşüşmüştü çünkü hükümetten çalmak hem daha kolay hem daha az tehlikeliydi. Sigorta dolandırıcılarının pek çoğu Nick Stripling'den daha fazla para kazanmıştı ama buna rağmen Nick, Süper Teker (ve ayrıca yürüteçler, elektrikli hastane yatakları, tansiyon aletleri ve benzerlerinin) siparişlerinden ciddi vurmuştu voliyi. Yakayı ele verirse, federaller paranın tümünü geri almaya kalkacaklardı ki hayatta kabul edemezdi. Kara parasının sürekli hareket etmesini sağlamış, Cenevre'den Barbados'a, Lüksemburg'a ve nihayetinde Nassau'daki bir bankaya, Christopher Grunion adıyla açılmış bir hesaba aktarmıştı. İsmi, Lizard Cay'deki bir kıyıya yapacağı yatırımın gereğinden fazla kurcalanmaması için uydurmuştu. Eve, Nassau Guardian'da çıkan ve zengin Asyalıların güneşe boğulmuş Bahamalar hayatının güzelliğini keşfetmesinin ardından lüks emlak piyasasından beklenen patlamayı anlatan makaleyi görene kadar, projeye kuşkuyla bakmıştı. Nasıl, Çinliler falan mı yani. Nick, sabırlı ve iyimser kalmaya gayret ederek Andros'a düzenlenecek akını bekliyordu artık. Planın en zor, Nick'i en ürküten tarafı, ameliyatı O'Peele gibi eli ayağı titreyen bir bağımlıya yaptırmaktı. Ama fazla seçeneği yoktu yasalara uyan hiçbir cerrahın yapacağı iş değildi çünkü. Adamın biri geliyor, kolumu kesmenizi istiyorum, diyor… Doktor, nesi var, diyor. Kangren mi melanoma mı. Adamsa yok bir şeyi, sadece bana gerekmiyor artık keser misiniz rica etsem, diyor… O'Peele sadece Stripling'e iş yaptığından değil, paraya feci ihtiyaç duyduğundan da peki demişti. Leblebi misali yutmaya başlayınca, haplar pahalıya patlıyordu. Ve bir de, Ortabatı Mobil batmaya başlamıştı. Kimlik numaralarını arakladıkları bunaklardan birkaçı sigorta belgelerini görmüş ve Sosyal Sigortalar'ı arayıp Süper Teker diye bir şey ısmarlamadıklarını ama gelirse gayet memnun kalacaklarını söylemeye başlamıştı. FBI etrafta dolanmaya başlar başlamaz, Stripling kepenkleri indirmiş, aralarında Gomez O'Peele'in de bulunduğu sadık çalışanlarına, gelecekte açacağı yeni tıbbi malzeme şirketinde iş vaat etmişti. O'Peele, Stripling'in kolunu kesip pervane tarafından koparılmış gibi görünecek şekle sokması karşılığında teklif ettiği beş bin dolara balıklama atlamıştı. Ameliyat, çiftin Keys'teki dairesinde gerçekleştirilmişti. Eve hemşireliği üstlenmiş, Nick haplarla uyuşturulup morfine bağlanmıştı. Stripling ameliyat testeresi ve diğer malzemeleri yeni almıştı hepsi tertemizdi. Başlamadan önce O'Peele'i bir kaba işetmiş, üstüne bir de alkol için üfleterek doktorun ayıklığını gözüyle görmüştü. Doktorun ellerinin titremeyişi, tamamen ayık çıkması takdire şayandı sahiden. Daire içinde domuz boğazlanmış gibi görünmesin diye muşambaları tercih etmişlerdi. Eve, hastane maskesinin ardında, üstüne kocasının kanları sıçrarken gözyaşlarına boğulmuş, doktorsa bir yandan enerji içeceği diklerken diğer yandan İç Savaş'ı düşünmüştü. Ne yapmıştı o çağın cerrahları. Savaş alanında kesmişlerdi kol ve bacakları. Hepsi veya en azından çoğu çocuk yaştaydı ne anestezi vardı ne de antibiyotik… Botların iplerini söküp yara dikmiş, kurt kaynayan açık yaraları bandaj yerine pis üniformalardan kopardıkları şeritlerle sarmışlardı. Kurtulacağım, toparlanacağım, demişti Nick Stripling kendi kendine. Feci acımıştı ama omzu. Ağrıdıkça ağrımıştı. Ama sonunda özgür kalmıştı işte. Tüm edevatıyla balığa çıkacak şekilde donattığı teknesini ameliyattan bir gün önce batırmıştı. Eve kiraladıkları bir botla takip etmişti. Stripling neden kullanmaya kalkmadığı merak edilmesin diye cankurtaran botunu da kancayla yırtmıştı. Ardından Eve'in getirdiği bota atlamış ve teknenin Atlantik sularına gömülüşünü seyretmişlerdi. Ertesi sabah bıçak altına yatmış, akşamınaysa kolu gidip köpekbalıklarına atmışlardı. Florida Keys'te boğulmak demek, köpekbalıklarının ziyafet sofrasına düşmek demekti. Kol saati mi. Saati almasının bir nedeni vardı Eve, Rolls Royce'u niye uçurumdan atacaksın, demişti. Hem, saatini çok seversin sen diye ilave etmişti ki haklıydı. Nick'in nazarında Tourbillon tam bir sanat eseriydi. Bir çekiç kafanın midesine gitmesini istememişti. Birkaç hata yapmışlardı, kesin. Birincisi, Anam Ağlar IV'ün gerzek tayfasıydı. Eve limanı dolaşmış, tayfaları incelemiş ve oğlanı bizzat seçmişti. Kolu gösterip ertesi sabah Anam'ı kiralayacak kuzenine şaka yapmak istediğini söylemişti. Kol, tıp fakültesindeki kadavralardan, merak etme sen, demişti. Manyak fikir, kuzeninin üniversitedeki ruh hastası arkadaşlarından çıkmaydı. Masalı yutan Phinney, Eve üç bin doları sayarken resmen altına kaçırmıştı. Ama sonra çenesini tutamamış, Key West'te önüne gelene içki ısmarlamaya başlamıştı Stripling çok geçmeden kafayı iyice bulduğu bir anda koldan da bahsedeceğini anlamıştı. Bir mobilet kiralayıp oğlanı, bir bar çıkışında süprüntü sevgilisiyle yakalayıp nallamıştı. Soygun süsü vermek uğruna cüzdanını bile almıştı. Oğlanın hayatının en büyük işinden indirdiği paradan geriye yedi yüz iki dolar kalmıştı. Hepsini baştan yapma şansı bulsaydı… Ama işte, kolu buldurmanın tek yolu, ton peşindeki hevesli bir turiste tutturmaktı. Başta Eve kolu, sürüklenip kıyıya vurmuş gibi göstermek için birinin evinin önüne falan bırakmayı önermişti. Ama Nick rakun, kedi veya köpeklerin kolu kapabileceğinden endişelenmişti. Unutulmaması gereken, kolun bulunması ve Nick'e ait olduğunun belirlenmesinin gerektiğiydi. Ölü ilan edilmesi, federallerin peşini bırakmasının üstüne bir de hayat sigortasından gelecek tatlı para demekti. Stripling gömleğinin boş kolunu karısına göstererek, Onca rezilliği spor olsun diye çekmedim ben. demişti. Çolak kalmayı hayal ettiğimi mi sanıyorsun. Kısacası, Nick'in kolunu balık yerine kullanarak eski turist kazıklama dümenini çevirmesi için tutmuşlardı Phinney'yi. Oğlan çenesini tutabilseydi sorun çıkmayacaktı. Gerzek… Caitlin sorununu halletmek için haddinden fazla beklemek, iki numaralı hataydı. Bu da Nick'in kararıydı. Eve'le evlendiğinden beri kızıyla arası açıktı. Caitlin'in de çenesi düşüktü ve ayrıca bir asker eskisiyle evlendiğini unutmamak lazımdı. Simon Cox öyle doğrucuydu ki bir defasında Salı yerine Perşembe günü bahçe sulayan komşusunu, sırf uyduruk bir eyalet yasasını çiğnediği için şikayet etmiş, adamcağıza elli dolar ceza kestirmişti. Caitlin'in, kocasına Nick'in planından bahsetmesi, baston yutmuş it soyunun iki dakika içinde soluğu FBI'da alması demekti. Stripling kızını bu yüzden planından haberdar etmemişti sonunda Simon'dan, herifin kazık karakterinden sıkılıp boşanacağını ummuştu. O zaman Nick durumu açıklamak için deniz uçağını, mesela doğum gününde yollayıp kızına sürpriz yapacak ya da benzer ucuzlukta başka bir numara çekecekti. Bu arada cenaze töreni düzenlenecekti. Stripling kızının Yancy'yle –kolu zimmetinde tutan polisle– cenazede konuşmaya başladığını sonradan öğrenmişti. Bütün Keys gazetelerinde yazmasına rağmen, Caitlin fal ve alışveriş sayfaları dışında bir şeye bakmadığı için Yancy'nin artık polis olmadığından habersizdi. Hırslı, açgözlüydü kızı haliyle Eve'in kocasını öldürdüğü ve mirasa konma peşinde koştuğu yollu senaryoyu kuruvermişti. Anlaşıldığı kadarıyla Yancy'ye bunları anlatmıştı. Öğrendikleri, polis eskisini Ortabatı Mobil'e, oradan Gomez O'Peele'e götürmüş, sonucundaysa sabık doktor, Stripling'i arayıp bu sefer susmak için para talep etmişti. O'Peele telefonda, dedektifin teki geldi, demişti. Sigorta şeyiyle ilgili bir sürü soru sordu. İnanmıyorsan adını vereyim. Yancy'ye Süper Teker ve form doldurma ve özellikle kendine ölmüş süsü verebilmesi için kolunu kesmesi konusunda hiçbir şey söylemediğine yemin billah etmişti doktor. Ama demişti, açıkçası sen gününü gün ederken ve kanun adamları kapıma dayanırken daha ne kadar dayanırım, bilmiyorum. Bir beşlik daha işlemez mi, Nicky. Bulursun, biliyorum. Tamam, peki, demişti Nick Stripling. Ardından lateks eldivenleri giyip adamın evine gitmiş, Charles Phinney'ye yaptığı sürprizin aynısını yapmıştı. Tek farkı, bu seferkine intihar süsü vermesiydi. Sonra sıra Caitlin'i halletmeye gelmiş, bunun için de her sevgi dolu ebeveynin yapacağı üzere, cırlayıp duran şıllığa Eve vasıtasıyla önden üç beş atıp ardından sigorta parasının yarısını söz vermişti. Eve parayı kırışmaya hevesli değildi ama böylesinin en hızlı ve ucuz yol olduğunda hemfikirdiler. Caitlin teklife balıklama atlamış, babası için tuttuğu yas, milyonerlik hevesi karşısında gaz sızıntısı misali dağılmıştı. Eve'in katilliği konusunda atıp tutması mı dediniz. Mucize kavlinden unutuvermişti Caitlin. Derhal Yancy'yi arayıp Eve hakkında yanıldığını, yas yüzünden falan saçmaladığını söylemişti. Babam teknesi devrilince boğuldu, o kadar, demişti. Kız hâlâ bilmiyordu babasının yaşadığını. Geçmişte yaptıkları ve Simon dangalağı ortadayken, Stripling'in tek evladına açılmak için acelesi yoktu. Üçüncü ve galiba en beter hataysa, Yancy'yi öldürmeye kalkışması, daha doğrusu, becerememesiydi. Eve adamla kolu almaya gittiğinde tanışmıştı. Tuhaf biri ama zararsız görünüyor, demişti. Daha sonrasında dedektiflikten böcek devriyesine şutlandığını öğrenmişlerdi Citizen'ın bunu haber yapmasının nedeniyse adamın daha önce sevgilisinin kocasına yüzlerce turistin gözü önünde elektrik süpürgesiyle saldırmışlığıydı. Nick'e pek zararsız görünmemişti adam. Ama Eve, inan bana, şekerim, demişti. Tehdit değil bize o adam. Ama adam O'Peele'in kapısına dayanıp soru sormaya başlayınca, haklıymışsın, demişti. Ortadan kalkmalı. Stripling, iti hemen halledip kanala atmayı planlamıştı. Kaza süsü verecekti Kıyıya sarhoş kafayla balık tutmaya gitmiş, vesaire. Vurmaktan daha mantıklıydı çünkü eski polis bile olsa, öteki türlüsünü yetkililer mutlaka kurcalardı. Fakat o gece, Yancy kurşun misali dibe battığında kuşkuya düşmüştü Nick. Yeterince sert vurmuş muydu acaba. Ya dipte uyanıp karşı kıyıya yüzerse ne yapacaktı. Sahiden de öyle olmuştu anlaşılan. Yancy karşı kıyıya geçmişti ve artık Caitlin'in Eve hakkında söylediklerinin doğruluğundan emindi çünkü Eve'in yeni sevgilisini onu öldürmeye yolladığı açıktı. Sonra ne yapsın beğenirsiniz Yancy. Duck Key'deki apartman dairesine gitmiş nacağı ve kemik parçalarını bulmuştu. Bunları Caitlin'e anlatınca, kız derhal Eve'i, Eve de panikle Nick'i aramıştı. Yeni bir sorun çıkmıştı karşılarına Yancy çıkartmak için mahkeme emri almadan, kolu mezardan almak zorundaydılar. Haliyle Eve, ölmemiş eşini öldürmekten tutuklanabilirdi. Böylece iki pisliğe, Nick'in tek elle uğraşması bütün gece sürmese kendi yapacağı bir iş için para ödemek zorunda kalmışlardı. Ama mezar soyguncuları buluşma yerine gelmeyince topuklamışlar, şafakla uçağa atlayıp Andros yoluna çıkmışlardı. Öğleye doğru mezarlık idaresinden acil başlığıyla gelen bir e-posta, Eve'e kocasının mezarının taciz edildiğini bildirmişti. Derhal araması isteniyordu. Şanslarına, mezarlık çalışanları, zorla açılmış tabut haricinde hiçbir delile rastlamamışlardı. Kol mu. İki pisliğin kolu çıkardıktan sonra ne halt ettiklerini kim bilebilirdi. Kaybolup gittiği sürece nereye gittiği hiç umrunda değildi Nick'in. Kola ne duygusal ne de başka yönden bağlıydı. Şimdiyse esas derdi –kasırganın üstüne hem de– kendi çiftesiyle nallamaya hazırlandığı Andrew Yancy'nin Bahamalar'a gelmesiydi. İşin aslı, ceset yok etmek için zamanlama gayet uygundu. Bir sürü insan kasırgalarda kaybolur, uçup giderdi. …böcek müfettişleri konusunda çekincem hiç yok, diyordu Nick Stripling. Yancy'nin en son bunları duyması niyetindeydi. Tam o sırada Eve içeri girdi. Merhaba, Bayan Stripling, dedi Yancy. Yine görmek ne güzel seni. Eve kocasına sert bir sesle, Burada yapma, dedi. Çünkü. Pislik çıkacak çünkü. Depozitomuz yanacak. Stripling kendini zor bela tutarak, Ciddi misin sen. dedi. Yeni bir halı alıveririz yahu. O saate kadar temizliği kim yapacak peki. Bu evde iki ele sahip kim varsa o yapacak. Hayır, Nicky. Çıkarıp dışarda vuruyorsun adamı. Sinirden eli titremeye başlamıştı Stripling'in silahı doğru tutamıyordu. Eve'e, gidip müziği sonuna kadar açmasını söyledi. Bir dakika, dedi Yancy. Karın haklı. Her yana kanlı barsaklar saçılacak. Sonra beni sürükleyerek çıkarman gerekecek. Bir sürü iz kalır geriye. Adli Tıp illa bulur. Sussana sen. Yancy omuz silkerek, Dışarısı rüzgarlı silah sesi duyulmaz. Tabii, patron sensin, Nick, dedi. Eve… Rosa nerede. Stripling, Tek laf etme. diye bağırdı karısına. Ancak işi dışarda halletmenin faydalarını görebiliyordu. Kasırgayla yağmur, saçılacak kanı temizlerdi. Kalktı, çifteyle Yancy'yi dürterek dışarı çıkardı ve evin kuzey tarafına yürüttü. Eve çok geçmeden yanlarına geldi. Burası iyi, dedi Stripling. Yancy endişeli görünüyordu damlalar yüzünde patlıyordu. Derken karanlıktan cırlak bir havlama yükseldi. Ardından Eve, Tillie. diye bağırdı. Gel buraya, kızım. Şımarık yavru ortalıkta koşturmaya başlamıştı. Götür şunu. diye bağırdı Nick. Tillie. Gel kızım. Otur. Tillie. Yancy ıslık çaldı ve hayvan hiç beklemeden kollarına atılıverdi. Nicky, dur. diye haykırdı Eve. Yancy gülümseyerek köpeği göğsüne bastırdı. Beni vurursan Tillie de gider, dedi. Eve kopmak üzereydi. Hayır. Nick. Sakın. Ya, maalesef, dedi Yancy sakin bir tonla. Çiftelerin sorunu bu. Hem gürültü ederler hem de kocaman bir delik açarlar. Stripling diş gıcırdatıyor, aralıksız inen damlalar yüzünden gözlerini kırpıştırıyordu. Çifte mi. Tek elle kullanılacak şekilde tasarlanmamıştı. Nick gibi irikıyımlar için bile zordu. Ağırdı, kayıyordu. Bırak köpeği. dedi. Tillie'nin pembe dili hepten sarkmıştı. Yancy hayvanın hem başını, hem karnını okşuyordu. Kaygısızca silahı bırakmasını söyleyince, Nick gülerek kafayı yiyip yemediğini sordu. Bu zavallıcığı öldürmek istemezsin herhalde, dedi Yancy. Hanımın kalbi kırılır. Her yan kanlı parçayla dolar. Yenisini alırım, dert değil. Eve, Hayvan. diye haykırarak kocasıyla uyanık lokanta müfettişinin arasına giriverdi. Nick Stripling'in planı mı. Boka batmıştı birdenbire. 29- Testis. (ç.n.) Yirmi İki Hatırlamıştı Tillie. O kadar şaşırmamıştı Yancy. Bir zamanlar takıldığı bir veteriner hanım, köpeklerin, birinin kokusunu bir kere aldıktan sonra asla unutmadıklarını söylemişti. Dediğine bakılırsa, kurtlardan süs köpeklerine kadar tüm türlerin belleklerinin merkezi burunlarıydı. Stripling barsaklarını dökmek üzereyken, ufaklığın hiç beklenmedik bir atletik beceri sergileyerek kucağına zıplayıvermesine gene de şaşırmıştı. Hayvanın hamlesini, onu sahte balıkçılık gezisi sırasında köpekbalığı kaynayan sulardan kurtarmasına duyduğu şükrana saymıştı. Tillie'yi canlı kalkan niyetine kullanması Eve için feciydi belki ama Yancy, Stripling'in sırf işini bitirmek uğruna hayvana kıyabileceğini düşünmüyordu. Hayvancığa duyduğu sevgiyle ilgisi yoktu mesele ev içi huzurdu Köpeği vurursa Eve asla affetmezdi ve Eve'in sadakatini yitirmesi, yeni başladığı hayatı iyice yan yatırabilirdi. Hoş, Yancy, elinde köpek yerine, Bahamalar gümrüğünde hoş karşılanmayacağını bildiği için evinde bıraktığı tabancayı tutmayı tercih ederdi elbette. Dizkapakları kollarında Tillie varken de çifteye karşı savunmasızdı sonuçta. Yancy yere düşmeden köpek havaya savrulur, Stripling'e açık hedef doğardı. Aynı fikir galiba Nick'in de aklına –ama maalesef tam karısı araya girdiğinde– gelmişti. Eve'in Rubens'e layık kalça genişliği, Nick'in dizlere hedef almasını imkansız kılıyordu artık. Tüfeği bırakmasını söyle, dedi Eve'e. Yoksa yavrucağın kafasını koparırım. Dramatik etki adına, parmaklarını köpeğin incecik boynuna doladı. Yalan söylüyor. dedi Stripling. Umrunda mı sanki senin. diye haykırdı Eve. Tekrar Yancy'ye döndü. Lütfen, lütfen bir şey yapma. Böbrek sorunu var zaten… Konuşarak halledelim. Ünlü dermatolog Dr. Witt'e yaptıklarımı görmüşsündür. İnternette bolca var. Yancy kadını, akla hayale gelmedik hainlikler yapabileceğine inandırmak istiyordu. Eve, son kez soruyorum Rosa nerede. Rosa'nın bir şeyi yok. Değiş tokuş yapabiliriz belki… Ha. Kes sesini. Nick Stripling'in yaklaşımı hiç verimli değildi doğrusu. Eve kocasına hırsla parmak hareketi çektikten sonra Yancy'ye, sevgili yavrucuğunu bırakırsa Rosa'yı salıvereceğini söyledi. Rosa'yı sağ gördüğüm anda, yanıtını verdi Yancy. Tillie parmaklarını yalamaya başlamıştı kötü adam pozlarını korumak zorlaşıyordu. Stripling, ağız dolusu küfrettikten sonra Yancy'ye alçak orospu evladının teki olduğunu söyledi. Şiddetlenen rüzgarda sesini duyurmak için bağırıyor, Yancy ise elinden kaçıp savrulmasın diye yavru köpeği iyice sıkı tutuyordu şimdi. Işığı arkadan alan Eve'in kızıla çalan saçları uçuşuyordu koluyla yüzünü korumaya çalışıyordu. Yağmur şiddetle ve rüzgar yüzünden neredeyse yatay yağmaya başlamıştı. Çekil. diye böğürdü Nick Stripling. Hayır. diye karşıladı Eve. Değiş tokuş yapacağız. Asla. Yancy, Stripling'in esir değişimine yanaşmamasına şaşırmadı. Düşünceleri kaçmaya kaydı çolak alçaktan daha hızlı koşabileceğinin farkındaydı. Çiftenin öldürücü menzili fazla değildi ve şiddetli hava şartları, lehineydi. Ama tereddüt ediyordu. Buradan kaçabilsem bile, Rosa'yı nasıl kurtarırım, diye düşündü. Büyük ihtimalle evin içinde bir yere kapamışlardı sevgili doktorunu. Çoktan öldürmedilerse elbette. Kaçma fırsatı, öfkeden köpüren Stripling'in ani bir hamleyle karısını, çiftenin namlusuyla yana savurmasıyla ortadan kalktı. Tillie, Eve'in kaygan çimlere boylu boyunca savruluşunu ciyaklarcasına havlamaya başlayarak protesto etti. Stripling'in bağırarak dizkapaklarını patlatacağını beyan etmesi üzerine Yancy, ufak köpeği göğüs hizasından bel hizasına indirdi. Nick'in ifadesi, tek koluyla silahı tutmakta zorlandığı açıkça görülmesine rağmen değişmedi. Tillie'ye aldırmadan tetiğe asılmaya kararlıydı. Bu arada Eve dizleri üzerinde doğrulmuş, çılgınca el çırparak köpeği çağırmaya başlamıştı. Hayvansa buna karşılık Yancy'nin kollarında viyaklayıp debelenmeye girişti. Yancy sonunda, İyi, aman, diyerek hayvanı yere bıraktı. Tillie heyecanla anacığına koştu köpeğini hevesle kucaklayan Eve, Yancy'ye, Teşekkür ederim, dedikten sonra kocasına baktı Vursana artık şunu. Yancy'nin son pişmanlıklarının en affedilmezi, Doktor Rosa Campesino'nun iki katille buluşmaya gitmesine izin vermesiydi. Gerçek polisler gibi gizli göreve girme konusunda öyle hevesli, öyle sakin ve öyle kendinden emindi ki… Ama gene de izin vermemeli, boş ver, başka numara düşünürüz, demeliydi. Ama nadiren haklıyken bile kadınlara hayır diyemiyordu Yancy. Zaafı sonunda ölümcül çıkmıştı. Yancy son bir zaman kazanma çabasıyla çifteyi işaret ederek, Kurşunlar çoktan ıslanmıştır, Nick, dedi. Bakalım öyle miymiş. Nick gayet sakindi şimdi. Yancy derin bir nefes aldı. Gözlerini yummayı düşündü ama öylesinin ancak idam edilen keşişlere yakışacağına karar verdi. Ne ruhani bir yanı vardı ne de huzur bulacağı kanısındaydı ölümün çekici gelen hiçbir tarafı yoktu nazarında. Kollarını kavuşturdu, dimdik durdu ve donuk bir sesle, Cehenneme kadar yolun var, çolak puşt, dedi. Eve'in kocası, yapımları için gerekli paranın sigorta dümeninden geldiği kolayca tahmin edilebilecek, bembeyaz otuz iki dişiyle sırıtarak yanıt verdi. Yancy, dürüst lokanta müfettişi sıfatıyla bu derece parlak ve beyaz dişler edinemezdi hayatında son gördüğü şeyin kara parayla aklaşmış dişler olması hiç hoş değildi. Beklenen patlama sesi geldi. Ama ne patlayan çifte ne de sağanak altında yere devrilen Yancy'ydi. Lipscomb çiftinin sahici meşe parkede karar kılması Evan Shook için heyecan verici bir gelişmeydi. Deerfield Beach taraflarındaki bir ustadan pek ballı bir fiyat almıştı adam, ölçümler için bizzat gelmişti. Evan Shook, zemin ustasıyla kalfası rahatça işlerini halledebilsinler diye işçilere erken öğle molası verdi kapıda sırıtarak dikildi. Sırıtıyordu çünkü zeminin metrekaresini tamı tamına biliyordu ve Lipscomb çiftine kaktıracağı fiyatı önceden hesaplamıştı. Tanımadığı bir araba, girişe yanaştı. Arabadan koyu takım elbiseli, geniş omuzlu bir adam inip eve doğru yürümeye başlayınca, Evan Shook içinden umarım, dedi, yeni inşaat müfettişi değildir. Aylardır görüştüğü diğer müfettiş, Delano'da iki gece ve bir Marlins maçına loca koltukları karşılığında yükseklik ve diğer ihlalleri görmezden gelmeyi kabul etmişti. John Wesley Weiderman, dedi adam. Oklahoma Soruşturma Bürosu'ndanım. Görgü gereği el sıkıştılar. Evan Shook, Ortabatı'dan bir kanun adamının, Ford ve Jayne Lipscomb'un müstakbel malikanelerinin mermer basamaklarında ne aradığını tahmin edemiyordu. Valla içeri buyrun derdim, dedi Evan Shook, fakat gördüğünüz gibi, inşaat henüz bitmedi. Güzel ev, dedi Ajan John Wesley Weiderman. Hava otuz beş dereceydi ve ajandan ter fışkırıyordu. Komşunuz Bay Yancy'yi son günlerde görüp görmediğinizi sormaya gelmiştim. Evan Shook içinden, şimdi ne çıktı yahu, diye düşünerek, Bir iki gündür görmedim, dedi. Arkadaşınız mıdır. Yok, pek tanımam kendisini. İçinden Yancy'nin birkaç tahta eksik dolaştığını söylemek geldi ya, bir polisi diğerine kötülemek ters tepebilirdi. Meslek birliği, biraderlik vesaire… Tehlikede olduğuna inanmamı gerektiren sebepler var, dedi John Wesley Weiderman. Hayda… Ne tehlikesi. Kimden. Kovaladığım bir kaçakla ilgili. Evan Shook tanıdık bir ürpertiyle titredi. Önce yaban köpekleri, şimdi de kaçak bir psikopat… Benim dört çekerde konuşalım, dedi Evan Shook. Kliması canavardır. Aracın için serin ve hoştu. John Wesley Weiderman iç genişliği ve döşemelerin kalitesini övdü, yakıt tüketimini sordu. Çevreye zarar rakamlarını önemsemez göründü. Kasırga gelirse, dedi, kuzeye mi gideceksiniz. Yok. Biraz eser, biraz yağar ama fazla zarar vermez. Bahamalar'ı fena vuracağı kesin ama. Evan Shook, kasırganın gidişatını Miami televizyonlarının abartma meraklısı hava raporcularından takip ediyordu. Françoise'ın beklenmedik bir dönüş yaparak batıya yönelmesi halinde, evin tüm gedikleri alelacele kapatılacaktı. Lipscomb çifti villalarının yerle bir olacağı korkusuyla saat başı telefon açıyordu. Şu kaçaktan bahsetsenize, dedi. Evan Shook'un endişesinin Yancy'nin güvenliğiyle ilgisi yoktu derdi, mahallenin huzuru ve bu huzurun bozulmasının sözleşme imzasına yapabileceği etkiydi. Yeni evleri için duydukları tüm heyecana karşın, Lipscomb çiftinin, civarda işlenecek bir cinayet karşısında imzadan kaçma ihtimalleri yüksekti. Evan Shook, Yancy'nin hayatını tehlikeye atacak ne yaptığını merak ediyordu kim bilir, belki zamanında içeri tıktığı bir gangster kaçmış ve intikam yemini etmişti… Adı, Plover Chase, dedi John Wesley Weiderman. Bonnie Witt adını kullanıyor. Tanıyor musunuz. Tanımıyorum. Yancy'nin sapığı kadın mıymış. Bir ara sevgiliymişler. Ya… Kaçık Yancy'nin başka bir manyakla takılması şaşırtıcı gelmemişti Evan Shook'a. Kocasından aldığımız bir fotoğrafı var yanımda. Bay Yancy sizi kız arkadaşlarıyla tanıştırdı mı hiç. Yok. Evan Shook fotoğrafa baktı. Geçen gün buradaydı bu kadın, dedi. Genç bir tip vardı yanında. Yarım akıllı bir şey. Ayrılmış ondan, dedi John Wesley Weiderman. Benim eve yerleşmişlerdi. Çadır, uyku tulumları falan… Ta bilmem nereden gelmişlermiş soyulduk demişti kadın. Motel parası verdim. Evan Shook, geri vermeden önce fotoğrafa bir daha baktı. Evet, kesinlikle bu kadındı. Ama Yancy'den bahsetmedi hiç. Ajan Weiderman, Plover Chase'in Tulsa'da bir seks suçundan hüküm giydikten sonra kaçtığını söyledi. Nasıl bir seks suçu. Evan Shook'un hayal gücü devreye girmeye heveslenmişti derhal. O kısmına hiç girmeyeyim. Ama tehlikeli, öyle mi. Anladığım kadarıyla, yeni biriyle, bir doktorla çıktığı için Bay Yancy'ye kızgınmış. İkisine de zarar verme niyeti taşıdığından şüpheleniyoruz, dedi John Wesley Weiderman. Ancak Bayan Chase'in geçmişinde şiddet suçu bulunmuyor. İşlediği suç için… İstismar diyebiliriz. Evan Shook yalandan ayıplama pozlarında cık cık çekti. Oysa feci ilgisini çekmişti anlatılan. Hayatında hiçbir kadının cinsel istismarına maruz kalmamıştı ama karısının ve son aylarda metresinin yatak odasında yaptıkları tekdüze uygulamaların yanında pek çekici göründüğü kesindi. Oklahoma'dan gelen kanun adamı, Aşk üçgenleri beladır, dedi. Kişilerin verecekleri tepkileri öngörmek mümkün değildir. Bana, Bayan Chase'in hesaplaşmak üzere buraya gelebileceği söylendi. Kundaklama türü bir girişim mümkün bence. Evan Shook, Yancy gibi bir komşuyu kaybetmenin mahallenin hayrına dokunacağını düşünmekle birlikte, Eyvah eyvah, dedi. Yancy'nin döküntü evinin, emlak fiyatlarına zarar verdiği açıktı. Kaçak kadın evi yakmaya kalkarsa, Lipscomb çiftine, Yancy'nin elde sigara uyuyakaldığı yollu acıklı bir hikaye uydurabilirdi. Lütfen komşunuzda olağandışı bir durum görürseniz haber verin, dedi Ajan John Wesley Weiderman. Elbette. Kartvizitiniz var mıydı. Var. Şu resmi bir daha görebilir miyim. Neme lazım… Alın, sizde kalsın. Bende kopyaları var. Evan Shook, uygunsuzluğunu gayet iyi bildiği hevesini gizlemeye çalışarak, Teşekkür ederim, dedi. Neville, Christopher ve kadınının evine koşturan Yancy adlı adamı aklından atamadığı için bir türlü uykuya dalamıyordu. Neden Christopher'ın kesik gömlek kolundan bahsedince o kadar heyecanlanmıştı acaba. Neville, Amerikalı polisin –sahiden polisse– Yeşil Kıyı mücadelesinde kendine arka çıkabileceğini umuyordu. İyi ama kasırga kapıya dayanmışken tek başına ne yapacağını sanmıştı. Christopher'ı tutuklamaya mı niyetliydi. Bir şey yapamadan Egg pestilini çıkarır hatta adamı öldürebilirdi bile… Neville kalktı, giyindi, Yancy'nin oltasını aldı ve Joyous'un evini arka kapıdan terk etti. Joyous'un kızının bisikletini ödünç aldı ve Bannister Point'e varana dek var gücüyle pedal bastı. Çok geçmeden karşısına bir çift far çıktı tam gaz giden bir araba yüzünden yoldan çıkmak zorunda kaldı. Christopher'ın sarı cipiydi bu Şoför mahallinde oturansa Egg'di. Kocaman ellerinden biri direksiyonda, diğeriyse siyah saçlı, dehşete kapılmış bir kadının saçlarındaydı. Neville kadının Kübalı yahut Porto Rikolu olabileceğini düşündü. Christopher'ın evine vardığında, sırılsıklam ve rüzgar sersemiydi. Neredeyse yatay yağan yağmur, evin ışıklarında gümüş iğneciklere dönüşüyor hindistancevizi ağaçları, delirmiş devler misali sarsılarak eğiliyordu. Neville için bu manzara, daha önce kasırga geçirdiğinden, o kadar cehennemden çıkma değildi. Eve yaklaşırken silah seslerini duyunca atıldı, gölgelerde kalmaya dikkat ederek ilerledi. Evin kuzey tarafında üç kişi, kudurmuş yağmurun altında dikiliyordu. İçlerinden biri, Bay Yancy'ydi. Diğer ikisinden biriyse kucağında domuz yavrusu ya da benzeri bir yaratık tutan bir kadındı. Christopher'ın kadını… Neville'e arkası dönük duran adamsa Egg kadar irikıyım ama çok daha fazla saçlıydı. Herhalde Christopher'dı bu adam ve Yancy'ye doğrulttuğu da herhalde bir tüfekti. Üzerlerine düşen ışık Neville'e Christopher'ın suçluluğunu ve Amerikalının önemini bir kez daha gösteriyordu. Christopher, ciddi