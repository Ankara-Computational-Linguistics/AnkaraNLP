Ahmet Necdet Sezer, Erol Cansel, Haşim Kılıç ve Yalçın Acargün'den oluşan Anayasa Mahkemesi tarafından "sosyal bir sınıfın diğer sosyal sınıflar üzerinde egemenliğini kurmayı" ve "Devletin ülkesi ve milletiyle bölünmez bütünlüğünü bozmayı amaçladığı", ve "kullanılmasına yasal olanak bulunmayan bir adla kurulduğu ve kapatılan bir siyasi partinin devamı olduğu" gerekçeleriyle oybirliğiyle kapatıldı. Simpsonlar (21. sezon) "Simpsonlar" yirmi birinci sezon, ilk kez 27 Eylül 2009 tarihinde gösterime girmiş olan Simpsonlar serisinin 21. sezonudur. Bu sezon Amerikan Primetime televizyon dizisi olarak yayımlanacak. Bu fark için Gunsmoke'un yerini "Simpsonlar" alacak. Kimyasal oksijen ihtiyacı Kimyasal oksijen ihtiyacı ya da kısaca KOİ, su ve atıksu örneklerinde kirliliğin derecesinin belirlenmesinde kullanılan en önemli test parametresidir. BOI'nin aksine tasarım parametresi değil, bir kirlilik parametresidir. KOİ değeri, BOİ'nin aksine biyolojik yollarla ayrışmayan bazı maddeleri de içerebilmektedir. Dolayısıyla aynı su numunesine ait KOİ değeri, BOİ değerinden her zaman için yüksektir. Takruriler Takruriler. Kuzeybatı Afrika'da bugünkü Mali, Moritanya ve Senegal topraklarında yaşayan yaklaşık 800.000 nüfusa sahip halk. Sözcüğün kökeni Senegal dilinde Tokorôrdan gelir. Bu sözcüğün anlamının ise eski Batı Afrika devletlerinden "Tekrûr'a mensup" olduğu tespit edilmiştir. Hâmi-Zenci ırklarının karışımı olan bu halk 19. yüzyıla kadar putperest inancına sahipken, bu yüzyıldan itibaren Müslümanlık inancını kabul etmeye başladı. Pöl adı verilen bir dil konuşan halk, 18. yüzyılda Osman Fodyo'nun kurduğu Takruri Krallığı'nın aslî halkı olduysa da 19. yüzyılda bölgeyi sömürgeleştiren Fransa'nın egemenliğine girdi. Naja Naja, elapidae ailesinden zehirli bir yılan cinsidir. Kobra adını paylaşan pek çok cins olmasına rağmen, "naja" genellikle kobralar olarak bilinen en tanınan ve en yaygın olan yılan grubudur. "Naja" cinsi 20, 22 tür içerir, ancak son yıllarda geçirdiği birkaç taksonomik revizyondan sonra, kaynaklar büyük çeşitlilik gösterir. Tür Afrika, Orta Doğu, Hindistan, Güneybatı Asya ve İndonezya boyunca dağılmıştır. Eski Hintçedeki "nāga", İngilizce: 'snake', Germen: "*snēk-a" Proto-IE: *(s)nēg-o- eşasıllıdır. "Naja" türleri uzun ve göreli olarak ince yılanlardır. Çoğu tür 1,8 m veya daha fazla uzunluğa erişebilir. Tamamı boylarının dörtte biri kadar yerden yükselip, boyunlarını düzleştirerek potansiyel avcılarıa karşı kendilerini daha büyük gösterebilirler. Maréchal, nous voilà ! Maréchal, nous voilà ! (anlam: Mareşal biz buradayız !), Mareşal Philippe Pétain'a adanmış Fransızca şarkı. Resmî kayda göre bu şarkının şiiri 1941'de André Montagnard tarafından yazıldı ve müziği André Montagnard ve Charles Courtioux tarafından bestelendi. 1937 Fransa Bisiklet Turu için bestelenen Frédo Gardoni'nin "Voilà le Tour qui passe" ile "çarpıcı benzerlik" vardır. SASEM (Société des auteurs, compositeurs et éditeurs de musique) bestecisi, 1945'te Auschwitz'te ölen Casimir Oberfeld'in "La Margoton du bataillon" adlı eseri ile olan "garip benzerlik" ten dolayı uyardı. II. Dünya Savaşı sırasında Fransa ve kolonilerinde André Dassary tarafından yorumlandı. "La Marseillaise" işgal döneminde Vichy Fransası'nın ulusal marşı olarak kaldı. Ancak İşgal Bölgesi (Fransızca: La zone occupée)'nde La Marseillaise yasaklandığı için "Maréchal, nous voilà !" resmî marşı oldu ve düzenli bir şekilde radyodan yayınlandı. Takruri Krallığı Takruri Krallığı, 1848 yılından 1893 yılına dek bugünkü Mali, Senegal, Nijer, Nijerya ve Çad'ın bir kısım topraklarına hakim olan devlet. Takruri öndegelenlerinden Osman Fodyo'nun açtığı cihad sonucunda kuzey Nijerya'nın kuzey ve Mali'nin batı bölgeleri işgal edildi ve Osman Fodyo fethettiği her bölgeye ailesinden bir vali atayarak merkezi Senegal'de yer alan Futo olan bir krallık kurdu. Ele geçirilen bütün bölgelerdeki putperestler Müslümanlığa geçirildi. Takruri Krallığı 1861'de Bambara Krallığı'na son verdi, ancak Senegal, Benin ve Cezayir'den etki alanlarını tüm Batı Afrika'ya yaymaya çalışan Fransa karşısında askeri başarı sağlayamadı ve 1880-1893 arasında tüm toprakları Fransızların eline geçti. Mali'nin en güneyindeki Sikasso'nun Fransızların eline geçmesi ve son kral Bakembe'nin 1 Mayıs 1898'de öldürülmesiyle devlet tamamen tarihe karıştı. Hever Kalesi Hever Kalesi, Boleynler'in aile evidir. İngiltere'nin Kent bölgesinde bulunmaktadır. 13. yüzyılda inşa edilmiş ve Londra Valisi Geoffrey Boleyn tarafından 1462'de malikhaneye dönüştürülmüştür. mary boleyn 4X 4X oyunları, strateji oyun türünün bir çeşididir. "4X" tabiri, İngilizce olan 4 kelimeden gelmektedir: "eXplore, eXpand, eXploit ve eXterminate" (). Bu tür strateji oyunları 2 ye ayrılırlar: Sıra tabanlı ve gerçek zamanlı. Sıra tabanlı oyunda, bir oyuncu kendi sırası geldiğinde sınırlı bir hareket yaptıktan sonra sırası gelen diğer oyuncunun hareketini bitirmesi bekler. Gerçek zamanlı oyunda, tüm oyuncular aynı anda oynarlar ve belli bir hareket sınırlaması yoktur. ALF Dersim ayaklanmalarÄ± Dersim ayaklanmaları, Osmanlı Devleti döneminde Dersim bölgesinde 19. yüzyılın ikinci yarısı ile 20. yüzyıl başlarında çıkmış isyanlara verilen ad. Osmanlı döneminde yüzyıllarca yurtluk ve ocaklık biçiminde özerk olarak yönetilen Dersim bölgesinde, Tanzimat döneminde aşiret ve beylerin etkinliğini kırmak için Osmanlı devletinin otoritesi sağlanmaya çalışıldı. Bu amaçla 1847’de merkezi Hozat olan Dersim Sancağı kurulmuştur. Bu amaçla Osmanlı devletince Hozat ve Mazgirt'te kışlalar ilan edilmiş, bunun yanı sıra zorunlu askerlik kapsamında Dersim bölgesinde yaşayanları askere almaya çalışmışlar ancak bunda başarılı olunamamıştır. Ayrıca aşiret liderleri ve yerel beylere bölgede umum müdürlüğü, kaymakamlık, askeri görevler verilmesinin yanı sıra bazı aşiret reislerinin sürgüne gönderilmesi de Osmanlı'nın bölgede otoritesinin tesis etmeye yeterli olmamıştır. 1875'te Ahmed Muhtar Paşa tarafından Dersim ve birçok ile mutlak otoriteyi kabul ettirilmeye çalışılması Dersim aşiretleri tarafından kabul edilmedi. Kafkasya'da Rus tehlikesine karşı yönetim doğudaki gücünü Kafkasya konuşlandırmıştı. Haydaran ve Demenan aşiretleri plan kurarak ayaklanmanın çıkacağı zamanı iyi ayarladılar. 93 Harbi'nin çıktığı 1877 yılında ayaklanmayı başlattılar. Ayaklanmacılar Hozat ve Mazgirt'e girerek kışlaları yakıp, şehirlerde tahribata sebep oldular. Bölge yine sancak olunca özellikle Koçgiri ve Şamuşaklı aşiretleri önderliğinde yeni bir ayaklanma patlak verdi. Bu ayaklanma tam olarak bastırılmadığından sonraki sene Haydaran, Demenan ve Kureyşan aşiretlerinin de katılımıyla ayaklanma büyüdü. Uzun süren çatışmalar sonucunda kazanan yine Dersim aşiretleri oldu. Ve 1895 yılında da sürüp gitti. 1893–1905 yılları arasında Dersim Sancağı'nda küçük çaplı olaylar yaşanmakla birlikte kısmen sakin dönem yaşandı. 1905 yılındaki olaylar üzerine aşiretler üzerine harekete geçilmek istense de sonradan bundan vazgeçilmiştir. Aynı yıl içerisinde Kırgan aşiretinin isyanı yaşanmış, Osmanlı güçleri ile Osmanlı yanında yer alan Kavuşağı, Arslanuşağı, Bezgaruşağı ve Yukarıabbasuşağı aşiretlerinin ortak harekatında Kırgan aşireti reisi Süleyman Ağa'nın öldürülmesiyle isyan bastırılmıştır. Dersim'in doğusundaki bazı aşiretlerle Nazımiye'yi işgal ele geçirdi. Daha sonra aşiretler Dersim'in büyük bir bölümüne hakim oldu. Ruslar'ın savaştan çekilmesinden sonra Galatalı Şevket Bey komutasındaki Osmanlı güçleri bölgedeki aşiretleri etkisiz hale getirdi. Sonraki yıllarda Kürtlerin bağımsızlık ayaklanmalarına katılmayan Dersim aşiretleri, 1937-1938 yıllarında Dersim İsyanı olarak adlandırılan olaylarda yeniden ayaklandı. Bu isyanı Seyit Rıza gerçekleştirdi. Bu ayaklanma bastırıldıktan sonra Türkiye yönetimini kabul eden aşiretler bir daha ayaklanamamıştır. Ray Liotta Raymond Allen Liotta (d. 18 Aralık 1954; Newark, New Jersey) Amerikalı oyuncu ve seslendirme sanatçısı. Baba Dağı Cobb County, Georgia Cobb County, Amerika Birleşik Devletleri'nin Georgia eyaletinde yer alan bir yerleşim birimidir. Merkezi ve en büyük şehri Marietta'dır. Cobb County, adını 19. yüzyıl başlarında ABD Temsilciler Meclisi'nde Georgia senatörü olan Thomas Willis Cobb'dan almaktadır. Marietta şehri ise, adını karısı Mary Moore Cobb'dan almaktadır. Cobb County, birkaç başka bölge ile birlikte Georgia Genel Kurulu'nun 3 Aralık 1832'de çıkardığı beyannameyle Cherokee County'den ayrıldı. 2000 sayımına göre Cobb County'nin nüfusu 607.751'dir. County'nin nüfusu giderek büyümeye devam etmektedir. Birleşik Devletler Nüfus Bürosu'nun 2009 tahminine göre, County'de 701.355 kişi yaşamaktadır. Cobb County, Georgia Metropolitan Bölgesi'nin içinde bulunan ve Atlanta–Sandy Springs–Marietta'yı içinde bulunduran Atlanta Metropolitan Bölgesi'nin bir parçasıdır. Birleşik Devletler Nüfus Bürosu'na göre Cobb County, Georgia'nın en eğitimli county'si ve Amerika Birleşik Devletleri'ndeki en eğitimli on beşinci county'dir. Ayrıca, ABD'deki en zengin yüz county'den biridir. Bambara Krallığı Bambara Krallığı, 1660 ile 1861 arasında bugünkü Mali topraklarının bir kısmında hüküm süren devlet. Başkenti Mali'deki Ségou şehri olan devletin bilinen ilk kralı Mamari Kulibali'dir (Bitòn Coulibaly). Kısa bir süre bölgenin en önemli kentlerinden biri olan Timbuktu'ya da hakim olan devlet, köle ticareti ile oldukça zenginleşti. Ancak 1861 yılında Takruri Krallığı saldırısına dayanamadı ve tarih sahnesinden silindi. Bugün de Mali nüfusunun yaklaşık %40'ını Bambaralar oluşturmaktadır. Hürmüz Adası Hürmüz Adası "(Farsça:" جزیره هرمز")", Basra Körfezi'nin girişinde İran'a bağlı ada. 11. ilâ 17. yüzyıllar arasında hüküm sürmüş Hürmüz Emirliği'ne de evsahipliği yapan ada 1507-1622 yılları arasında Portekiz'e tâbi olmuştur. 1552'de Piri Reis tarafından da kuşatılan ada, 1622'de Şah I. Abbas tarafından fethedilerek İran topraklarına katılmıştır. Volkanik bir yapıya sahip olan adanın tatlı su kaynakları oldukça kısıtlıdır. İran adanın su ihtiyacını anakaradan döşediği tatlısu boru hattı ile sağlamaktadır. İdari olarak İran'ın Hürmüzgan Eyaleti'ne bağlıdır. FC Levadia Tallinn FC Levadia Tallinn , Estonya'nın başkenti Tallinn'de kurulmuş spor kulübüdür. Estonya'nın en başarılı ikinci kulübü sayılabilir. 6 kez lig şampiyonluğu ve 3 kez Estonya Süper Kupası elde etmiştir. SK FC Levadia 1998'de metal imalatçısı OÜ Levadia şirketinin ikinci lig kulübü olan FK Olümp Maardu'ya sponsor olmasyla kuruldu. Takımın yeni adı FC Levadia oldu. Bu destek sayesinde takım Estonya 1. ligi Meistriliiga'ya çıktı. Bu sırada takıma takviye yapılırken Tallinna Sadam kulübü kapanıyordu. Takımların başkanları birleşmeye karar verdiler ve takım FC Levadia Talllinn adını aldı. Takım 1999 sezonunda Ligi, Lig Kupasını, Estonya Kupasını ve Estonya Süper Kupası'nı kazanarak muhteşem bir sezon başlangıcı yaptı. 2000 sezonunda da ligi, Estonya Kupası ve Estonya Süper Kupasını kazandı. Takım, Şampiyonlar Ligi elemelerinde Shakhtar Donetsk'e iki mağlubiyeti dışında o sezon hiç yenilmedi. Geçen diğer sezonlar içinde lig ve kupa şampiyonlukları yaşadılar. 2007'de A takım oyuncuları kontratlarını uzatmadıkları için genç takıma yollandılar. Liglerinde son 3 sezondur şampiyonluk yaşayan takımın son 5 senede 4 şampiyonluğu vardır. Meistriliiga 2009'u da 1. olarak sürdürmektedirler. En kötü dereceleri 3.lüktür. Estonya Kupası tarihinde bir çeyrek final dışında hep yarı finale kadar kalmışlardır. Avrupa kupalarına ilk kez 1999-2000 UEFA Kupası'na katılarak girdiler. Ancak Steaua București'ye iki maçta da yenildiler. 2000-01 sezonunda ilk kez Şampiyonlar Ligi'ne katıldılar. Galler takımı Total Network Solutions'ı 2-2 ve 4-0 ile elediler. Bu skorlar takım tarihinin ilk Avrupa beraberliği ve galibiyeti oldu. Sonraki turda Shakhtar Donetsk'e 4-1 ve 5-1 yenilerek elendi. 2004-05 sezonu UEFA Kupası'nda İrlanda takımı Bohemians'ı elerken ilk deplasman galibiyetlerini aldılar. Sonraki turda Bodø/Glimt'e penaltılarla elenerek 3. tura çıkma şansını kaybettiler. En başarılı Avrupa sezonunu 2006-07 UEFA Kupası'nda geçirdiler. İlk turda Fin FC Haka'yı 2-0 ve 0-1'lik sonuçlarla eledi. İkinci turda Hollanda'nın önemli takımlarından FC Twente ile deplasmanda 1-1 berabere kalıp kendi sahalarında aldıkları 1-0'lık galibiyetle üçüncü tura çıktılar. Estonya tarihinde bir Avrupa Kupası'nda üçüncü tura çıkan ilk takım oldular. Gruplara kalmadan önceki son turda İngiliz Newcastle United'a kendi sahalarında 1-0, deplasmanda da 2-1 yenilerek elendiler. 2009-10 UEFA Şampiyonlar Ligi elemelerinde ilk turda Polonya şampiyonu Wisła Kraków'u 1-1 ve 1-0 ile eleyerek dikkat çekti ancak ikinci turda Debreceni VSC'ye 2 maçta da 1-0 yenilerek elendi. Ancak oradan 2009-10 UEFA Avrupa Ligi play-off'larına katıldı ve Galatasaray ile eşleşti. 20 Ağustos 2009'daki Ali Sami Yen Stadyumunda ilk maçta 5-0 yenildi, ikinci maçta ise Galatasaray 1-1 berabere kalarak 2009-10 UEFA Avrupa Ligi'nden elenmiştir. FC Levadia'nın stadı 2000'den beri Kadrioru Stadı'dır. Stat, Estonya'nın en eski stadı olup 4,750 kişilik kapasiteye sahiptir. Stat 13 Haziran 1926'da açılmıştır. A. Le Coq Arena açılana kadar Estonya millî futbol takımının da stadı olmuştur. 'a kiralÄ±k 'a kiralÄ±k 'a kiralÄ±k La det swinge "La det swinge" (Türkçe: ""Sallansın""), Bobbysocks! adlı pop grubu tarafından seslendirilen Norveççe şarkıdır. Şarkı, 1985 Eurovision Şarkı Yarışması'nda Norveç'e ilk birinciliğini kazandırmıştır. Şarkı, radyoda çalınan eski rock'n'roll dansına bir övgü niteliğindedir. İşlediği konu bir yana bırakılırsa şarkı geleneksel biçimde yazılmıştır. Saksafonun eşlik ettiği ezgi, 1980'lerin havasını yansıtmakta ve yer yer 1950'li yıllara geri dönmektedir. Şarkı, Eurovision yarışma gecesinde İtalya'yı "Magic Oh Magic" adlı parçayla temsil eden Al Bano ve Romina Power'ın ardından ve yarışmaya Birleşik Krallık adına katılan "Love Is" adlı parçayı seslendiren Vikki Watson'dan hemen önce sahne almıştır. Oylama sonucunda 123 puan toplayan şarkı en yakın rakibini 19 puan farkla geride bırakmıştır. İki müzisyen ilk kez Eurovision'da boy gösterdikleri gecede göz kamaştırıcı açık mor ceketlerle sahneye çıkmışlardır. Krogh, siyah-beyaz çizgilerden oluşan göz alıcı bir gecelik giymiştir. Andreasson 1994 yılında Norveç'i Eurovision'da bir kez daha temsil etmiş ve "Duett" adlı parçayı Jan Werner Danielsen ile birlikte seslendirmiştir. 1996 yılında bu kez tek başına sahne alan şarkıcı, İrlandalı Eimear Quinn'in ardından ikinci olmuştur. Krogh ise 1971'de tek başına katıldığı yarışmada "Lykken er" adlı şarkıyla 17. (sondan ikinci) olmuştur. Bir sonraki 1986 yarışması'nı kazanan Belçikalı katılımcı "J'aime la vie" adlı şarkısıyla Sandra Kim olmuştur. Norveç'i 1986 yılında "Romeo" adlı parçayla Ketil Stokkan temsil etmiştir. "La det swinge" Eurovision'da elde ettiği başarının ardından Norveç tekliler listesinde zirveye yükselmiş ve İsveç, İsviçre, Avusturya, İrlanda ve Birleşik Krallık listelerine girmeyi başarmıştır. Hürmüz Emirliği 1050'den 1600'lü yılların başına kadar Basra Körfezi'nin girişindeki Hürmüz Adası'nda hüküm süren emirlik. Stratejik bir noktada olmasından dolayı Hürmüz Boğazı ve Basra Körfezi ticaretini kontrol altında tutabilen emirlik sırasıyla Büyük Selçuklu Devleti'ne, Kirman Selçuklu Devleti'ne, Salgurlular'a, İlhanlı Devleti'ne, Muzafferiler'e, Timur Devleti'ne, Karakoyunlu Devleti'ne ve Akkoyunlu Devleti'ne tâbi olduktan sonra Safeviler'in yüksek hükümranlığını tanıdı. 1507'de Portekizli kâşif Afonso de Albuquerque'in ayak bastığı ada 1512'de Portekiz egemenliğine girdi ve emirlik yıllık vergisini her yıl Portekiz İmparatorluğu'na vermeye başladı. Bu dönemde, Hürmüz Emiri IV. Turan Şah, veziri ise Osmanlı amirallerinden Hamid Reis idi. 1552 yılında Türk denizcisi Piri Reis'in komutasındaki Osmanlı donanması tarafından kuşatıldıysa da, harekat başarıya ulaşmadı ve emirlik adanın 1622'de Safevi Şahı I. Abbas tarafından fethine dek Portekize bağlı kaldı. Safeviler adayı ele geçirdikten sonra emirliğe de kesin olarak son verdiler ve adayı doğrudan İran'a ilhak ettiler. Mario Vazquez Mario Adrián Vázquez (d. 15 Haziran 1977), Porto Rikolu-Amerikan R&B şarkıcısı. The Bronx, New York'ta dünyaya geldi. 2005 yılı başında FOX kanalında yayınlanan "American Idol" yarışmasının dördüncü sezonunun yarışmacılarından biridir. Vazquez, Ağustos 2005'te Clive Davis ve Davis'in şirketi Arista Records ile anlaşma imzaladı. Vazquez'in menajerliğini Arnold Steifel üstlendi. Houstonlu rapçi Mike Jones ile çalıştığını ifade eden Vazquez; albümü için Ne-Yo, Soulshock and Karlin, Lester Mendez, Scott Storch ve Luny Tunes gibi isimlerden de destek aldı. Ancak bu isimlerden çoğunun şarkıları albüme giremedi. Vazquez'in kendisiyle aynı adı taşıyan ilk stüdyo albümü 26 Eylül 2006'da Arista Records etiketiyle yayımlandı. Albüm, ilk haftasında 12.000 sattı ve "Billboard" 200 listesine 80 numaradan giriş yaptı. İki hafta içinde ilk iki yüzün dışında kalan Vazquez; diskalifiye olan Corey Clark, finale kalamayan Ayla Brown ve William Hung'dan sonra en başarısız üçüncü "American Idol" yarışmacısı unvanına sahip oldu. Albümden ilk tekli olarak yazarlığını Ne-Yo'nun ve yapımcılığını Stargate'in üstlendiği "Gallery" parçasını seçti ve parçayla "Billboard" Hot 100 listesinde 35 numaraya yükseldi. Albümün ikinci teklisi ise Şubat 2007'de radyolarda çalınmaya başlayan "One Shot" oldu. Vazquez, 2008 yılı başında Arista Records şirketinden ayrıldı. Geitvatnet Geitvatnet; Norveç'in Nordland idari bölgesine bağlı olan Ballangen belediyesi sınırları içerisinde bir göldür. 9.87 km² yüzölçümüne sahip gölün kıyı uzunluğu 24.87 km'dir. Fellvatnet Fellvatnet; Norveç'in Nordland idari bölgesine bağlı olan Gildeskål belediyesi sınırları içerisinde bir göldür. 2.72 km² yüzölçümüne sahip gölün kıyı uzunluğu 7.91 km'dir. Jengelvatnet Jengelvatnet; Norveç'in Nord-Trøndelag idari bölgesine bağlı olan Ballangen belediyesi ve Nordland idari bölgesine bağlı Grane ve Hattfjelldal belediyeleri sınırları içerisinde bir göldür. 2.54 km² yüzölçümüne sahip gölün kıyı uzunluğu 12.89 km'dir. Musiq Soulchild Taalib Johnson (d. 16 Haziran 1977, Philadelphia), bilinen adıyla Musiq Soulchild veya Musiq, Amerikalı şarkıcı. Soul, funk, alternatif, blues, caz ve hip hop türlerinde müzik de yapmaktadır. Musiq Soulchild, "Aijuswanaseing" adını taşıyan ilk stüdyo albümünü 2000 yılında yayımladı. "Just Friends (Sunny)" parçası ilk tekli olarak piyasaya sürülürken; ikinci tekli "Love" "Billboard" Hot 100 listesinde yirmi iki hafta boyunca yer aldı. İkinci albümü "Juslisen"'ı 2002 yılında yayımlayan Musiq, bu albümle "Billboard" 200 listesinde zirveye oturdu ve platin plak kazandı. "Halfcrazy" ve "Dontchange" parçaları tekli olarak yayımlandı. 2003 yılında "Soulstar" adındaki üçüncü albümünü yayımladı. Bu albümden "Forthenight" ve "Whoknows" parçaları tekli olarak yayımlandı. Musiq, müzik kariyerinde dört yıllık bir ara verdi ve Def Jam'den ayrılarak Atlantic Records şirketiyle anlaştı. Mart 2007'de dördüncü albümü "Luvanmusiq"'i yayımlayan Musiq; albümden üç şarkıyı tekli olarak piyasaya sürüldü: "B.U.D.D.Y.", "Teachme" ve "Makeyouhappy". 18 Eylül 2008'de San Francisco'da verdiği bir konserde "OnMyRadio" adlı beşinci albümünü duyurdu. Albüm, 2 Aralık 2008'de raflardaki yerini aldı. Albümün ilk teklisi "Radio" parçası oldu. Ardından Mary J. Blige ile düet "IfULeave" ve ballad "SoBeautiful" parçaları yayımlandı. Serbedârîler Serbedâriler, İlhanlı Devleti'nin yıkılışından sonra İran'da kurulan ve Horasan ile Esterabad yörelerinde 1337-1381 arasında hüküm süren devlet. Yöneticileri Şii inancına sahipti. Serbedariler'in 11 hükümdarı bulunmuştur. Bunların listesi şudur: Bu hükümdarların 10'u değişik nedenlerle öldürülmüştür. Serbedârlar tarafından sürekli olarak desteklenen ve himaye edilen Şia-i Bâtıniye mezhebi bu sayede yaptığı hamlelerle yeniden hayât bulmağa uğraşmaktaydı. Serbedârlar hükûmeti Horasan’da meşhur Ebû Bekir Beyhakî’nin de memleketi olan Beyhak kasabasına bağlı “Şîʿa-i Bâtıniye” mezhebinin en yaygın olduğu “Paştin” köyünde doğan Abd’ûr-Razzak adında bir kişi tarafından kurulmuştu. Şeyh Cevrî’nin hâlifesi Emîr Seyyid İzz’ed-Dîn Suğundî’nin nâkibi olan “Seyyid Kıvâm’ed-Dîn” daha İlhanlılar devrinde “Mazenderan” ve “Sari” yörelerinde şiddetli Şiî propagandalarını başlatmış bulunmaktaydı. Bu devirde Horasan’da hiç eksik olmayan isyânların başında mutlaka bir şeyh ya da Şia-i Bâtıniye tarafından idare edilmekte olan bir zâviye bulunmaktaydı. H. 737 / M. 1337 yılında Serbedârlar Hükûmeti’nin kurucusu olan Abd’ûr-Razzak’ın kardeşi Vecd’ed-Dîn’in de aralarında yer aldığı çok mühim kuvvetlerle Tus şehrinin üzerine yürüyen Hasan Cevrî müridlerinden “Derviş Aziz” tarafından Horasan’da büyük bir ihtilâl çıkartıldı. Türkistan, Belh, Tirmiz, Herat, Hâf, Khûhistan, Kerman, Meşhed, Nişapur gibi büyük şehirlerin tamamı Hasan Cevrî müridlerinin denetimi altına alındı. Devlet, 1381'de Timur Devleti taraf覺ndan ortadan kald覺r覺ld覺. Denizlispor 1967-68 sezonu Profesyonel olarak katıldığı Türkiye 2. Liginde ilk sezonda başarılı sayılabilecek bir grafik çizen Denizlispor, 1967-68 sezonunda daha da başarılı sonuçlar almayı başardı. Altan Santepe yönetiminde özellikle iç saha maçlarında aldığı başarılı sonuçlar almıştır. Lige hızlı bir başlangıç yapan Denizlispor üst üste topladığı puanlarla ligi 2. sırada götürdü. Sezon sonuna doğru bocalama evresine giren Denizlispor 31. maçın sonunda 37 puanla 5. sıraya kadar gerilemişti. Daha sonraları tekrar toparlanıp son haftalardaki maçlarını üst üste kazanarak ligi 46 puanla 2. sırada bitirdi. Profesyonel liglerdeki henüz ikinci sezonu olmasına rağmen ligi ikinci sırada bitiren Denizlispor biraz daha dikkatli olabilseydi belki de futbol tarihinde ender görülebilcek bir başarıya imza atacak ve kurulduğu yılın ertesinde 1. lige çıkma başarısını gösteren ilk takım unvanını elde edecekti. Sezon sırasında en dikkat çeken konu ise yaşanan maddi sıkıntılardı. Ekonomik sorunları gidermek için yöneticilerden bir kısmı kulübe gelir sağlamak için İstanbul seferine çıkıp gece düzenlediler. Bunda kısmen de olsa başarı sağlandı ve bir süre daha rahat nefes almayı beceren kulüp yöneticileri, yeni arayışları da sürdürdü. Takım kadrosu Nevzat, Miran, B.Bülent, K.Bülent, Saki, Ati, Erol, Güngör Selvan, Mehmet, Şükrü, Feridun, Muammer, Melih, Ahmet, Ekrem, B.Ali, İsmet, Tevfik ve K.Ali'den oluşuyordu. Denizlispor'un 4-4-2 dizilimini kullandığı 1967-68 sezonundaki genel maç dizilişi aşağıdaki gibidir: Carmit Bachar Carmit Bachar (4 Eylül 1974 doğumlu) Amerikalı dansçı, şarkıcı ve oyuncu. Başarılı pop/R&B grubu, Pussycat Dolls'un eski üyesi, Nicole Scherzinger ve Melody Thornton ile birlikte grubun baş vokalistlerinden birisiydi. Bachar, Eylül 2009 da çıkaracağı albümü için gruptan Mart 2008 de ayrıldı. Bachar Pussycat Dolls grubuna 1995 yılında bir vodvil şovu sırasında katıldı. Grubun en eski üyelerinden birisidir. 2006 ve 2007 yıllarında grupla birlikte PCD isimli albümünün tanıtımı için turlara katıldı ve Şubat 2008 de kendi solo albümü için gruptan ayrılacağını açıkladı ve Mart 2008 de ayrıldığı resmi sitelerinde ilan edildi. Fierce ve Cream gibi hit şarkılarıyla müzik dünyasının ilgisini çekmeyi başardı ve 2011'in başlarında ilk albümünü çıkaracağını duyurdu. Part of the List "Part of the List", Amerikalı pop/R&B şarkıcısı Ne-Yo'nun bir şarkısı. Yazarlığını ve yapımcılığını Chuck Harmon ve Ne-Yo'nun üstlendiği şarkı, Ne-Yo'nun üçüncü stüdyo albümü "Year of the Gentleman" için kaydedildi. Şarkı, Mayıs 2009 itibarıyla Amerika Birleşik Devletleri radyo istasyonlarında çalınmaya başladı. Şarkının video klibi Taj yönetmenliğinde çekildi ve Nisan 2009 itibarıyla müzik kanallarında yayınlanmaya başladı. Goy Goy (İbranice: גוי, kurallı çoğulu "goyim" גוים ya da גויים), ulus anlamına gelen İbranice bir kelimedir. Ancak tarihte ve günümüzde Yahudi olmayanlar için de kullanılmıştır. Tevrat'ta Yahudiler ve Yahudi olmayanlardan bahsedilirken 550 kez kullanılmıştır. Tevrat'ın ilk kitabı Tekvin'in (Yaratılış) 12. babında Tanrı, Avram'a, ona inananlardan büyük bir ulus ("goy gadol") yaratacağını buyurur. Günümüzde ise goy kelimesi "Yahudi olmayan kimse" anlamında kullanılır. Ancak "goy" kelimesi gâvur kelimesine benzer, hakaret içeren bir anlam da yüklenmiştir. Örneğin Yidiş dilinde, "Er hot a jidischen Kopp" ("Onda bir Yahudi kafası var") "O zeki biri" anlamına gelirken, "Er hot a gojischen Kopp" ("Onda bir goy kafası var") "O zeki değil" anlamında kullanılır. Åžabos goy Şabos goy (Yidiş שבת גוי "shabbos goy", Modern İbranice גוי של שבת "goy shel shabat") Yahudiler için kutsal olan Şabat günü, Yahudilere yasak olan şeyleri Yahudilerin yararına yapan, Yahudi olmayan (Goy) kimse. Yahudiler için Şabat günü çalışmak, ateş yakmak, araba kullanmak gibi şeyler yasak olduğundan Yahudiler için bu işleri yapan gönüllü kişilere denir. Sinagoglar'da Yahudi olmayan ve böyle işlerde yardımda bulunan kimseler vardır. Yavuz Sultan Selim Camii (Mannheim) Yavuz Sultan Selim Camii Almanya'nın Mannheim kentinde bulunan, 12 Mart 1993 tarihinde inşaatına başlanıp 2 Mart 1995 tarihinde açılan, 2500 kişilik kapasitesiyle Almanya'nın en büyük ikinci camisidir. Tasarımı Diyanet İşleri Türk İslam Birliği tarafından mimar Hubert Geißler ve Mehmet Bedri Sevinçsoy'a yaptırılmıştır. Minaresi 36 m yüksekliğinde olan cami, o günün parasıyla 10 milyon Alman markına mal olmuştur. Athlético de Coléah Athlético de Coléah, Gine'nin başkenti Konakri merkezli profesyonel futbol kulübü. Şu an Gine'nin en üst düzey futbol ligi Gine Ulusal Şampiyonası'nda mücadele etmektedir. Ismaël Bangoura, Amara Bangoura, Naby Yattara, Ibrahim Yattara bu takımın yetiştirdiği oyunculardandır. Atletico Coleah, 2 Ekim 1998 tarihinde Dominique Ciccada ve Minkaël Sylla tarafından kuruldu. Sylla başkan olurken, Filler Coleah takımın teknik direktörlüğüne getirildi. Clyde Donovan Clyde Donovan, (""Lice Capades"" bölümünde "Clyde Harris") South Park adlı çizgi dizide yer alan kurgusal karakterlerden biridir.Genellikle rolü bir figürandan öteye gitmez.İlk olarak Weight Gain 4000 adlı bölümde görünmüştür. Hep boğuk bir sesle konuşur. Çoğu çocuğun aksine şapka takmaz. Saçlarını hep sağa doğru tarar. Ters Tarafa Kovgirl bölümünde Cylde, klozetin kapağını indirmediği için annesi klozete düşmüştür. Clyde'ın annesi klozete düştüğü için kazayla sifonu çekmiştir ve onun organları onun içinden çıkarak ölmüştür. Yani Clyde, annesini öldürmüştür. Bundan dolayı Clyde; Stan, Kyle, Jimmy ile beraber tuvaleti icat eden ölü John Harington'a dava açmıştır. İntravenöz tedavi İntravenöz tedavi ya da IV tedavi sıvı maddenin doğrudan damar yoluyla verildiği tedavidir. Aralıklı ya da devamlı olabilir, devamlı olanına intravenöz drip denilir. İntravenöz sözcüğü damar içi anlamına gelir, ancak genellikle IV tedaviyi anlatmak için kullanılır. Diğer ilaç verme yolları ile karşılaştırıldığında intavenöz yol, sıvıların ve ilaçların vücut boyunca iletiminin en hızlı yoludur. Bazı medikasyonlar zehirli iğne ile idam ve kan naklinde olduğu gibi bazı medikasyonlar da sadece intravenöz yolla verilebilir. 2009 Avrupa Kadınlar Futbol Şampiyonası 2009 Avrupa Bayanlar Futbol Şampiyonası, Avrupa Bayanlar Futbol Şampiyonalarının 10.'su olan uluslararası futbol organizasyonu. 23 Ağustos ile 10 Eylül 2009 tarihleri arasında Finlandiya'da düzenlendi. Turnuva, Finlandiya'daki dört farklı şehirde oynandı. Bunlar: Helsinki, Turku, Tampere ve Lahti idi. Clawfinger Clawfinger, İsveçli rapcore grubu. Bu tarz ve soundu uygulamaya geçiren ilk gruplardan biri olan Clawfinger agresif fakat melodik bir yapıya sahip, politik, antifaşist temalı şarkılar yapmıştır. Clawfinger ve Rammstein'ın iyi ilişkileri olduğu ve "Ramones" cover'ı üzerinde beraber çalıştıkları da bilinmektedir. Ziyaretköy, Kurucaşile Ziyaretköy, Bartın ilinin Kurucaşile ilçesine bağlı bir köydür. Köyde 2018 resmî sayım sonuçlarına göre 70 nüfus yaşamaktadır. Sinema fenerleri Sinema fenerleri, vizyona yeni giren filmlerin tanıtımlarının yapılması için sinema salonu işletmecileri tarafından sinema binasının ön cephesine asılmak üzere, bu işlerle uğraşan ressamlara özel olarak yaptırılmış devasa boyutlardaki ışıklı afişlere verilen addır. 1930'lu yılların sonlarından başlayarak 1970'li yıllara kadar kullanılmaya devam edilmiştir. Bu afişler elle çizilip boyanır, baskı ve fotoğraf teknikleri kullanılmazdı. Genelde filmin oyuncularından biri veya birkaçının filmden alınmış ve filmin temasını yansıtan bir pozu devasa büyüklükteki bez ve kartonlara renkli olarak çizilerek yağlı boya veya benzer tekniklerle ve dikkati çekecek derecede canlı ve abartılı renklerle boyanırdı. Burada maharet sinema fenerinde resmedilen karakterin yüzünün kendisine benzetilmesindeydi. Daha fazla vurgulama gerektiği zaman da belli bir figür "dekupaj" (kenarlarını kesip çıkarma) tekniğiyle ön plana çıkartılır ve fon teşkil edecek başka bir afişin üzerine tutturulurdu, böylece fenere üçüncü bir boyut, bir hacim de kazandırılmış olurdu. Dekupaj tekniği yaratıcı bir biçimde de kullanılırdı. Örneğin Göksel Arsoy ve Cavidan Dora'nın oynadıkları "Orman Çiçeği Nilüfer" filmi Taksim Sineması'nda (eski adı "Majik") oynarken; o film için yapılan fenerde, film ormanda geçtiği için, dekupajla yapılmış orman bitkileri kapı üzerine konmuştu. Bazen de seyirciler sinemaya bir aktörün iki bacağının arasından ya da çatılmış iki kılıcın altından veya bir yaratığın dişleri arasından geçerek girerlerdi. Bu fenerler geceleri de dikkat çekmeleri için projektörlerle aydınlatılırlardı. O tarihlerde sinema feneri yapabilen sadece birkaç ressam vardı. Bunlardan biri de film afişleri basan Mimeray Matbaası'nın da kurucusu olan Mithat Ağakay (1902-1977)'dır. Mesleğe belediye kontrol memuru olarak başlayan Ağakay 'sinema feneri ressamlığı'na tesadüfen başlamış ama kısa sürede bu mesleğin en çok aranılan ressamı olmuştur. Beyoğlu yakasındaki bütün sinema afişlerini ve sinema fenerlerini o çizerken, Şehzadebaşı sinemalarının çizeri ise Münif Fehim'di. Bir de Talat Emin ve soyadı bilinmeyen Agop Pekmez adında bir ressam daha vardı. Bu dört ressam yerli veya yabancı İstanbul'un bütün film afişlerini ve sinema fenerlerini çiziyorlardı. Sinema fenerlerinin popüler olmasında en önemli paylardan biri de sinemada tanıtıma önem veren ileri görüşlü bir işletmeci olan Cemil Filmer'e aittir. Lale sineması'nın da işletmecisi olan filmer, hemen her yeni film vizyona girdiğinde devasa yeni bir fener yaptırtmıştır. Dev fenerleri ile özdeşleşmiş sinemalardan en ünlüsü Lale Sineması'ydı. Özellikle de Kasım 1939'da Michael Curtiz'in yönettiği 1938 yapımı The Adventures of Robin Hood filmi bu sinemada vizyona girdiği zaman, bu film için yaptırtılan sinema feneri çok ünlü olmuştu. "Vatan Kurtaran Aslan" adıyla ve Türkçe dublajla gösterime verilen filmin fenerinde, başrol oyuncusu Errol Flynn'in Robin Hood rolünü canlandırdığı filmden alınmış bir görüntüsü dev bir karton üzerine çizdirilmiş ve dekupaj yapılarak (kenarları kesilerek) isimlerin bulunduğu başka bir panonun da üzerine yapıştırılarak binanın ön cephesine monte edilmişti. Bu sinema fenerinin boyu binanın 4. katına kadar ulaşmaktaydı ve seyirciler sinemaya Errol Flynn'in iki bacağı arasından giriyorlardı. Dev fenerleriyle ünlü diğer bir sinema da Majik'ti (sonraki adları Venüs ve Taksim). Aslında hem Beyoğlu'nda hem de Şehzadebaşı'nda hatta Anadolu'da bazı sinemalarda da fenerler kullanılıyordu (Özellikle İzmir'deki Lale sineması). Ancak yukarıda adı geçen sinemalar bu işe özel bir önem vermişlerdi. Her programda yeni ve görkemli fenerler yaptırıyorlardı. Filmler daha sonra semt sinemalarında ve bazen yazlık bahçe sinemalarında, hatta Anadolu sinemalarında gösterildikleri zaman bu fenerler veya fenerlere ait daha küçük bazı parçalar o sinemalara da taşınıyordu. Prince (Prince of Persia) Prince, veya tam adıyla "The Prince of Persia", aynı adı taşıyan video oyunu serisinin baş kahramanıdır. Bugüne kadar Prince of Persia, , Prince of Persia 3D, , , ve bunlardan türetilmiş yan oyunlarda görülmüştür.Oyunun uyarlaması olan filminde Prince'in adı Prens Destan olarak verilmiş ve Jake Gylenhaal tarafından canlandırılmıştır. Ne partez pas sans moi "Ne partez pas sans moi" (), Celine Dion tarafından seslendirilen şarkı. Şarkı, plak olarak 12 Mayıs 1988 tarihinde Carrere, Mega ve CBS tarafından yayınlanmıştır. 1988 Eurovision Şarkı Yarışması'nda İsviçre'yi temsil eden şarkı. Şarkı Fransızca dilinde seslendirilmiştir. Şarkı Nella Martinetti tarafından yazılmıştır. Şarkı İsviçre'ye birincilik getirerek Eurovision tarihinde ikinci ve son kez aldığı birinciliktir. Bir sonraki 1989 yarışması'nı kazanan Yugoslav katılımcı "Rock Me" adlı şarkısıyla Riva olmuştur. European 7" single German 7" single Yıldız Geçidi Evren Yıldız Geçidi Evren (Özgün adı: Stargate Universe ya da kısaca: SGU) Kanada ve Birleşik Devletler ortak yapımı askerî bilimkurgu televizyon dizisi ve MGM'nin "Stargate" serisinin bir parçasıdır. Dizi, Brad Wright ve Robert C. Cooper tarafından yazılan "Air" adlı üç bölümlük parçanın ilk ikisi, 2 Ekim 2009 tarihinde Syfy kanalında yayınlanarak başladı. Ansambl oyuncu kadrosu esasına göre ilerleyen ve çekimleri Vancouver, Kanada'da yapılan dizinin, 2010 yılının aralık ayı içerisinde, yayıncı kuruluşu SyFy tarafından iptal edildiği duyurulmuştur. "Yıldız Geçidi Evren" dizisi, çok uluslu araştırma ekibiyle Dünya'ya dönemeyip evrenin uzak bir köşesinde Kadim halkına ait "Destiny" uzay gemisinde seyahat yapmak zorunda kalan kişilerin günümüz odaklı maceralarının anlatıldığı bir yapımdır. Yıldız Geçidi Evren, milyonlarca yıl önce insansız yolculuğa başlamış olduğu varsayılan Kadim gemisi "Destiny"'de geçmektedir. Kadimler, evrenin uzak yerlerindeki yaşamı araştırmak için gönderdikleri bu gemiye belli zaman sonra keşfetmek için gelmeyi planlıyorlardı. Fakat "yükselmek" ile meşgul olduklarından bu planlarını unuttular. Daha önceden de birkaç gemiyi başlangıç amacıyla Stargate evrenine göndermişlerdi. Gemiye ulaşmak için daha önce hiçbir "Stargate serisinde" geçmemiş olan dokuz sembollü adresi tuşlamak gerekmektedir. Dizi, günümüz odaklı ilerlerken kim tarafından yapıldığı belli olmayan bir saldırı sonrasında bir grup bilim adamı ve askerin Yıldız Geçidi'nden geçerek "Destiny" adlı gemiye ulaşmaları ile başlar. "Destiny" gemisine ulaşmalarından sonra ilk fark ettikleri geminin yeterli gücü olmadığından Dünya'ya dönemeyecekleri ve birincil sistemlerinin çoğunun bozuk ve yetersiz olduğudur. Ancak, "Destiny" periyodik aralıklarla onların ihtiyaçlarını temin edebilecekleri Yıldız Geçidi olan gezegenlerde durmaktadır. Yazarlar ise her sezon "Destiny"'nin ulaşabileceği farklı galaksilerdeki olayları işleyeceklerdir. "Yıldız Geçidi Evren" dizisinin hem kıdemli hem de yeni hayranlarına hitap etmesi amaçlandı. Sıkı bir şekilde kurgulanan "Stargate mitolojisi"nde çok fazla olmasa da yerleşik düzenlemeler yapılması planlanmaktadır. Diğer serilerdeki gibi macera ve keşif gibi tanıdık temalar üzerinden gidilse de gemideki insanların psikolojik durumlarına da yoğunlaşılacaktır. "Yıldız Geçidi" üreticileri Brad Wright ve Robert C. Cooper "tamamen ayrı, üçüncü bir dizi" olarak "Yıldız Geçidi Evren"'i tasarladı. Kitâb-ı Aşk Kitâb-ı Aşk, Divan edebiyatı araştırmacısı Prof. Dr. İskender Pala'nın aşk üzerine yazdığı deneme kitabıdır. Kitap, yazarın daha önce kaleme aldığı eserlerinde yer alan öykü ve deneme yazılarının belli bir düzen ve bütünlük içinde derlenmesiyle oluşturuldu. Eserde yer alan ve divan edebiyatından örnekler içeren yazılar, konusuna göre "Aşk-ı İnsanî", "Aşk-ı Hayalî" ve "Aşk-ı İlahî" olarak üç ana başlıkta toplanmıştır. Neotropik Biyocoğrafyada Neotropik ya da Neotropikal dünyanın sekiz karasal ekobölgesinden birini temsil eder. Bu bölge, çok sayıda bitki ve hayvan grubunun paylaştığı Güney ve Orta Amerika, Meksika'nın ovaları, Karayip adaları ve Florida'nın güneyini kapsar. Güney Amerika'nın ılıman kısmını da kapsamasına rağmen, bölge bazen Güney Amerika'nın tropikal kuşağı ile eşanlamlı olarak kullanılır. Neotropikal floristik bölgesi, Antarktik floristik bölgesine dahil olan Güney Amerika'nın en güneyini kapsamaz. Neotropik fauna ve floradaki benzerliklerle sınırlanmıştır. Bölgenin fauna ve florası Nearktik'den ayrıdır. Sekreter kuÅŸu Sekreter kuşu veya yılan akbabası ("Sagittarius serpentarius"), gündüz yırtıcı kuşları (Falconiformes) takımının Sekreter kuşugiler (Sagittaridae) familyasını oluşturan Afrika'ya özgü bir kuş türü. Çok yüksek bacaklı ve uzun boylu olan bu kuşlar 125 cm kadar uzunlukta olmaktadır. Sagittarius Sagittarius (Latince çoğulu Sagittarii) şu anlamlara gelebilir: APOP Kiniras APOP Kinyras Peyias (; Athletic Football Club Peyia Kinyras) Baf Bölgesi'ndeki Peyia köyünün Kıbrıs Birinci Ligi'nde mücadele eden futbol takımı. Kulüp, 2003 yılında APOP Peyias ve Kinyras Empas takımlarının birleşmesi ile kuruldu. "Son transferler için, bakınız; Kıbrıs futbolunda 2009 transferleri listesi." Sahra AltÄ± Afrika Sahra Altı Afrika coğrafî olarak Sahra Çölü'nün güneyinde yer alan bölgeyi; siyasi olarak, aynı bölgedeki Sudan harici ülkelerin tamamını ifade eder. Bölge Afrika'nın Arap Devletleri'n bulunduğu Kuzey Afrika dışında kalan bölgesidir. Somali, Cibuti, Komorlar ve Moritanya hem Arap Devleti hem de Sahra Altı Devletler'dendir. Bölge siyahi nüfusu nedeni ile Kara Afrika olarak da adlandırılır. Kıbrıs Cumhuriyeti'ndeki futbol stadyumları listesi Kıbrıs Cumhuriyeti'ndeki futbol stadyumları listesi, kapasitelerine göre Kıbrıs Cumhuriyeti'ndeki stadyumların yer aldığı liste. Beylegan Rayonu Beylegan Rayonu (Azerice: Beyləqan rayonu), Azerbaycan'da rayon. Merkezi Beylegan şehridir. Rayon 1939 tarihinde kurulmuştur. Önce Jdanov, 1989 yılında Beylegan olarak adlandırılmıştır. İran ile sınırı bulunmaktadır. Mil düzlüğünün güneybatısında yer almaktadır. Aylık ortalama sıcaklık Ocak'ta 1,8 °C, Temmuz'da 26 °C dir. Yıllık yağmur miktarı 300 mm dir. Arazisinden Kura Nehri ve Aras Nehri akmaktadır. İsveç ve Norveç Birliği İsveç ve Norveç Birliği, (İsveççe: "Svensk-norska unionen", "Unionen mellan Sverige och Norge"; Norveççe: "Unionen mellom Norge og Sverige"), 1814 ve 1905 yılları arasında var olan ve bugünkü İsveç ve Norveç'in topraklarını kapsayan bir devlettir. 1814 yılında Danimarka'dan bağımsızlığını kazanan Norveç, kısa süre sonra İsveç'in işgali altında kalarak, sonu Kiel Antlaşması'yla biten bir süreç başladı. 14 Ocak 1814 tarihindeki bu antlaşma, devletin kuruluş tarihidir. İsveç ve Norveç, tarih boyunca 1319-1343 ve 1449-1450 yılları arasında birleşti. Bu ikinci birleşmenin ana nedeni, Danlarca seçilen Kalmar Birliği kralı I. Kristian'a karşı muhalefet olmaktı. Kraliyet uzlaşmasının 6 Ağustos 1815 tarihinde sağlandığı ülkede, kraliyet uygulaması İsveç'te ve Norveç'te farklı olarak uygulandı. Norveç'te anayasal biçime dayanan "Rigsakten" bulunmaktayken, İsveç'te bu, düzenli yasalar altındaki yönetime dayalı "Riksakten" yer almaktaydı. Napolyon Avrupası'nın ardından Avrupa'nın bölgesel sınır değişiklikleriyle ilgilenmiş olan Viyana Kongresi, İsveç ve Norveç kraliyetini tartışmadı. Ayrıca Norveç'in parçası olan Faroe Adaları, İzlanda ve Grönland, Danimarka'da kalmaya devam etti. Norveç, birliğin zoraki üyesiydi. Bunun dışavurumunun örnekleri Norveç edebiyatıyla sıkça dile getirildi. Norveç çiftlik kültürü, bu milliyetçi hareketlerde önemli bir simge haline dönüştü. Bu artan milliyetçi tutum, siyasi iletişime de sürekli olarak yön verdi. Önemli bir siyasi adım, Norveç'in kendi bölgesel yönetimi olan "Formannskapsdistrikt"'in kuruluşuydu. Stortinget ile kararı verilen ve XIV. Karl Johan tarafından imzalanan bölgenin kuruluşu 14 Ocak 1837 tarihinde gerçekleşti. Norveç anayasasının koyduğu bir yasaya göre her bir bölge (Norveççe: "prestegjeld") bir "formannsskapsdistrikt"'i oluşturuyordu. Bu tutumla Norveç Kilisesi, ülkeyi yönetsel bölgelere ayırıyordu. Öyle ki, 1837 yılına gelindiğinde Norveç'te 373 "formannsskapsdistrikt" bulunmaktaydı. Bu tarz Norveç'e bağlı yönetim bölgeleri, birliğin dağılmasında çok önemli bir rol üstlendi. 1837 yılındaki bir yasa ile kentlerle kırsal alanlar aynı konuma alındı. Bu durum kentler için çok fazla bir değişikliğe neden olmazken, kırsal alanlarda Norveç milliyetçiliği büyük bir etki uyandırdı. Norveç'te gittikçe artmaya başlayan milliyetçilik ve doğan hoşnutsuzluk, 7 Haziran 1905 tarihinde Norveç'in bağımsızlık ilanına yol hazırladı. Bu tek taraflı ön olaylar, İsveç'in savaş tehditleriyle devam etti. Meclis tarafından yürütülen bir halk oylaması sonucunda 184 kişiye karşı 368,208 kişiyle Norveç'in bağımsızlığı desteklendi. Karlstad'da yapılan görüşmelerle çift taraflı olarak yolların ayrılmasına karar verildi. II. Oscar, 26 Ekim 1905 tarihinde Norveç'i bağımsız bir devlet olarak tanıdı. Norveç'in kraliyet arayışları sonucunda Danimarkalı Prens Karl, halk oylarıyla tahta aday gösterildi. 25 Kasım 1905 tarihinde Norveç'e gelen prens, burada devletin başına geçerek VII. Haakon adını aldı. Higher Ground 1997 yılında çıkan bir Barbra Streisand albümüdür. Back To Broadway albümünün üstünden dört yıl geçtikten sonra bu albümü çıkarmasına hayranları da destek olarak albümün dünya çapında altı milyon satmasını sağlamışlardır. Ayrıca albümde Streisand'ın Celine Dion'la düet yaptığı Tell Him isimli şarkısı da yer alıyor. Anacalypsis Anacalypsis (tam adıyla: Anacalypsis: Saitik İsis'in Gizemini Aralama Adına Bir Girişim ya da Dillerin, Ulusların ve Dinlerin Kökeni Üzerine Bir İnceleme) İngiliz tarihçi Godfrey Higgins tarafından kaleme alınmış ve yazarın ölümünden sonra, 1833 yılında yayımlanmış, yazarın yirmi yıllık çalışmasının ürünü olan hayli kapsamlı bir eserdir. Günümüzde pek fazla baskısı bulunmayan bu kitap iki cilt halinde, toplam 1436 sayfadan oluşmakta, sayısız kaynağa atıfta bulunmakta ve bunlardan alıntılar yapmaktadır. Bu haliyle ve ele aldığı konu nedeniyle ezoterik bir metin olarak kabul görür. Kitabın tam adındandan da anlaşılacağı üzere yazar din, dil ve ulus kavramlarının kökeninin tek bir noktaya dayandığı savını öne sürmektedir. Bu savını desteklemek üzere kitapta, dünyanın çeşitli din ve dillerini birbirleriyle kıyaslayarak aralarındaki benzerlikleri ortaya koyar; bunun nedeninin tarih boyunca süregelen ve bir zamanlar dünyanın bütününe yakın bir bölümüne yayılmış olan bir inanç düzeninden (bkz: Pandeizm) kaynaklandığını savunur. Filistin engereÄŸi Filistin engereği ("Vipera palaestinae"), Filistin, Lübnan, Suriye ve Ürdün'de bulunan çok zehirli bir engerek türü. Yaşadığı bölgedeki yılan ısırıklarının en büyük sorumlusudur. Tanımlanmış herhangi bir alt türü bulunmamaktadır. Maksimum 130 cm olmak üzere Filistin engerekleri 60–70 cm uzunluğa erişebilirler. "Vipera palaestinae", Filistin, orta ve kuzey İsrail, kuzeybatı Ürdün, batı Suriye ve Golan Tepeleri ile Lübnan'ın tamamında görülebilmektedir. Mallow et al. (2003) alanın göreli olarak kısıtlı olduğunu ve Akdeniz kıyı ovalarında ve iç kesimlerde de Suriye ve Ürdün'ün bitişik bölgeleriyle, Lübnan ve İsrail'in tepelerinde yoğunlaştığını belirtir. 2018 yılında İsrail Doğayı Koruma Derneği ile Doğa ve Parklar Dairesi "Filistin engereği" olarak bilinen yılanı "İsrail'in milli yılanı" ilan etti. Filistin Özerk Yönetimi İsrail'in bu kararına tepki gösterdi. Kararı "hırsızlık" olarak nitelendiren Filistin Yaban Hayatı Derneği Direktörü Imad El-Atras söz konusu zehirli yılanın "Filistin'in mirası" olduğunu belirtti ve "İsrail'in engerek iddiası, işgal devletinin ülkenin medeniyet ve insanlık tarihini çarpıtıp bozma politikasının bir parçası" ifadelerini kullandı. Bu türün sınıflandırılması büyük taksonomik tartışmalarla sonuçlandı. Werner'den (1938) önce bu yılanlar şeritli engerek ("V. xanthina") ile birleştirilmişti. Hemen ardından Boulenger (1896) tarafından koca engerek ("Macrovipera lebetina") ile sinonim olarak kullanıldı. Mertens (1952) tekrar "V xanthina"ya bir alt tür olarak taşıdı. Ve son olarak içlerinde Obst (1983) ve Mallow'un da (2003) yer aldığı pek çok otorite yılanı "Daboia" cinsinin bir parçası olarak ekledi. Guilty Pleasures 2005 yılında çıkan bir Barbra Streisand albümüdür. 1980 yılında Barry Gibb'le hazırladığı Guilty albümünün dünya çapında büyük başarısı nedeniyle hayranlarına hem teşekkür, hem de sürpriz anlamında yaptığı albümdür. Ayrıca albümde Streisand'ın Barry Gibb'la düet yaptığı iki şarkı da yer alıyor. All-4-One All-4-One, Grammy Ödülü sahibi Amerikan bir R&B grubudur. Grup özellikle 1994 yılında yayımladıkları ilk albümleri "All-4-One" ve bu albümden çıkan teklileri "I Swear" ile bilinmektedir. Grubun üyeleri arasında, hepsi de Kaliforniya'dan çıkan Tony Borowiak, Jamie Jones, Delious Kennedy ve Alfred Nevarez yer almaktadır. "R&B'nin Dükleri" olarak tanımlanan Kaliforniyalı grup, 1994 yılında çıkardıkları ilk albümleri ve bu albümün ilk teklisi "I Swear" ile Amerikan müzik listelerinin zirvesine yükseldi ve burada on bir hafta kaldı. Şarkı ayrıca İngiltere'de yedi hafta bir numarada yer aldı. 1995 yılında şarkı, "En İyi Grup Pop Performansı" dalında Grammy Ödülü elde etti. ASCAP tarafından 20. yüzyılın en iyi aşk şarkılarından biri olarak gösterilmektedir. Grup, yine de I Swear'in başarısından önce de tanınmaktaydı. Özellikle 1963 yılında Amerikan müzik listesinde zirveye oturan The Tymes şarkısı "So Much in Love"ın yeni sürümüyle grup, 1994 yılının başında aynı listede beş numarayı görmeyi başardı. Günümüzde grup, çoğu insan tarafından aynı dönemde, aynı tür müzikler yapan Boyz II Men ile karıştırılmaktadır. Özellikle "I Swear" ve "I Can Love You Like That" adlı şarkılar bu karışıklıktaki önemli All-4-One şarkılarıdır. Grup, satışlar bakımından 1994 yılında yaşadıkları yükselişi, daha sonrasında aynı şekilde sürdüremedi. Özellikle çoğu albümleri albüm listelerinin alt sıralarında yer aldı. Son olarak yayımlanan 2009 albümleri "No Regrets", eleştirmenlerce olumlu eleştiriler aldı. Tom Pillibi Tom Pillibi 29 Mart 1960 yılında Londra'da (Royal Festival Hall'de) 13 yarışmacı ülkenin katılımı ile yapılan yapılan beşinci Eurovision Şarkı Yarışmasında, Fransa adına yarışmaya katılan Jacqueline Boyer tarafından Fransızca seslendirilmiş ve bu yıl Fransa'ya birincilik kazandırmış şarkı. Şarkının güftesi Pierre Cour'a, bestesi ise André Popp'a aittir. Bir sonraki 1961 yarışması'nı kazanan Lüksemburglu katılımcı "Nous les amoureux" adlı şarkısıyla Jean-Claude Pascal olmuştur. Love Is the Answer Love Is the Answer, 2009 yılının 29 Eylül günü çıkan bir Barbra Streisand albümü. Streisand'ın bu albümde caz müziğe ağırlık verdiği belirtildi. Albümde Streisand, Diana Krall'la prodüktör olarak çalıştı. Barbra Streisand, albümün çıkışı nedeniyle, 26 Eylül 2009 tarihinde New York'un ünlü jazz kulüplerinden olan Village Vanguard adlı mekanda 12 şarkılık bir performans sergilemiştir. Bilesuvar Rayonu Rayon 1930 tarihinde kurulmuştur. Merkezi Puşkin kasabası idi. 1938 yılından Puşkin rayonu adlandırılmış, 1963'te Celilabad rayonuna birleştirilmiş, 1964'ten tekrar bağımsız Puşkin rayonu yaradılmıştır. 1991 yılından Bilesuvar rayonu adlanır. Kamsar Kamsar, Gine Cumhuriyeti'nde bulunan bir liman kenti. Kamsar yerleşkesi, Nuñez Nehri'nin aşağı çığırında kurulmuş bir kenttir ve Demiryolu ağıyla Boké kentine bağlanır. Bölgede madencilik gelişmiş olup, petrol üretimi ve dağıtımı bölge ekonomisinde önemli bir yer teşkil etmektedir. Demiryolu ağıyla, Boké Limanı'na gönderilen boksit ve işlenmiş alüminyum da bölgedeki önemli yer altı zenginliklerindendir. Tarım sektörünün belli başlı üretileri, yağ üretilen palmiyeler ve pirinçtir. Kamsar, başkent Konakri'yle 161 kilometre uzaklıktadır. 2008 nüfus sayımına göre nüfusu 88,222'dır. Kentin koordinatları 10°39′Kuzey paraleli 14°37′Batı meridyenidir. Ibrahim Yattara ve Naby Yattara kardeşler Kamsarlı uluslararası futbolculardandır. Lisa Loeb Lisa Anne Loeb, (d. 11 Mart 1968) Amerikalı söz yazarı ve aktristir. Loeb, özellikle 1994 yılında kaydettiği ve Amerikan müzik listesinde bir numaraya kadar yükselen "Stay (I Missed You)" adlı şarkısıyla bilinmektedir. Günümüze değin Loeb, bir plak şirketiyle anlaşmamış olmasına rağmen, bu listede bir numaraya yükselen şarkıya sahip tek sanatçıdır. Sanatçının günümüzdeki sanat hayatı, müzik, film, televizyon, dublaj ve çocuk kayıtları üzerinedir. Beş stüdyo albümüne sahip olan sanatçının bu albümleri arasında altın plaket sahibi "Tails" ve "Firecracker" albümleri bulunmaktadır. Bunun yanında Camp Lisa ile işbirliği halinde kâr amacı gütmeyen Camp Lisa Kurumu'nda çalışan sanatçı, imkânı olmayan çocukları yaz kamplarına katmak için bütçe sağlamaktadır. Loeb ayrıca "Dweezil and Lisafor" adlı bir günlük yemek tarifi programında sunuculuk yaptığı gibi, 2006 yılında E! Network tarafından düzenlenen çöpçatanlık programında da çalıştı. Loeb, Bethesda, Maryland'da 11 Mart 1968 tarihinde dünyaya geldi. Dallas, Teksas'ta büyüyen sanatçı, Hockaday Okulu'nda okudu. Günümüzde sanatçının ailesi halen Dallas'ta oturmaktadır. Bir ev hanımı olan annesi ve bir gastroenterolojist olan babasının dışında üç de müzisyen kardeşi bulunmaktadır. 1986 yılında liseden mezun olan Loeb, Brown Üniversitesi'ne girdi. 1990 yılında karşılaştırmalı edebiyat dalında dereceyle bu okulu bitirdi. Üniversitedeyken Elizabeth Mitchell ile beraber Liz and Lisa adlı grubu kuran ikili gruba gelecekte söz yazarı ve şarkıcı olacak olan Duncan Sheik de gitarist olarak dahil oldu. Grup, 1989 yılında "Liz and Lisa" adlı ilk albümlerini, 1990 yılında ise "Liz and Lisa: Days Were Different" adlı ikinci albümlerini bir şirketle anlaşmaksızın yayımladı. Okulun bitiminden sonra gruba üye olarak caz basçısı Rick Lassiter ve besteci Chad Fisher katıldı. Birkaç yıl süren birlikteliğin ardından Loeb ve Mitchell yollarını ayırdılar. Loeb, Juan Patiño ile beraber çalışmaya başladı ve "Purple Tape" adlı albümü bitirdi. Albüm, sanatçının 52. Sokak'taki evinde 1992 yılında kaydedildi. Albümde sanatçının ilk bilinen popüler şarkıları "Do You Sleep", "Snow Day", "Train Songs" ve "It's Over" gibi şarkılar da yer almaktaydı. Loeb bu sıralarda ayrıca zamanını başka şarkılar besteleyerek geçirdi. Bunlardan biri de, sanatçının en büyük hiti olarak kabul gören "Stay (I Missed You)" adlı şarkısıdır. Sanatçı uzun süre kafelerde ve çeşitli yerlerde kayıtlar yaparak zamanını geçirdikten sonra, oyuncu Ethan Hawke tarafından keşfedildi. Loeb Hawke'a "Stay (I Missed You)" demosunu verdi. Bu şarkı elden ele giderek 1994 yılındaki "Gerçekler Acıtır" filminin bitiş müziği oldu ve filmin müzik albümünde yer aldı. Şarkı kısa sürede geniş kitlelere erişerek Amerikan müzik listesinde bir numaraya kadar yükseldi ve üç hafta zirvede kaldı. Eylül 1995 yılında, Loeb'in ilk albümü "Tails", satışa sunuldu. Albümde yine Loeb'un o dönemde erkek arkadaşı olan Juan Patiño imzası bulunmaktaydı. Her ne kadar albümdeki hiçbir şarkı "Stay" kadar başarılı olmasa da "Do You Sleep?" ülkede ilk yirmiye girdi. Bunun dışında "Taffy" ve "Waiting for Wednesday" gibi şarkılar da orta derecede başarılar elde etti. Albüm, en sonunda altın plaket ile ödüllendirildi. 1997 yılında sanatçı "Firecracker" adlı albümü yayımladı. Albümde ağırlıklı olarak Dan Coleman tarafından yapılan şarkılar yer almaktaydı. Albümden çıkan "I Do", ülkede on yedi numaraya kadar yükseldi ve geniş kitlelerce dinlendi. Loeb sonraları, Ozzy Osbourne, Cher ve Shania Twain gibi isimlerin albümlerinde katkıda bulundu. Loeb, buna karşılık kendi albümlerinde hiçbir zaman "Stay"in başarısına ulaşamadı. Sanatçı, yaptığı albümlerin yanında kimi zamanlarda filmlerde rol aldı ve medyada göründü. 16 Ocak 2004 tarihinde Loeb'un düzenlediği gösteri "Dweezil & Lisa" yayınlanmaya başladı. Programda o zamanki erkek arkadaşı Dweezil Zappa ile beraber ülkeyi dolaşarak çeşitli yemekler tadan sanatçı, programın her bölümünün başında "ara sıra pastırma yemekten hoşlanan bir vejetaryen" olduğunu vurgulamıştır. Sanatçı 2005 yılının sonbahar ve kış aylarında "Number 1 single" adlı gösteride de yer aldı. Ocak 2006'da E! adlı kanalda New York şehrinde yayımlanan gösteride sanatçının aşk, başarı ve aile konusundaki araştırmalarına yer verilmekteydi. Loeb, ayrıca 1997 yayınlanan "The Nanny" adlı televizyon gösterisinde ve 1998 yılına yayınlanan "Cupid" gösterisinde yer aldı. 2008 yılında sanatçı, "Gossip Girl" adlı serilerde göründü. Televizyon gösterileri dışında Loeb, filmlerde de oynadı. Bunların arasında 1999 yılında gösterime giren "Lanetli Tepe" ve 2004 yılında gösterime giren "Seri Katil" filmlerinde yer aldı. Yine "" serisinde Mary Jane Watson'ı seslendiren sanatçı, "Grandia Xtreme" adlı oyunda da Lutina karakterini seslendirdi. Bunlardan başka, "The Rugrats Movie" ve "Shorty McShorts' Shorts" gibi projelerde de yer aldı. Loeb Roey Hershkovitz ile 31 Ocak 2009 tarihinden beri evlidir. Manyetik akÄ± Φ harfiyle gösterilen Manyetik akı, toplam manyetizmanın ölçüsüdür ve bu yönüyle elektrik yükün manyetik karşılığıdır. Manyetik akı yoğunluğu ise B harfiyle gösterilir ve birim kesit alandan geçen manyetik akı miktarının ölçüsüdür. Manyetik akı birimi weber 'dir. (Wb) Bu durumda manyetik akı yoğunluğu ise weber/ metre dir. (Wb/m) Ancak uluslararası SI birimlerde tesla birimi de kullanılır. (T). Buna göre 1 T = 1 Wb/m. Mıknatıs içinde manyetik akı yönü mıknatısın güney kutbundan kuzey kutbuna doğrudur. Mıknatıs dışında ise ise akı yönü kuzey kutuptan güney kutbuna doğrudur. Bu sebepten manyetik akı mıknatıs içinde ve dışındaki yol boyunca kapalı bir devre oluşturur. Manyetik akı ve manyetik akı yoğunluğu arasındaki ilişki: Burada S ile manyetik akı çizgilerinin geçtiği yüzey alanı gösterilmiştir. Integral işaretindeki S ise integralin yüzey integral olduğunu göstermektedir. Bu genel formüldür. Şayet manyetik akı yoğunluğu sabit ve yüzey alanı da düz ise formül basitleşir. Burada A toplam yüzey alanı ve θ de akı yönü ile yüzey normal vektörü (yani yüzey ile arasında 90 olan vektör) arasındaki açıdır.Şayet yüzey manyetik akı çizgilerine dik ise formül daha da basitleşir: Maxwell yasalarından biri olan Manyetik akı için Gauss yasası kapalı bir yüzeyden geçen toplam manyetik akının 0 olduğunu söyler. Bir mıknatısın bir kutbunun çevresinde bir kapalı yüzey oluşturıulduğu varsayılırsa mıknastısın içinden ve dışından geçen manyetik akı ters işaretli, fakat eşit miktardadır. Bu sebepten toplam 0 dır. Aynı şekilde şayet kapalı alan her iki kutbu kapsıyorsa akı çizgileri bir kutuptan diğer kutba gittikleri için yüzey alanını geçen net bir akı yoktur. Maxwell'ın Faraday yasası adını da alan bir diğer yasası kapalı olmayan (yani kendi üzerine kapanmamış olan) yüzey ile ilgilidir. Burada E elektrik alanı, formula_6 iletken uzunluğu ve v de bu iletkenin hareket süratidir. formula_7 ise elektromotor kuvvetdir. Yasa manyetik akı değişikliğinin bir elektromator kuvvet (gerilim) meydana getirdiğini göstermektedir.Bu elektrik jeneratörlerinin çalışma ilkesidir. Kimi fizik kitaplarında manyetik akı yoğunluğu manyetik alan olarak tanımlanır. Oysa manyetik alan şiddetinin geleneksel (ve elektrik mühendisliğinde kullanılan) tanımı farklıdır. Manyetik alan şiddeti H simgesiyle gösterilir ve birimi de amper/m dir. Her iki nicelik arasında şu ilişki vardır. Burada formula_9 manyetik geÃ§irgenliktir. Un premier amour Un premier amour (İlk aşk) , 1962 yılında, Lüksemburg'da 16 ülkenin katılımı ile düzenlenen yedinci Eurovision Şarkı Yarışımasında, Fransa adına yarışan şarkıcı Isabelle Aubret tarafından Fransızca olarak seslendirilmiş şarkının adıdır. Katılımcı ülke jürilerinin, beğendikleri şarkılar için 3,2 ve 1 puan vererek oylama yaptıkları yarışmada, bu şarkı 26 puan toplayarak birinciliği kazanmıştır. Bir sonraki 1963 yarışması'nı kazanan Danimarkalı katılımcı "Dansevise" adlı şarkısıyla Grethe ve Jørgen Ingmann olmuştur. Åžabran rayonu Rayon 1930 tarihinde kurulmuştur. 1963'te Abşeron rayonuna birleştirilmiş, 1965'ten tekrar bağımsız Deveçi rayonu kurulmuştur. 2010 yılında parlamentonun kararına göre Şabran şeheri adlandırılmıştır. FC San Garedi FC San Garedi, Gine'nin 20,638 nüfuslu Sangarédi kentinin profesyonel futbol takımı. Sangarédi, Kamsar demiryollarının üzerinde olduğu için, Gine alt-yerleşiçevriminden birçok futbolcunun futbola adım attığı kulüp olarak bilinir. Gine futboluna önemli futbolcular kazandırmıştır. Süper Lig takımlarından Trabzonspor'da oynayan Ibrahim Yattara da Kamsar'da doğmuş; ancak FC San Garedi'de profesyonel futbola başlamış oyunculardandır. Draco Cem Akaş Cem Akaş (d. 10 Mart 1968, Mannheim), Türk roman, öykü ve deneme yazarı, çevirmen ve yayıncı. 7 yaşına kadar ailesiyle birlikte Almanya'da yaşayan Cem Akaş, 1974'te Türkiye'ye taşındı ve İzmit'e yerleşerek ilköğrenimini Seka İlkokulu'nda tamamladı. Robert Kolej'i bitirdi, Boğaziçi Üniversitesi'nden kimya mühendisi diploması aldı. New York'ta yaşadığı bir buçuk yıl süresince Columbia Üniversitesi'nde siyaset kuramı master'ı yaptı. 2004 yılında Boğaziçi Üniversitesi Atatürk Enstitüsü'nden "Collective Political Action in the Turkish Press, 1950-1980" başlıklı teziyle doktora derecesini aldı. Cem Akaş, ilk öyküsünü 1987 yılında, Gergedan dergisinde yayımladı: "Gerçeğin Öte Yanında". 1992-2004 yılları arasında Yapı Kredi Yayınları'nda çeşitli konumlarda (editör, genel yayın yönetmeni, yayın danışmanı) çalıştı. 2005 yılında, yayıncılık hizmetleri veren g yayın grubu'nu kurdu ve yayın yönetmenliğini üstlendi. "Sıcak Nal", ku-ko kurgu kolektifi ve "tuhaf etki"nin kurucuları arasındadır. Cem Akaş, Sabancı Üniversitesi'nde "yaratıcı yazarlık" dersleri de vermiştir. 2018 yılından bu yana Can Yayınları'nın genel yayın yönetmenliğini sürdürüyor. Cem Akaş'ın yayımlanan ilk kitabı Noktanın Kesişimleri Antolojisi, "alabildiğine zengin bir program" getiren, "edebiyat adamında çok sık rastlanmayan, son derece besleyici bir ilgi alanına dayanan" bir yazarın habercisi olarak selamlandı. 1992 yılında iki romanı birden yayımlandı. Kısa sürede "kült roman" statüsünü kazanan 7, "okurun yüzünü gözünü çarpıtacak kadar sıkı sürprizler"le dolu olmasıyla, sinematografik kurgusuyla ve cinselliği betimleyişiyle dikkat çekti. Suç ve Ceza'ysa "yazında Borgescil bir dönüşümün başlattığı ancak düşünsel muştularının Benjamin'e değin uzandığı bilinen ve Batı yazınlarında çok sık olarak kullanılmaya başlanılan üretimsel mayanın artık Türkiye'de de tutmaya başladığının bir göstergesi" olarak görüldü. Cem Akaş'ın üç romandan (Balığın Esir Düştüğü Yer, Sönmemiş Kireç, Oyun İmparatorluğu) oluşan kitabı Olgunluk Çağı Üçlemesi, çağdaş Türkçe edebiyatta benzeri az görülen bir distopyaydı ve kurgusunun giriftliğiyle olduğu kadar, "yüzyıllar sonra okunabilecek bir 'geçmiş tarih'in öyküsü" olarak da dikkat çekti. Akaş 2009'da 19 adlı romanını yayımladı. Bölüm, paragraf, cümle, sözcük ve karakter sayılarının hepsinin 19'un katları olduğu bu roman, yapı ve içerik olarak Kuran'ı Kerim'in surelerinin üzerine kurulmuştu ve Türkçe edebiyatta Kuran'ı Kerim'i yazınsal bir metin olarak gören ve bu metne yazınsal göndermelerle kurulan ilk roman olmasıyla öne çıktı. Akaş'ın 2012'de yayımlanan öykü kitabı Tekerleksiz Bisikletler, yazarın "eksiltmeli öykü" olarak nitelendirdiği bir teknikle yazılmış metinleri bir araya getirdi. Öyküyü oluşturan çeşitli yapısal unsurların atılarak nasıl metinler elde edilebileceğini araştıran yazarın bu çabasının, güçlü bir birikime dayandığı düşünüldü: "Tüm bu öyküler Akaş’ın yadsınamayacak birikiminin de bir göstergesini oluşturuyor. Selçuklu labirentlerinden Mısır piramitlerine dallarını uzatan, Bursa’da nefes alan, sonunda da bir Borges metnine bağlanan bir öyküyü kaleme alabilen yazarın birikimi de bu türden yansılarla gözler önüne seriliyor." Cem Akaş yayıncılık hayatına 1992 yılında Yapı Kredi Yayınları'nda editör olarak başladı. Sonraki yıllarda yayın yönetmeni yardımcılığı, genel yayın yönetmenliği ve yayın danışmanlığı görevlerini üstlendi. Yayınevinin çeşitli dergilerini ve kitap dizilerini yönetti, kültür-sanat etkinliklerine katkıda bulundu, web varlığının yaratılması ve geliştirilmesinde rol oynadı. 2004 yılında YKY'den istifa eden Cem Akaş, 2005'te her türlü yayıncılık hizmeti veren g yayın grubu'nu kurdu. 2014 yılında Koç Üniversitesi Yayınları'nın (KÜY) direktörlüğünü üstlendi . 2018'den bu yana Can Yayınları'nın genel yayın yönetmenliğini sürdürüyor. Cem Akaş 2013 yılında İstanbul'da, Hayat Bilgisi adında, "yeni şeyler bilmek lazım" diye düşünenler için, kültür endüstrisi ve yaşam kültürü ağırlıklı bir program izleyen, New School for Social Research'ü model alan bir yetişkin okulu kurdu.. Torugart GeÃ§iti Torugart Geçiti, (Kırgızca: Торуг-арт, "Torug-art"; Çince: 图噜噶尔特山口, "Túlūgáĕrtè shānkŏu") ortalama deniz seviyesinden 3.752 metre yükseklikte konumlanan Orta Asya'nın Tanrı Dağlarında bir dağ geçitidir. Kırgızistan Narin İli'ni, Çin Sincan eyaletine bağlar. Torugart yakınında Kırgızistan tarafında Aksay Vadisinde Son Göl ("Sidinğ köl") konumlanır. Kâşgarlı Mahmud, Divân-ı Lügati't-Türk'te; ""ترغ ارت تيز Turığ art tiz" "Kaşgar yaylasının adı."" şeklinde tanımlar. Günümüz Türkçesinde ""art" ": "Sırt, dağ beli ve sırtı; sarp yer, yokuş, boyun, tepe" ve ""tiz" ": "yüksek yer" anlamındadır. Ortaçağ'da bu Turığ yaylası kervanlarca kullanılmıştır. 1881 yılında ilk defa Rusya ve Çin tarafından bir Hudut kapısı olarak açılmıştır. İngilizlerin Kaşgar konsolosu George Macartney, 1905 yılında Rusların Kırgızistan tarafında 27 ayak genişliğinde ve buradan yarım mil ilerde Çin tarafında da yol açtıklarını fark etmiş. 1906 yılında Rusların baskısı sonucunda Çinliler, tekrar Çin bölgesinde yol yapımına izin vermişlerdir. Çin-Rus ortak Transport bankası yol yapımı için 20 milyon Ruble harcamıştır. 1952 yılında Torugart Geçiti 165 km güneybatısında konumlanan o dönemde Kırgızistan Sovyet Sosyalist Cumhuriyeti ile Sincan arasındaki önemli karayolu bağlantısı üzerindeki İrkeştam dağ geçitine ("Sınır kapısı") yerini bırakmıştır. 1960'lı yıllarda Çin ile Rusya arasında oluşan çatışmada Torugart kapatılmış, 1983 yılında tekrar açılmıştır. Ünlü Kırgız edebiyatçı Cengiz Aytmatov, bu yol yapımında çekilen sorunları ve izlenimlerini "Selvi Boylum Al Yazmalım" romanında yer vermiştir. Denizlispor 1983-84 sezonu Denizlispor'un 1982-1983 Türkiye 2. Futbol Ligindeki şampiyon kadro, D.Ç. Karabük'ten Yasin, Ispartaspor'dan Ali, Fenerbahçe'den Bahtiyar ve B.Zafer, Aydınspor'dan Kenan ile daha güçlendirildi. Yöneticilerden Hasan Gür ve İbrahim Demireren ile birlikte 30 futbolcu Konya Akşehir'de kampa girdiler. Yapılan hazırlık maçında, Kadir ve Kenan'ın golleriyle Bursaspor'u 2-0 yenen Denizlispor'da kadro daha sonra 22 kişiye indirildi. İyi bir kaleci alarak kadroyu daha da güçlendirmeyi düşünen yöneticiler, Reco ile anlaşırlarken, Bursaspor ile bu futbolcu yüzünden anlaşmazlık ortaya çıktı. Basın sözcüsü Ahmet Özgül duruma açıklık getirerek şöyle konuşuyordu: "Reco'nun Denizli'ye gelmemesi halinde, çekin karşılığını kesinlikle almayacaklarını bizzat Başkan Cavit Çağlar bana söylemişti". Ancak, Reco için verilen 5 milyonluk çek tahsil edilince Bursaspor'a dava açmak zorunda kalınıyor. Denizlispor'un transferdeki hareketliliği Denizli Şehir Stadı'nda da yaşanmaktaydı. Yıllardır çim saha özlemi çeken Denizlispor sonunda istediğine kavuşuyor ve saha çimlendiriliyor, fakat sezon sonunda yanlış kullanımdan dolayı tekrar toprak sahaya dönüşmüştür. Sahanın çimlendirilmesinin dışında portatif tribünlerle seyirci kapasitesi arttırılıyor ve saha kenarları tel örgülerle çevriliyor. Türkiye 1. Futbol Ligi'nde ilk kez mücadele eden Denizlispor ilk maçını 23 Ağustos 1983 tarihinde Denizli Şehir Stadı'nda Sakaryaspor ile oynadı. Bu maçtan 1-1 beraberlikle ayrılan Denizlispor'un 1. lig tarihindeki ilk golünü de Altan kaydetmiş oldu. Yeşil-siyahlı ekip 1. Futbol Ligindeki ilk galibiyetini ise 3. haftada kendi sahasında Orduspor'u 2-0 yenerek elde etmiş oldu. Sezona genel olarak bakıldığında 1. lige henüz bu sezon çıkmış olmasına rağmen yeşil siyahlılar yıllardır bu ligde oynuyormuşcasına hiç de yabancılık çekmediler. Özellikle, Beşiktaş ve Galatasaray önünde alınan galibiyetler bu başarıyı taçlandırdı. Sezon sonunda Denizlispor ligi 34 puanla 7. sırada tamamlayarak otoritelerden de geçerli not almayı başarıyordu."Birinci Ligdeki ilk yılımızda hedefimize ulaştık" diyen başkan Ahmet Dartar "başarıdaki en büyük payın Nevzat Güzelırmak ve taraftarlarda olduğunu" vurgulamayı da unutmadı. Türkiye Kupası'nda ise 5. tura kadar yükselen Denizlispor bu turda Beşiktaş karşısında aldığı 0-1 ve 0-0'lık skorlarla eleniyor. Sezon sonunda B.Zafer 10 gol ile Denizlispor'un en golcü ismi olurkenken onu 9 gol ile Hüseyin, 5 gol ile Bahtiyar takip ediyordu. Takımın en başarılı isimleri olarak 53 yıldızla Hüseyin, 52 yıldızla Remzi ve 48 yıldızla Erhan ön plana çıkıyordu. Takım kadrosu Metin, Tuncay, B.Kadir, B.Kenan, Remzi, Erol, B.Metin, Yücel, Mesut Bakkal, K.Kenan, Altan, K.Kadir, Ergin, B.Zafer, Ahmet, Yasin, Ali, Bahtiyar Yorulmaz, Bülent, Ercüment, Erhan ve Hüseyin'den oluşuyordu. Denizlispor'un 4-4-2 dizilimini kullandığı 1983-84 sezonundaki genel maç dizilişi aşağıdaki gibidir: Akdoğan (anlam ayrımı) Akdoğan şu anlamlara gelebilir: Vasit (il) Vasit ili (Arapça: محافظة واسط ), Irak Cumhuriyeti'nde bir il. Ülkenin doğusunda yer alır. İlin adı Arapça'dan gelmektedir ve anlamı orta demektir. Bağdat ve Basra arasında Dicle boyunca uzandığından bu ismi almıştır. Başkenti ve en büyük kenti Kut şehridir. 1976 yılından önce ilin adı Kut ili iken daha sonra bu ismi almıştır. Vibratör Vibratör vücutta vibrasyon etkisi ile sinirleri etkiliyerek rahatlama ve memnuniyet duygusu sağlayan bir alettir. Bazı vibratörler erotik tahrik yapmak üzere vücuttaki erojen bölgeleri tahrik edecek şekilde tasarlanmışlardır. Vibratörler Victoria döneminde doktorlar histeri tedavisinde kullanılması için icat etmişlerdi. Goo Goo Dolls Goo Goo Dolls, 1987 yılında Buffalo, New York'ta kurulan bir Amerikan alternatif rock grubudur. 2009 yılı itibarıyla grubun sekiz stüdyo albümü ve sadece Amerika Birleşik Devletleri'nde dokuz milyondan fazla satış rakamı bulunmaktadır. Grubun üyeleri arasında John Rzeznik, Robby Takac ve Mike Malinin yer almaktadır. Goo Goo Dolls, başlangıçta vokal ve gitarda John Rzeznik, vokal ve bas gitarda Robby Takac ve davullarda George Tutuska'yı barındırmaktaydı. Takac ve Tutuska, okuldan arkadaş olup, Rzeznik ise Takac'ın kuzeni ile beraber The Beaumonts adlı grupta çalmaktaydı. Üçlü daha sonrasında "Sex Maggots" adı altında bir araya geldi. Ancak bir kulüp sahibi grubu kiralayarak üyelerden grup adını değiştirmelerini istedi. Öyle ki, bu haliyle yerel gazetelerde grubun adı basılmayacak ve sansüre uğrayacaktı. Grup, bu öneriyle beraber True Detective reklamlarından esinlenerek "Goo Goo Dolls" adını aldı. Rzeznik, bu dönemde sadece bir garaj grubu olduklarını ve gelecek vadetmediklerini düşündüklerini ve isimlerinde karar kılmalarının aceleye geldiğini söylemektedir. Ana vokalist Takac ile beraber, grup ilk albümleri "Goo Goo Dolls"u 1987 yılında Mecenary Records aracılığıyla yayımladı. Ancak albümün satış hakları ve etiketi 1988 yılında Celluloid Records'a geçti. Grup Los Angeles'a taşındıktan sonra 1989 yılında "Jed"i satışa sundu. Grubun üçüncü albümler "Hold Me Up", 1990 yılında satışa sunuldu. Albümde Rzeznik, beş parçada ana vokal görevi üstlenmekteydi. Bu beş şarkıdan biri olan "There You Are", tekli olarak yayımlandı. Albümde tür olarak heavy metal, pop rock ve punk rock öğeleri yer almaktaydı. 1991 yılında yayımlanan "I'm Awake Now" adlı şarkı, ayrıca "" filminin müzikleri arasına da dahil edildi. "Superstar Car Wash" adlı dördüncü albüm 1993 yılında satışa çıktı. Albüm medya tarafından ilgi gördü. Önceki albümün gösterdiği başarı ve tanınırlığın bir sonucu olarak, şirketleri Metal Blade Records, albüme daha büyük bütçeler ayırdı. Albümün kayıtları kısmen Mississauga, Ontario'daki Metalworks Stüdyolarında geçti. Aynı stüdyoda Rush grubunun da birçok platin plaketli albümleri kaydedilmiştir. Albümdeki "We Are the Normal" adlı şarkı yayımlandıktan sonra geniş kitlelerce ilgi gördü. Yine "Fallin' Down" adlı şarkı da 1993 yılında gösterime giren "Son in Law" filminin müzikleri arasında yer aldı. Grubun beşinci albümü "A Boy Named Goo"nun yayımlanmasından sonra Robby Takac, George Tutuska'nın gruptan ayrılmasını istedi. Bunun nedeni olarak Rzeznik'in Tutuska ile aynı grup altında olmaya dayanamamasıydı. Bu olayın ardından, 1995 yılında gruba Mike Malinin katıldı ve grup bu haliyle tura çıktı. "A Boy Named Goo" albümü bu sürede oldukça büyük bir satış rakamı elde etti. Ancak "Name" adlı teklinin yayımlanmasıyla beraber satış ivmeleri daha da yükseldi. Sonuçta iki kez platin elde eden albüm, Metal Blade şirketinin tarihi boyunca çift platin elde etme başarısını gösteren ilk albüm oldu. Ancak bu başarı gruba tatsızlık da getirdi. Öyle ki, grup ile Metal Blade şirketinin arasında yasal satış sıkıntıları belirdi. Grubun gerekçesine göre, şirket gruba albüm satışlarında hak ettikleri payı vermemişti. Bu durum "adil olmayan, tek yönlü ve zorla kabul ettirilen" olarak gösterildi. Grup ile şirketin arasındaki anlaşmazlıklar geçince grup, Warner Bros. Records'a geçti. Goo Goo Dolls üyeleri yeni albümlerini kaydettikten sonra, 1998 yılında "Dizzy Up the Girl" albümünü yayımladı. Albüm, grubun önceki başarılarından dolayı kısa sürede geniş kitlelerce dinlendi. Rzeznik, "Melekler Şehri" filmi için yeni bir şarkı yazma niyetindeydi. Bu işi için bestelenen "Iris", büyük bir başarı elde etti. Beş dakikada sözleri yazılan ve bir saatlik bir zaman içinde bestelenen şarkı, Amerikan radyo listesinde on sekiz hafta boyunca zirvede yer aldı. Ayrıca şarkı o sene üç Grammy Ödülü'ne de aday gösterildi. "Iris", üç kez platin plaket elde eden "Dizzy Up the Girl" albümüne de dahil edildi. Albümden ayrıca "Slide", "Black Balloon", "Broadway" ve "Dizzy" gibi başarılı şarkılar da yayımlandı. Her ne kadar "Black Balloon" şarkısındaki sözler belirsiz ve silik olsa da Rzeznik'in söz yazarlığı tarzına bir örnek olarak gösterilmektedir. Şarkıda özellikle uyuşturucu bağımlılığına değinilmektedir. Şarkının geniş kitlelerce Robby Takac'ın o dönemde uyuşturucuyla savaşan, ancak sonradan bırakan karısının adına yazıldığı kabul edilmektedir. 2001 yılında grubun ilk derleme albümleri yayımlandı. "What I Learned About Ego, Opinion, Art & Commerce" adındaki bu albümü 2002 yılındaki stüdyo albümü "Gutterflower" izledi. Bu albümden de "Here Is Gone", "Sympathy" ve "Big Machine" teklileri yayımlandı. 4 Temmuz 2004 tarihinde grup, kendi kentleri Buffalo'da ücretsiz bir konser verdi. 2006 yılında Goo Goo Dolls, "Let Love In" adlı albümlerini satışa sunarak sanat hayatındaki yirminci yıllarını kutladı. Albümde "Give a Little Bit" şarkısının da stüdyo kaydı yer almaktaydı. Albümden bunun dışında "Better Days", "Stay With You" ve "Let Love In" gibi tekliler de yayımlandı. "Let Love In" adlı şarkının Adult Top 40 adlı listede ilk ona girmesiyle beraber grup, bu liste tarihinde on ikinci şarkılarını ilk ona sokarak bir rekora imza attı. Rekorun önceki sahipleri Matchbox Twenty ve Sheryl Crow gibi isimlere rağmen bu rekor halen kırılamamıştır. Grup bu dönemde "Transformers" filmi için yayımladıkları ve aslen "Fiction" adıyla bilinen "Before It's Too Late" adlı şarkıyla da önemli başarı gösterdi. 13 Kasım 2007 tarihinde grup "Greatest Hits Volume One: The Singles" adında bir derleme albümü yayımladı. Albümde "Name" adlı şarkının yeni bir sürümü ile "Feel the Silence" adlı şarkının Michael Brauer tarafından üstlenilen düzenlemesi yer almaktadır. 2009 yılında Goo Goo Dolls, gelecekte yayımlanması planlanan yeni bir stüdyo albümünün kayıtlarının başladığını beyan etti. Buna ek olarak grup, 2008 yazında düzenlenen O2 Wireless Festivali kapsamında Londra'daki Hyde Parkı'nda konserler verdi. 2 Temmuz 2008 tarihinde grup, "Real" adında bir tekli iTunes'ta yayımladı. Yine grubun MySpace sayfalarında sürekli olarak yeni materyallerin tanıtıldığı bilinmektedir. Meysan Meysan (Arapça: محافظة ميسان), Irak Cumhuriyeti'nin güneydoğusunda İran sınırında bir il. İl başkenti Dicle kenarındaki Amara şehridir. 1976 yılından önce ilin adı Al Amara İli iken daha sonra bu adı almıştır. 2019 yılı sonu verilerine göre il nüfusu 950.000 kişidir. Meysan çoğunluğunu Şiilerin oluşturduğu bir ildir. İran Irak Savaşı sırasında en şiddetli muharebeler burada yaşanmıştır. Dance with You (Nachna Tere Naal) "Dance with You (Nachna Tere Naal)", Jay Sean'ın Rishi Rich ve Juggy D ile kaydettiği bir şarkıdır. "Me Against Myself" albümününde de bulunmaktadır. Yapımcılığını Rishi Rich'in üstlendiği şarkı; İngiltere listesinde on iki numaraya ulaştı. Şarkı Hollandada ise #2 numaraya kadar çıkmıştır. Åžiksa Şiksa (Yidiş: (שיקסע) veya şikse, Yidiş dilinde Yahudi olmayan (Goy) kadınlar için kullanılan hakaret içeren sözcük. Şiksa, "iğrenç, kirli, tiksinilen şey" anlamına gelen İbranice שייגעץ (şekets) sözcüğünden türemiştir. Yahudi olmayan kadınlara yönelik bir lekeleme amacı taşır. Buna rağmen bugün popüler kültürde nötr bir anlamda kullanılabilir. Örneğin: "shiksa goddess" (İngilizce: şiksa tanrıça) kalıbı, Sex and the City ve Queer as Folk ve The big bang theory gibi dizilerinde, bazı repliklerde kullanılmıştır. Şişen engerek Şişen engerek ("Bitis arietans") zehirli bir engerek türüdür. Arabistan'ın batısından Fas'a kadar, Sahra Çölü ve yağmur ormanları dışında bütün Afrika'daki savanalarda ve çayırlarda bulunur. Geniş yaşama alanı, yaygın bulunuşu, büyüklüğü, güçlü zehiri ve ısırma isteği ile diğer bütün Afrika yılanlarının sebep olduğundan daha fazla ölümden sorumludur. Türün biri aday olmak üzere tanımlanmış iki alt türü bulunmaktadır. Çok iri olan bu türün ortalama uzunluğu 1 metre civarındadır. 190 cm (75 in) uzunlukta, 6.0 kg (13.2 lbs) ağırlığında ve çevresi 40 cm (16 in) olan örnekler rapor edilmiştir. Suudi Arabistan'da bulunan örnekler ise genellikle 80 cm uzunluğu geçemezler. Erkekler genellikle dişilerden daha büyüktür ve göreli olarak daha uzun kuyruğa sahiptir. Kafa dar bir üçgen şeklindedir burun küt ve yuvarlaktır. Yine de kafa boyundan daha geniştir. Rostral plak küçüktür. Göz çevresini kaplayan 10–16 pul bulunur. Başın üstü boyunca 7–11 tane gözlerarası (interorbital) pul bulunur. Gözaltı ve supralabial plaklar 3–4 pul ile ayrılır. 12–17 supralabial ve 13–17 sublabial pul bulunur. İlk 3–4 sublabial çene pulları ile temas halindedir. Genellikle üst çenelerde üç veya iki diş bulunur ve ikisi de işlevsel olabilir. Vücut ortasında 29–41 sıra sırt pulu bulunur. Bu pullar en dış sıradakiler haricinde karinalıdır. Karın pulları sayısı 123–147, kuyrukaltı pullarının sayısı 14–38'dir. Dişilerin kuyrukaltı pul sayısı 24'ü geçmez. Bir tane anal pul bulunur. Babek Babek ÅŸu anlamlara gelebilir: Gedebey Rayonu Gedebey Rayonu - Azerbaycan'da rayon. Merkezi Gedebey kasabasıdır. Rayon 1930 tarihinde kurulmuştur. Dağlik bölgede yerleşir. Rayonda en yüksek zirve 3.549 metre rakımı olan Koşabulak'dır. Bakır, mermer, altın yatakları var. Azerbaycan'da en çok patates bu rayonda ekilir Eyes on You "Eyes on You", İngiliz şarkıcı Jay Sean'ın ilk albümü "Me Against Myself"ten çıkan ilk teklisidir. 21 Haziran 2004 tarihinde tekli olarak yayımlanan şarkı; İngiltere listesinde #6 numaraya yükseldi.Single İngilterede 60 bin kopya satmıştır.Tekli Romanyada #19 Hollanda #18 Rusya da ise #181 numaraya ulaşmıştır ve Avrupada 200 şarkı arasında #22. şarkı olmuştur.Ayrıca o zamanların en hit şarkılarından biri haline gelmiştir ve sanatçının en çok sevilen parçalarından biri olmuştur. Richard Arkwright Sir Richard Arkwright (3 Ocak 1733 - 3 Ağustos 1792), İngiliz sanayici. Bir devrim açan dokuma tezgâhını buldu. Bu icadı tekstil sektörüne çok büyük bir basamak atlattı ve dokumanın atölyelerden fabrikalara taşınmasında önemli bir rol oynadı. Stolen (Jay Sean şarkısı) "Stolen", İngiliz şarkıcı Jay Sean'ın ilk albümü "Me Against Myself"ten