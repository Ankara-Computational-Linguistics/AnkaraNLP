ısı değişikliği nedeniyle önümüzdeki 50-100 yıl arasında deniz buzullarında dramatik bir azalma bekleniyor. Bunun sonucunda ortam kaybı ve ortam kalitesinin azalması sonucunda kutup ayısı nüfusunda %30 oranında bir azalma olmasından şüphelenilmekte. Diğer tehditler arasında, kirlenme, gemicilik dolayıyla rahatsızlık, eğlence amaçlı izleme, gaz ve petrol araştırmaları ve yasal ve yasadışı avlanma bulunmaktadır. Kara ayÄ± Kara ayı, (ya da siyah ayı) ayıgiller (Ursidae) familyasında iki ayı türün ortak adı. Gözlüklü ayı Gözlüklü ayı ("Tremarctos ornatus"), And ayısı olarak da bilinir, ayıgiller (Ursidae) Güney Amerika’nın And Dağlarında yaşayan bir ayı türü. Adını, gözlerini çevreleyen beyaz halkalardan almıştır. Siyah postlu olup daha çok otoburdur. Ağaç tepelerinde maymun gibi dolaşarak beslenir. Erkekleri ortalama 120 kg ve 2m boyunda, dişileri ise 80 kg 1.80 m boyundadır. Çevik ve usta bir tırmanıcıdırlar. Kaba tüylü postunun rengi koyu kahverengi ile kara arasında değişir. Yüzlerinde, gözlerinin bir bölümünü ya da tümünü çevreleye­rek gözlüğe benzer tipik halkalar oluşturduktan sonra boyna ve göğse doğru uzanan kirli beyaz ya da sarımsı lekeler vardır. Dişiler, 8-8,5 aylık bir gebelik döneminden sonra 1-3 arası yavru doğurur. Malaya ayısı Malaya ayısı ("Helarctos malayanus"), ayıgiller (Ursidae) familyasından, esasen güneydoğu Asya'nın (Sumatra ve Borneo gibi) tropikal yağmur ormanlarında yaşayan bir ayı türüdür; var olan ayıların en küçüğüdür ve çok iyi tırmanıcıdır. Malaya ayısı için "güneş ayısı" ya da "tropikal ayı" adları da kullanılır. Göğsünde nal veya gerdanlık biçiminde sarımsı-turuncu bir leke bulunur. Malaya ayısı için Wikipedia'da açılmış olan maddesinde yer alan bilimsel sınıflandırma tablosunda, cins için ""Ursus (Helarctos)"" ve tür için de ""Ursus (Helarctos) malayanus"" adlarına yer verilmektedir. Ancak: Beykoz 1908 SK Beykoz 1908 Spor Kulübü, 1908 yılında İstanbul'un Beykoz ilçesinde kurulmuş, futbol ve basketbol gibi branşlarda faaliyet gösteren spor kulübüdür. Sarı-siyah renklere sahiptir. Kulübün futbol, basketbol ve boks gibi pek çok branşta Türkiye ve İstanbul şampiyonlukları vardır. Fenerbahçe'yle beraber Süper Lig'de mücadele etmiş iki İstanbul Anadolu yakası takımından biridir. 2013-14 sezonundan bu yana İstanbul Süper Amatör Ligi'nde mücadele etmektedir. Ahmet Mithat Efendi'nin de kurucular listesinde olduğu kulüp, önceleri jimnastik branşına ağırlık vermiş, sonraları futbol, basketbol ve boks branşlarında da başarılara imza atmıştır. 1922'de, bir yıl önce kurulan Beykoz Zindeler Yurdu Kulübü'nü de bünyesine katmıştır. Futbolda ilk kez 1923 yılında İstanbul Ligi'ne katılmaya başladı. Beykoz SK, 1. Lig'de ilk karşılaşmasını İzmirspor'a karşı 21 Şubat 1959 oynamıştır. 1959 yılında 2 grup halinde düzenlenen ligi 14 maçta topladığı 10 puan ile 8 kulüp arasında 7. olarak tamamlamıştır. 1950 ve 1960'lı yıllarda futbol takımından birçok oyuncu millî takım forması giymiş ve üç büyüklere transfer oldu. Fakat kulübün futbol branşı sonraları etkisini kaybetti ve 1966'da 1. Lig'den düştü. 2011 yılına kadar aralıksız olarak profesyonel liglerde yer alan Beykozspor, 1971-1972, 1979-1980, 1985-1986 ve 2007-2008 sezonlarında olmak üzere dört kez 3. Lig şampiyonluğu yaşadı. Takım 3. Futbol ligi 4. Grup'ta mücadele etmiş ve 2007-2008 sezonunda şampiyon olarak 2. Lig'e yükseldi ve klasman grubu şampiyonu olarak lig yükselme grubuna katılmış ancak bazı sorunlardan dolayı yükselme grubunu 7. bitirmiştir. Böylece futbolda 100. yılını şampiyonlukla kutlamış, buna karşılık kulübün basketboldaki temsilcisi TTNET Beykoz, 1. lig'deki 3. (toplamda 5.) sezonunu sonuncu bitirerek 2. Lig'e düşmüştür. Beykozspor, 2013-2014 sezonunda İstanbul Süper Amatör Lig'den düşmesinin ardından aynı sezonda İstanbul PTT Spor'un Süper Amatör Lig'e çıkmasıyla ligde mücadele etme haklarını satın alarak tekrar Süper Amatör Lig'de mücadele etmeye devam etti. 1959-1966 1966-1971, 1972-1979, 1980-1984, 1986-1991 1971-1972, 1979-1980, 1984-1986, 1991-2001, 2007-2009 2001-2007, 2009-2011 2011-2013 1908-1958, 2013- Åžampiyonluk (3): 1971-1972, 1985-1986, 2007-2008 "Ana madde: Beykoz Basketbol Takımı" Beykoz spordaki en büyük başarılarını yüzme sporunda yakaladı ve bu branşı 1946 yılında Modaspor'a devredinceye kadar İstanbul'un en başarılı kulübü oldu. Sarı-siyahlı kulüpten birçok sporcu millî takıma yükseldi. 1934 yılında Rusya'yla ilk millî teması gerçekleştiren Türkiye ulusal yüzme takımına Beykoz Safvan Serim ve Adnan'ı verdi. Yüzmede Türkiye'deki ilk millî temas ise 1937 yılında İstanbul'da Macaristan ile yapıldı. Moda yüzme havuzunda yapılan yarışlarda Beykozlu yüzücüler Safvan Serim, Bülent Turgutcan, Ömer Kozanoğlu, Vedat Talayman, Fikret Babakol, Mekin Davran ve Fuat Tüzünel millî takımda yer aldılar. II. Dünya Savaşı'nın bitiminin ardından yeniden canlanan millî temaslarda Beykozlu sporcular yine millî takımda yer almaya devam ettiler. 1946 yılında Kahire'de yapılan uluslararası yüzme yarışlarında Safvan Serim, Vedat Talayman ve Kamil Karaduman Türkiye'yi temsil ettiler. Su sporlarında büyük başarılar yaşayan Beykoz, Fenerbahçe ve Galatasaray'ın egemenliğindeki kürek sporunda da büyük varlık göstererek İstanbul ve Türkiye şampiyonluklarına ulaştı. Erkek takımının 1936 tarihinde kazandığı İstanbul şampiyonluğu tarihi bir olaya sahne oldu. 1936 yılında ilk yurt dışı ziyaretini Türkiye'ye yaparak Cumhurbaşkanı Mustafa Kemal Atatürk ile görüşen ve ziyaret vesilesiyle 4-6 Eylül 1936 tarihlerinde İstanbul'a gelen İngiltere Kralı VIII. Edward, Moda Koyunda düzenlenen yarışları izledi. Yarışlar sonucunda Beykoz 11 puanla İstanbul şampiyonu olurken, altışar puanla Fenerbahçe ve Ateş Güneş ikinci, 4 puanla Galatasaray dördüncü oldu. Kadınlarda ise Fenerbahçe birinciliği kazandı. 1986 yılından itibaren boks sporunda varlık göstermeye başlayan Beykoz, aynı yıl düzenlenen İstanbul Ferdi Boks Şampiyonası'nda 48 ve 54 kg sıkletlerinde dövüşen Fahri Savaş ve Yaşar Sandıkçıoğlu'nun altın madalyalarıyla ilk başarısını kazandı. 17-18 Mart 1988 tarihinde düzenlenen İstanbul Kulüplerarası Boks Şampiyonası'nda 5 puanla Fenerbahçe ve Beşiktaş'ın ardından İstanbul üçüncüsü olan sarı-siyahlılar, 1990 yılında da İstanbul Ferdi Boks Şampiyonası'nda yine iki altın madalyayla üçüncü sırada yer aldı. 4-6 Kasım 2010 tarihlerinde düzenlenen İstanbul Ferdi Boks Şampiyonası'nda Berkat Karakaya ve eski Fenerbahçeli boksör Serkan Tatar ile iki altın madalyaya ulaşmayı başardı. Hamam böceği Hamam böceği, Blattodea (bazen Blattaria ismi de kullanılır) takımını oluşturan böcek türlerine verilen ad. Takımın isimleri Yunanca "blatta" sözcüğünden türemiştir. Sözcüğün anlamı "hamam böceği"dir. 6 farklı familyada yaklaşık 4.500 tür bulunmaktadır. Hamam böcekleri, 2.000 metreden daha yüksek yerler ve kutup bölgeleri dışında, dünyanın her yanında bulunurlar. Çoğu hamamböceği hepçildir. Vücutları dorso-ventral yassıdır. Ayak ve antenleri uzundur. Çok farklı ortamlara adapte olup yaşayabilir, fakat en çok bina içlerinde nemli ve ılık ortamları tercih eder. Salgıladıkları feromonlar ve bıraktıkları dışkıları vasıtasıyla diğer hamam böceklerine su ve besin kaynakları ile yuvalarının yerini işaret ederler. Dokunsal ve kimyasal iletişim kurarlar. Gelişmiş bir sürü davranışı sergilerler. Yapılan bir çalışmada 50 adet hamam böceği birbiriyle bağlantılı 3 adet 40 böcek kapasiteli odacıklara bırakılmıştır. Bir süre sonra böcekler 2 odaya 25'er adet olarak yerleşip 3. odayı boş bırakmışlardır. Odacıkların kapasitesi 50'nin üzerine çıkarıldığında tüm böcekler tek bir odaya toplanıp diğerlerini boş bırakmışlardır. Dengeli bir rekabet ve dayanışma içinde olabildikleri gözlenmiştir. Yaklaşık 300 milyon yıldır dünya üzerinde yaşamaktadır. Bazı türleri hiçbir şey yemeden 1 ay aktif yaşayabilir ve sadece posta pulu arkasındaki zamkla beslenerek hayatta kalabilir. Su altında yarım saate kadar boğulmadan yaşayabildikleri görülmüştür. İnsana kıyasla radyasyona 6 ile 15 kat daha dayanıklıdırlar. Bir hamam böceği, kafası olmadan iki hafta yaşayabilir çünkü beyinleri ayaklarındadır fakat başsız bir hamam böceği açlıktan ölecektir. Bunlar aslında parazit değildir. Fakat çeşitli hastalık etkenlerini mekanik taşıyıcılık veya arakonaklık yaparlar. Hamam böcekleri, kolera, tifo, verem, basilinin, "Entamoeba coli", "E. histolyrica", "Balantridium coli", "Giardia intestinalis" kistlerinin yayılmasında mekanik taşıyıcı olarak rol oynar. Kontrolü güçtür. Çünkü çok çabuk ürerler. Kontrolde üç noktaya dikkat edilmelidir. Türkiye'de üç türü bulunur. Bunlar, Alman hamam böceği ("Blattella germanica"), Doğu hamam böceği ("Blatta orientalis") ile Amerikan hamam böceği ("Periplaneta americana")'dir. Bunlardan Doğu hamam böceği Türkiye'nin yerli böceğidir ve sık sık karafatma ("Blaps" spp.) ile karıştırılmaktadır. Sıkıştırma ile ateşlemeli motorlar Sıkıştırma ile ateşlemeli motorlar. Bu tip motorlar (İngilzce: compression ignition engines, CI) yakıt ve hava karışımının yüksek basınç ve sıcaklığın etkisi ile tutuşmasıyla çalışır. Sıkıştırma ile ateşlemeli motorlarda buji ya da herhangi bir ateşleme mekanizması bulunmaz. küçük patlamalar ile piston hareketi sağlanır. Bununla birlikte enjeksiyon sistemleri benzinli motorlara göre daha karmaşıktır, ve çok daha yüksek basınçlar altında çalışırlar. Benzinli motorlarda görülen ateşleme sistemi bir noktadan tutuşma sağladığı için silindirin çapını belirli bir büyüklükle sınırlandırır (Genelde en çok 0,15 m). Buda bujili motorların büyüklüğünü ve dolayısıyla gücünü sınırlar. Dizel motorlarda ise silindir çapı çok daha büyük olabilir (1 m), ve çok yüksek güçler üretilebilir. Yanma benzinli motorlara göre daha yavaş gerçekleştiği için sıkıştırma ile ateşlemeli motorların devri nispeten düşüktür. Ekonomik olmaları nedeniyle bu tip motorlar kamyon, otobüs, iş makineleri gibi ticari araçlarda yoğun bir şekilde kullanılır. Ayrıca gemi, tren, denizaltı gibi yüksek güç gerektiren ve arabalara göre daha düşük devirlerde çalışan makinelerde tercih edilir. Günümüzde gelişen dizel motor teknolojisi bu tip motorların binek otomobillerde de yaygınlaşmasını sağlamıştır. Yüksek fiyat ve bakım masraflarına rağmen ekonomik olması ve ivmelenme performansının benzinli motorlara çok yaklaşması sebebiyle önemli bir alternatif haline gelmiştir. RealNetworks RealPlayer ve dolayısıyla RealMedia'yı yaratmış olan kuruluş. Streaming media dünyasına yapmış olduğu katkılar ile bilinir. Web sitesine www.real.com adresinden ulaşılabilir. Öte yandan, RealPlayer'ı indirmeden önce RealPlayer ile ilgili başlığa bakmanız tavsiye edilir... Preveze Deniz Muharebesi Preveze Deniz Muharebesi, 28 Eylül 1538 tarihinde Yunanistan'ın kuzeybatısındaki Preveze'de Osmanlı Donanması ve Papa III. Paulus'ün çabalarıyla bir araya gelen Haçlı donanması arasında gerçekleşen deniz muharebesi. Barbaros Hayreddin Paşa komutasındaki Osmanlı Donanması, Amiral Andrea Doria komutasındaki Haçlı Donanması'nı imha etti. Bu deniz muharebesi sonucunda Akdeniz'de Osmanlı Donanması'na karşı koyabilecek bir donanma kalmadı ve Türk hakimiyeti başlamış oldu. 1537'de, büyük bir Osmanlı donanmasını komuta eden Barbaros Hayreddin Paşa; Venediklilerden Ege ve Yunan denizlerinde bulunan Sire, Egine, Aniye, Bara, İstendil, Kerpe, Kaşot (Çoban) ve Nakşa adalarını alarak Nakşa Dükalığı'nı Osmanlı topraklarına kattı. Daha sonra yine Venediklilerin elinde bulunan Korfu Adası'nı kuşattı ve o sıralar İspanyol toprağı olan İtalyan çizmesinin güney ucundaki Calabria sahillerini tahrip etti. Bu tehdit üzerine Papa III. Paulus şubat 1538'de, Barbaros Hayreddin Paşa'yı durdurmak için İspanyol İmparatorluğu, Venedik Cumhuriyeti, Ceneviz Cumhuriyeti, Papalık Devleti ve Malta Şövalyeleri kuvvetlerinden Kutsal İttifak adını verdiği bir Haçlı donanması oluşturmayı başardı. Barbaros Hayreddin Paşa'nın komutası altında 122 kadırga ve galyot ile 12.000 levent vardı. Kutsal Birlik donanması ise 112 kadırga, 50 kalyon ve 140 barka olmak üzere 300 küsur (bazı kaynaklara göre 600 küsur) parça idi ve 60.000 askeri taşıyordu. Haçlı donanmasının kumandanı, o sıralar Kutsal Roma Cermen İmparatoru Şarlken'in hizmetinde olan Cenevizli Amiral Andrea Doria idi. Kutsal Birlik donanması Korfu Adası yakınlarında bir araya geldi. Amiral Marco Grimani komutasındaki Papalık filosu ve Vincenzo Capello komutasındaki Venedik filosu ilk gelenlerdi. 22 Eylül 1538'de de Andrea Doria beraberindeki İspanyol-Ceneviz filosu ile onlara katıldı. Doria varmadan önce Grimani, birlikleri Preveze Kalesi yakınlarında karaya çıkarmayı denedi. Ancak Osmanlı kuvvetleriyle peş peşe birkaç defa karşılaşarak kayıp vermesi üzerine Korfu'ya çekildi. O esnada Barbaros hala Ege'deki İstanköy Adasındaydı. Ancak o da Osmanlı donanmasının geri kalanıyla birlikte demir aldı ve yolu üzerindeki Kefalonya Adasını ele geçirdikten sonra Preveze'ye vardı. Sinan Reis, Barbaros Hayreddin Paşa'ya askerleri Narda Körfezi'nin girişinde bulunan ve Preveze'ye yakın bir konuma sahip olan Actium'a yerleştirme önerisinde bulundu. Barbaros ilkin bu fikre karşı çıksa da, daha sonra bu hamlenin Türk zaferini garanti altına alacağı anlaşıldı. Actium'daki kaleyi tutan Türk askerleri Barbaros'un filosunu topçu ateşiyle desteklerken Doria'yı da gemilerini sahilden uzakta tutmaya zorlayacaktı. Haçlıların zafer elde edebilmeleri için Actium'a asker çıkarmaları gerekiyordu. Ancak Grimani'nin giriştiği ilk hücumda geri püskürtülmesinden sonra Doria, karada da bir bozgun yaşamaktan korkuyordu. 25 ve 26 Eylül'de iki kez daha, ancak bu sefer Actium'un tam karşısındaki Preveze Kalesi'ni hedefleyerek, askerlerini karaya çıkarma girişiminde bulunan Haçlılar, Murat Reis tarafından geri püskürtüldü. Ters bir rüzgârın onları Türklerin bulunduğu kıyılara sürüklemesinden korkan Doria'nın gemilerini sahilden epey uzakta tutması Barbaros Hayreddin Paşa'ya avantaj sağlıyordu. Bu duruma düşmek istemeyen Doria, 27 Eylül'ü 28 Eylül'e bağlayan gece 30 mil güneye hareket etti ve rüzgâr dindiğinde Lefkada Adası yakınlarındaki Sessola'ya demirledi. O gece Doria ve komutanları ellerindeki en iyi seçeneğin İnebahtı'ya doğru bir saldırı düzenlemek ve Barbaros'u savaşmaya zorlamak olduğuna karar verdiler. Şafak sökerken Türklerin üzerilerine doğru geldiğini gören Doria çok şaşırmıştı. Barbaros Hayreddin Paşa da demir alıp güneye ilerlemişti. Turgut Reis 6 büyük galyotla beraberdi ve sol kanat kıyıya iyice sokulmuştu. Sayıca az Osmanlı kuvvetlerinden böylesine cesur bir saldırı beklemeyen Doria, Grimani ve Capello'nun baskılarına rağmen, ancak 3 saat sonra demir almak ve savaşa hazır olmak için emir verebildi. İki donanma nihayet 28 Eylül 1538'de, Narda Körfezi'nde, Preveze açıklarında birbirlerine nişan aldı. Rüzgârın olmaması Doria'nın zararınaydı. Muazzam silahlara sahip Venedikli devasa sancak gemisi Galeone di Venezia rüzgârsızlık yüzünden kıyıdan 4, Sessola'dan 10 mil açıkta hareketsiz kalmıştı. Haçlı gemileri Galeone di Venezia'nın yardımına koşmak için çabalayadursun, Osmanlı kadırgalarınca etrafı sarılan gemi, saatlerce süren çetin bir çarpışmada Osmanlı gemilerine epey hasar verse de ele geçirilmekten kurtulamadı. Nihayet rüzgâr esmeye başladığında Haçlı donanması harekete geçti. Doria ilk olarak Türkleri denize çekmek üzere tasarlanmış birkaç manevra gerçekleştirdi. Sicilya valisi Ferrante Gonzaga karma filonun sol kanadını, Malta Şövalyeleri sağ kanadını tutuyordu. Doria en hızlı kadırgalarından dört tanesini Gonzaga ve Malta Şövalyeleri'nin arasına, ön merkez cepheye yerleşmiş olan yeğeni Giovanni Andrea Doria'nın komutasına verdi. Doria'nın kadırgalarıysa onların arkasında, Grimani ve Capello'nun yönetimindeki Papalık ve Venedik kadırgalarının ise önünde uzun bir hat oluşturacak biçimde yerleşmişti. En arkada ise Alessandro Condalmiero (Bondumier) komutasındaki Venedik kalyonları ile Francesco Doria komutasındaki İspanyol-Portekiz-Ceneviz kalyonları barkalar ve destek gemileriyle birlikte konuşlandırılmıştı. Osmanlı donanması Y şeklinde bir dizilişe sahipti. Barbaros; Sinan Reis, Cafer Reis, Şaban Reis ve oğlu Hasan Reis (daha sonra Hasan Paşa) ile beraber merkezdeydi. Seydi Ali Reis sol kanada, Salih Reis sağ kanada komuta ediyordu. Bin Dokuz Yüz Seksen Dört Bin Dokuz Yüz Seksen Dört, George Orwell tarafından kaleme alınmış alegorik bir politik romandır. Hikâyesi distopik bir dünyada geçer. Distopya romanlarının ünlülerindendir. Özellikle kitapta tanımlanan Big Brother ("Büyük Birader") kavramı günümüzde de sıklıkla kullanılmaktadır. Aynı zamanda kitapta geçen "düşünce polisi" gibi kavramları da George Orwell günümüze kazandırmıştır. Orwell, romanı İskoçya'da verem ile boğuşurken 1947-1948 yılları arasında yazmıştır. Zamyatin'in Biz adlı eserinden esinlenen bu roman ilk başta "Avrupa'daki Son Adam" (The Last Man in Europe) ismiyle yazılmıştır. ABD ve Birleşik Krallık'taki yayımcısı (roman bu iki ülkede aynı anda satışa sunulmuştur) pazarlama açısından romanın adını "Bin Dokuz Yüz Seksen Dört"e ("Nineteen Eighty-Four") çevirmiştir. Roman ilk kez 8 Haziran 1949'da basılmıştır. Kitap sosyalizm karşıtı olarak suçlanmıştır, ancak Orwell buna karşı çıkmıştır. 16 Haziran 1949'da yaptığı açıklamada Orwell şöyle konuşmuştur: "Yeni romanımda [Bin Dokuz Yüz Seksen Dört] sosyalizme ya da (bir destekçisi olduğum) Britanya İşçi Partisi'ne bir saldırı "kastetmedim", ama merkezileştirilmiş bir ekonominin yol açabileceği ve hâlen komünizm ve faşizmde kısmen gerçekleşmiş olan bozukluklara değindim... Kitabın konusunun Britanya'da geçmesi İngilizce konuşan ırkların doğuştan diğerlerine göre daha üstün olmadığını ve "karşı konulmadığı takdirde" totalitarizmin herhangi bir yerde zafer kazanabileceğini vurgulamak içindir." Romanın distopik dünyasında totaliter bir merkezi tek partinin yönetiminde korku, propaganda ve beyin yıkama ile halk ve hayatı manipüle edilmektedir. Roman daha sonra ünlenecek "Büyük Birader" ve "Düşünce Polisi" gibi kavramları içermektedir. 20. yüzyılın en etkili romanlarından biri olmasının yanı sıra satış anlamında da çok başarılı olmuştur. Aldous Huxley'in Cesur Yeni Dünya isimli romanıyla birlikte, "Bin Dokuz Yüz Seksen Dört" İngilizce edebiyatın ilk ve en ünlü anti-ütopik edebi eserlerindendir. "Bin Dokuz Yüz Seksen Dört" ve içerdiği terminoloji mahremiyet tartışmalarında sıklıkla ortaya atılmış ve kalıplaşmıştır. Kitap birçok farklı dile çevrilmiştir. Türkiye'de Can Yayınları tarafından Türkçe olarak basılmıştır. Bu roman aynı zamanda 1984 yılında beyaz perdeye uyarlanmıştır. Kitaptaki çiftdüşün tekniğiyle karşıt kavramlar bir arada kullanılarak kişinin bariz gerçeğe aykırı olanı kabul etmesi beklenir. Zira, kitaptaki düzende merkezi tek partiye bağlılığını göstermesi için insanın gerekirse akla aykırı olanı bile doğru bellemesi gerekir. Larnaka Larnaka (Yunanca: Λάρνακα), Kıbrıs'ın güneydoğusunda bulunan bir kent. Kıbrıs Cumhuriyeti'nin Larnaka Bölgesi'nin merkezidir. Nüfusu 140.000 civarındadır. Larnaka, Kıbrıs'ın önemli bir turistik kentidir. Hala Sultan Tekkesi bu şehirde yer almaktadır. Adanın en büyük havalimanı Larnaka Uluslararası Havalimanı burada bulunmaktadır. Larnaka MÖ 14. yüzyılda Antik Yunanlar tarafından "Kition" adıyla kurulmuştur ve o zamandan beridir şehirde yerleşim mevcuttur. Çeşitli depremlerden zarar gören şehrin Orta Çağ'da limanı çamurla dolmuştur. Bunun üzerine şehrin biraz güneyinde kalan yeni deniz kıyısına da yerleşim yapılmıştır. Günümüzde o dönemdeki liman ve kalenin izleri kaybolmuştur; 1426-1489 yılları arasında Memlukluların yönetiminde kalan şehir 1489'da Venediklilerin eline geçmiştir. Kıbrıs'ın Osmanlılar tarafından fethi sırasında Lefkoşa'nın düşmesi üzerine şehir teslim olmuştur. 19. yüzyılda adanın en büyük ve en önemli limanı ve ticari merkezi idi. 1894'ten itibaren yapılan kazılarda Kition'un bazı kalıntıları ortaya çıkarılmıştır. Mevlâna İdris Zengin Mevlâna İdris Zengin (d. 1966), Türk yazar ve şair. Mevlâna İdris Zengin, 1966 yılında Kahramanmaraş, Andırın'da doğdu. 1989 yılında İstanbul Üniversitesi Hukuk Fakültesi'nden mezun oldu. İkindiyazıları, Diriliş, Dergâh, Albatros, Geniş Zamanlar ve Gerçek Hayat gibi birçok dergi ve gazetede, şiir, hikâye ve denemeleri yayımlandı. Ayrıca, çocuk edebiyatı dalında birçok kitap kaleme almıştır. Mustafa Ruhi Şirin’in başkanlığında kurulmuş olan "Çocuk Yayınları Danışma ve Yayın Kurulu" üyesidir. 100 Temel Eser listesinde diğer bazı çocuk kitabı yazarları ile birlikte liste dışı bırakılması, "çocuğu önemsememenin, onun duygu, düşünce ve hayal dünyasını dikkate almamanın" bir göstergesi olarak belirtilmiştir. Hakkında Mısır-Kahire, Almanya-Berlin ve Türkiye-İstanbul,Çanakkale,Erzurum olmak üzere beş ayrı üniversitede beş ayrı bilimsel çalışma yapılmıştır. Mevlâna İdris şimdiye kadar Frankfurt, Şam, Köln, Budapeşte, Priştine, Londra, Pekin gibi şehirlerde çocuk edebiyatıyla ilgili konferans ve değişik etkinliklere katılmıştır. Bazı masalları çizgi film olarak çekilmiş ve TV'de yayınlanmıştır. Yazar hâlen İstanbul'da hayatını sürdürmekte ve yazı çalışmalarına devam etmektedir. Tuhaf Adamlar serisindeki kitapları Almanya'daki bir yayınevi tarafından 9 dünya diline çevrilerek yayına hazırlanmaktadır. Ayrıca "Asla ve Daima Nuri Pakdil" isimli bir belgeselin metnini yazmış ve konsept danışmanlığını yapmıştır. Belgesel TRT televizyonunda 2010'da yayınlanmıştır. Sezai Karakoç'un şiirlerinden yola çıkarak yaptığı "Gül Sesleri" isimli şiir belgeseli 13 Nisan 2012'de Diyarbakır'da yapılan Uluslararası Sezai Karakoç Sempozyumu'nda gösterilmiştir. Mevlâna İdris'in şimdiye kadar Farsça, Almanca, Arapça, Urduca, Macarca dillerine bazı kitapları çevrilmiş ve yayınlanmıştır. Sadık Rıfat Paşa Sadık Rıfat Paşa (25 Ekim 1807 - 11 Şubat 1857), iki kez Osmanlı Hariciye Nazırı, diplomat ve devlet adamı. Sadık Rıfat Paşa'nın kariyeri başlangıçta Tanzimat döneminin diplomat kökenli üç devlet adamı (Koca Mustafa Reşit Paşa, Mehmet Emin Ali Paşa ve Keçecizade Mehmet Emin Fuat Paşa) ile aynı çizgiyi izledi. Ancak içerideki kişisel rekabet ve o dönemde Osmanlı üst düzey bürokratlarının yerlerinin dama taşları gibi sık sık değiştirilmesi ve özellikle dış güçlerin müdahaleleri nedeniyle (19. yüzyılda Osmanlı Devleti'nde kimlerin hangi mevkilere getirileceğinde yabancı güçler söz sahibiydi) en yüksek makam olan sadrazamlığa gelemedi. Nispeten genç yaşta da vefat etti. Sadık Rıfat Paşa 1807 yılında İstanbul’da doğdu. Babası Osmanlı Devleti’nin Masarifat Nazırı (giderlerden sorumlu bakan) Hacı Ali Bey’di. Hacı Ali Bey Enderun’da yükselerek Tophane Nazırı, daha sonra da Tersane Emini olmuş, daha sonra da nazırlığa yükselmişti. Sadık Rıfat Paşa temel eğitiminden sonraki tahsilini Sarayı Hümayundaki Hazine Odasında devam etti. Ancak ailesinin tek erkek çocuğu olduğundan ve annesinin evladından ayrılmak istememesi nedeniyle dönemin padişahı II. Mahmut’un emri ile bir sene sonra Sadaret Mektubi Kalemi’nde çırak yapıldı. Gösterdiği şevk nedeniyle kalembaşının dikkatini çeken Sadık Rıfat, 19 yaşında, 1823 yılında Hocaganlık rütbesini aldı. 1828 yılında Amedi Odası hulefalığına, yani Bakanlar Kurulu başkatipliğinde memurluğa tayin edildi. Bu sırada 1828-1829 Osmanlı-Rus Savaşı başlamıştı. Padişahın maiyeti ile Edirne ve Gelibolu taraflarına gitti. Gayretleriyle Dahiliye Nazırı Pertev Paşa’nın da dikkatini çekmiştir. Pertev Paşa’nın bu ilgisi başta Sadık Rıfat’ın lehine gelişmesine karşılık daha sonra kendisinin bir süre İstanbul’dan çıkarılmasına neden olacaktır. Bu sırada Osmanlı-Rus Savaşı Osmanlı Devleti’nin yenilgisi ile bitti ve 1829’da imzalanan Edirne Antlaşması ile bağımsız bir Yunanistan kuruldu. Genç Sadık Rıfat öncelikle Yunan sınırının çizilmesi ile görevlendirilen elçiler heyetinde zabıt katibi olarak, daha sonra da aynı görevle Mısır Meselesi’nin çözülmesinde görevlendirilecek, daha sonraki elçilik görevinin ilk tecrübelerini edinecektir. Bu arada sık sık padişahın huzuruna çıktığından, saraydaki ikinci kâtip Vassaf Efendi'nin de dikkatini çekti. Bu sırada Osmanlı Devleti’nin en güçlü adamlarından biri durumuna gelmiş olan Pertev Paşa, başta düşmanı Akif Paşa tarafından sürekli eleştirilmekte, özellikle de 1828-1829 Osmanlı-Rus Savaşı’nın gerçek suçlusu gibi gösterilmekteydi. Halk arasında “tuğsuz padişah” olarak anılan bu devlet adamı en sonunda düşmanları tarafından padişah II. Mahmut’u devirip yerine veliaht Abdülmecit Efendi’yi geçirmek istemekle suçlanınca görevinden alınıp sürgüne gönderildi, sürgünde de idam edildi. Vassaf Efendi’nin de sürgüne gönderilmesinden sonra Sadık Rıfat’ı devlet kademelerinde himaye edecek kimse kalmamıştı. Akif Paşa’nın Mülkiye Nazırı olması sonucunda Pertev Paşa’nın taraftarı olarak görülen Sadık Rıfat, Hariciye Müsteşarı payesi ile Viyana’ya büyükelçi olarak atanarak İstanbul’dan çıkarıldı. Viyana Büyükelçiliği sırasında Avusturya imparatoru I. Ferdinand’ın Venedik kralı olarak taç giyme törenine katılmak üzere İtalya’ya gitmiş, bu sırada gördüklerini anlattığı İtalya Seyahatnamesi adlı eserini yazmıştır. Yine bu görevi ve büyükelçiliği sırasında Avusturya Dışişleri Bakanı ve Başbakanı, o dönemde Avrupa diplomasisini yönlendiren kişi olan, Prens Clemens von Metternich ile pek çok defa görüşmüştür. Büyükelçilik görevlerinden biri olan Avrupa’daki olaylar ve siyasal durum hakkında bir analiz yaparak bunu İstanbul’a ilettiği yazılarını Avrupa Ahvaline Dair adıyla da bilinen risalesinde özetledi. Bu sırada Mısır Meselesi yeniden gündeme gelmektedir. 1833’te imzalanan Kütahya Antlaşması Kavalalı Mehmet Ali Paşa’ya istediği hemen hemen her hakkı vermekle birlikte, ne bağımsızlığını ilan edebilmiş ne de Mısır valiliğini babadan oğula geçirebilmişti. Çok daha önemlisi Kütahya Antlaşması iki devletin birbiriyle karşılıklı olarak imzaladıkları bir antlaşma değil, II. Mahmut’un bir fermanla vermeye hazır olduğu ödünlerin kaleme alınmasıydı. Bir fermanla verilen bir hakkın bir başka fermanla kolayca elinden alınabileceğini bilen Mehmet Ali Paşa, bağımsızlığını ilan edebilmek için 1839 tarihinde yeniden harekete geçti. Savaşın yeniden başlaması ile Mehmet Ali Paşa’nın oğlu Kavalalı İbrahim Paşa, orduları ile birlikte Halep’ten ilerleyerek Nizip’te Osmanlı ordularına ağır kayıplar yaşattı. Kavalalı İbrahim Paşa savaşı kazandığı sırada padişah II. Mahmut ölmüş, yerine oğlu Abdülmecit geçmişti. Abdülmecit’in tahta çıkması ve Koca Mehmet Hüsrev Paşa’yı sadrazam yapması, Hüsrev Paşa’nın rakibi Kaptanıderya Ahmet Fevzi Paşa’yı ürkütmüş, Fevzi Paşa da Çanakkale’deki Osmanlı donanmasını alarak Mısır’a sığınmıştı. Böylece Osmanlı Devleti ordusuz ve donanmasız kalmıştı. Bu durum ve üstelik İbrahim Paşa’nın İstanbul’a yürüyebilecek bir mesafede olması sorunu yeniden uluslararası bir meseleye dönüştürmüştü. Bu gelişmelerin üzerine Osmanlı Devleti Mehmet Ali Paşa ile anlaşmanın yollarını aramaya başladı. Bu sırada İstanbul’a gelmiş olan Sadık Rıfat Paşa, Mısır Meselesi’nin çözülmesi için Kavalalı Mehmet Ali Paşa’ya gönderilecek olan heyette görevlendirildi. Sadık Rıfat Paşa çok gayret göstermesine ve görüşme üzerine görüşme yapmasına rağmen bir anlaşmaya varamadan İstanbul’a döndü. Bu sırada İstanbul’da Tanzimat Fermanı ilan edilmiş, devlet Tanzimat devrine girmişti. İskenderiye’de bulunduğu sırada Sadık Rıfat Paşa, Mısır’da devlet için iyi hizmetlerde bulunması sebebiyle Sadaret Müsteşarlığına getirildi. Dönmesini takiben Paşa Tanzimat Fermanında yer alan sözlerin hayata geçirilebilmesi, Fermanda verilen sözlerin taşrada uygulanabilmesi için çalışmalarına başladı. Bu görevleri sırasında yine takdir edilmiş, 1840'ta vezir rütbesini alarak Hariciye Nazırlığına atanmıştır. Zor bir zamanda Hariciyede dokuz aylık görevi sonrasında idaresizlik suçlaması ile azledildi. Yerine Ticaret Nazırı İbrahim Sarim Paşa getirildi. Sadık Rıfat Paşa boş kaldığı sekiz aylık dönemden sonra, 1842 yılında, 1837'de oluşturulmuş küçük bir danışma meclisi olan Meclis-i Vala-yi Ahkam-ı Adliye üyeliğine getirildi. İki ay sonra da Viyana’ya ikinci kez büyükelçi tayin edildi. Bir yıl sonra, 1843’te de ikinci kez İbrahim Sarim Paşa'nın yerine Hariciye Nazırlığına getirildi. 1844’te görevinden alındı. Aynı hafta yine Meclis-i Vala-yi Ahkam-ı Adliye üyeliğine, 1845’te de bu meclisin başkanlığına getirildi. 1847'de ise yeniden bakan olarak Maliye Nazırlığına atandı. İki ay sonra Maliye Nazırlığı görevinden alınan Paşa tekrar Hariciye Nazırlığına, kısa bir süre sonra da tekrar Meclis-i Vala-yi Ahkam-ı Adliye başkanlığına getirilmesine rağmen dokuz ay sonra bu görevden de alınır. 1849’da kez Meclis-i Vala-yi Ahkamı Adliye başkanlığına tekrar getirilir, 1851'de bu kurumun başkanlığına Koca Mustafa Reşit Paşa’nın getirilmesi sonucunda tekrar görevden alınır. Bu arada Fransa’da imparatorluğunu ilan eden ve uluslararası ilişkilerdeki konumunu güçlendirmek isteyen III. Napolyon kendisine uygun hedef olarak Osmanlı Devleti’ni görmüş, 1740’ta imzalanan ve Osmanlı Devleti’nde yaşayan Katoliklerin himayelerinin Fransa’ya verildiği antlaşmanın yeniden yürürlüğe girmesini istemişti. Osmanlı Devleti’nin Fransa’nın baskısı altında bu öneriyi kabul etmesinin Kutsal Topraklardaki statükoyu bozacağını açıklayan Rus Çarı I. Nikolay, kendi ülkesi için de aynı hakları istedi ve katı bir asker ve koyu bir Ortodoks olan Prens Menşikov'u İstanbul’a olağanüstü yetkilerle elçi olarak yolladı. Hariciye Nazırı Keçecizade Fuat Paşa’yı görüşmelerin dışında bırakacak şekilde hareket eden Menşikov'un bu tutumundan dolayı Keçecizade Fuat Paşa Hariciye Nazırlığından istifa etti. Onun yerine o sırada boş olan Sadık Rıfat Paşa atanacaktı. Bu arada Rusya ile Osmanlılar arasındaki gerginliğin artması ve sorunu kendi çıkarları için de tehlike olarak gören İngiltere, Fransa ve Avusturya’da işe karışmaya başlaması ile Kırım Savaşı'na gidecek süreç başladı. Batılı güçleri arkasında hisseden Babıali’de gitgide Rus taleplerine daha fazla direnmeye En sonunda Prens Menşikov taleplerinin üç gün içinde kabul edilmemesi halinde İstanbul’dan ayrılacağını bildirdi. Bu sırada Prens Menşikov’un talepleri karşısında sürekli direnen Sadrazam Damat Mehmet Ali Paşa ve Hariciye Nazırı Sadık Rıfat Paşa görevlerinden alındılar. Her ikisinin de görevden alınmaları için Prens Menşikov padişaha şikayette bulunmuş, gerekçe olarak da paşaların o zamanki diplomasi dili olan Fransızca’yı bilmemelerini göstermiştir. Asıl amacı Babıali üzerindeki Rus baskısını arttırmak ve Rus karşıtlarını görevlerinden uzaklaştırmaktır. Böylece Sadrazamlığa Giritli Mustafa Naili Paşa, Hariciye Nazırlığına da Koca Mustafa Reşid Paşa atandı. Ancak Prens Menşikov yine de 27 Mayıs 1853’te İstanbul’dan elleri boş olarak ayrıldı ve Kırım Savaşı]başladı. Koca Mustafa Reşid Paşa’nın Hariciye Nazırı olması üzerine Sadık Rıfat Paşa dördüncü kez Meclis-i Vala-yi Ahkam-ı Adliye başkanlığına tayin edildi. Ancak savaş kararını ve savaş esnasındaki Batılı devletlerin tekliflerini görüşmek üzere yapılan pek çok toplantıya Paşa da katıldı. Bu arada üst danışma meclisi olan Meclis-i Ali-ye Tanzimat üyeliğine getirildi. 2 yıl süren bu görevi sırasında ayağında nükseden bir ağrı nedeniyle ameliyat olmuş, ancak ameliyat durumunu daha da kötüleştirmiş ve Sadık Rıfat Paşa 1857 yılında vefat etmiştir. Sadık Rıfat Paşa'nın 15 risalesi şunlardır: Bunların dışında Sadık Rıfat Paşa’nın diğer eserleri oğlu Rauf Bey tarafından toplanmış ve Müntahabat-ı Asar-ı Rıfat Paşa adı altında yayınlanmıştır. Weimar Cumhuriyeti Weimar Cumhuriyeti (Almanca: "Weimarer Republik"), Almanya'da, Philipp Scheidemann'ın 9 Kasım 1918 tarihinde cumhuriyetin kurulduğunu ilan etmesi ile başlayıp 30 Ocak 1933 tarihinde Adolf Hitler'in şansölye olmasına kadar süregelmiş döneme verilen isimdir. “Weimar Cumhuriyeti” adı tarih yazımı için kullanılan bir terimdir. Bu adın kaynağı, Birinci Dünya Savaşı'ndan yenilgiyle çıkılması sonucu lağvedilen Alman monarşisi yerine millî meclisin yeni anayasayı oluşturmak için 1919 yılında toplandığı Weimar kentidir. Parlamenter demokrasiye dayanan bir rejimin kurulmuş olduğu bu dönemde “Deutsches Reich” yani Alman İmparatorluğu adı muhafaza edildi. Almanya'da liberal bir demokrasiyi yerleştirmek için yapılan bu ilk girişim, yoğun sivil anlaşmazlıkların ve ekonomik sorunların olduğu bir döneme rastgeldi. Kasım 1918’de monarşinin yıkılması ve Ocak 1919’daki anayasa yapıcı Alman Ulusal Meclisi seçimleri sonucunda İmparatorluk’tan Weimar Cumhuriyeti’ne geçişte sağlanan devamlılık gerçekten de dikkate değerdi. Hatta belirli bir ölçüde monarşi kurumu, değişik bir biçimde sürüyordu: Halk tarafından seçilen İmparatorluk Başkanı makamı öylesine kuvvetli yetkilerle donatılmıştı ki, daha o zamanlar bir “imparator yedeğinden” ya da bir “yedek imparatordan” söz ediliyordu. İmparatorluk’tan ahlaki olarak da bir kopma olmadı. Savaş suçu sorusuyla ilgili olarak ciddi bir hesaplaşma gerçekleşmedi, halbuki (veya çünkü) Alman kayıtları açık bir dille konuşuyorlardı: İmparatorluk yönetimi, 28 Haziran 1914’te Saraybosna’da Avusturya-Macaristan veliahtı Franz Ferdinand'ın öldürülmesinden sonra uluslararası krizi bilinçli olarak tırmandırmıştı ve böylece I. Dünya Savaşı’nın çıkmasında baş sorumluluğu taşıyordu. Yapılmayan savaş suçu tartışmasının devamında Almanya’nın savaşta suçsuz olduğu miti doğdu. Bu mit, hançerleme miti ile birlikte (buna göre, anavatandaki hainlik Almanya’nın yenilgisine neden olmuştu) ilk Alman demokrasisinin yasallığının alaşağı edilmesinde katkı sağladı. Almanya’nın 28 Haziran 1919’da imzalamak zorunda kaldığı Versay Barış Antlaşması hemen hemen tüm Almanlar tarafından büyük haksızlık olarak algılandı. Bunun nedenleri, Alman İmparatorluğu ve müttefiklerinin savaş suçlusu oldukları gerekçesiyle dayatılan, özellikle yeni kurulan Polonya yararına olan toprak kaybında; tazminat şeklindeki maddi yüklerde; sömürgelerin kaybında ve getirilen askeri sınırlamalarda yatmaktadır. Avusturya’nın Almanya ile birleşmesinin yasaklanması da haksızlık olarak görülüyordu. Habsburg monarşisinin yıkılmasıyla büyük Almanya çözümünün gerçekleştirilmesi için ana engel kalktıktan sonra, Viyana ve Berlin devrim hükûmetleri her iki Almanca konuşan cumhuriyetin derhal birleştirilmesine karar vermişlerdi. Bu talebin popülerliğinden her iki taraf da emindi. Versay ve Saint Germain Barış Antlaşmaları’ndaki birleşme yasağı büyük Almanya düşüncesinin tekrar kuvvetlenmesine engel olamadı. Bu düşünce, eski imparatorluk fikrinin bir rönesansı ile birleşti: Tam da Almanya askeri olarak yenilmiş ve yenilginin sonuçları altında acı çekmekte olduğundan, geçmişin olduğundan güzel bir şekilde yansıtılmasına inanmaya müsaitti. Orta Çağ’ın Kutsal Roma İmparatorluğu bir ulusal devlet değil, evrensel iddiası olan uluslar üstü bir oluşumdu. 1918’den sonra bu mirasa öncelikle, siyasi sağdaki güçler göndermede bulunuyorlardı. Almanya için yeni bir ileti belirlemişlerdi: Almanya, Avrupa’da düzenleyici güç olarak Batı demokrasilerine ve Doğu Bolşevikliğine karşı öne çıkmalıdır. Parlamenter demokrasi olarak Weimar demokrasisi yalnızca on bir yıl yaşayabildi. 1930 Mart sonunda sosyal demokrat Hermann Müller başkanlığındaki son çoğunluk hükûmeti, işsizlik sigortasının iyileştirilmesiyle ilgili bir tartışmadan ötürü dağıldı. Şimdiye kadarki büyük koalisyonun yerine Katolik Merkez siyasetçisi Heinrich Brüning başkanlığında, 1930 yazından beri İmparatorluk Başkanı, kocamış Mareşal Paul von Hindenburg’un olağanüstü hal düzenlemeleri yardımıyla hükûmet eden bir burjuva azınlık hükûmeti geçti. 14 Eylül 1930’daki parlamento seçimlerinde Adolf Hitler’in nasyonal sosyalistleri (NSDAP) en güçlü ikinci parti konumuna yükseldikten sonra, hâlâ daha en güçlü parti olan sosyal demokratlar (SPD), Brüning hükûmetini tolere etmeye başladı. Bu sayede İmparatorluk’ta sağa kayışın önüne geçilmesi ve SPD’nin, Brüning’in partisi Katolik Merkez ve burjuva demokratlarla birlikte iktidarda olduğu, en büyük tek devlet Prusya’da demokrasinin korunması amaçlanıyordu. İmparatorluk Parlamentosu, başkanlığa bağlı olağanüstü hal sistemine geçildiğinden beri, yasama organı olarak İmparatorluğun meşruti monarşisinde olduğundan daha az söz hakkına sahipti. Parlamentosuzlaştırma seçmenlerin giderek devre dışı bırakılması demekti ve işte bu, parlamento karşıtı sağ ve sol grupların güçlenmesine yol açtı. Bundan en fazla nasyonal sosyalistler yararlandı. Sosyal demokratlar Brüning’i düşürdüklerinden beri Hitler kendi hareketini, “Marksizm’in” gerek bolşevik ve gerekse reformist tüm oyun türlerinin halka uygun tek seçeneği olarak tanıtabilmişti. O, şimdi ikisine de çağrıda bulunabilecek durumdaydı: Bu arada gerçekten başarısız olan parlamenter demokrasiye karşı yaygınlaşmış çekinceli tutuma ve erken otuzlu yıllarda Brüning, Papen ve Schleicher hükûmetlerinin üçünün de politik etkisini kaybettirdiği, Bismarck zamanından beri tasdik edilen ve genel eşit seçim hakkı şeklinde vücut bulan halkın katılım hakkına. Böylelikle Hitler, Almanya’nın eş zamanlı olmayan demokratikleşmesinden; yani, demokratik bir seçim hakkının erken başlatılmasından ve hükûmet sisteminin parlamenter temele geç kavuşmasından en çok faydalanan kişi oldu. Hitler’in yönetici olduğu dönemde 1919 tarihli Weimar Anayasası teknik olarak II. Dünya Savaşı'nın sonuna kadar yürürlükten kaldırılmadı. Ancak 1933 yılında nasyonal sosyalist hükûmetin düzenlemeleri tipik “demokratik” sistemin mekanizmalarını tahrip etti, o yüzden 1933 yılı Weimar döneminin sonu olarak kabul edilir. Limasol Limasol veya Leymosun (Yunanca: "Λεμεσός"), (İngilizce: "Limassol"), Kıbrıs'ta bir kenttir. Kıbrıs Cumhuriyeti'nin Limasol Bölgesinin merkezidir. Bir liman kenti olmasına rağmen oldukça büyüktür. Adanın 2. büyük kentidir. Turistlerin akın ettiği yerlerden biridir. Nüfusu 168.400'dür. Adanın en güneyinde olan şehir, adını verdiği körfezin kıyısına kurulmuştur. Şehrin batısında İngilizlerin Ağrotur Üssü bulunmaktadır. Ünlü şarap festivali her yıl eylül ayının ilk çeyreğinde Limasol'da yapılmaktadır. Bu festival 10 gün sürmekedir. Diğer festivaller: Çiçek Festivali (Mayıs), Shakespeare Geceleri ve Eski Yunan Dram festivalleridir. Şehir, ayrıca büyük bir hayvanat bahçesine sahiptir. Kıbrıslı korsanların Akdeniz'de seyreden Türk gemilerini rahatsız etmeleri, Venedikliler'in de buna ilgisiz kalmaları üzerine, Lala Mustafa Paşa'nın komutasındaki bir donanma Kıbrıs'a gönderildi, 1 Temmuz 1570 günü Türk gemileri Limasol limanına girdi. Ertesi gün Limasol'u savunan Leftari Kalesi kendiliğinden teslim oldu ve kent 300 yılı aşkın bir süre Osmanlı yönetiminde kaldı. 1974 öncesi burada hatırı sayılır bir Türk nüfus yerleşimi vardı. Şehrin önemli spor kulüpleri: AEL, Türk Ocağı Limasol, Apollon, Doğan Türk Birliği ve Aris. Bu kulüplerin ortak kullandığı bir stadyum bulunmaktadır: Tsirio. Stadın kapasitesi 16.000 kişidir. Şehrin Türk takımları da Türk Ocağı Leymosun (daha sonraları "Türk Ocağı Limasol" olarak değiştirildi) ve Doğan Türk Birliği'dir. 1974 Kıbrıs Harekâtı sonrası KKTC sınırları içindeki Girne şehrine taşınmışlardır. Ayrıca, Limasol ve çevresi, Kıbrıs Rallisi'nde ve Dünya Ralli Şampiyonası'nda geçit yeridir. Güzelyurt, Kıbrıs Güzelyurt veya Omorfo (Yunanca: Μόρφου "Morfu"), Kuzey Kıbrıs Türk Cumhuriyeti'nin Güzelyurt İlçesinde bir kasaba. Kıbrıs adasının kuzeybatısında bulunan Güzelyurt turunçgil bahçeleriyle çevrili, adı gibi güzel bir yerleşim birimidir. Çok verimli toprakları bulunan Güzelyurt'ta portakal, greyfurt, kavun, karpuz, mandalina ile çeşitli sebzeler yetiştirilmektedir. Turunçgillerin bir kısmı ise meyve suyu yapılarak ada genelinde tüketilmekte bir kısmı ise ihraç edilmektedir. Orta Doğu Teknik Üniversitesi Kuzey Kıbrıs Kampüsü Güzelyurt ilçesi sınırları içerisinde Kalkanlı köyündedir. Lefke Avrupa Üniversitesi ise Lefke İlçe olduktan sonra Güzelyurt'tan ayrılmıştır. "2006" yılı nüfus verilerine göre burada, 31.116 kişi yaşamaktadır. Soli, Soli Bazilikası, Soli Tiyatrosu, Aziz Mamas Manastırı, Pigades Tapınağı, Toumba Tu Skouru. Güzelyurt, ülke ekonomisinin hayatî önemi olan turunçgillerin yetiştirildiği ana bölgelerden biridir. Çünkü ülke ihracatının en ciddi kalemini oluşturan Turunçgiller döviz girdisinin % 40'ını sağlamaktadır. En Derin - Hip Hop şarkıcısı, yazar ve yapımcıdır. Güzelyurt Belediyesi’nin aşağıdaki şehirlerle kardeş şehir anlaşması vardır: Dört zamanlı motor Dört zamanlı motorlar (Dört Fazlı), pistonun bir çevriminin (cycle) 4 aşamada (4-stroke cycle) tamamlandığı motor tipleridir. İçten yanmalı motorlar "(internal combustion engines)" sınıfında yer alırlar. Motorlarda güç üretimi önce yakıtın içindeki kimyasal enerjinin ısı enerjisine dönüşmesi, sonra da bu ısı enerjisinin pistonu harekete geçirmesiyle gerçekleşir. Bir dört zamanlı motorda bu işlem şu aşamaları izler: Motorun bir döngüsünü yukarıda anlatılan 4 aşamada tamamlamasından dolayı bu tip motorlara 4 zamanlı motorlar ismi verilir. Hareket halindeki benzinli bir araçta bu döngü dakikada ortalama 3.000-3.500 defa tekrarlanır. İki zamanlı motorlara göre daha verimli olan 4 zamanlı motorlar günümüzde en çok kullanılan içten yanmalı motor tipidir. Ancak imalat aşamasında iki zamanlı motor daha ucuzdur. Fakat iki zamanlı motorun avantajı sadece bu adımda vardır. Çünkü sonrasında (motor üretilip, kullanılacağı makinede kullanılmaya başlandığında), yine dört zamanlı motor avantajlıdır. Çünkü, üstte de yazdığı üzere dört zamanlı motor daha verimlidir. İki zamanlı motorlarda ayrıca: İki zamanlı motorların avantajı ise, soğuk havalarda daha kolay marş almalarıdır. Ancak dört zamanlı motorlar için bu durumu eşitlemek kolaydır: çoğu dört zamanlı motor donduğunda, karbüratöre (motor turbo şarjlıysa da interkol üzerinden karbüratöre) eter sıkılır, kolayca marş alır. Bu sayısız dejavantaja rağmen iki zamanlı motor kullanılan birçok dizel motor vardır. Ancak, iki zamanlı motorun kullanımı için uygun olan yer, küçük benzinli motorlardır (çim biçme makinesı gibi). Deliler Deliler, Osmanlı kara ordusunda görevli bir askeri birliğin ismidir. Deli adı verilen süvarilerden oluşan bu birlik, savaşlarda üstün cesaret göstermeleri ve farklı giyinme şekilleri sebebiyle bu isimle anılmıştır. Asıl olarak kendilerine kılavuz, rehber manasına gelen delil ismi verilmesine karşın, cesur ve korkusuzca düşmana atılmaları nedeniyle halk arasında deli olarak anılmışlardır. Deli adını almalarının sebebi gönüllü 20-25 yaş arası gençlerden oluşmalarıydı ve savaşlarda ordunun en ön saflarında çarpışmalarıydı. Yeniçerilerin Pirleri olduğu gibi Delilerin de Pirleri vardı. Yeniçerilerin Piri Ali bin Ebu Talib olmasına rağmen Delilerin Piri Ömer bin Hattab'tır. Çok Cesur oldukları için bu ismi aldılar. Silah olarak eğri pala, kalkan, mızrak ve bozdoğan taşıyan Deliler, başlarına pars ya da benekli sırtlan derisinden yapılmış tüylü bir miğfer giyerlerdi. Kalkanlarını da yine kuş tüyleriyle süsleyen Delilerin giysileri aslan, kaplan ve tilki postundan, şalvarları da ayı ya da kurt derisindendi. Ayaklarına ise "serhatlik" denen sivri burunlu mahmuzlu bir çizme giyerlerdi. Üzerlerine ayı, pars, aslan veya sırtlan postundan kılları dışarıda şalvarlar giyerlerdi. Bayraklarında ""Kaderde ne varsa o gelir başa"" yazılıydı. Sonradan giysilerinde değişiklik yapıldı, 17. yüzyıldan itibaren başlarına bir arşın uzunluğunda siyah kuzu derisinden üstü sarıklı bir kalpak giymeye başladılar. Çoğunluğu Türk'tür ve Rumeli'de yaşayan halklar arasından seçilmişlerdir. Türkler, Boşnaklar, Hırvatlar, ve diğer Slav halklarından oluşturulan Osmanlı birlikleri, Rumeli beylerbeyi ve serhat beylerinin maiyet askerleri arasında yer alırlar. Bu askerler Serhadkulu isimli askerler arasında yer almışlardır. 16. yüzyılda Deliler Rumeli beylerbeyi, Semendere ve Bosna sancak beylerinin yönetiminde, 17. yüzyılın sonlarından itibaren de Anadolu vezir ve beylerbeylerinin yönetimi altında olmuşlardır. Altmışar kişilik "bayrak" adı verilen ocaklara ayrılmışlar, seferlerde "Delibaşı" adı verilen komutanları tarafından yönetilmişlerdir. 18. yüzyılda bozulmaları sonucu yönetimi altındaki beylerbeyinin görevden alınması sonucu görevlerini kaybetmişlerdir. Bu süreçten sonra köylere saldırmaya başlamışlar, eşkıyalık faaliyetleri sebebiyle 1829'da II. Mahmut tarafından dağıtılmışlardır. Gözünü budaktan sakınmayan yürekli ve korkusuz kişiler oldukları için efsanevi bir ünleri vardır. Bir rivayete göre de ıslatılmış mermer üzerine çıplak elle tokat atarak talim ederlerdi. İri yarı adamların ellerinde sadece bir kalkanla ve dahi kimi zaman o bile olmaksızın üzerlerine saldırdığını gören düşman askeri ne olduğunu anlayamadan, mermere meydan okuyan meşhur Osmanlı tokadıyla karşı karşıya gelir, ve bunun nasıl bir şey olduğunu anladığında ya ölü ya da artık savaşamayacak denli sakat bir asker olurdu. Osmanlı tokadı kavramı buradan çıkmıştır. Osman Kaya tarafından yönetilen "Deliler: Fatih'in Fermanı" isimli filmde, Osmanlı elçisini infaz eden Romanya Prensi Vlad'ı (III. Vlad) öldürmek için, küçük bir Deliler Birliği'nin Vlad'ın üzerine gönderilmesi anlatılır. Halil GÃ¶khan Halil Gökhan "(d. 1967, Tarsus)" yazar, romancı, çevirmen. İlk yapıtı 1989’da Varlık Dergisi'nde yayımlandı. Yazı ve çevirileriyle sanat basınında uzun dönem yer aldı. Roman, öykü ve şiir kitapları çevirdi. İlk kitap çevirisi "Enstantaneler" (Alain-Robbe Grillet) 1990’da yayımlandı. İlk romanı "Yedinci" 1999’da çıktı. 2004'te "Konuşan Kadın", 2006'da ise "Yeni Sevgili" ERKEKLER CENNETİNDE SON TANGO romanları çıktı. Abdi İpekçi, Orhon Murat Arıburnu, Altın Koza, Yaşar Nabi Nayır yarışmalarında; öykü, film hikâyesi ve şiir dallarında ödüller kazandı. 2000 yılında Türkolog Timour Muhidine ile birlikte hazırladıkları "Türk Edebiyatında Paris" adlı kitap, aynı yıl Fransızca da çıktı. Modern ve çağdaş Fransız şiiri antolojileri hazırladı. Çeşitli otomobil dergilerinde bir bütün olarak yazdığı denemelerini "Otomobil" adlı kitabında bir araya getirdi. 2000’den bu yana serbest ve bağımsız bir yazar olarak çalışmakta, 2002’den bu yana da "Le Monde diplomatique"’in Türkiye temsilcisi ve editörlüğünü yapmaktadır. Editörlük, yayın-basın danışmanlığı, yayın hakları, iletişim gibi alanlarda çalışmalarını sürdürmektedir. Son zamanlarda 22 kadın yazarı içeren ilginç bir proje üzerinde çalıştığı bilinmektedir! Bu sayı 11'e düşmüştür ama hala 22 olabilir... "Barbuni.com" kültür sanat haber içerik sitesinin kurucusudur. Milva (anlam ayrımı) Cartel (mÃ¼zik grubu, 1995) Cartel, 1995 yılında Almanya'da kurulan büyük ilgi toplayan bir Türk rap grubu. Grup, Almanya'da iki ayrı rap grubu ve hepsinden bağımsız olan Erci E'nin bir araya gelmesiyle doğdu. Grubun "Cartel" adındaki albümü ilk önce Avrupa'da yayınlandı. Kısa zamanda Avrupa'da medyanın dikkatini çeken grup hakkında MTV müzik kanalında röportajlar yayınlandı. Türk müziğinin sesini dünyaya duyuran nadir topluluklardan birisi olmayı başaran grup Türkiye'de de büyük yankı uyandırdı. Şu ana kadar İstanbul'da BJK İnönü Stadyumu'nda konser veren ilk ve tek Türk Rap müzik grubudur. Radyo ve TV kuruluşları ilk haftada satılan ilk 100.000 CD’yi “Altın Kaset” ve 250.000 Cd’yi de “Çifte Platin” ödülüne layık gördüler ve popüler durumunu daha iyi gösterdiler. "Cartel" en başarılı Türkçe Rap grubu olarak bilinir ve söylenen şarkılar Türkçe, Almanca, İngilizce ve İspanyolca olduğu için söz zenginliğini bir kez daha gösterir. "Cartel"in CD'si Türkiye'de çıkmadan önce, Almanya'da 29.000 satmıştır. Türkiye'de toplam 543.000 adet satmıştır ve Türkçe Rap tarihine en çok satan grup olarak geçmiştir. Türkiye'de stad konseri veren ilk ve tek rap grubu olan "Cartel" BJK İnönü Stadyumu'nda verdiği konserde Türkiye'de Michael Jackson'dan sonra en çok izleyici çeken konser olduğu için Amerikan Time dergisine konu olmuşlardır. Grup, Almanya'da üç ayrı rap grubun bir araya gelmesiyle doğdu. Cartel'i oluşturan topluluklar, Karakan, Erci E ve Cinai Şebeke'ydi. Karakan'ın üyeleri Alper Ağa ve Kâbus Kerim iken, Cinai Şebeke ise M. Ali (Emali), Babalu (Ichibaba), Olcay (Ole) ve İnceefe (Çelik bilek Apo)'den oluşuyordu. Grubun Cartel adındaki ilk albümü önce Polygram Music tarafından Avrupa'da yayınlandı. Kısa zamanda Avrupa'da medyanın dikkatini üzerine çeken grup hakkında MTV müzik kanalında röportajlar yayınlandı. Avrupa'daki bu başarı kısa sürede Türk medyasının da ilgisini çekti. Ağustos 1995'ta Cartel, Türkiye'ye gelip televizyonlara çıkmaya başladı. Cartel'ın albümü de Raks Müzik tarafından Türkiye'de piyasaya sürüldü. Grup 1996'da ikinci albüm çalışmalarına başladı ve "Cartel Geliyor" adlı bir şarkı kaydetti. Ancak bu albüm çalışmaları sonuç vermedi. Cartel, albümden sonra üç ayrı grup olarak yollarını ayırdı ve solo çalışmaları başladı. 1997 senesinde Karakan ve Erci E, solo albümlerini çıkardılar. Özellikle Karakan beklediği ilgiyi bulamayınca Türkiye müzik piyasasından çekildi. Erci E, daha sonra bir albüm daha çıkardı ama sesini fazla duyuramadı. 1998'de Peter Maffay'ın "Begegnungen" albümü için Cartel kısa bir süre için tekrar bir araya geldi. Kayıtta orijinal kadrodan sadece Erci E bulunmaktadır. Erci E'ye Bektaş ve Capman Hakan eşilk etmiştir. "Maffay'la Cartel" adındaki şarkı single olarak da yayınlandı ve şarkıya klip de çekildi. Grup, Maffay ile albümün konserlerine de çıktı. "Begegnungen Live" adlı albümde "Weil Ich Türke Bin" ve "Maffay'la Cartel" şarkılarında sanatçıya eşlik eden grup, "Something Will Happen" şarkısında da vokal yaptı. Bu projeden sonra Cartel müziğe ara verdi. 2004 yılında grubun ilk albümü Türkiye'de tekrar yayınlandı. 2009 yılında tekrar toplanan Cartel, 15 yıllık suskunluklarının sebebinin Cartel'in isim hakkı ve menajerle yaşanan sorunlar olduğunu belirtti. Eski gruptan farklı olarak İnceefe ve Kâbus Kerim grupta bulunmamaktadır. Rock'n Coke 2009'da uzun bir aradan sonra ilk kez sahneye çıkan Cartel, maNga ile birlikte sahne aldı. Cartel grubu, bu uzun suskunluktan sonra Şubat 2011'de "Bugünkü Neşen Cartel'den" adlı bir albüm çıkarttı. Albümde konuk sanatçı olan Ferman Akgül ve Efsun yer aldı. TÃ¼rkiye'de Karadeniz iklimi Karadeniz iklimi, Karadeniz Bölgesi, Marmara Bölgesi'nin Karadeniz kıyıları ve Kuzey Anadolu Dağları'nın Karadeniz’e bakan yamaçlarında görülen bir iklim türüdür. Köppen iklim sınıflandırmasına göre Türkiye'nin Karadeniz Bölgesi'nde görülen iklim okyanusal iklim (Cfb) ve yağışlı dönencealtı iklimi (Cfa) altında sınıflandırılır ve bu iklimler Batı Avrupa, Yeni Zelanda ile Çin ve ABD'nin güneydoğu kıyılarında da yaygındır. Matthew & Son Cat Stevens (Yusuf İslam)'ın 1966 yılında çıkan albümünün adıdır. OzankÃ¶y, Girne Ozanköy (Yunanca: Καζάφανι / Kazafani), geleneksel adıyla Gazafana, "de jure" olarak Kıbrıs Cumhuriyeti'nin Girne Bölgesi'nde ve "de facto" olarak ise Kuzey Kıbrıs Türk Cumhuriyeti'nin Girne İlçesi'nde yer alan bir köy. Girne'ye 2 km. uzaklıktadır. Ozanköy ismini ise, buralı bir ozan olan Osman Türkay'dan almıştır. Köyde, hayvancılık ve çiftçilik yapılmaktadır. Aynı zamanda pekmezi ve yağı ünlüdür. Köy son yıllarda turizm patlaması yaşamış ve hızlı bir şekilde büyümüştür. Tahmini, nüfusu 2000'dir. Köyün KKTC 1. Ligi'nde olan takımı da vardır. Ferda Anıl Yarkın Ferda Anıl Yarkın (d. 1970) Türk Pop müzik sanatçısı. 21 Ağustos 1970 yılında İstanbul'da doğmuştur. (2009 yılında TV'deki yarışma programında Çanakkale Korosunu yönetmesinden dolayı Çanakkale'li olduğu sanılmıştır.) Güngör Yarkın ve Bestekar olan Deniz Astsubayı Kamuran Yarkın'ın oğludur. Yarkın Ritm Grubu üyeleri Ferruh ve Fahrettin Yarkın ağabeyleridir. Yeğenleri Nağme Yarkın ve Baturay Yarkın da tanınmış müzisyenlerdir. Ferda Anıl Yarkın, İTÜ Türk müziği Devlet Konservatuvarı Keman Bölümü mezunudur. Pop müziğin canlandığı 90’lı yıllarda Üzülme, Sonuna Kadar gibi duygusal parçaları ve sürekli siyah giydiği kıyafetleri ile tanınmıştır. Unuttum Sanma albümü 1999 depremi dönemine denk geldiği için yeterli ilgiyi göremedi ve 7 sene müziğe ara vermek zorunda kaldı. Albüm yapmasa da müzikten kopmayan Yarkın, bu sürede Cengiz Kurtoğlu, İbrahim Tatlıses, Kibariye, Müslüm Gürses gibi sanatçıların albüm çalışmalarına eserleri ile katkı sağladı. Yarkın, 2006'da Ayrılmayalım albümü ile yeniden müzik piyasasında kendini gösterdi. 2007 yılında Şarkı Söylemek Lazım adlı yarışma programında Helin Avşar'ın koçluğunu yaptı. 2009 yılında ise Korolar Çarpışıyor adlı program'da Çanakkale Korosunu yönetti. Metin Özülkü, Eda Özülkü ve Yeşim Salkım ile birlikte "Çılgınlar Kulübü" adlı müzik grubunu oluşturdu. Birlikte sahne alan ve konserler veren 4'lü, 2019 yazında "Aramadın Aylardır" isimli şarkıyı birlikte seslendirerek ilk kliplerini çektiler. Ferda Anıl Yarkın halen stüdyoda sanatçılar için eserler üretmekte, çeşitli mekanlarda sahne almaya ve konserler vermeye de devam etmektedir. Mavi SÃ¼vari Der Blaue Reiter ("Mavi Süvari"), Vassily Kandinsky ve Franz Marc'ın 1911'de Almanya'nın Münih şehrinde kurduğu ressamlar birliği. Kandinsky ve Marc 1912'de, içinde plastik sanatlara ve müziğe yer verdikleri "Der Blaue Reiter" ("Mavi Süvari") adında bir almanak yayınladılar ve iki sergi düzenlediler. Daha sonra Gabrielle Münter, Alexej Jawlensky, Marianne von Werefkin, Alfred Kubin, Paul Klee, Arnold Schönberg'in de katıldığı "Mavi Süvari" grubunun bildirgesi, dönemin entelektüel ortamında oldukça yankı uyandırdı. Sanatçılar yeni bir tinsel çağı haber verdiler. Bildirgede on dört ana makale vardı. Bu metinlerde Kandinsky ilk kez sanatçının doğayı kavraması ve saf estetik birliğe yönelmesindeki yegane aracı olarak gördüğü "içsel gereklilik"ten bahsetti. 1905'te kurulan "Die Brücke" ("Köprü") adlı ressamlar birliği gibi, "Mavi Süvari" stili realizm, naturalizm ve izlenimciliğe karşıydı. "Der Blaue Reiter"'in 1912'de "Münchner Galerie Thannhäuser"'da yaptıkları sergiden sonra kendilerini uluslararası duyurmayı başardılar. Bunun üzerine Heinrich Campendonk, Robert Delauney ve Lionel Feininger bu gruba katıldılar. "Mavi Süvari" ressamlar birliği, Kandinsky'nin 1903'te boyadığı "Der Blaue Reiter" resminin ismini aldı. Bu resim 1912'de çıkan almanak için de kullanıldı. Bu almanak 20. yüzyılın en önemli sanat yazısı olarak bilinir. Kandinsky'nin açıklamalarına göre "Der Blaue Reiter" isminin fikri Marie Marc'dan gelmiş. "Mavi süvari" anlamına gelen bu ismi, Kandinsky'nin atlıları, Franz Marc'ın atları, ve her ikisinin mavi rengi sevmesinden dolayı seçmiş. I. Dünya Savaşı yüzünden, grup ikinci almanak tasarılarını gerçekleştiremedi. "Die Brücke" ve "Der Blaue Reiter" ressam birlikleri Fransız Fovizm'ini ilham alarak Alman "dışavurumculuğu" oluşturmuşlardır. Bu konuda bu iki birlik fikir ayrılığına düştü. "Die Brücke"'nin ressamları dışavurumculukla, 19. yüzyılının güzel ve gerçekçi stiline karşı bir stil oluşturmak istemişlerdi. Amaçları, doğanın güzelliğinin ve çirkinliğinin renklerini ve şekillerini oldukça sert ve köşeli gösterip eski stili eleştirmekti. "Der Blaue Reiter" 'nın ressamları ise parlak, çok renkli, simetrik kompozisyonla ve dinlendirici renkler ve şekiller ile doğayı göstermek istiyorlardı. İnhisar (basketbol takımı) Tekel Spor Kulübü, 1941 yılında İstanbul'da kurulmuş olan spor kulübü. Kulübün erkek basketbol takımı 1. Türkiye Basketbol Ligi'nde mücadele etmektedir. Takım iç saha maçlarını Haldun Alagaş Spor Salonu'nda yapmaktadır. Kulüp, basketbol takımını 1982 yılında kurmuştur. 2001 yılından itibaren yükselişe geçen basketbol takımı, o sezon 2. lige yükselmiş, hemen ardından 2002-03 sezonunda ise 1. lige yükselmiştir. O sezondan beri ligin orta sıralarında sezonu tamamlamaktadır. Ancak 2006-2007 sezonunda ligde sonuncu olarak TB2L'ye düşmüştür. 2007-08 sezonu Türkiye Basketbol Ligi'nden çekilerek, a takım olarak basketbol branşındaki faaliyetlerine son vermiştir. 25 Ağustos 2008 tarihinde aldığı bir karar ile ismini İnhisar Spor Kulübü olarak değiştirmiştir. Karakan Karakan, 1993 senesinde Alper Ağa tarafından kuruldu. O sene "Defol Dazlak" adında bir tekli çıkardılar. Bu CD kısa zamanda başta Almanya olmak üzere Avrupa'daki Türk gençleri arasında kült statüsüne ulaştı. Sonradan gruba "Kâbus Kerim" ve "Ahmet" katıldı. Cartel döneminde Alper Aga ve Kâbus Kerim'den oluşan grup, Kâbus Kerim'in ayrılışından sonra müziğe bir süre ara verdi. Cartel'i oluşturan grupların en iyisi ve o zaman da en çok umut vadedeniydi. Alper Aga (Alpertunga Köksal) ve Kâbus Kerim (Kerim Yüzer) adlı iki kişiden oluşan grup, Cartel projesinin hemen ardından çıkardıkları "Al Sana Karakan" adlı albümüyle de Türkçe rap piyasasında zirveye oturdu ancak zirveden düşmesi çok uzun sürmedi. Hardcore rap yapan grup şarkılarında Chill Fresh adlı Kübalı müzik adamından destek alıyor, şarkılarında Almanya'da yaşadıkları sıkıntıları, ırkçıların zulmünü ve aradan geçen süre içinde yavaş yavaş kazanılan yaşamları anlatıyordu. Çatalköy Çatalköy (, "Ayios Epiktitos"), Kıbrıs'ta bir kasaba. "De jure" olarak Kıbrıs Cumhuriyeti'nin Girne kazasında yer alan bir köy, "de facto" olarak ise Kuzey Kıbrıs Türk Cumhuriyeti'nin Girne ilçesinde yer alan bir belediyedir. Belediye sınırlarına Arapköy de dahildir. Çatalköy kasabasının nüfusu 2011 itibarıyla 5.110'dur. 1974'teki Kıbrıs Harekâtı'ndan önce, köy büyük çoğunluğunu Kıbrıslı Rumların oluşturduğu bir köydü; bununla beraber 1958'e dek Kıbrıslı Türklerin yaşadığı bir mahalle de bulunmaktaydı. 1831'de Osmanlı döneminde düzenlenen nüfus sayımına göre köy nüfusunun %26'si Müslümanlardan oluşmaktaydı. Bu oran Britanya idaresinde düşüş gösterdi; 1931'de %6'ya kadar düşmüştü. 1891'de 444 olan köy nüfusunun 367'si Rum, 77'si Türk'tü. 1946'da köy nüfusu 1.108'e çıktı; bunun 1.047'sini Rumlar oluştururken Türk sayısı 61'e düştü. 1958'e dek köydeki Türk mahallesi varlığını devam ettirebilmiş olsa da, 60-70 kişilik nüfusa sahip köyün Türkleri bu yıl gerçekleşen toplumlararası çatışmalar sonucu kaçarak Lefkoşa'ya sığındı. 1964'e dek dokuz kişi köye dönmüş olsa da, Kanlı Noel olayları sonrası tekrar kaçtılar. 1974'ten sonra bu sakinlerin bir kısmı köye döndü, diğerleriyse Lefkoşa'da kaldı. Temmuz ve Ağustos 1974'te, köyün Rum nüfusunun çoğunluğu Kıbrıs Harekâtı sırasında ilerleyen Türk ordusundan kaçtı ve Kıbrıs'ın güneyine sığındı. 160 kadar Rum ise köyde kaldı; bu kişiler 1976'nın eylül ayında güneye gönderildi. Toplamda 1.260 Kıbrıslı Rum Çatalköy'den göçmen oldu. 1974 sonrası köye güneyden göçmen olmuş Kıbrıslı Türkler yerleştirildi. Ağırlıklı olarak Limasol kazasındaki Evdim köyünün sakinleri Çatalköy'e gönderildi. 2000'li yıllarda Avrupalıların ve başka bölgelerde yaşayan Kıbrıslı Türklerin köyden tatil evleri almasıyla birlikte, nüfusta artış yaşandı ve Çatalköy bir kasaba niteliği kazandı. Kaş Kaşlar, alın kemiğinin göz çukurunu sınırlayan tümsekleri üzerinde bulunan özelleşmiş kıllardır. Kaşlarda yer alan kıllar kalın ve kısadır ve burnun üst noktasından dışa doğru kavis çizerler. Kaşlar ayrıca kadınlarda, erkeklere nazaran daha dar bir şerit halinde bulunur. Kaş kıllarının uzunluğu 6 ile 10 mm arasında değişirken, kalınlıkları kadınlarda 50 mikron, erkeklerde 90 mikron olmaktadır.Kaşlar, estetik bir görünüm kazandırırken, gözlerin üstten korunmasına da yardımcı olmaktadırlar. iki göz üzerinde bulunan kaş araları açık ve kılsız olduğu gibi, bazen de kıllı olabilir ve iki kaşı birbirine birleştirir. Bu kaş şekline tek kaş denir. Tek kaşlar genellikle erkeklerde bulunur. Kaşların dökülmesi hastalık işaretidir. Cüzzam, lenfoma, mantar hastalıkları ve bazı asabi (sinirsel) hastalıklarda kaşlar dökülebilir. Kaşların işlevi hakkında pek çok teori bulunmaktadır. Bu teoriler arasında kaşların ter ve yağmur gibi sıvıların göze girmesini engellemesi ve insanın evrimi sırasında yerde uyumaya başlayan erken insansı gruplarının belirgin kaşlar ile avcılara karşı koruma elde etmesi yer almaktadır. Yeni araştırmalar, kaşların neden evrildiği ve işlevinin ne olduğu konusunda farklı açıklamalar getirmiştir. Bu çalışmalar, yüksek oranda hareket kabiliyetine sahip kaşların birincil işlevinin insanlar arasındaki iletişime olanak sağlaması olduğunu ortaya koymuştur. Kaşlar, sempati ve kızgınlık gibi pek çok duygunun sözsüz dışa vurumuna olanak sağlamaktadır. Robert Capa Robert Capa (d. 22 Ekim 1913, Budapeşte - ö. 25 Mayıs 1954, Vietnam), dünyaca ünlü bir savaş fotoğrafçısıdır. Asıl adı Endre Friedmann'dır. 1913 yılında Budapeşte'de Yahudi bir terzinin oğlu olarak doğdu. Özellikle İspanya İç Savaşı'nda yaptığı çalışmalar sonucunda ünlü İngiliz dergisi Picture Post tarafından 1938 yılında dünyanın en ünlü savaş fotoğrafçısı ilan edilmiştir. Aynı savaşta çektiği, bir cumhuriyetçi askerin Córdoba cephesinde vurulduğu anı gösteren "ölüm anı" adlı fotoğrafı, bir savaş fotoğrafı ikonu haline gelmiştir. Capa, II. Dünya Savaşı'nın en önemli safhalarından Normandiya Çıkarması'nda da Omaha sahiline, yani en zorlu ve tehlikeli alana çıkarma yapan ilk birlikleri görüntülemiştir. 1947 yılında Henri Cartier-Bresson, David Seymour ve George Rodger'la hâlâ dünyanın en önemli fotoğraf ajansları arasında yer alan Magnum Photos'u kurdu. Capa 1954 yılında Fransız işgalindeki Vietnam'ı görüntülerken, bir kara mayınına basarak hayatını kaybetti. Kaşık otu Kaşık otu ("Cochlearia"), turpgiller (Brassicaceae) familyasından toprak yüzeyinde yatık olarak gelişen, daha çok yol kenarlarında rastlanan bir veya çok yıllık ot türü. Çiçekler küçük olup, beyazımsı-pembemsi renklerde ve 7-10'u bir arada yaprakların koltuğunda yoğun kümeler teşkil ederler. Türkiye'de yabani olarak 7 türü yetişmektedir. Bitkinin toprak üstü kısımlarında saponin, herniarin vardır. İdrar söktürücü olarak böbrek taşlarına karşı kullanılır. Amerika Birleşik Devletleri Kızılderilileri Kızılderililer ya da Amerika Yerlileri veya kısaca Yerliler, Amerika Birleşik Devletleri'nde yaşayan Kızılderililer için kullanılan ortak birleştirici ad. Dilce birbiriyle akraba olmayan en az iki ayrı grupta toplanırlar: Sibirya kökenli olan Na-Dene dilleri ile Na-Dene dilleri dışındaki bütün Kızılderili dillerini içeren Amerind dilleri. Amerika Birleşik Devletlerinde American Indian («Amerikalı Hint») adı hem Kızılderililer hem de ABD vatandaşı olan Hintler ("Indian American" olarak da geçer) için kullanılır. ABD Nüfus Sayım Dairesi ("Amerika Birleşik Devletleri Nüfus Sayım Bürosu") ülkedeki yerlileri "American Indian and Alaska Native" adı altında topluca ele alır ve "American Indian" («Amerikalı Hint») terimiyle Kıta ABDsi'ndeki yerliler (ki hepsi de Kızılderilidir) kastedilirken, "Alaska Native" («Alaska Yerlisi») terimi Alaska'daki yerlilerin tamamı (Aleutlar, Alaska Eskimoları, Alaska Kızılderilileri) için kullanılır. Kıta ABD'si'nde Kızılderili rezervasyonu ("Indian reservation") adı verilen sınırları belirli kısıtlayıcı özel yerleşimlerde yasal olarak toplanırlar. Metlakatla hariç Alaska'daki bütün rezervasyonlar ANCSA (Alaska Yerli Talepleri Çözümleme Yasası) yasasıyla kaldırılmıştır . Bilginler Kuzey Amerika yerlilerinin 1492 yılındaki nüfuslarının yaklaşık 10 milyon olduğunu ve bu nüfusun % 90 kadarının 19. yüzyıl ortalarında azaldığını söylerler. ABD tarafından yasal olarak devletçe tanınan Kızılderililer üç ana grupta toplanır: Eyaletlerine göre ABD Kızılderilileri: Buzul Çağı'nın en şiddetli döneminde, "M.Ö. 34000" - "M.Ö. 30000" yıllarında, dünyadaki suyun önemli bir bölümü büyük kıtasal buz katmanları halindeydi. Bunun sonucunda, Bering Denizi bugünkü düzeyinden yüzlerce metre daha aşağıdaydı ve Asya ile Kuzey Amerika arasında, adına Beringia denilen, bir kara köprüsü oluştu. Beringia’nın en geniş döneminde 1.500 kilometre kadar olduğu sanılıyor. Nemli ve ağaçsız bir tundra olan bölge, otlar ve diğer bitkilerle kaplıydı ve bu da ilk insanların yaşamak için avladıkları büyük hayvanları çekiyordu. Kuzey Amerika'ya ilk erişen insanlar, yeni bir kıtaya ayak bastıklarını muhtemelen tahmin bile edemezlerdi. Atalarının binlerce yıldır yaptığı gibi Sibirya kıyılarında av peşinde koşmaya devam etmişlerdir. M.S. ilk yüzyıllarda, bugünkü Arizona'da Finiks kentinin bulunduğu yöreye yakın yerleşim birimlerinde, top oynamak için alanların ve Meksika'da bulunanlara benzeyen piramit biçimli kümbetlerin yanı sıra kanal ve sulama sistemleri kuran Hohokumlar yaşıyordu. İlk yerleşimciler "Seminoller", Çerokiler ve "Mişuki" kabileleri ile karşılaştılar. İspanyol kaşifler ise Kaliforniya'da "Şoşon", "Payitu", "Kahula", "Mevuk" ve diğer bazı kabilelerle karşılaşmışlardır. 19. yüzyılda, Avrupalı kaşifler batıya doğru göç ederken Kızılderili kabileleri kendi topraklarından sürmüşlerdir. Bu dönem batıda Apaçi, Siyu ve Komançi ve diğer kabilelerle yapılan utanç verici savaşlar dönemidir. Bu savaşlardan geriye kalan çok az sayıda yerli ise, Rezervasyonlar (kızılderililer için ayrılmış araziler) olarak bilinen küçük bir alanda yaşamaya mecbur edilmişlerdir.Yani bu halkın büyük bir kısmı soykırım'a uğradı. Bugün ABD'de hükûmet tarafından resmen tanınan 554 Kızılderili kabilesi vardır. Kızılderililer 1952 yılına kadar Rezervasyon denilen toplama kamplarında yaşamaya zorlanmışlardır. Kizilderililerin halen önemli miktardaki kısmı bu bölgelerde yaşamaktadır. 1626 yılında Hollandalıların satın aldığı New York'ta günümüzde 85.000'den fazla Kızılderili yaşamaktadır. 2007 yılının Aralık ayında, en önemli Kızılderili kabilelerinden biri olan Lakota Siyuları ABD vatandaşlığından çekildiklerini ve kendi devletlerini kuracaklarını ilan etmişlerdir. Toprakları beş ayrı ABD eyaletinin sınırları içerisinde olan Lakotalar'ın bu girişiminin sonuçları henüz kesinleşmemekle birlikte, Kızılderililerin büyük soykırımdan bu yana ilk bağımsızlık girişimleri olarak tarihe geçmiştir. Amerika'da ilk kızılderili yerleşim bölgeleri, 1840'lı yıllarda oluşturuldu. O yıllarda, Avrupa kökenli Amerikalılar, ülkenin batı bölgelerine yerleşmek için kızılderili kabilelerini de önlerine katarak ilerliyordu. Kızılderililer, doğup büyüdükleri toprakları terk etmek ve “rezervasyon” adı verilen, anavatanlarından çok daha küçük bölgelere yerleşmek zorunda bırakıldı. Günümüz ABD'sinde Kızılderililerin yaklaşık % 85'i rezervasyonların dışında yaşamaktadır ve her büyük kentin kendi Kızılderili toplumları vardır. Amerika’da 300’den fazla kızılderili yerleşim bölgesi bulunmaktadır. ABD'de ekonomik olarak 3 büyük kabile bulunmaktadır: Mississippi Choctawlar (5 bin kişi. kumarhane, hoparlör işleri yapıyor) Oklahoma Choctawlar (35 bin kişi. Kumarhane, benzin istasyonu ve oteller zincirleri var) ve Oklahoma Chickasawlar (200 bin kişi). "Amerikan Bayanlar Ulusal Basketbol Birliği"'nde (WNBA) tek bağımsız takım, sahibi bir Kızılderili kabilesi olan "Connecticut San". Connecticut eyaletinin "Mohegan Kabilesi" 2003'te Orlando Miracle kulübünü satın aldı ve Connecticut'a taşınan takım artık maçlarını "Mohegan Sun" adlı devasa kumarhane ve eğlence kompleksindeki salonda oynamaya başladı. O zamana kadar her WNBA profesyonel takımı bir NBA kulübüne aitti. Rezervasyon bölgeleri dışındaki ilk yatılı okulda 1879'dan 1918'e kadar okuyan yaklaşık 10.000 Kızılderili çocuk; "medenileştirilme" hedefi ile kendi yerli dillerini konuşan ve kültürlerinin diğer yönlerini korumaya çalışan öğrencilerin cezalandırmaya dayandığı bir ortamda yetiştirilmişlerdir. 1620'lerde Avrupa'dan yerleşim için ilk kez May Flower (Mayıs Çiçeği) gemisiyle ABD’ye gelen Pilgrimler (yerleşimci ve hacı) ilk geldiklerinde aylarca süren yolculuklarından dolayı yorgun, hasta ve açtırlar. Kızılderililer onları karşılar ve yiyecek verir, hindi avlamasını, mısır ekmesini öğretirler. Üç yıl sonra İngiliz Vali "William Bradford" büyük bir yemek hazırlar ve Kızılderililer’i çağırır. Kızılderililerin şefi "Massoit" 90 kişiyle bu törene katılır. O günden sonra her hasat sonrasında yemek geleneği sürer. 1863’de Başkan Abraham Lincoln Şükran Günü'nün ulusal bayram olmasını önerir, ancak bu öneri Kongre’de 1941'de karara bağlanır ve her yılın Kasım ayının son Perşembesi Şükran Günü olarak ulusal bayram ilan edilir. Amerikalılar ise tüm dünyaya pazarladıkları ürünlerinden birkaçına Kızılderili kabileleri isimleri vermiştir. Örnek olarak; Avrupalı kaşifler Amerika'ya geldiğinde, Amerika'da yüzlerce farklı kabile bulunmaktaydı. Bu kabilelerden birçoğu ortak bir dili ve kültürü paylaşıyorlardı. Önce İspanyol asıllı denizciler İspanyol Kraliçesi adına bu topraklara ayak basmış daha sonra başta İngiltere olmak üzere diğer Avrupa sömürgeci devletleri de aynı rotayı izleyerek Amerika'ya askerlerini, kaşiflerini göndermişlerdir. Avrupalı beyaz adamın şiddet düşkünlüğünden haberdar olmayan yerliler onları sevinçle karşılamış, ellerindeki altın gibi şeyleri onlarla paylaşmak istemişler ancak sömürge güçlerinin baskısı hatta katliamı altında soykırıma uğramışlardır. 13 Haziran 2008'de Kanada Başbakanı Stephen Harper, Kanada Parlamentosunda düzenlenen bir törende Kızılderililerden resmen özür dilemiştir. 2002 yılında ABD Kızılderilileri ve Alaska yerlilerinde ("American Indians & Alaska Natives") ölüm sebebi olan ilk 10 hastalık: Shavo Odadjian Shavarsh "Shavo" Odadjian 'Ermenice "Շավո Օդադջյան" (d. 22 Nisan 1974, Erivan, Ermenistan), Ermeni asıllı Amerikalı bas gitaristtir. Şu anda Los Angeles, ABD'de yaşamaktadır. System of a Down grubunun üyelerinden biridir. Grupta bas gitar çalmakta, şarkı sözü yazarlığı yapmakta ve klip çekimlerinde özellikle yönetmen olarak büyük rol oynamaktadır. Toxicity şarkısının klip yönetmenliğini de üstlenmiştir. Aerials ve Chop Suey kliplerinin yönetmenliğinide yapmıştır. Shavo, gençliğinde kaykay meraklısıydı ve punk rock, heavy metal gibi müzik türlerine ilgisi vardı. Kendisini geliştirmesinde de önemli etkisi olan Dead Kennedys, KISS, Slayer, The Beatles ve Black Sabbath gibi grupların hayranıydı. Odadjian, çok genç yaşta Los Angeles'a taşındı. Gelecekte System Of A Down grubunda beraber çalışacağı arkadaşları Serj Tankian ve Daron Malakian ile birlikte Los Angeles’ta bir Ermeni okulunda eğitim gördü. Shavo gittiği bir kayıt stüdyosunda Serj Tankian ve Daron Malakian tanıştı. 1995 yılında Odadjian, artık grubun basçısı oldu. Shavo Odadjian, System of a Down grubuna ait olan "Toxicity", "Sugar", "Jet-Pilot", "Bounce" ,"Dreaming", "U Fig " ve "Mind" gibi şarkılarda ve bu şarkıların kliplerinde yönetmenlik yapmıştır. Grubun müzik videolarının çoğunluğunu yönetmiş; canlı performans sahne tasarımı ve aydınlatmada sorumluluk üstlenmiştir. Odadjian, 2006 yılı Mayıs ayında Achozen adlı bir yan proje başlattı. Shavo Odadjian ,RZA ,Kinetic 9 ve Reverend William Burke’den oluşan dört kişilik grup, yeni bir tarz olarak "rap-metal" grubu olarak oluşmuştur. Achozen grubundaki en önemli görevleri, Grammy ödüllü System Of A Down grubunun da bir parçası olan Shavo Odadjian üstlenmiştir. System of a Down; â€¢ System of a Down (1998) â€¢ Toxicity (2001) â€¢ Steal This Album! (2002) â€¢ Mezmerize (2005) â€¢ Hypnotize (2005) George Clinton â€¢ George Clinton and His Gangsters of Love (2008) AcHoZeN â€¢ The Album(2010) Navaholar Navaho (veya Diné), Amerika Birleşik Devletleri'nin Arizona, New Mexico ve Utah eyaletlerinde yaşayan ve Navahoca konuşan Atabaskların Güney Atabaskları grubundan olan bir Kızılderili halkıdır. Üç yüz binlik nüfuslarıyla ABD'deki federal olarak tanınan (Navaho Ulusu) en büyük yerli halktır. En yakın akrabaları Apaçiler ile birlikte Güney Atabaskları adı altında toplanırlar. Geleneksel anayurtları Dinétah adı verilen bölgedir. Navaho Uzun Yürüyüşü adlı etnik temizlik hareketinden sonra bugünkü yaşadıkları alana yerleştirildiler. Navahoların ne zaman Asya'dan Kanada'ya oradan da bugünkü oldukları yere geldikleri tam olarak belli değildir. Tahminlere göre MÖ 900 ile MÖ 1000 yılları arası bu bölgeye yerleştikleri düşünülmektedir. 1848 yılında Meksika, güneybatıyı Amerika Birleşik Devletleri'ne bırakınca Navaholarla olan sürtüşmeler arttı. Navaholar, İspanyol, Pueblo ve beyaz Amerikalıların yerleşim bölgelerine saldırmaya başladılar. Bu arada beyazlar Navaho topraklarını istilâ etmekle meşguldüler. Daha sonra Birleşik Devletler orduları Navaho topraklarına baskınlar düzenlemeye başladılar ve çeşitli yerlerde askeri karargâhlar kurdular. Nihayet, federal hükûmet, Navahoları, Yeni Meksika'nun doğusunda Bosque Rodendo'da "rezervasyon" adı verilen Kızılderililere ayrılmış bölgeye yerleştirmeyi kararlaştırdı. 1863 yılında Albay Kit Carson yönetiminde bir grup asker Navaho topraklarına girerek çiftliklerini ve sürülerini yok etmiş ve 800 Navaholuyu da Bosque Rodendo'ya sürmüştür. Tarihte bu, "Uzun Yürüyüş" olarak bilinir. Navahoların geleneksel barınakları hogan adı verilen yapılardır. Navaholar halı ve kilimleriyle de bilinir. Navaholar, Atabask dilleri içerisindeki bir dil olan Navahocayı konuşmaktadır. II. Dünya Savaşı'nda Amerikan ordusu zorlu kriptolama yöntemlerine bir çözüm olarak Navaho dilini kullanmıştır. David Seymour David Seymour (d. 20 Kasım 1911 - ö. 10 Kasım 1956) Amerikalı savaş fotoğrafçısı, Magnum Photos'un kurucularından. Asıl adı; David Syzmen'dır. Chim lakabı ile bilinir.1911'de Varşova'da, Musevi bir ailenin iki çocuğundan biri olarak doğdu. Babası, Almanca, İbranice ve Slav dilleri karışımı bir dil olan yidiş dilinde kitapların basımıyla uğraşıyordu. Leipzig'de kitap basımı üzerine eğitim aldı. Daha sonra Paris'e giderek Sorbon Üniversitesi'nde kimya ve fizik okumaya başladı. Ailenin ekonımik durumunun bozulması üzerine 1933 yılında fotomuhabiri olarak çalışmaya başladı. Fransa'da halkçı cephenin iktidara gelişini, sokak gösterilerini ve çatışmaları görüntüledi. 1936-1938 yılları arasında, İspanyol İç Savaşı'nda bulundu. Amerikan vatandaşlığına geçen Seymour, 1947 yılında Robert Capa, Henri Cartier-Bresson ve George Rodger'la birlikte Magnum Photos adlı fotoğraf ajansını kurdu. 1956 yılında, Arap-İsrail savaşını görüntülerken vurularak öldürüldü. Anasaziler Anasaziler, (MS 500 - MS 1300), Colorado ve New Mexico bölgesinde yaşamış olan bugünkü Hopilerin ataları. Colorado ve New Mexico'nun engebeli "mesalarında" ve "kanyonlarında kurulmuş olan, zamanla aşınmış pueblolar ve çarpıcı "uçurum kentleri", Kuzey Amerika'nın ilk halklarından olan Anasazilerin (Novajo dilinde "kadim halk" ya da "kadim düşman" anlamına gelen bir sözcük) yerleşim alanlarıdır. MÖ 500 yılında, Anasaziler Kuzeybatı Amerika'daki belirgin ilk köylerden bazılarını kurmuş olup avlanıyor ve mısır, kabak ve fasulye yetiştiriyorlardı. Anasaziler yüzyıllar boyunca kalkınarak gelişmiş barajlar ve sulama ağları kurdular; başarılı ve belirgin bir çömlekçilik geleneği yarattılar; günümüz Amerika Birleşik Devletleri'ndeki en çarpıcı arkeoloji alanları arasında bulunan çok odalı ve karmaşık yerleşim birimlerini sarp uçurumların kayalık yüzlerine oydular. Anasazilerin tarihi, yaşamak için seçtikleri güzel fakat haşin yöreye sıkı sıkıya bağlıdır. Toprakta kazılmış basit çukur-evlerden oluşan ilk yerleşim birimleri, giderek toplantıların ve dinsel ayinlerin yapıldığı yer altı mağaralarına (kiva) dönüştü. Sonraki kuşaklar, kare biçiminde taş pueblolar yapmak için duvarcılık teknikleri geliştirdiler; fakat, Anasazilerin yaşam biçimindeki en çarpıcı değişiklik, hala bilinmeyen nedenlerle, tepesi düz mesaların dik yamaçlarında oydukları şaşırtıcı ve çok katlı yerleşim birimlerine geçmeleri oldu. Buna karşın, 1300'e gelindiğinde Anasaziler, tekrar dönmeyi düşünmüş gibi, çömleklerini, aletlerini ve hatta giysilerini geride bırakarak yerleşim bölgelerini terk etmişler ve sanki tarihin derinliklerinde kaybolmuşlardı. Vatanları, Navajolar ve Uteler gibi yeni kabileler ve daha sonra da İspanyol ve diğer Avrupalı yerleşimciler gelinceye kadar bir yüzyıldan fazla boş kaldı. Mahmud Muhtar Katırcıoğlu Mahmut Muhtar Paşa (1867 - 16 Mart 1935), Soyadı Kanunu sonrasında Mahmut Muhtar Katırcıoğlu, Aydın valiliği, Bahriye Nazırlığı ve diğer çeşitli devlet görevlerinde bulunmuş, Osmanlı dönemi devlet adamıdır. 1867 İstanbul'da doğmuştur, 93 Harbi Kafkas Cephesi komutanı ve sadrazam Gazi Ahmed Muhtar Paşa'nın oğludur. 1885'te Harbiye'ye girdi, daha sonra Almanya'ya gönderilerek 1888'de Metz Harbiyesi'ni bitirdi. Teğmen olarak Prusya Ordusu'nda görev aldı, İstanbul'a döndüğünde Harbiye'de, "Erkanı Harbiye'nin Görevleri" dersini okuttu. 1897 Osmanlı-Yunan Savaşı'nda miralay rütbesiyle Veletsin, Çatalca ve Dömeke Savaşlarında bulundu. 1900 yıllarında Fransız Büyük Manevralarında Osmanlı Devleti'ni ve orduyu temsil etti. Aynı yıl Piyade dairesi İkinci Başkanlığı'na getirildi. 1908'de II. Meşrutiyet'in ilanında sonra birinci ferik rütbesi ile Hassa Ordusu Birinci Fıkra Komutanlığına tayin edildi, 31 Mart Ayaklanması'nın bastırılmasında başarılar gösterdi. 17 Eylül 1909 tarihinde Aydın valiliğine atandı, 2 Ekim 1910 tarihinde Bahriye Nazırlığına getirilerek valilik görevinden ayrıldı. İbrahim Hakkı Paşa kabinesiyle birlikte nazırlık görevinden de ayrıldı. 1912 ortalarında babası Gazi Ahmet Muhtar Paşa kabinesinde tekrar Bahriye Nazırlığı'na getirildi, Balkan Savaşlarında Şark Ordusu'nun sağ taraf 3. Ordu Komutanlığı'nda bulundu. Çatalca'da savaş esnasında yaralandığı için istifa etmek zorunda kaldı. 1913'te Berlin büyükelçiliğine tayin edildi. Enver Paşa ile anlaşmazlıklarından dolayı 1917 yılında bütün görevlerinden istifa ederek İstanbul'dan ayrıldı. İstanbul'a bir daha dönmedi ve İskenderiye, Mısır ve Avrupa'da yaşadı. 1935 yılında İskenderiye'den Napoli'ye giderken yolda gemide öldü. Mezarı Kahire'dedir. Mahmut Muhtar Katırcıoğlu'nun hatıra, tarih ve politika konularında çeşitli eserleri bulunmaktadır: "Ruzname-i Harp (Savaş Takvimi)" (1331/1335), "Maziye Bir Nazar (Geçmişe Bir Bakış)" (1341/1925), "Acı Bir Hatıra" (2. Baskı Şam 1931), Fransızca olarak "La Turquie (Türkiye), L'Allemagne (Almanya), Evenements d'Orient (Şark Olayları)" bunlardan bazılarıdır. Mahmut Muhtar Katırcıoğlu, TBMM'nin kuruluşundan günümüze Meclis soruşturması sonucu siyasetçi ve bürokratların Yüce Divan'a toplam 17 sevk hadisesinden birine adı karışan kişidir. Bahriye Nazırlığı döneminde Anadolu Demiryolu Kumpanyası ile ilgili olarak İngiltere’de Times Iron Works fabrikalarına 20 bin İngiliz lirasını kefaletsiz ödeyerek "hazineyi zarara uğratmak" suçlamasıyla 30 Mayıs 1929'da Yüce Divan'a sevk edilmiş, yargılanması 3 Kasım 1929 tarihinde sona ermiştir. Yüce Divan, şirkete ödenen 22 bin Türk altınının yüzde 5 iskonto edilmesi suretiyle Mahmut Muhtar Paşa'dan tahsiline karar vermiştir. Potlaç Potlaç, Pasifik