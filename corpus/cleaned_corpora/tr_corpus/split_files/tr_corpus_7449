Terim tarafından kadroya dahil edilen futbolcu, Bundesliga'da geçirdiği sakatlık nedeniyle kadrodan çıkarıldı ve bu nedenle Türkiye millî futbol takımı forması giyemedi. 28 Ağustos 2016 tarihinde uzun bir aradan sonra Oğuzhan Özyakup'un sakatlığı nedeniyle Fatih Terim tarafından millî takıma çağrılmıştır. 30 Eylül 2016 tarihinde Ukrayna ile yapılacak 2018 FIFA Dünya Kupası Eleme maçına Fatih Terim tarafından çağrılmıştır. VfL Wolfsburg U-19 Halâskârgazi Caddesi Halâskârgazi Caddesi, Harbiye kavşağından başlayarak Şişli Camii'ne kadar uzanan cadde.Yaklaşık 1,3 km uzunluğunda olup üzerinde iş merkezleri, bankalar, çarşılar, müzeler ve lokantalar bulundurmaktadır. Kenter Tiyatrosu bu cadde üzerindedir. Bugün Taksim Meydanı'ndan Şişli Camii önlerine kadar uzanan; Taksim'den Harbiye kadarki bölümünün adı Cumhuriyet Caddesi olan, Harbiye kavşağından Şişli Camii'ne kadar da Halâskârgazi Caddesi adını alan yolun bütünü, Cumhuriyet öncesinde Şehit Muhtar Bey Caddesi idi. Bu ad caddeye 31 Mart Olayı (1909) sırasında Taksim civarında şehit olan Muhtar Bey'in anısına verilmiştir. İstanbul'un işgal altında olduğu yıllarda Mustafa Kemal Atatürk bu caddede bir ev tutmuş, annesi ve kız kardeşiyle birlikte buraya yerleşmiştir. Bu tarihlerde Atatürk'ün buradaki evi çok hareketli günler yaşamıştır. O dönemlerde Şişli Caddesi adını taşıyan caddenin ismi 1927 yılında 'Kurtarıcı' anlamına gelen 'Halâskâr' ve 'gazi' kelimelerinin birleştirilmesiyle Atatürk'e atfen Halaskârgazi olarak değiştirilmiştir. Catherynne M. Valente Catherynne M. Valente (d. Bethany L. Thomas, 5 Mayıs 1979), Amerikalı yazar, şair, edebiyat eleştirmeni. Sekiz tane basılmış romanı, çeşitli antolojilerde ve dergilerde yayımlanmış hikayeleri, şiirleri ile "International Journal of the Humanities'de" yayımlanmış edebiyat eleştirileri bulunmaktadır. "Palimpsest" adlı romanı 2010 yılında Hugo Ödülü’ne aday gösterilmiştir. Jehan Barbur Jehan İstiklal Barbur (d. 12 Nisan 1980; Beyrut, Lübnan), Hristiyan Arap asıllı Türk şarkıcı-şarkı yazarıdır. 2002'de profesyonel müzik hayatına başlamak için Ankara'dan İstanbul'a taşınan sanatçı, ilk olarak farklı gruplarda pop, caz türünden repertuvarlarla vokalist olarak yer aldı. Bülent Ortaçgil'in referansı ile Ada Müzik adlı şirket ile anlaştı. 2009 yılında ilk stüdyo albümü "Uyan" yayımlandı. 2010 yılında ise ikinci albümü "Hayat" ile müzik kariyerini devam ettirdi. 2012'de "Sarı," 2014'te "Sizler Hiç Yokken, 2014'te "Kendine Zaman ver" single'ı," 2017'de Evim Neresi. 2018'de "Kuzgunu Uçmak" maxi Single'ı, 2019 'da "Ürkerek Söylerim" ve 2019 'da "İki Keklik" single'ı yayımlandı. Toplam 7 albüm, 2 single kaydetti. Ailesi İskenderun'da yaşayan Jehan Barbur, annesinin Beyrut'taki tıbbi koşulların daha elverişli olduğu yönündeki düşüncesi sebebiyle bu şehirde dünyaya geldi. Doğumundan hemen sonra tüm çocukluğunun geçeceği İskenderun'a dönen Barbur, Ankara'daki üniversite eğitimine dek İskenderun'da ikamet etti. Çocukluğundan beri müziğe karşı ilgisi vardı. Fakat babasının konservatuvara izin vermemesinden dolayı Bilkent Üniversitesi İnsani Bilimler ve Edebiyat Fakültesi Amerikan Kültürü ve Edebiyatı bölümüne burslu olarak yerleşti. Üniversite yıllarında amatör olarak tiyatro ve müzik ile ilgilendi. 2002 yılında mezun oldu. Üniversiteden mezun olduktan sonra profesyonel müzik hayatına adım atmak için İstanbul'a yerleşti. Taşındığı zaman piyasada herhangi bir tanıdığı yoktu. Canlı müzik yapılan mekanlara giderek müzisyenlerle tanışmaya çalıştı. İki yıllık arayışının ardından bir grup ile canlı müzik yapmaya başladı. Aynı mekanda dört yıl boyunca performansını sergiledi. Burada devam ettiği süre boyunca kendisine ait bir hayran kitlesi oluşturdu. Bu sırada evine amatör bir stüdyo kurması ile şarkı sözleri yazmaya başladı. Daha sonra bir arkadaşı aracılığıyla Bülent Ortaçgil ile tanıştı. Demolarını dinledikten sonra Bülent Ortaçgil sözlerini beğendi ve albüm çıkarması gerektiğini söyledi. Fakat Jehan Barbur'un önceden albüm çıkarmak gibi bir niyeti yoktu. Ortaçgil'in işin içine girmesi ve müzisyen arkadaşlarının destek vermesi ile albüm olayına olumlu bakmaya başladı. Bir süre sonra Ortaçgil Ada Müzik'e ismini önerdi. Altı aylık bir stüdyo çalışması sonucunda ilk albümü "Uyan", iki bin adet kopya ile piyasaya sürüldü. Albümü yayınlandıktan sonra "Gidersen", "Leyla" ve "Neden" gibi şarkıları bazı müzik kanallarının Top 10 listelerinde birkaç hafta zirveye çıktı. "Asi" ve "Sır Gibi" dizileri için şarkı seslendirdi. "Gece Sesleri" dizisinin şarkılarından birini Özgür Çevik ile birlikte söyledi. Zuhal Olcay'ın "Aşk'ın Halleri" albümünde yer alan "Şermin" adlı şarkının sözlerini yazmıştır. Kuzgun'u Uçmak EP'sinde yer alan, sözlerini Cem Karaca'nın yazdığı, müziği Volkan Başaran'a ait Kirlenmiş Çığlık şarkısını Can Bonomo ile seslendirdi, video klip yönetmenliğini Onur Mehame yaptı. 1 Aralık 2019 tarihinde Beşiktaş Kültür Merkezi'nde Uğur Mumcu Araştırmacı Gazetecilik Vakfı yararına 10. Sanat Yılı Konseri düzenlendi. Sahneye çıkışının 17. yılı olmasına rağmen ilk albümünün çıkış tarihi gerekçesiyle 10. yıl konseri olarak kutlandı. Konser kayıtlarının yönetmenliğini Onur Mehame yaptı. Konserde Zuhal Olcay, Bülent Ortaçgil, Cahit Berkay, Gürol Ağırbaş, Birsen Tezer, Ceylan Ertem, Emre Kınay, Cem Adrian, Derya Köroğlu, Tuna Kiremitçi gibi isimler eşlik etti. Siyasetçi Güldal Mumcu, heykeltıraş Zeynep Homan ve yazar Mine Söğüt de konuşmacı olarak sahneye çıktılar. Salıngaç salıngaç Salınım yapmak için tasarlanmış düzenek. Prajnaparamita Prajñāpāramitā Sanskritçe'de "Aşkın Bilgeliğin Mükemmelleştirilmesi" anlamına gelen Budist bir terimdir. Mahayana Budizmi'nin başlıca kavramlardan biridir; uygulanıp anlaşılması Bodhisattva Yolunda vazgeçilemez unsurlardan biri olarak kabul edilir. Bu uygulamalar Prajñāpāramitā sutralarında detaylı olarak tarif edilmiştir. En eskisi M.Ö 1. yüzyıla ait olan Prajñāpāramitā metinleri, Mahayana yazınının ilk örneklerini oluşturur. Öncelikli olarak prajñā ya da erdemin doğasının anlaşılmasını konu edinmişlerdir. Batılı araştırmacılar çoğunlukla en eski Prajñāpāramitā sutrası olarak muhtemelen M.Ö 1 yüzyılda yazılmış olan 'yı ("8000 satırda Bilgeliğin Mükemmelleştirilmesi) gösterir. Buna karşılık Japon araştırmacılara göre, "Elmas Sutra" (') Prajñāpāramitā yazınının çok erken dönemlerine ait olabilir. Kimi Batılı araştırmacılar ise 'nın daha eski 'dan uyarlandığına inanmaktadır. Vural Buldu Türk tiyatro oyuncusu, Vural Buldu 5 Ocak 1962'de İzmir'de dogdu. İlk eğitimini, İzmir'de tamamladıktan sonra, İstanbul'a taşındı. Tiyatro eğitimini, o zamanki adı, "İst. Bld. Kon." olan İstanbul Üniversitesi Devlet Konservatuvarı'nda Tiyatro bölümünde, 1986 yılında mezun olarak tamamladı. 1983-1986 yılları arasında, henüz bir konservatuvar ögrencisi iken, Gönül Ülkü - Gazanfer Özcan Tiyatrosu'nda; birçok oyunda, yönetmen yardımcısı ve oyuncu olarak görev aldı. İzleyen iki yılda Özel Tiyatro'da ve Dormen Tiyatrosu'nda roller üstlendi. 1991-1992 de Muhabbet 92 adlı müzikalde oyunculuk yaptı. 1992-1994 yılları arasında Gülriz Sururi Tiyatrosu'nda çalıştı. 1997'den 2004'e dek Akbank Çocuk Tiyatrosu'nda, aralıklarla birçok oyunda yer aldı. 2006-2007 sezonunda Müjdat Gezen Tiyatrosu'nda çalıştı. 2010 - 2011 yılları arasında Tiyatro Stüdyosu'na katıdı. Tiyatro aktörlüğünün yanı sıra, başarılı bir dublaj sanatçısı olan Vural Buldu, yerli ve yabançı birçok aktöre seslendirme yapıştır. Aktörün yaptığı, sinema çalışmalarından en öne çıkanı ise, Recep İvedik serisinin ilk filmidir. Bu filmde "otel sahibi" Muhsin Başaran'ı oynamıştır. Rol aldığı dizi filmler arasında, 2008 yılında yayımlanmaya başlanan, Küçük Kadınlar dizisindeki Cengiz Enişte rolü ile öne çıkmış ve beğeni kazanmıştır. Ancak Cengiz Enişte rolünün sapık unsurlarından dolayı, seyircisinden sert tepkiler almıştır. Ayrıca, 1999-2005 arasında Acarlar Koleji'nde drama eğitmenliği çalışmaları kapsamında oyunlar, müzikli gösteriler, şiir dinletileri gibi gösterileri yönetti. Bu çalışmalardan kimileri; Arel Koleji Liselerarası Tiyatro Yarışması Juri Özel Ödülü'nü, Bilgi Üniversitesi Liselerarası Tiyatro Yarışması Marmara Bölgesi ve İstanbul Birinciliğini, En İyi Reji-En İyi Erkek Oyuncu Ödüllerini, Profilo Liselerarası Tiyatro Buluşması En İyi Oyun-En İyi Kadın Oyuncu-En İyi Erkek Oyuncu Ödüllerini kazandı. Kendimize Dogru: Turgay-2012 Townster Townster, İstanbul merkezli Gamester şirketi tarafından geliştirilip, Facebook platformunda yayımlanan, şehir planlama ve emlakçılık temalı bir simülasyon oyunudur. Oyun, kullanıcıların kendi şehirlerini kurmalarına; kira geliri toplamak ya da arkadaşlarının şehirlerinden bina satın almak suretiyle birer emlak kralına dönüşmelerine imkân tanımakta. Anadolu yapı geleneğinin birer parçası olan Bodrum ve Safranbolu evleri ile Osmanlı konaklarının da inşa edilebildiği oyunda, 29 Ekim tarihinde Cumhuriyet Bayramı kutlanırken, 10 Kasım'da ise Atatürk için anma töreni gerçekleştirilmiştir. Oyun, 2012 yılında Alman sosyal oyun yayımcısı Plinga tarafından, "Fancy Town" ismi ve 5 farklı dil seçeneğiyle Avrupa'da oyunseverlerin beğenisine sunuldu. Oyuna küçük bir arsa üzerinde başlanmakta. Bu arsaya çeşitli binalar, yollar ve çevre düzenleme yapıları inşa ederek şehir büyütülmektedir. Aleksios (II. İoannis'in oğlu) Aleksios Komninos, , (), Bizans İmparatoru II. İoannis ile karısı Macaristanlı İrini'nin en büyük oğulları. Şubat 1106 tarihinde Balabista, Makedonya'da doğmuştur. 16 ya da 17 yaşında babası tarafından ortak imparator ilan edilmiş, 2 Ağustos 1142 tarihinde Attalia, Pamfilya'da ölmüştür. Maria Komnene'nin ikiz kardeşi, imparator I. Manuil, sebastokratōr Andronikos Komnenos ile sebastokratōr İsaakios Komnenos'un ağabeyidir. Aleksios, babası tarafından 1122 yılında ortak imparator ilan edilmiş ancak 1142 yılında ölmüştür. Bu babasının bir av kazasında ölmesinden bir yıl önce gerçekleşmiştir. II. İoannis'in hükümdarlığı, öncülü I. Aleksios veya ardılı I. Manuil kadar iyi kaydedilmemiştir. Bu nedenle oğlu Aleksios'un hayatı hakkında bilgi kısıtlıdır. Theodore Prodromos tarafından İoannis ve oğlu için yazılmış bir medhiye, Aleksios'un taç giyme töreni üzerinedir. Her iki hükümdarı, "Atalarından gelen hak ve bir miras konusu olan august tacı ve asası ile imparatorların ve kralların kral doğanları, eski gelenek ve ayrıcalıkların reformcuları" diyerek selamlar. Ölümüne neden olan hastalık, "başta şiddetli şekilde saldıran yükselen ateş şeklini alan" tarif edilmektedir. Öldüğü yer, babasının bir sefer sırasında Lake Pousgousē (muhtemelen modern Beyşehir Gölü) etrafındaki topraklarda düzen sağlamak için üst seçtiği Attalia'dır. Aleksios'un genç kardeşi Andronikos, naaşa Konstantinopolis'e götürülürken eşlik etmesi için görevlendirilmiştir. Ancak bu görevi yerine getirirken oda hastalanmış ve ölmüştür. Karısının kimliği belirsizdir. Muhtemelen iki kere evlenmiştir, ilki Kievli I. Mstislav'ın kızı Dobrodjeja Mstislavna ve ikincisi Gürcistanlı IV. David'in kızı Katay'dır. Her iki kadının Komninos Hanedanı ile evlendiği kesindir. Ancak koca ya da kocalarının kim olduğu konusunda birçok teori vardır. Kızı Maria Komnini, "pansebastos" Aleksios Aksuh ile evlenmiştir. Aleksios, II. İoannis'in yakın arkadaşı olan "Megas Domestikos" ("Bizans ordusu komutanı") İoannis Aksuh'un oğludur. Aleksios Aksuh, Kilikya dükü ve "protostrator" olarak hizmet etmiştir. Fakat 1167 yılında I. Manuil ile ters düşmüştür. İoannis Kinnamos ve Nikitas Honiatis, cadılık eylemleri dahil suçlamalarda bulunulduğunu raporlamışlardır. O ve adı günümüze ulaşmamış latin bir cadı, imparator karısı Antakyalı Maria'nın düşükle sonuçlanan hamile kalmasına neden oldukları nedeniyle suçlanmışlardır. Bunu Maria'ya hap vererek yaptıkları belirtilmiştir. Aleksios hayatını keşiş olarak bitirmiştir. Aleksios Aksuh'un karısı Maria Komnene'nin bu olay nedeniyle damgalandığı söylenir. Maria, hayatın sonunu akıl hastalığından muzdarip geçirmiştir. Maria Komnini ve Aleksios Aksuh çifti, kısa bir süre imparator III. Aleksios'a karşı kısa bir süre iktidara gelen "Şişman" İoannis Komnenos'un ebeveynidir. Trabzon İmparatorluğu'nun ilk imparatoru I. Aleksios Komnenos'un karısı Theodora Aksuhina muhtemelen Şişman İoannis'in kızıdır. Aleksios Komnenos Aleksios Komnenos ÅŸu anlama gelebilir: Bizans İmparatorluğu Trabzon İmparatorluğu Windows Vista sürümleri Windows Vista, Microsoft tarafından altı farklı sürüm halinde piyasaya sürülmüştür. En basit sürüm Vista Starter iken, en gelişmiş sürüm Vista Ultimate ve Vista Enterprise'dır. Windows Media Center Windows Media Player'dan ayrı olarak fakat daha gelişmiş bir Windows programıdır. Program sayesinde TV izleme, DVD yürütme daha kolay gerçekleşir ve daha eğlenceli hale gelir. Sadece Windows XP Media Center Edition, Windows Vista("belirli sürümler"), Windows 7("belirli sürümler") ve Windows 8'de Pro Pack,Media Center Pack ile kullanılabilir. Fakat Microsoft Windows 8'de Pro Pack ve Media Center Pack'i satmamaktadır. Daha fazla ses ve video biçimi yürütebilmenin yanı sıra görüntüler TV standartında izlenebilmektedir. Media Player'a oranla daha hızlı ve eğlencelidir. Microsoft tarafından geliştirilmesi durdurulmuştur. AvtoVAZ AvtoVAZ (), Rusya merkezli bir otomotiv şirketidir. Şirket, 1966 yılında VAZ (Во́лжский автомоби́льный заво́д (ВАЗ) "Voljski Avtomobilni Zavod"; "Volga Otomobil Fabrikası") adıyla kurulmuş olup Rusya ve Doğu Avrupa'nın en büyük otomobil üreticisidir. Şirketin merkezi ve ana fabrikası Tolyatti'de yer almaktadır. AvtoVAZ, %64,6'lük hisse ile Renault-Nissan ile Rostec ortaklığındaki Alliance Rostec Auto B.V'nin parçasıdır. Yılda bir milyona yakın araç üretmekte olup kendi araçlarını genellikle Lada markası altında satmaktadır. Bunun yanı sıra Chevrolet (GM-AvtoVAZ), Renault, Nissan ve Datsun (Renault-Nissan) marka otomobillerde üretmektedir. Cartoon Network (Rusya ve Güneydoğu Avrupa) Cartoon Network (Rusya ve Güneydoğu Avrupa), 1 Ekim 2009 tarihinde Cartoon Network'ün Bulgaristan'da, Rusya'da ve Balkan Yarımadası'nın büyük kısmında yayın yapan koludur. Kanalda Rusça , Bulgarca ve İngilizce olmak üzere üç dil seçeneği vardır. Cartoon Network'un çizgi sinemalarını ve filmlerini yayınlar. Her haftasonu yayın yapar. Çizgi Sinemaları; Macera dolu programları ekrana getirir. Her Akşam TCM kanalının yayınından önce yayın yapar. Genellikle Cartoon Network'te naormal yayınlanan programları yayınlar. 1962 Güney Vietnam Bağımsızlık Sarayı bombalı saldırısı 1962 Güney Vietnam Bağımsızlık Sarayı bombalı saldırısı, Güney Vietnam'ın başkenti Saigon'da bulunan, başkanın ikamet ettiği Bağımsızlık Sarayı'na düzenlenen hava saldırısıdır. Saldırıyı düzenleyenler, farklı görüşlerdeki iki Vietnam Hava Kuvvetleri pilotu olan Teğmen Nguyễn Văn Cử ile Üsteğmen Phạm Phú Quốc'tu. Pilotlar, başkan Ngô Đình Diệm ile aynı zamanda siyasi danışmanları da olan ailesini öldürmek amacı gütmüşlerdi. Olayın ardından pilotlar; saldırıyı Diệm'in otokratik yönetimi yüzünden gerçekleştirdiklerini söylemiş; başkanın, Güney Vietnam yönetimini devirmekle tehdit eden Marksist-Leninist bir gerilla örgütü olan Vietnam Ulusal Kurtuluş Cephesi'yle mücadele etmektense görevde kalmaya çalıştığını belirtmişlerdir. Cử ve Quốc, saldırının Diệm'in korunmasızlığını ortaya çıkarıp halkı başkaldırmaya yönelteceğini bekleseler de olaylar o yönde gelişmedi. Bombalardan biri sarayın sol kısmına, başkanın kitap okumakta olduğu odaya düştü; ancak patlamadı. Bu sebepten başkan, "ilahi bir koruma"ya sahip olduğunu iddia etti. Küçük yaralarla kaçmayı başaran başkanın üvey kardeşi Madame Ngo Dinh Nhu dışında, başkanın ailesi saldırıyı yarasız atlatırken, üç saray çalışanı öldü ve 30 (bazı kaynaklara göre ise 20) kişi yaralandı. Saldırının ardından Cử Kamboçya'ya kaçmayı başarırken; Quốc tutuklandı ve hapse gönderildi. Saldırı sonucunda Diệm, Güney Vietnam'daki Amerikan varlığına düşman hale geldi. Diệm, Amerikan medyasının kendisini başkanlıktan indirmeyi istediğini iddia ederek basın özgürlüğü ve siyasal birlikler üzerine yeni sınırlamalar getirdi. Medya, ABD'nin bu olayı Güney Vietnam'da çarpışma amaçlı birlik bulundurmayı haklı çıkaracak bir gerekçe olarak kullanacağını öne sürdü; fakat ABD olayda tedbirli davrandı. Ülke içinde ise saldırı, Diệm ve görevlilerine yönelik tuzakları arttırdı. Cử; 1960 yılında "hükûmet karşıtı faaliyetlerde bulunduğu" gerekçesiyle Diệm tarafından hapse gönderilen ve Diệm rejimine karşı çıkan Viet Nam Quoc Dan Dang (VNQDD) partisi liderlerinden Nguyen Van Luc'un ikinci oğluydu. VNQDD, Cử ve Quốc'la birlikte aynı bölükten bir pilotun Bağımsızlık Sarayı'na saldırmasını planladı. Garip bir biçimde Quốc, yakın zamanda çarpışma alanındaki başarıları yüzünden Diệm tarafından takdir edilmiş ve Vietnam Hava Kuvvetleri'ndeki en iyi pilotlardan biri olarak onurlandırılmıştı. Öte yandan Quốc, VNQDD ile ilişkileri olan akrabalara sahipti. Cử, Quốc'u plana dahil olmaya "Newsweek" 'te yayımlanmış olan ve Diệm'i eleştiren bir makaleyi "kanıt" olarak kullanarak ve ordu ile ABD'nin plandan haberdar olduğunu söyleyerek ikna etti. Quốc'a bağlı daha fazla asker vardı; fakat kendisine bağlılıklarından emin olmadığından onları saldırıda yer almaları için ikna etmeye çalışmadı. Quốc ve Cử, Fransa ve ABD'de eğitim görmüştü. Saldırıdan yıllar sonra, Cử, Diệm'in muhaliflere karşı tavrını saldırıya sebep olarak gösterdi. Cử'ya göre Diệm iktidarda kalmayı Vietnam Ulusal Kurtuluş Cephesi'yle savaşmaktan daha önemli buluyordu ve Diệm'in muhaliflere karşı tavrı yüzünden Cử altı yıldır terfi bekliyordu. Cử, Amerikan hükûmetini Diệm'e olan desteği yüzünden eleştirdi ve bunun savaş için harcadığı emeği bastırdığını söyleyerek, "Amerikalılar gerçekten komünistlerle savaşmak isteyenlerimize kapıyı kapatmıştı" dedi. Quốc ve Cử, o sabah erken saatlerde, Marksist bir gerilla örgütü olan ve Güney Vietnam hükûmetini devirmesi için Kuzey Vietnam tarafından desteklenen Vietnam Ulusal Kurtuluş Cephesi'ne karşı uçuşlar düzenlemek üzere Mekong Deltası'na gönderildi. Örgüt, Vietnam Cumhuriyeti Ordusu birimlerine karşı başkent Saigon'un 60 km güneyinde saldırılar düzenlemiş ve büyük zarar vermişti. Emirde denildiği gibi güney yönünde devam etmek yerine iki pilot, rotalarını resmî başkanlık konutu olan Bağımsızlık Sarayı'na çevirdi. Bu, komünist gerillaların bir karşılık olmadan geri çekilebilecekleri anlamına geliyordu. Saat 07:00 civarlarında, Cử ve Quốc Amerikan yapımı A-1 Skyraider (A1H/AD-6 türü) tek koltuklu saldırı uçaklarıyla sarayı incelemek amacıyla alçak uçuş yaparken, Fransız koloni döneminde yapılmış olan sarayın geniş çayırlıklarında otlayan geyikleri korkutmuşlardı. Uçaklar; ikinci gelişlerinde önce bomba ve napalmla saldırdıkları sarayı, sonrasında makineli tüfek ve roket ateşine tuttular. İkili; uçuşlarına, başkana bağlı olan birimler gelip, kendilerine karşılık verene kadar yaklaşık 30 dakika boyunca devam etti. Kötü hava ve bulutların alçakta olmasının avantajlarını kullanan uçaklar, saray etrafında yaklaşık 150 m yükseklikte daireler çizdi ve zaman zaman yeniden saldırmak için bulutların arasından çıkıp tekrar bulutların arasına girdi. Hava saldırısı, Saigon garnizonunu hazırlıksız yakaladığından askerler, şaşkınlık içinde uçakların tek başına mı saldırdığını, yoksa yerden destek mi aldıklarını tespit edemediler. Hükûmete bağlı tanklar ve zırhlı personel taşıyıcılar savaş istasyonlarına giderken, uçaksavar bataryalar da ateşe başladı. Bu bataryalardan birinden açılan ateş, neredeyse Bien Hoa Hava Üssü'nden hükûmete bağlı bir uçağı vuruyordu. 50 kalibrelik makineli tüfeklerle donatılmış iki tank ve pek çok cip, dumanla dolmuş olan şehrin sokaklarında tedbir amacıyla dolaştı. Uçaklardan atılan 230 kilogramlık ilk bomba sarayın sol tarafına, Diệm'in George Washington'un biyografisini okumakta olduğu odaya düştü. Bombanın patlamaması, Diệm'e sağ taraftaki bir mahzene sığınacak kadar zaman verdi. Orada, ağabeyi Başpiskopos Ngo Dinh Thuc, küçük kardeşi Ngo Dinh Nhu, sığınağa koşarken kolunu çatlatan Madame Ngo Dinh Nhu ve çocukları ona katıldı. Sarayın başka yerlerinde ise, üç görevli öldü ve yaklaşık otuz görevli yaralandı. Bruce O. Solheim ise, yaralananların sayısının 20 olduğunu söylemektedir. Sarayın dışındaki Amerikan bir müteahhit, saldırıyı izlediği çatıdan düşmesi sonucu hayatını kaybetti. Şaşkınlıklarına rağmen, çoğu şehir sakini, kaosa aldırmadan günlük yaşamlarına devam etti. Saldırı 30 dakika sürdü, pilotlar sarayı yerle bir edecek kadar bomba getirmelerine rağmen tüm cephanelerini harcamadılar. Quốc'un uçağı bir mayın tarayıcı gemiden açılan ateş sonucu hasar gördü ve bu nedenle Saigon Nehri'ni geçip Nha Be'ye inmek zorunda kaldı. İniş sırasında ise Quốc'un yüzünde hafif bir yaralanma meydana geldi. Yakınlardaki bir nehir devriyesi tarafından tutuklanan Quốc, söylentilere göre sorgulanmak için götürülmeden önce görevlilere "O pis adamı öldürdüm mü?" diye sordu. Cử, saldırının başarılı olduğunu düşünerek güvenli bir şekilde Kamboçya'ya kaçtı. Saldırganların yetenekleriyle ilgili olarak, bir ABD Hava Kuvvetleri görevlisi, "o hava durumunda çok iyi bir iş becerdiler" ifadesini kullandı. Saldırı sonucu sarayın sol kısmı tamamen yıkıldı. Onarılması çok zor olduğundan Diệm, sarayın yıkılıp tekrar yapılmasını emretti ve saray, bu nedenle 1966'ya kadar kapalı kaldı. Saldırı sonrası yaptığı kısa bir konuşmasında Diệm, saldırıyı "tek başına olan bir hareket" olarak niteleyerek hayatta kalmasını "ilahi koruması"na bağladı. Sonrasında ise saldırıda yaralanan askerleri ziyaret etti ve saldırganların, iş arkadaşlarına saldırıdan sorumlu tutulmayacaklarına dair söz verdi. ABD başkanı John F. Kennedy, hemen saldırıyı kınayan bir mesaj göndererek, saldırının "yıkıcı ve kötü niyetli bir hareket" olduğunu ve Diệm'in "güvende ve zarar görmemiş" olmasından mutluluk duyduklarını belirtti. ABD'nin Güney Vietnam büyükelçisi Frederick Nolting, saldırıyı "iki münferit vakanın sonucu" olarak niteledi ve saldırının halkın rejime karşı yaygın bir huzursuzluğu olduğu anlamına gelmediğini söyledi. Vietnam Ulusal Kurtuluş Cephesi'nden tepki gelmemesi nedeniyle Nolting, olayın "belirli bir amacı olan bir anti-Komünist suikastı denemesi" olduğunu söyledi. Ülkenin meclisi, Diệm'in süper noter yasama organı, başkanın "güvenilir olmayanlara karşı esaslı önlemler almasını" istedi. Başkanın askeri danışmanı General Duong Van Minh, saldırıyı "hoşnutsuz pilotlar"a bağladı ve başkana karşı herhangi bir birliğin hareket etmediğini söyledi. Sivil Muhafızlar başkana sadık kaldı ve komutanları hava kuvvetlerine Tan Son Nhut Hava Üssü'nü devralmaları emrini verdi. Diệm'in sözcüsü, saldırıda saraya karşı napalmların kullanıldığını inkar etti. Bunun nedeni konusunda ise, hükûmetin hava kuvvetlerinin depolarında bu tür silahların bulunduğunun ortaya çıkması konusundaki hassasiyeti olduğu söylenmektedir. Sözcü, ayrıca durumun tamamen kontrol altında olduğunu da belirtti. Vietnam Hava Kuvvetleri (VHK), iki pilotun yaptıklarına Diệm'e bir mektup göndererek tepki gösterdi. Mektupta, saldırının "orduyla bir ilgisi olmayan aptalca bir olay" olduğu, "ordunun itibarını zedelediği" ve "devam etmekte olan ulusal mücadeleye zarar vermesinin yanı sıra Komünistlerin yıkım amaçları açısından kârlı olduğu" belirtildi. Ngu ailesi tarafından kendilerine destek sağlama amaçlı büyük gösteriler düzenlemek için kullanılan bir organizasyon olan Ulusal Devrimci Hareket, iki pilotun öldürülmesi için çağrıda bulundu ve Diệm'in "ordu içinde disiplini sağlamnası için mümkün olduğunca sıkı önlemler almasını" istedi. Saldırının bir sonucu olarak, Diệm güvenlik görevlileri saldırgan pilotların herhangi bir rejim karşıtı eğilim için olup olmadıklarını araştırırken tüm VHK uçaklarının yerde kalmasını ve havada yürütülen tüm askeri faaliyetlerin askıya alınmasını emretti. Sadece bir uçağın havalanmasına izin verildi. Bu, Bien Hoa Hava Üssü'nün pistine tanklar yerleştirilerek yapıldı. Eşlik eden savaş uçakları olmadan Amerikan kuvvetleri için ormanlarda komünistlere kaşı operasyonlar düzenlemek çok riskli hale geldi. 2 Mart günü, saldırıdan üç gün sonra, Diệm Cử ve Quốc'un fikirlerinin tüm hava kuvvetlerinin fikrini temsil etmediği sonucuna varınca, hava kuvvetlerinin askeri faaliyetlere devam etmesine izin verdi. Saldırıdan birkaç gün sonrasına kadar, sarayın etrafındaki bölgeler kordon altına alındı ve başkentin belli sokaklarına tanklar yerleştirildi. Hava kuvvetleri üzerindeki tüm sınırlamaların kalkması ise 5 Mart gününü buldu. Quốc faaliyetleri nedeniyle tutuklandı, Cử ise Kamboçya'da dil öğretmenliği yapmaya başladı. Diệm Kamboçya'dan Cử'yu teslim etmesini istedi; ancak bu istek reddedildi. Kamboçya Prensi Norodom Sihanouk, Diệm'le düşmanca ilişkileri sahipti ve Ngo ailesi daha önce darbe girişimlerini destekleyerek onu tahttan indermeye çalışmıştı. 1959 yılında, Nhu, Sihanouk'u bombalı bir paket ile öldürmeyi denemişti. Bu nedenle, Sihanouk, Diệm'i devirmek veya öldürmek isteyenlere barınak sağlıyordu. 1960 yılıda da Diệm'i devirmeyi deneyen bir grup paraşütçüye barınak sağlamıştı. Bu arada, Diệm'in polisi, Cử'nun saldırıdan sonra saklanan babasını aradı. Diệm'in 1963 yılının kasım ayında öldürülmesinin ardından, Quốc serbest bırakıldı ve Cử 16 Kasım 1963 tarihinde Kamboçya'dan döndü. Her ikisi de hava kuvvetlerindeki görevlerine bu tarihten sonra devam etti. Quốc daha sonra yarbaylık rütbesine kadar yükseldi; ancak 18 ay sonra, 20 Nisan 1965'te, Kuzey Vietnam'daki bir hava saldırısnda öldü. Diệm, suikast girişiminden sonra Nolting'le yaptığı ilk toplantıda, inatla saldırı için medyayı suçladı. "Newsweek"'te yayımlanan makale ve "basında yer alan diğer aşağılayıcı haberler"i, Amerikalıların saldırıyı destekledikleri iddiasını güçlendirmek için kullandı. Diệm, bazı gazeteciler saldırıyı bir uyandırma çağrısı olarak görürken, kenisinin olayı "onlara bir uyarı - [karışıklık çıkarma amaçlı bir kışkırtmada] kendi sorumsuzluklarının ne gibi tehlikelere yol açabileceğinin bir göstergesi" olarak gördüğünü söyledi. Diệm, suikast girişimine, muhaliflere yönelik sert önlemler alarak ve basın üzerindeki denetimi sıkılaştırarak tepki gösterdi. Gizli bir şekilde, bir yetkili şöyle kabul etti: "artık basın özgürlüğü hakkında bile konuşmuyor ve diğer özgürlükleri talep etmiyoruz. [Diệm] kendisini tamamen korunaklı bir oligarşiyle çevrelemiş durumda." Nhu, muhaliflere karşı baskıyı haklı çıkarmaya çalıştı ve şöyle dedi: "Her zaman muhalefet olacak. Eğer bu adamları içeri atarsanız, yeni bir muhalefet ortaya çıkacak; çünkü onlar tartışmalara yol açan adamlar." Madame Nhu şunu da ekledi: "Pencereyi içeriye ışık ve hava girmesi için açarsın, mermi değil. Özgürlük istiyoruz; fakat onun tarafından sömürülmek de istemiyoruz." ABD'nin Vietnam'daki askeri görevinin başında bulunan General Paul D. Harkins'le görüşen Diệm, pilot hakkında şöyle bir espri yaptı: "babasını yıllar önce hapse gönderdiğim için onu hava kuvvetlerine koymamalıydım." Diệm, tahmin yürüterek devam etti: "bir gün boynumun arkasından vurulacağım. Bir gün beni öyle yapacaklar." Nitekim, 1963 yılındaki başarılı bir darbenin ardından Diệm vurularak öldürüldü. Saldırı, ABD'nin Güney Vietnam'daki savaşma amaçlı birliklerini yayacağı söylencelerine yol açtı. O dönemde, ABD askeri personeli, sadece danışman olarak görev yapıyordu. Medyanın Diệm hükümetinin istikrarsızlığı hakkındaki haberlerine cevap olarak, ABD Dışişleri Bakanı Dean Rusk, ABD'nin savaş amaçlı kuvvet göndereceği yönündeki iddiaları yalanladı. Rusk aynı zamanda Vietnam Ulusal Kurtuluş Cephesi'yle müzakereleri de yürütüyordu ve "sorunun kökeninin", komünistler tarafından Cenevre kurallarının ihlal edlmesi olduğunu söyledi. ABD'nin Hindistan büyükelçisi John Kenneth Galbraith, Kennedy'yi savaş amaçlı kuvvetleri göndermeye ikna etmeye çalıştı, ve bunun Güney Vietnam hükûmetinden devamlı olarak gelen daha fazla kuvvet taleplerine bir son vereceğini iddia etti. Galbraith, ABD kaynaklarının Vietnam ormanlarında boşa harcanmasının Sovyetler Birliği'ne yarayacağını düşünüyordu. Bir ABD gözlemcisine göre, sarayın bombalanması, "Diệm'e karşı geniş çaplı entrikaları" teşvik etti. Galbraith, "güçlü olan adamın popülerliği düştüğünde, herhangi bir şey daha iyidir" dedi ve Güney Vietnam liderliğindeki herhangi bir değişikliğin gelişme getireceğini söyledi. Steve Prest Steve Prest İngiliz profesyonel snooker oyuncusu ve koçuydu. Prest antrenörlüğe dönmeden önce 1990'larda snooker çevresindeki yetkili kişilerden biriydi. Prest memleketi Yorkshire'da gençlere snooker öğretti ve güvenilir bir Dünya Snooker Federasyonu antrenörüydü. Steve Dünya Şampiyonu Shaun Murphy'nin menajerliğini ve antrenörlüğünü yaptı. Kısa süre önce Avustralyalı Neil Robertson'ın (çalıştırdığı zamanlarda Bayreyn Şampiyonası'nı kazanmıştı) antrenörü olmakla birlikte, Bradford'lu Simon Bedford ile çalıştı. Prest Mart 2009'da Ronnie O'Sullivan'ın uzun pot antrenörü oldu. Steve Prest, 29 Mayıs 2009 tarihinde ölü bulundu. Daha sonra yapılan araştırmalarda ölümüne peritonitin (karın zarı iltihabı) sebep olduğu anlaşıldı. Nguyen Van Cu Nguyễn Văn Cử (d. 1934, Vietnam), Güney Vietnam Hava Kuvvetleri'nde bir teğmendi. 1962 Güney Vietnam Bağımsızlık Sarayı bombalı saldırısında yer alan iki pilottan biriydi. Diệm karşıtı bir organizasyon olan Viet Nam Quoc Dan Dang'a üye olan Nguyễn Văn Lực'un ikinci oğluydu. ABD'de pilotluk eğitimi gördü ve Vietnam Hava Kuvvetleri'ne girdi. Altı yıl boyunca terfi ettirilmedi ve bunun babasının "hükûmet karşıtı faaliyetler" yüzünden hapiste olmasına bağladı. Bu nedenlerle 27 Şubat 1962 tarihinde saraya saldırıyı gerçekleştirdi. Saldırıdan sonra Kamboçya'ya kaçtı ve orada bir dil öğretmeni olarak çalıştı. 1963'te Diệm'in devrilmesiyle ülkesine geri döndü ve tekrar hava kuvvetlerinde işe başladı. 1975'te Vietnam Savaşı'nı komünistlerin kazanmasının ardından tutuklanıp bir reedükasyon kampına gönderildi ve on yıl orada kaldı. 1991 yılında ABD'ye göç etti. Turhan Ã–zek Turhan Özek, Türk müziği ses sanatçısı. (d. 1937, Karacabey, Bursa - ö. 26 Kasım 1990, Ankara) 1961 yılında Ankara Radyosu’nun açtığı stajyer ses sanatçısı sınavını kazanarak radyoya girdi. 1966 yılında tonmaysterlik kursunu da başarıyla bitirdi. Radyoda ses sanatçısı, tonmayster ve koro şefi olarak görev yaptı. 1990 yılında Ankara'da öldü. Bi' An Gel "Bi' An Gel" 24 Aralık 2009'da ise 7. stüdyo albümü "Önsöz", Sony Music Entertainment tarafından piyasaya sürülmüştür. Sanatçı bu albümde ünlü aranjör Ozan Çolakoğlu ile çalışmış, albümün ilk video klibi ise Bi' An Gel olmuştur. Bu parçayla listelere hızlı bir giriş yapan Gülşen, uzun bir süre listelerde 1 numarada kalmıştır.Sanatçı çok geçmeden 2. klibini mart ayında "Ezberbozan" adlı şarkısına çekmiştir. Video klibin başında oryantal ezgiler bulunmaktadır. Daha sonra Gülşen dar bir deri kıyafetin içerisinde, başında avize gibi bir aksesuarla görünür. Videonun ilerleyen kısımlarında Gülşen, şarkı söyleyip dans ederken görünür. Klip, 17. Kral Müzik Ödülleri'nde "En İyi Klip" kategorisinde aday gösterildi. Gülşen - Bi' An Gel KK Cibona Košarkaški Klub Cibona Zagreb () Zagreb, Hırvatistan'ı temsil eden profesyonel basketbol kulübü. Trakhonas Kapısı Trakhonas Kapısı, Lüzinyanlar döneminde var olmuş olan Lefkoşa'nın bir kapısı. Venedikliler döneminde surlar yeniden inşa edildiğinden günümüze ulaşamamıştır. Kapı, şehir surlarının kuzey tarafında bulunmaktaydı. Kapıya adını veren "Trakhonas", o dönemde şehrin yaklaşık 3.2 kilometre kuzeyinde bulunani bugün ise şehrin bir parçası haline gelmiş olan Kızılay'dır. Kızılay'ın yanı sıra Dikmen, Ağırdağ (Ağırdağ Geçidi), Boğaz, Bellapais ve Ozanköy köylerinden geçen bir yol ile bu kapıdan Girne'ye ulaşım sağlanmaktaydı. Daha sonra Musalla Burcu'nun inşa edildiği yerin hemen yanında bulunmaktaydı. 2009 FIFA Kulüpler Dünya Kupası 2009 FIFA Kulüpler Dünya Kupası 9 Aralık - 19 Aralık 2009 tarihleri arasında oynandı. FIFA Kulüpler Dünya Kupası'nın 6. turnuvası Abu Dabi, Birleşik Arap Emirlikleri'nde oynandı. Final 19 Aralık 2009 tarihinde Barcelona ile Estudiantes oynandı. Barcelona uzatmalardan sonra 2-1 galip ayrılarak FIFA Kulüpler Dünya Kupası'nda ilk kez kupa kaldırdı. "AsistanlarÄ±:" "AsistanlarÄ±:" "AsistanlarÄ±:" "AsistanlarÄ±:" "AsistanlarÄ±:" "AsistanlarÄ±:" Karadiken, Mut Karadiken, Mersin ilinin Mut ilçesine bağlı bir mahalledir. Mersin merkezine 143, Mut merkezine ise 17 km uzaklıktadır. 2010 FIFA Kulüpler Dünya Kupası kadroları Bu sayfada 2010 FIFA Kulüpler Dünya Kupası'nda mücadele eden takımların kadroları yer almaktadır. Teknik direktÃ¶r: Josef Hickersberger Teknik direktÃ¶r: Jerry Allen Teknik direktör: Celso Roth Teknik direktör: Rafael Benítez Teknik direktÃ¶r: Pablo Marini Teknik direktör: Shin Tae-Yong Teknik direktÃ¶r: Lamine N'Diaye Veli Kavlak Veli Kavlak (d. 3 Kasım 1988, Viyana), Ön libero mevkinde forma giyen Türk asıllı Avusturyalı millî futbolcudur. Türk bir ailenin oğlu olarak Avusturya'da dünyaya gelen Kavlak, Beşiktaş takımında ve Avusturya millî futbol takımında forma giymektedir. Kavlak, futbol yaşantısına 1995'te Post SV Wien takımında başladı. Burada sadece iki gün kalan Kavlak, antrenmanlara katılıp, Austria Wien takımının gençleriyle yaptığı bir maçtan sonra Rapid Wien antrenörleri tarafından keşfedildi ve takımın altyapısına geçti. Burada çeşitli altyapı takımlarında forma giydi. 2003'te U-19 takımına geçti. Ocak 2005'te ise A takıma yükseldi. 2004 yılında altyapının forveti olan Kavlak, A takım ile antrenmanlara çıkmaya başladı. 2004-05 sezonunun son maçlarından Red Bull Salzburg karşılaşmasında ikinci yarı Florian Sturm'un yerine oynadı. İlk maçına çıktığında sadece 16,5 yaşındaydı. Böylece Andreas Ivanschitz'ten sonra takımda forma giyen en genç isim oldu. Sezonun son maçında ise 90 dakika forma giydi. Sezon sonunda kariyerinde ilk kez lig şampiyonluğu yaşadı. Avusturya Kupası'nda da ilk kez forma giyen Kavlak, kupada Rapid Wien II formasını giydi. 2005-06 sezonunda ligde 14 kez şans buldu. Sezonun son maçında SV Ried'i 6-0 yenerlerken, Kavlak takımının ilk iki golüne imza attı. Bunlar, Kavlak'ın ligde bulduğu ilk goller oldu. İlk kez Avrupa kupalarında forma giyen Kavlak, Şampiyonlar Ligi ön elemesinde bir maçta forma giydi. Rapid Wien, 3 ön eleme turunu geçip, gruplara kaldı ancak hiç puan alamadı. Kavlak, grup maçlarında forma şansı elde edemedi. 2006-07 sezonunda Kavlak, 29 maçta 3 gol ile takımda aktif bir futbolcu haline geldi. Sezona kötü başlayan Rapid Wien, son hafta aldığı mağlubiyetle lig dördüncüsü olarak UEFA Kupası'na katılma şansını kaybetti. 2007-08 sezonunda da Kavlak, etkili oyununa devam etti. Sezona sancılı başlayan Wien, sezon sonlarına doğru performansını arttırdı. 27. hafta ikinciliğe yükselen Wien, 31. hafta liderliğe çıkıp, sezon sonuna kadar yerini kaybetmeyerek lig şampiyonu oldu. Kavlak, UEFA Kupası'nda da ilk kez forma giydi. 4 maçta oynayan Kavlak, Dinamo Tbilisi'e gol atarak Avrupa arenasındaki ilk golünü kaydetti. Rapid Wien, ön eleme turunu atlasa da ilk turu geçemedi. 2008-09 sezonunda Rapid Wien, ligi ikinci olarak bitirdi. Veli, 29 maçta 4 gol atarak en gollü sezonunu geçirmiş oldu. UEFA Şampiyonlar Ligi ön elemelerinde 2 maçta da forma giyen Kavlak, takımının Kıbrıs ekibi Anorthosis Ammohostu'ya elenmesini engelleyemedi. 2009-10 sezonunu lig üçüncü olarak bitiren Rapid Wien'de Kavlak 24 maçta forma giydi ve 2 gol attı. UEFA Avrupa Ligi'nde 7 maç yapan Kavlak, Rapid Wien'in tek galibiyeti olan Hamburg maçında bir asist yaptı. Kavlak, 2010-11 sezonunda da Rapid Wien forması giydi. Kariyerinde ilk kez kırmızı kart aldığı bu sezonda takımının değişmez ilk 11 oyuncularından biri olmaya devam etti. Avrupa'da 10 maça çıkan Kavlak, sezon içindeki tek golünü Beşiktaş'a karşı kaydetti. 23 Mayıs 2011 tarihinde Beşiktaş, Veli Kavlak ile transfer görüşmelerini başladığını borsaya bildirdi. Kulüpten yapılan açıklamada; "Avusturya'nın Rapid Wien Kulübü oyuncusu Veli Kavlak'ın transferi konusunda görüşmelere başlanmıştır." denildi. 27 Mayıs'ta ise 750.000 € karşılığında transfer edildi. 2011-12 sezonunda ilk maçına Carlos Carvalhal yönetiminde Eskişehirspor karşısında çıkan Veli, sezon içinde Manuel Fernandes ve Necip Uysal ile birlikte ortasahanın değişilmezi oldu. Ligin 4. haftasındaki Antalyaspor maçında ilk asistini yaptı. 9. haftada da Roberto Hilbert'e asist yapan Kavlak, 13. haftada ise Orduspor maçında ilk resmi golünü atmayı başardı. Veli Kavlak o sezon ligde 26'sı ilk 11'de olmak üzere 28 maça çıktı. O sezon statü gereği oynanan Süper Final'de ise Veli Kavlak toplam beş maçta forma giydi. O sezon UEFA Avrupa Ligi'nde ise son 16'da Atlético Madrid'e elenen Beşiktaş'ta Veli Kavlak toplam 11 kez forma giydi. Kariyerinin ilk Türkiye Kupası'na 11 Ocak 2012'de çıkan Kavlak, bir de gol attı. 2012-13 sezonunda da Samet Aybaba yönetiminde orta sahada defansif yönlü oyununa devam eden Kavlak, sezonun ilk maçına İstanbul BB karşısında çıktı. 2. haftada ise derbi maçta Galatasaray karşısında 3-3 biten maçta Filip Hološko'nun golünün asistini yaptı. Sonraki hafta ise Kardemir Karabükspor maçında asist yaptı. 11 Mayıs 2013 tarihinde ise Gençlerbirliği maçında eski BJK İnönü Stadyumu'nun son maçında uzaktan attığı şut ile takımını 1-0 öne geçirdi ve adını tarihe yazdırdı. Sezonu 30 maçta altı asist, bir gol ile tamamladı. 2013-14 sezonunda Slaven Bilic tarafından da tercih edilen Veli, ligin ilk haftasında ilk maçına Trabzonspor karşısında çıktı. UEFA Avrupa Ligi'nde ise her iki Tromsø maçında 90 dakika forma giyen Kavlak, takımının UEFA'dan men edilmesiyle bir daha maça çıkamadı. O sezon ligin 2. yarısında ise Kayseri Erciyesspor maçında ilk asistini yaptı. Ertelenen 15. hafta maçında ise o sezon kendi adına ilk golünü attı. 29 Ocak 2014 tarihinde Beşiktaş ile sözleşmesini 4 yıl uzatmıştır. Beşiktaş'tan Kamuyu Aydınlatma Platformu'na gönderilen açıklamada; 2014-2015 sezonunda yine Slaven Bilić'in orta sahada vazgeçilmezi olan Veli, bu sezon ilk golünü UEFA Avrupa Ligi'nde Partizan ile oynanan grup karşılaşmasında kaydetti. Ligdeki ilk golünü 12. haftasında oynanan ve Beşiktaş'ın 3-0 kazandığı Trabzonspor maçında atmıştır. 24 Aralık 2014'te Adana Demirspor ile oynanan kupa maçında rakibinin gördüğü haksız kırmızı kartı hakemi uyararak geri aldıran futbolcu bu hareketi ile takdir topladı ve rakip takım maç sonrasında Kavlak'a bir forma hediye etti. 22 Mart 2015'te Fenerbahçe'ye 1-0 yenildikleri lig maçında 90 dakika forma giyen Veli bu maçtan sonra futbol hayatına uzun bir süre ara vermesine neden olacak bir omuz sakatlığı geçirdi ve sezonu erken kapatmak zorunda kaldı. Yıl sonuna doğru düzelme belirtisi gösteren Veli, Türkiye Kupası'nda Karabükspor ile oynanan C grubunun ilk maçında sahaya ilk 11'de çıktı ve Cenk Tosun'a asist yaptı. Kavlak, kupada beş maçta forma şansı buldu. Ligde ise 17 Şubat 2016'da Mersin İdman Yurdu ile oynadığı maçta 90. dakikada süre aldı. Ancak bu maç sonrası Şenol Güneş tarafından fit olmadığı için tercih edilmedi ve Mayıs ayında tekrar omuz sakatlığı nüksetti. Sezon sonunda Kavlak, uzun süre forma giydiği Beşiktaş ile ilk kez Süper Lig şampiyonluğu yaşadı. 2016-17 sezonunun ilk yarısını sakatlığı nedeniyle kaçıran futbolcu, 19 Ocak 2017'de Darıca Gençlerbirliği ile oynanan kupa maçında sahaya kaptan çıkarak bir sene sonra yeşil sahalara adım atı ancak sahada 45 dakika kalabildi. Bir hafta sonra kupada Kayserispor karşısında 90 dakika sahada kalabildi. Ancak lig için fit olmayan futbolcu, sezon sonuna doğru tekrar omuz sakatlığı ile uğraşmaya başladı. Kavlak, ligde forma giyemezken Beşiktaş ile ikinci kez şampiyonluk yaşadı. Kavlak, 2017-18 sezonunun ilk yarısını da sakat geçirdi. Veli Kavlak, Avusturya U-16 formasını 2, U-17 formasını ise 18 kez giydi. U-17'de ayrıca 7 gol kaydetti. 2005'te Avusturya U-19 forması giymeye başladı. 2006'da Polonya'da düzenlenen Avrupa 19 Yaş Altı Futbol Şampiyonası'nda Avusturya kadrosunda yer aldı. Yarı finale yükselen Avusturya, o senenin şampiyonu İspanya U-19'a elendi. Kavlak, 4 maçta da ilk 11'de forma giyip, 3'ünde 90 dakika forma giydi. 2006'da Avusturya U-20 forması giymeye başladı. 2006'da U-19 olarak FIFA Dünya Kupası'na katılmayı hak eden kadroda yer alan Kavlak, 2007'de Kanada'da düzenlenen FIFA 20 Yaş Altı Dünya Kupası'nda da Avusturya kadrosunda yer aldı. İlk iki grup maçında 90 dakika forma giyen Kavlak, son grup maçında dinlendirildi. Takım, yarı finale kadar çıktı ancak yarı finalde Çek Cumhuriyeti U-20'ye elendiler. Üçüncülük maçını da kaybeden ekip dördüncü oldu. Kavlak, grup maçlarından sonraki bütün maçlarda oyundan alınmadan oynadı. 21 Ağustos 2007'de oynanan bir hazırlık maçıyla Avusturya U-21 forması giymeye başladı. U-21 Avrupa Şampiyonası elemelerinde 8 maçın 5'inde 90 dakika oynayan Kavlak, takımının eleme grubu birincisi olmasında yardımcı oldu. Play-off'lar Finlandiya ile iki maç yapan Avusturya, ikinci maç 90. dakika gol yedi ve maç uzatmalara gitti. Penaltılara giden maçta Kavlak, penaltısını gole çevirse de kaybedip, turnuvaya katılamadılar. U-21 formasında tek golünü Litvanya'ya bir hazırlık maçında attı. 24 Mart 2007'de ilk kez Avusturya millî futbol takımı formasını giydi. Gana ile oynanan hazırlık maçında 72. dakikada Roland Linz'in yerine oyuna girdi. 2010 FIFA Dünya Kupası elemelerinde de iki maçta millî takım forması giydi. 2010 FIFA Kulüpler Dünya Kupası 2010 FIFA Kulüpler Dünya Kupası 8 Aralık - 18 Aralık 2010 tarihleri arasında oynandı. FIFA Kulüpler Dünya Kupası'nın 7. sezonu Abu Dabi, Birleşik Arap Emirlikleri'nde oynandı. Final 18 Aralık 2010 tarihinde Inter ile TP Mazembe arasında oynanmıştır ve Inter 3-0 kazanmıştır. "Bütün maçlar UTC+3 zaman diliminde oynandı." UluslararasÄ± Elektroteknik Komisyonu IEC; merkezi Cenova (İsviçre)'de bulunan, 82 ülkenin ulusal komitelerinin üyesi olduğu, 1906 yılında kurulmuş, elektrik, elektronik ile ilgili teknolojiler konusunda uluslararası standartları hazırlayan ve yayımlayan uluslararası standart organizasyonudur. IEC’in çalışmaları; terminoloji ve simgeler, elektromanyetik uyum, ölçüm ve performans, tasarım gelişimi, güvenlik, çevre ve benzeri ilgili genel konularının yanı sıra; elektronik, manyetik ve elektromanyetik, elektro-akustik, multi-medya, telekomünikasyon, enerji üretimi ve dağıtımı konularını da kapsamaktadır. 1906 yılında elektrik ve elektronik konularında uluslararası standart hazırlama çalışmalarına başlayan IEC(Uluslararası Elektroteknik Komisyonu)'nin amacı, elektronik ve ilgili teknolojiler konusunda uluslararası standartlar hazırlamaktır. Organizasyon üç şekilde kendisine kaynak yaratmaktadır: Robert Charles Wilson Robert Charles Wilson (d. 15 Aralık 1953), Kanadalı bilimkurgu yazarı. On dört adet basılmış romanı, çeşitli antolojilerde ve dergilerde yayımlanmış hikayeleri, makaleleri ile kitap eleştirileri bulunmaktadır. "Dönüş" adlı romanı ile 2006 yılında Hugo Ödülü’nü kazanan Wilson’un eserleri sekiz yabancı dile çevrilmiştir. 100'ün üzerinde yüzlük seri yapan snooker oyuncuları listesi Aşağıdaki 100'ün üzerinde yüzlük seri yapan snooker oyuncuları listesi oyuncuların eriştiği toplam yüzlük seri sayısını, 100 sayısına hangi sezonda ulaştığını ve yaptığı maksimum seri sayısını göstermektedir. Tunus (anlam ayrımı) Tunus aşağıdaki anlamlara gelebilir: The Sims Medieval The Sims Medieval, The Sims serisinin bir video oyunudur. Oyun Electronic Arts tarafından geliştirildi ve Microsoft Windows ile Mac OS X işletim sistemlerinde desteklenecek şekilde 22 Mart 2011 tarihinde yayınlandı.Ortaçağda geçen macera odaklı oyun, oyunculara şato yapma ve krallıklarını geliştirme imkânı sunuyor. Cory Doctorow Cory Doctorow (d. 17 Temmuz 1971), Kanadalı bilimkurgu yazarı ve blogcu. Altı adet basılmış romanı, çeşitli antolojilerde ve dergilerde yayımlanmış hikayeleri ve makaleleri bulunmaktadır. "Little Brother" adlı romanı 2009'da Hugo Ödülü’ne aday gösterilen Doctorow, aynı zamanda "Boing Boing" adlı blogda da editörlük yapmaktadır. Sıtkı Uğur Ziyal Sıtkı Uğur Ziyal, (25 Ağustos 1944, İstanbul), Türk diplomat. 1961 yılında Robert Koleji'nden ve 1965 yılında Ankara Üniversitesi Siyasal Bilgiler Fakültesi'nden mezun oldu. 1965 yılında Dışişleri Bakanlığı'na girdi. Chicago Başkonsolosu, Şam Büyükelçisi, Dışişleri Bakanlığı Müsteşar yardımcısı(1998-2001) ve Müsteşarı(2001-2004), İtalya nezdinde Büyükelçi ve Roma’daki BM Gıda ve Tarım Örgütleri nezdinde Daimi Temsilci olarak çalıştı. Şirin Ziyal ile evlidir. 20 Ekim 1998 tarihinde Suriye ile imzalanan "Adana Mutabakatı"nda Türk heyetine başkanlık etmiştir. Mustafa OÄŸuz Demiralp Mustafa Oğuz Demiralp, (22 Ocak 1952, İstanbul), Türk diplomat. 1971 yılında İstanbul Saint Joseph Fransız Lisesi'nden ve Ocak 1976’da Orta Doğu Teknik Üniversitesi'nden mezun oldu. 1997-2000 yılları arasında Dışişleri Bakanı Özel Müşaviri, 2000-2005 yılları arasında; Büyükelçi sıfatıyla Dünya Ticaret Örgütü (DTÖ) nezdinde Türkiye Daimi Temsilcisi (2000-2002), BM Ticaret ve Kalkınma Konferansı (UNCTAD) Konseyi Başkan Yardımcısı, DTÖ Ticaret ve Yatırım Çalışma Grubu Başkanı, DTÖ Ticaret ve Çevre Komitesi Başkanı, AB nezdinde Türkiye Daimi Temsilcisi (2002-2005), 2005-2009 yılları arasında AB Genel Sekreteri olarak görev aldı. 2009-2010 yılları arasında Bern Büyükelçisi olarak görev yapmış ve 2010-2013 yıllarında BM Cenevre Ofisi Türkiye Daimi temsilcisi olmuştur. 24 Mayıs 2014 tarihinde Dışişleri Bakanlığı müşavirliğine atandı. 12 Kasım 2014 tarihi itibarıyla Meksika büyükelçiliği görevini yürütürken, 22 Ocak 2017 tarihinde yaş haddinden emekli olmuştur. Evli ve iki çocuk babasıdır. İngilizce ve Fransızca bilmektedir. Hasan Göğüş Hasan Göğüş, (d. 23 Ekim 1953, Gaziantep), Türk büyükelçi. TED Ankara Koleji'nden ve 1976 yılında Ankara Üniversitesi Siyasal Bilgiler Fakültesi Uluslararası İlişkiler Bölümü'nden mezun oldu ve aynı üniversitede yüksek lisans yaptı. 1977 yılında girdiği Dışişleri Bakanlığı'nda 1985-1987 yıllarında Müsteşar Necdet Tezel'in özel kalem müdürü, 1997-2001 yılları arasında NATO Yüksek Düzeyli Görev Gücü'nün (High level Task Force, HLTF) Türkiye Temsilcisi oldu. 2001'de Hindistan nezdinde Büyükelçi, 2006'da Çok Taraflı Siyasi İşler Genel Müdürü olarak görevlendirildi. 2009'da Yunanistan nezdinde Büyükelçi olarak atandı. Kasım 2011 tarihinde Dışişleri Bakanlığı Avrupa İşlerinden sorumlu Müsteşar yardımcılığı görevine atandı, 27 Kasım 2013'te de Avusturya Büyükelçiliği görevine başladı. 8 Kasım 2016 - 23 Ekim 2018 tarihleri arasında Portekiz büyükelçiliği görevini yürüten Hasan Göğüş, evli ve bir çocuk babasıdır. Ayrıca eski bakanlardan Hasan Celal Güzel ve Gaziantep Büyükşehir Belediyesi eski başkanı Asım Güzelbey'in akrabasıdır. Nazif Murat ErsavcÄ± Nazif Murat Ersavcı, (d. 16 Haziran 1946), Türk diplomat. 1969 yılında da Ankara Üniversitesi Siyasal Bilgiler Fakültesi'nden, 1979 yılında NATO Savunma Koleji'nden (Roma) mezun oldu. 1971-1993 yılları arasında, Merkezde ve Almanya,Yunanistan, İtalya, İran, ABD, Avusturya'da çeşitli kademelerde görev yapmıştır. 1993-1995 yılları arasında Basın Yayın Enformasyon Genel Müdürü ve Başbakan Başdanışmanı, 1995 yılında Elçi sıfatıyla Dışişleri Bakanlığı Avrupa Birliği Genel Müdürü ve Bakan Başdanışmanı, 1996-1998 yılları arasında İrlanda Cumhuriyeti nezdinde Büyükelçi, 1998-2001 yılları arasında Oman Sultanlığı nezdinde Büyükelçi, 2001-2002 yıllarında Büyükelçi sıfatıyla AB-İKÖ İstanbul Konferansı Koordinatörü, 2003-2004 yıllarında Dışişleri Bakanlığı Teftiş Kurulu Üyesi, 2004-2005 yıllarında Konsolosluk İşleri Genel Müdürü ve İnsan Kaçakçılığıyla Mücadele Ulusal Koordinatörü, 2006-2009 yılları arasında Avustralya Nezdinde Büyükelçi olarak görev aldı. Nazif Murat Ersavcı 2009 yılında Belçika Krallığı Nezdinde Büyükelçiliğine atanmış ve Haziran 2011'de emekli olmuştur. Dışişleri Bakanlığı'nın isteği ile Libya Özel Koordinatörü olarak Bakanlıkta görev yapmıştır. Kasım 2011- Haziran 2018 tarihleri arasında Paris'de yerleşik Uluslararası Sergiler Bürosu (BIE) nezdinde Türkiye'nin Başdelegesi olmuştur. Hâlen TOBB/TEPAV'da Ekonomik ve Siyasi Politikalar Merkezi Direktörüdür. Ersavcı ile evli ve bir çocuk babasıdır. Belçika Krallığı II. Albert Büyük Nişanı ve F. Almanya Liyakat Nişanı ile ödüllendirilmiştir. Ayrıca çeşitli mesleki teşekkür ve takdir belgeleri almıştır. Uluslararası ve ulusal basında makaleleri vardır. DiyarbakÄ±r Rekabet Kurumu Cumhuriyet Fen Lisesi Diyarbakır Rekabet Kurumu Cumhuriyet Fen Lisesi, 1989 yılında Diyarbakır'ın Dağkapı semtinde eski Öğretmen Okulu binalarında eğitim-öğretime başlamıştır.2001 yılının ikinci yarısından itibaren bugünkü binasına taşınmıştır. Ancak okulun Kız Pansiyonu, Erkek Pansiyonu ve Yemekhanesi 2009 yılı Şubat ayında öğrencilerin hizmetine açılmıştır. Vizyonu Misyonu Ãœmit Pamir Ümit Pamir, 18 Eylül 1942’de İstanbul'da doğmuştur. 1961 yılında Saint Joseph Fransız Lisesi'ni birincilikle bitirmiş ve 1965 yılında Ankara Üniversitesi Siyasal Bilgiler Fakültesi'nden mezun olmuştur. Aynı yıl Dışişleri Bakanlığı'na girmiştir. Gümülcine Konsolosluğu, Cumhurbaşkanlığı döneminde Fahri Korutürk'ün Özel Kalem Müdür yardımcılığını yaptı. 1990-1991 yıllarında ICAO Daimi Temsilciliği, 1991-1995 arasında Cezayir Büyükelçiliği, 1995-1997 yılları arasında Atina Büyükelçiliği, 1997-2000 yıllarında Başbakanlık yapan Mesut Yılmaz ve Bülent Ecevit'in Dış Politika Başdanışmanlığı, 2000-2004 yıllarında BM Daimi Temsilciliği görevlerinde bulundu. Bu dönemde KKTC için tarihi önem taşıyan Bürgenstock görüşmelerinin mimarlarındandır. 2004-2006 yıllarında NATO Daimi Temsilciliği yaptı, 2007 yılında Dışişleri Bakanlığı Müşavirliği görevine getirildi ve aynı yıl yaş haddinden emekli oldu. Haldun Taner'le de bacanaktır, Dilek Pamir ile evli ve iki çocuk babasıdır. Kendisini sosyal demokrat olarak tanımlamıştır. Tahsin Burcuoğlu Tahsin Burcuoğlu, (d. 28 Şubat 1949, Bandırma, Balıkesir), Türk diplomat. 1967 yılında Saint Joseph Fransız Lisesi'nden ve 1971 yılında Ankara Üniversitesi Siyasal Bilgiler Fakültesi'nden mezun olmuştur. 1973 yılında Dışişleri Bakanlığı'na girmiştir. 1997-2001 yılları arasında Sofya Büyükelçisi, 2001-2002 arası Teftiş Kurulu üyesi, 2002-2004 yılları arasında İkili Siyasi İşler Genel Müdürü, 2004-2007 yıllarında Atina Büyükelçisi, 2007-2010 arasında da Millî Güvenlik Kurulu Genel Sekreteri olarak görev yapmış, 1 Şubat 2010-14 Şubat 2014 tarihleri arasında Paris Büyükelçisi olmuştur. 28 Şubat 2014'te de yaş haddinden emekli olmuştur. Haziran 2015 itibarıyla Karadeniz Ekonomik İşbirliği Genel Sekreter Birinci Yardımcısıdır. Pham Phu Quoc Phạm Phú Quốc (1935-1965), Güney Vietnam Hava Kuvvetleri'nde teğmenlik yapmış olan bir as pilottu. Fransa'da eğitim görmüştü. 27 Şubat 1962 günü 1962 Güney Vietnam Bağımsızlık Sarayı bombalı saldırısını düzenleyen iki pilottan biriydi. Planı başarısız olunca hapse gönderildi. 1963 yılında Ngo Dinh Diem devrilince, darbeciler tarafından serbest bırakıldı ve hava kuvvetlerinde aynı pozisyona yerleştirildi. 1965 yılında, Kuzey Vietnam'da bir bombardıman sırasında uçağının düşürülmesi sonucu hayatını kaybetti. Popüler söz yazarı Pham Duy, onu övmek için "Huyền Sử Ca Một Người Mang Tên Quốc" ("Quốc Adlı Bir Adamın Destanı") adlı bir şarkı yazdı. Yeniden Birleşme Sarayı Yeniden Birleşme Sarayı (Vietnamca: Dinh Thống Nhất), eski adıyla Bağımsızlık Sarayı, Vietnam'ın Ho Şi Min Kenti'nde dört katlı bir saray. Eski Norodom Sarayı'nın yerine inşa edilmiştir. Mimar Ngo Viet Thu tarafından tasarlanmıştı ve Vietnam Savaşı süresince Güney Vietnam başkanlarının ikâmetgâhıydı. 30 Nisan 1975 tarihinde, Saygon'un düşüşü sırasında bir Kuzey Vietnam tankının kapısından girmesiyle Vietnam Savaşı'nın bittiği yer oldu. Sarayın bulunduğu yere inşa edilen ilk saray, Fransız kolonisi fönemnde inşa edilmiş olan Norodom Sarayı idi. 1955'te iktidara gelen Ngo Dinh Diem, sarayı "Bağımsızlık Sarayı" olarak adlandırdı. 27 Şubat 1962 tarihinde meydana gelen 1962 Güney Vietnam Bağımsızlık Sarayı bombalı saldırısında ağır hasar gören saray, yıkılarak yeniden yapıldı ve 31 Ekim 1966 tarihinde yeniden açıldı. Vietnam Savaşı'nı Kuzey Vietnam'ın kazanmasının ardından "Yeniden Birleşme Sarayı" adı verildi. 1975 yılına kadar süren çatışmalardan sonra Kuzey Vietnam tankları Saygon’a girdiler ve eski rejimin tüm ileri gelenlerini kamplarda siyasal eğitime aldılar. '1976' yılında da Kuzey ve Güney Vietnam birleşip bugünkü Vietnam’ı meydana getirdiler. Madame Ngo Dinh Nhu Madame Ngô Đình Nhu (d. 15 Nisan 1924, ö. 24 Nisan 2011; Hanoi, Fransız Hindiçini), 1955'ten 1963'e kadar Güney Vietnam'ın first lady'si kabul edilmiştir. Asıl adı Trần Lệ Xuân olup, kısaca Madame Nhu olarak bilinmektedir. Ngo Dinh Nhu'nun eşi, Başkan Ngo Dinh Diem'in kız kardeşi ve baş danışmanıydı. Nhu ailesi Bağımsızlık Sarayı'nda yaşadığından ve Diem bekar olduğundan, first lady olarak kabul edilmekteydi. Roma Katolik Kilisesi'ne bağlıydı. Nguyen Van Luc Nguyen Van Luc, Viet Nam Quoc Dan Dang'ın lideri olan Vietnamlı bir teğmendi. Ngo Dinh Diem rejimine karşı çıkmaktaydı. 1960 yılında, Diem Luc'u "hükümet karşıtı faaliyetler" yüzünden bir aylığına hapse gönderdi. Oğlu Nguyễn Văn Cử, 1962 Güney Vietnam Bağımsızlık Sarayı bombalı saldırısını gerçekleştiren iki pilottan biriydi. Luc, katılığıyla tanınıyordu ve bir keresinde küçük bir çocuğu askeri bir eğitim sırasında öldürdüğü bildirilmişti. Girne Kapısı Girne Kapısı, Lefkoşa surlarında yer alan bir kapı. Kuzey Kıbrıs Türk Cumhuriyeti sınırları içerisinde bulunan kapı; şehrin kuzeye, dolayısıyla Girne'ye ulaşımını sağlamaktaydı. 1567 yılında inşa edilmiş olup, Venediklilerin yaptığı üç kapıdan biridir. 1821 yılında Osmanlılar tarafından tadilattan geçirilmiştir. 1931 yılında her iki yanındaki surlar yıkılarak motorlu araçlar için yol açılmıştır. Günümüzde Lefkoşa Turizm Enformasyon Ofisi'ne ev sahipliği yapmaktadır. Kapının batısında Cephane Burcu, doğusunda ise Musalla Burcu bulunmaktadır. Kapının önünde ise Mustafa Kemal Atatürk'ün bir heykeli bulunur. Bu heykel 29 Ekim 1963 tarihinde açılmıştır. Bu ikisinin arasına iki büyük top yerleştirilmiştir. Bu toplar 1790 yılında, Büyük Britanya kralı III. George tarafından Napolyon Savaşları sırasında kullanılmak üzere yapılmış, sonradan Osmanlılar tarafından satın alınmıştır. Girne Kapısı'ndan surların içine girildiği yerde İnönü Meydanı yer alır. Kapıdan Atatürk Meydanı'na doğru Girne Caddesi uzanır. Surların dışında, kapının önündeki yolun adı ise Cemal Gürsel Caddesi'dir. Kapıya, ilk inşa edildiği dönemde Venedikliler tarafından "Porta del Proveditore" veya "Porta del Provveditore" adı verilmişti. Kevork K. Keshishian, "Provveditore" sözcüğünün İtalyanca'da "askeri vali" anlamında kullanıldığını ve kapının adında Kıbrıs valisine atıfta bulunulduğunu söylemektedir. Kapıya askeri bir mimar olan Proveditore Fransesca Barbaro'nun adının verildiğini belirtmektedir. Keshishian ise Barbaro'nun "provveditore" olduğunu söylemektedir. Daha sonra, kapıya adanın valisi olan Laurenco Bembo'nun adına atfen, "Porta Bembo" adı da verildi. Kapı Osmanlı döneminde "Edirne Kapı" olarak adlandırılmaktaydı. Kapı, batısında bulunan Cephane Burcu'nda cephane bulunması nedeniyle "Hisar'ın Kapısı" olarak da anılmaktaydı. Oldukça masif görünen yaklaşık 12 metre yüksekliğindeki Lefkoşa surlarının duvarları bir daire oluşturmaktadır. Venedikliler, Lefkoşa surlarını 1566 ile 1568 yılları arasında yeniden inşa ettiler. Girne Kapısı ise 1567 yılında inşa edildi. Kapı gün doğumunda açılıp gün batımında kapanırdı. Girne Kapısı, yuvarlak kemerli kısa bir geçittir ve kapı geçidinin üst kısmına inşa edilen kare planlı bekçi odası kubbe örtülüdür. 1821 yılında, kapı Osmanlılar tarafından büyük bir tamirattan geçirildi. Bu sırada, kapıya bekçi kulübesi olarak kullanılan bir ikinci kat inşa ettiler. Bu katın inşa amacı, olası bir Rum isyanına karşı şehri korumaktı. Tamirat sırasında Venediklilerden kalma, kapının inşasını anlatan taş bir tablet bulundu. Bu tablet kapının kemerinin üzerine yerleştirilmiştir. Şehrin dışına bakan tarafta bulunan tabletin üzerinde Kur'an'dan bir sureden oluşan bir kitabe, yanında ise kapının her iki tarafındaki surların yıkıldığı tarih olan 1931 yazısı bulunur. Sure Hattat Şeyh Feyzi Dede tarafından işlenmiştir. Şehre bakan tarafta ise yine bu tamirat sırasında yerleştirilmiş II. Mahmud'un tuğrası bulunmaktadır. 1878'de tüm adayla birlikte Birleşik Krallık egemenliğine geçen kapı, Britanyalıların şehre girdiği ilk yerdir. Tüm bunlara rağmen, kapının eski bekçisi Horoz Ali kapıdan ayrılmadı ve 1946'da, 121 yaşında burada öldü. 1929 yılında, Lefkoşa'dan ilk otobüs seferleri iki otobüsle başladı. Bu otobüsler, kapı fazla alçak olduğundan Girne Kapısı'ndan geçemedi. Bu nedenle geri dönüp otobüslerin üst kısmını sökmek zorunda kaldılar. İngilizler, 1931 yılında kapının her iki tarafındaki duvarları yıkarak araç trafiğinin akabilmesi için bir boşluk yarattılar. Bir dönem şehirdeki bayram pazarları kapının yanına kuruldu. Adada 1963-74 yılları arasında meydana gelen çatışmalardan sonra, Rumların esir aldığı Türklerin getirilip serbest bırakıldığı yerlerden biri Girne Kapısı'ydı. Kapının içindeki odalar, günümüzde Lefkoşa Turizm Enformayon Ofisi olarak kullanılmaktadır. Ofiste Horoz Ali'nin kapının önünde çekilmiş fotoğrafları da sergilenmektedir. Sefer Karaer Sefer Karaer, (d. 20 Ekim 1956, Şişli), Galatasaray'lı eski Türk futbolcu, Teknik Direktör. Galatasaray'ın altyapısından yetişen ve şimdi Kayserispor'da oynayan Anıl Karaer'in babasıdır. Defans mevkiinde görev yapan futbolcu, Galatasaray altyapısında futbola başladı ve 70'li senelerinin sonuna doğru Galatasaray'da a takımında forma giymeye başladı ve ardından Fatih Terim, Cüneyt Tanman gibi futbolcularla 80'li senelerde Galatasaray'da forma giydi. Galatasaray'da forma şansı bulamadığı dönemler başka takımlara kiralandı. Böylelikle Kayserispor, Kocaelispor, Karagümrük ve Denizlispor için oynadı. Profesyonel futbola vedasının ardından amatör olarak Galata takımda 1993 senesine kadar futbol oynadı ve ardından aktif futbola veda etti. Futbola vedasını ardından antrenörlük yapmaya başladı ve Galatasaray altyapısında 2007 senesine kadar antrenör olarak değişik kademelerde görev aldı. 2007 senesınde Beypazarı Şekerspor'da yardımcı antrenörlük yapti ve 2008 senesinde İstanbul amatör lig ekiplerinden Haliç'i çaliştırmaya başladı. Yağmur Koçyiğit Yağmur Koçyiğit (d. 7 Eylül 1988, İstanbul) Türk voleybolcu. Aynı zamanda İstanbul Bilgi Üniversitesi İşletme-Ekonomi Bölümünde eğitimini sürdürmektedir. Ezberbozan "Ezberbozan" İlk video klibi ile bir numaraya yükselen Gülşen çok geçmeden ikinci klibi "Ezberbozan"'la görüntülenmiştir. Bu şarkıyla da listelerde kısa sürede 1 numaraya yükselen Gülşen 2010'un hitlerinden birisine imza atmış, şarkı büyük ilgi görmüştür. Özellikle sözleriyle dikkat çeken "Ezberbozan", gitar ve flütün başrolde olduğu düzenlemesiyle de sanatçının diskografisinde farklı bir yer edinmiştir. Video'da Gülşen biraz Marilyn Monroe ve giyinişiyle Lady Gaga ' yı anımsatmıştır.Evin penceresinden siyah beyaz mayosu ile görüntülenir ve odasının içinde güllerle dolu bir evin içinde şarkı söylemeye başlar.Güllerle dolu yatağın üstüne yatıp altın rengi bir mayo ile yalnızlığını anlatır şarkısı ile.Kırmızı koltukta küçük bir pozlar verir birde tek gözünde maske vb.Klibin sonu pencereden içeri girerek biter. Gülşen - Ezberbozan The Chantels The Chantels ABD'de ulusal ölçüde başarı kazanmış ikinci zenci kadın grubudur. Grup 1950'lerin başında Bronx'daki "St. Anthony of Padua" okulunda kurulmuştur. Grup Arlene Smith (vokal), Sonia Goring, Rene Minus, Jackie Landry Jackson ve Lois Harris'den oluşmaktadır. Grup adını rakip okul "St. Frances de Chantal"dan almıştır. "Maybe" ve "Look in my eyes" parçaları özellikle akıllarda yer etmiştir. AntakyalÄ± Maria Antakyalı Maria (1145–1182), Bizans İmparatoru I. Manuil'un karısı. Antakyalı Konstans ile onun ilk kocası Antakyalı Raymond'ın kızıdır. Tek çocuğu, II. Aleksios, babası Manuil'den sonra 1180 yılında imparator olmuş, ancak sadece üç yıl sonra 14 yaşında ölmüştür. 1160 yılında, Maria'nın üvey babası ve Antakyalı Konstans'ın ikinci kocası Raynald, Halep hükümdarı ve Nureddin Mahmud Zengi'nin müttefiki Maj al-Dīn tarafından esir alınmıştı. Annesi, Antakya Prensliği'nin kendisinin olduğunu iddia etti ancak soylular oğlu ve Maria'nın erkek kardeşi Antakyalı III. Boemondo'yu desteklediler. Kudüs Kıralı III. Baudouin, III. Bohemund'u prens ilan etti, Antakya'nın Latin patriği, Raynald'un eski rakibi ve zengin Limogesli Aimery'i naip olarak atadı. Konstans, bu kararı Konstantinopolis'te kâğıt üzerinde Antakya'nın üstü I. Manuil'in sarayında protesto etti. 1159 yılının sonunda, Manuil'in karısı İmparatoriçe İrini (doğum ismi Sulzbachlı Bertha) öldü ve Manuil, Haçlı devletlerinden bir prenses ile evlenmek istedi. John Kontostephanos ve Basil Kamateros, imparatora yeni eş bulmak için Kudüs'e gönderildi. Adaylar arasında iki prenses, Maria ile Kont Tripolili Raymond ile Tripolili Hodierna'nın kızları Melisende öne çıktı. Her ikisi de güzellikleri ile tanınmışlardı, fakat İoannis Kinnamos'a göre Maria ikisi arasında daha güzeldi: uzun boylu, sarı saçlı, ve Norman köklerini açıkça belli ediyordu. Kudüs Kıralı III. Baudouin, Melisende'yi önerdi. Melisende'nin erkek kardeşi Tripolili III. Raymond, yüksek miktarda çeyiz ile birlikte annesi Hodierna ve halası ve adaşı Kudüs Kraliçesi Melisende'den hediyeler önerdi. Elçiler, tam anlamı ile tatmin olmadılar ve evlilik bir yıl gecikti. Onlar, özellikle Melisende'nin sadakatsizliği hakkındaki dedikoduları duydular. Sonuçta Manuil, Maria'yı seçti. Kont Raymond, bunu hakaret telakki etti ve Bizans'a air Kıbrıs'a saldırdı. Aynı zamanda, elçiler Antakya'ya evlilik görüşmeleri için geldiler. Maria, Eylül 1161 tarihinde Aziz Simeon (Samandağı) limanından Konstantinopolis için hareket etti. Evlilik 24 Aralık tarihinde Aya Sofya'da gerçekleşti. Evliliği, Konstantinopolis Patriği Luke Chrysoberges, İskenderiye patriği III. Sofronius ve Antakya Ortodoks patriği Athanasios kıydı. Evlilik şenlikler, kiliseye hediyeler ve ahali için hipodromda araba yarışları ile kutlandı. Bu evlilik Antakya ile Bizans İmparatorluğu arasındaki bağı güçlendirdi. Evlilik ayrıca Maria'nın annesi Konstans'ın durumunu, Antakya prensliğinde naipliği eline alarak güçlendirdi. Nikitas Honiatis göre: "...sevimli gülüşü altın Afrodit, beyaz kolları, güzel gözleri Hera, uzun boynu ve güzel bilekleri Helen gibi antik güzellerden, diğer tüm güzelliklerini ise ayrıcalıklı kitap ve tarihten almıştı." 1169 yılında, Maria, gelecek imparator II. Aleksios'u doğurdu. Konstantinopolis'in politik ve diplomatik yaşamında önemli bir rol oynamıştır. Fransızca ana diliydi. "hypoboleus" (Saray tercümanı) Aaron İsaakios'un Batılı tacirlere imparatora çok para ödememeleri konusunda uyarı yaptığını yakalamıştır. Bunun üzerine Manuil, Aaron'u kör ettirerek cezalandırmıştır. 1180 yılında Manuil ölünce, oğlu II. Aleksios'un naibi gibi davranmıştır. Kendisine aşık ve danışman alarak Manuil'in yeğeni bir başka Aleksios'u seçti. Bu, Yunan nüfus arasında ciddi bir skandala neden oldu. Bir batılı olarak, Yunanların muhalefetine rağmen, İtalyan tacirlere bazı iltimaslarda bulunmuştur. Bu, naipliğinin yaygın bir şekilde yetersiz olduğunun düşünülmesine neden olmuştur. Muhalefetin liderliğini, Manuil'in Sulzbachlı Bertha'dan olan kızı Maria Komnini ve kendisi de Latin olan kocası "Caesar" Montferratlı Renier yapıyorlardı. Maria, kendisinin, en büyük çocuk olarak varislikte hakkı olduğunu düşünüyordu. Yaşı yaklaşık üvey annesi kadardı. Maria ve Renier, patriğinde desteğini aldılar ve Ayasofya'yı kendilerine üst olarak seçtiler. II. Aleksios'un, patriği tutuklatması, Konstantinopolis sokaklarında açık bir savaşa neden oldu. Manuil'in hükamdarlığı sırasında sürgünde olan, kuzeni Andronikos Komnenos, Maria Komnini tarafından geri çağrıldı. Oda 1182 yılında Konstantinopolis'e yürüdü. Şehir halkını Latin tüccarlara karşı kışkırttı, çoğu Venedikli ve Cenevizli olan tüccarlar katledildi. Şehrin kontrolünü sağladıktan sonra, Maria ve Renier'i zehirledi. İmparatoriçe Maria'yı tutukladı ve Aziz Diomedes manastırı ya da yakınındaki bir hapishaneye koydu. İmparatoriçe, kayınbiraderi Macaristan Kralı III. Béla'dan yardım istedi ama sonuç alamadı. Andronikos, Aleksios'a annesinin idamı için bir ferman imzalattırdı. İdam için Andronikos, oğlu Manuil Komnenos ve "sebastos" George'u görevlendirdi ama her ikisi de reddettiler. Nikitas Honiatis'a göre, "hetaireiarches" Konstantin Tripsychos ve Pterygeonites cezayı infaz edip, cesedi yeri belli olmayan sahil kenarında bir yere gömdüler. Ölümündeki bu sır perdesi, ölümü hakkında farklı söylentiler çıkmasına neden olmuştur. Bunlardan bir tanesi bir çorapla boğulduğudur. Andronikos önce kendini ortak imparator ilan etti sonra II. Aleksios'u öldürdü. Daha sonraları Andronikos, Maria'ya ait resimlerde ya yüzünü sildirmiş ya da resimleri tamamen yok ettirmiştir. Maybe (The Chantels şarkısı) "Maybe" sözleri ve müziği yapımcı/söz yazarı/aranjör ve The Valentines in vokali Richard Barrett'a atfedilen, ancak büyük olasılıkla The Chantels'in vokali Arlene Smith ve George Goldner'a ait olan çok popüler bir şarkıdır. İlk olarak The Chantels tarafından 16 Ekim 1957'de kaydedilmiş ve Ocak 1958'de yayınlanmıştır. The Chantel versiyonu pop müzik listelerinde #15 ve R&B listelerinde #2'ye kadar yükselmiştir. Parça o günden bugüne pek çok artist tarafından yorumlanmıştır. Janis Joplin, The Three Degrees (1970 versiyonu listelerde ilk 30'a girmiştir) ve The Shangri-Las. Ayrıca Red Hot Chili Peppers'dan John Frusciante bu parçayı konserlerinde kendi versiyonuyla söylemektedir. Mindcrime At The Moore Seattle'lı progressive rock grubu Queensryche'ın 13, 14 ve 15 Ekim 2006 tarihlerinde The Moore Theatre'da verdiği konserdir. Konser, 3 Temmuz 2007 tarihinde CD ve DVD olarak piyasaya sürülmüştür. Grup bu konserde, 1988 yılında yayınladığı Operation Mindcrime ve 2006 yılında çıkardığı albümlerindeki şarkıları peş peşe ve bütünüyle seslendirmiştir. Queensryche, bu konserde "Operation: Mindcrime" ve "Operation: Mindcrime II" albümlerinde yer alan hikâyeyi, müzikal ve teatral bir şekilde anlatmıştır. Gruba ayrıca Pamela Moore "Rahibe Mary"; Ronnie James Dio ise "Dr. X" olarak eşlik etmiştir. HIP 13044 b HIP 13044 b, Şili'deki La Silla Gözlemevi'nde keşfedilmiş 2286 ışık yılı uzaklıktaki bir güneşdışı gezegen olup muhtemelen başka bir galakside oluşmuştur. HIP 13044 b'in özellikleri, oluşum yerinin ilk başta galaksimizin dışında olmasıdır. Gezegen ve yıldızı HIP 13044, altı milyar yıl önce Samanyolu tarafından yutulan bir cüce galaksinin parçasıydı. HIP 13044 b, en az 1,25 Jüpiter kütlesine sahip olup yıldızıdan 0,2 AB uzaklıktadır. Merkezdeki yıldızı halihazırda bir kırmızı dev olmuş, eskiden Güneş'e benzeyen bir yıldızdır. Bu gezegenin yıldızının daha önceki bir şişme evresini atlattığı tahmin edilmektedir. Güncel gözlemler, yıldızı çekilmiş bir evrede göstermektedir. Böylece HIP 13044 b'in yıldızının tekrar büyümesiyle gezegeni en sonunda içine düşüreceği sanılmaktadır. Sistemin başka bir özelliği de diğer gezegeni olan yıldızlara göre yıldızının düşük metalliğidir. Proje müdürü Johny Setiawan'a göre halihazırda tercih edilen gezegen oluşum modellerine göre bu kadar az ağır elementleri bulunan bir yıldızın etrafında nasıl böyle bir gezegenin oluştuğu zor açıklanabilmektedir. Willie Garson Willie Garson (Willie Garson Paszamant, 20 Şubat 1964 doğumlu) Amerikalı bir karakter oyuncusudur. Genellikle küçük rollerde, 50'den fazla filmde yer almıştır. Garson, en iyi bir HBO dizisi olan Sex and the City'deki Stanford Blatch rolüyle bilinir ve şu anda Amerikalı yapımı White Collar dizisindeki Mozzie rolüyle tanınmaktadır. Necati Utkan Necati Utkan, (d. 1942, Ankara), TÃ¼rk diplomat. 1961 yılında Saint Joseph Fransız Lisesi'nden ve 1965 yılında Ankara Üniversitesi Siyasal Bilgiler Fakültesi'nden mezun olmuştur. 1965 yılında Dışişleri Bakanlığı'na girmiştir. 1990-1992 yılları arasında Bağdat Büyükelçisi, 1992-1996 yıllarında Tokyo Büyükelçisi, 1996-1997 yılları arasında TİKA Başkanı, 1997-1999 yıllarında Müsteşar Yardımcısı ve Bakanlık Sözcüsü, 1999-2004 yılları arasında Roma Büyükelçisi ve Roma’daki BM Gıda ve Tarım Örgütü nezdinde Daimi Temsilci olarak görev yapmıştır, 2005 yılında Dışişleri Bakanlığı Müşavirliğine getirilmiştir, 2006 yılında kendi isteğiyle emekli olmuştur. 2008-2010 yıllarında Fransa'da Türkiye Mevsimi Türk Tarafı Tarafı Karma Organizasyon Komitesi Eş Başkanı olarak görev yapmıştır. 2013-2015 yılları arasında DSP genel başkan yardımcılığı görevinde bulundu. 2015 seçimlerinde DSP Ankara 1. bölge 2. sıra milletvekili adayı oldu. 2019 Türkiye yerel seçimlerinde Demokratik Sol Parti'nin Bodrum, Muğla belediye başkan adayı oldu ve seçimi 409 oy ve yüzde 0,41'lik oy oranıyla tamamladı. Hâlen DSP parti meclisi üyesidir. Füsun Utkan ile evli ve iki çocuk babasıdır. Fransızca ve İngilizce bilmektedir. Kuyucu Murad PaÅŸa Kuyucu Murad Paşa (c. 1535 – 21 Haziran 1611, Diyarbakır), I. Ahmed döneminde 11 Aralık 1606 - 5 Ağustos 1611 arasında sadrazam olmuş bir Osmanlı devlet adamıdır. 1607-1608 yılları arasında 100 yıllık celali isyanlarını sona erdirmiştir. Bu süre içinde öldürdüğü toplam celali eşkıyası sayısı 60.000 civarı olduğu tahmin edilmektedir. Bosnalı Katolik bir âileden gelir. Devşirme olarak Enderun mektebine girmiş, oradan çıkmasından sonra çeşitli saray hizmetinde bulunmuştur. Sonra saraydan çıkıp diğer devlet işleri ile vazife aldı. 1554'te Mısır valisi olan Mahmud Paşa yanında kethuda olarak görev yaptı. 1554'te Mısır'da sancakbeyi oldu. Bu görevinde başarısından dolayı Mısır emr-haçlığı görevine getirildi. 1571'de Koca Sinan Paşa ile birlikte Yemen Seferi'ne çıktı. Büyük yararlıklar gösterdi. 1576'da Yemen Beylerbeyi oldu. Dört yıl kaldığı bu görevede Yemen'de önemli imar faaliyetleri gösterdi. Fakat bu faaliyetlerden dolayı ve aleyhtarlarının bu ülkede büyük kazanç ve servet kazandığı söylentileri yaymaya başlamaları nedeniyle 1576'da bu görevden azledilerek İstanbul'a çağrıldı. Burada bir müddet Yedikule Zindanı’nda tutuklandı. Çok geçmeden affedilip Şarki Karahisar Sancakbeyi olarak İstanbul'dan ayrıldı. Ardından Trablusşam valisi oldu ve oradan Karaman Beylerbeyi'ne geçirildi. Bu görevde iken kendi eyalet askerinin başında olarak Özdemiroğlu Osman Paşa serdarlığı altında İran Seferi'ne katıldı. 1585'te Tebriz yakınlarında Hamza Mirza komutanlığı altında bulunan Safevi İran güçleri ile yapılan muharebe sırasına atının ayağı sürçüp bir çukura düşmesi sonucu İranlılara esir düştü. Önce "Kahkaha Kalesi"nde tutuklandı. İngiliz Elçisi Lallo hatıralarında Kuyucu Murat Paşa'nın üç yıl savaş esiri olarak İran Şahı yanında kaldığını belirtmektedir. 1578-1590 Osmanlı-Safevî Savaşı'nın 1590'da imzalanan Ferhat Paşa Antlaşması ile sona ermesinden sonra 1590'da İstanbul'a döndü. Sonra sırasıyla Kıbrıs Beylerbeyi, 1594'te Şam valisi; 1595'te Diyarbakır valisi olarak görevlere tayin edildi. Diyarbakır Valisi iken bu valilik üzerinde kalmak şartıyla 1593-1606 Osmanlı-Avusturya Savaşı'nın 1595 Avusturya Seferi'ne katılmak üzere ayrıldı. Uzun yıllar Macaristan cephesinde askeri hizmet gördü. Eylül-Ekim 1596 Eğri Kuşatması ve 24-26 Ekim 1596 Haçova Savaşı'nda öncü güçler arasında yer alıp büyük cesaret gösterdi. 1600'de Kanije seferinde Bobofça Kalesini ele geçirdi. 1603'te Rumeli beylerbeyliği ile Budin Muhafızlığı görevi verildi. 1605'te “Dördüncü Vezir” rütbesi ile şereflendirilip kubbe veziri yapıldı. 1606'da İran seferine serdar tayin edilen Serdar-ı Ekrem ve Sadrazam Sokolluzade Lala Mehmed Paşa Macaristan cephesinden ayrılması gerekince, sadrazam Kuyucu Murat Paşa'yı Macaristan (Engürüs) cephesi serdarı olarak görevlendirdi. Sokolluzade Lâla Mehmed Paşa tarafından Avusturyalılar ile başlatılan barış müzakereleri Kuyucu Murat Paşa tarafından devam ettirildi. Bu antlaşmanın son metnini hazırlayan Osmanlı heyetinde Kadızade Ali Efendi ve Habil Efendi ile birlikte bulundu. 11 Kasım 1606'da Zitvatorok Antlaşması bu uzun savaşı sona erdirdi. Bu barış antlaşmasının Osmanlı Devleti'nin imzalandığı en istifadeli antlaşma olduğu kabul edilmektedir. Kuyucu Murat Paşa, Anadolu'da çıkan Celalî İsyanları karışıklıklarının Avusturya cephesindeki Osmanlı ordularına büyük etkileri olduğunu bilmekteydi ve Avusturya ile savaşın hemen bitirilerek bu iç ayakalanmalara merkezi devlet gücünün yöneltilmesini istemekteydi. Bu antlaşma müzakereleri sona erip antlaşma imzalandıktan sonra Kuyucu Murat Paşa, Belgrad'a döndüğü zaman, sadrazam olan Boşnak Derviş Mehmed Paşa'nın 9 Aralık 1606'da azledilip idam edildiği haberi oraya ulaştı. Yerine, Şeyhülislam Sunullah Efendi'nin tavsiyelerine uyan Sultan I. Ahmed Kuyucu Murat Paşa'yı sadrazam olarak tayin etti. Mühr-ü humayun 11 Aralık 1606'da Belgrad'da Kuyucu Murat Paşa'ya erişti. Kuyucu Murad Paşa'nın sadrazamlık dönemi Anadolu'da çıkan Celâlî İsyanları'na karışan isyancıları idam ettirmesi ile tanınmaktadır. Celâlî isyancıları Osmanlı ordusunun Avusturya'da bulunması ile kendilerine bağlı şahsi küçük ordular kurmuşlardı. Bunlar arasında bulunarak Canboladoğlu Halep civarında yerleşmiş; kendi adına hutbe okutmuş ve sikke kestirmişti. Kuyucu Murad Paşa 1607 ilkbaharından 1608 sonlarına kadar Anadolu'da sefer yapıp Anadolu'yu Celâlîlerden temizleme operasyonları yapmıştır. Kuyucu Murad Paşa önce Suriye’de ayaklanıp kendini bağımsız hükümdar ilan eden Canboladoğlu üzerine yürümeye başladı. Yolda iken Bursa ve Manisa civarında isyan etmiş olan Kalenderoğlu'nu zararsız hale getirmek için Ankara sancakbeyi yaptı. Diğer bazı küçük çapta isyancıları affetti. Konya'da isyan eden Sarıcalıoğlu Ahmed Bey'i yakalatıp idam ettirdi. Kuyucu Murad Paşa ordusu ile Belen Geçidi güneyindeki Oruç Ovası'nda etrafında 40.000 kişilik piyade ve süvari birliklerinden oluşan bir ordu toplayan Canboladoğlu ile bir muharebeye girişti. Bu muharebeyi galip bitiren Kuyucu Murat Paşa Halep'i ele geçirdi. Bağdat'ta isyan etmiş olan Tavil Ahmetoğlu Mustafa isyanını bastırmak için Çağalzade Mahmut Paşa komutasında bir ordu Bağdat'a gönderilip bu isyancı da yok edildi. Bu sırada kendine Ankara sancakbeyliği verilen Kalenderoğlu halkının kendisini şehre sokmaması üzerine şehri kuşatmış, üzerine kuvvet gönderilmesinden sonra geri çekilmiş, daha sonra isyan ederek Bursa ve civarında karışıklıklara neden olmuştu. Kuyucu Murat Paşa diplomatik yeteneklerini kullanıp diğer isyancıların ona katılmasını önledi. Sonra onun üzerine yürüyüp Alaçayır'da yapılan bir muharebeyi kazandı. Kalenderoğlu asi birlikleri ile birlikte İran'a kaçıp sığındı. Kuyucu Murat Paşa sonra Amasya ve Çorum civarlarında ayaklanan Tavil Halil ve kuvvetleri üzerine yürüyüp ona karşı da galip gelip onu yok etti. Sonra İstanbul'a döndü. Bu arada çeşitli küçük kuvvetlerle isyan eden Celâlîleri ya güleryüzle affedici tavırlarla karşı affeder görünmüş; bazılarına da ceşitli yöresel idarecilik vererek isyanlarini durdurmuştu. Kuyucu Murat Paşa'nın yaşı epeyce ileri olduğu için Anadolu'nun birçok yöresini kapsayan bu kampanyasında uzun zaman at üzerinde bulunması yaşına göre zor olduğu için kendini ata bağlattırdığı bildirilmektedir. "Kuyucu" lakabını öldürttüğü Celalî isyancılarının ve onların destekçilerini ölü ve diri derin kuyulara gömdürmesi nedeni ile almıştır. Yıllarca Anadolu'da öldürttüğü kişilerin kellelerinden yaptırdığı piramitler bir korku hikâyesi olarak anlatıldı. Çok soğukkanlı, çok gaddar ve amansız olduğu bilinmektedir. Yaşa başa bakmadan; erkek, kadın, Celâlî eşkiyasına destek verdiğini kabul edilen herkesi öldürtmeyi amaç edinmişti. Bu kampanya sırasında Anadolu'da öldürttüğü kişi sayısının 30.000 kişiyi geçtiği bildirilmektedir.. İstanbul'a döndüğünde 1609 başında İran hükümdarı Şah Abbas'a karşı yeni bir İran seferi hazırlıkları başlamıştı. Sultan'la gizli görüşmelerden sonra Kuyucu Murad Paşa sefer serdarı tayin edildi. Sefere çıkmadan ordunun hazırlanması için Sadrazam Kuyucu Murad Paşa, Üsküdar'da ordugâhta kaldı ve oradan sefer hazırlıklarını idare etti. Celâlîleri bastırma operarasyonuna da hâlâ devam edip önceki yıl yakalayamadığı birçok Celâlî başbuğunu rütbe ve görev verme sözüyle kandırıp Üsküdar'a getirip birer ikişer idam ettirdi. 1610'da başlayan bu seferde Şah Abbas üzerine etkili faaliyette bulunamadı. Seferin mevsim zamanı çok gecikmişti. Osmanlı ordusu Tebriz yakınlarına kadar geldi. Ama İranlılar 1604'ten beri ellerine geçirdikleri Revan, Tebriz ve Gürcistan ve yörelerindeki kazançlarını kuvvetlendirmeye koyulmuşlardı. Osmanlı ordusu bu yöreleri geri alamadı. Kuyucu Murad Paşa Diyarbakır'a çekildi. 1610'dan itibaren İran elçileri ile sulh müzakereleri başlayıp ilerledi. Kuyucu Murad Paşa bu müzakerelerin esaslarını oluşturacak müzakerelere katıldı. Fakat müzekereler Nasuh Paşa tarafından bitirildi. Ölümünden sonra 20 Kasım 1612'de imzalanan barış anlaşmasına Nasuh Paşa Antlaşması adı verildi. Adını binlerce celali eşkıyasını katlettirip kuyuya doldurmasından alan devşirme Kuyucu Murat Paşa, saray tarafından Anadolu’da çeşitli zümrelerin rol oynadığı Celali isyanlarını bastırmak için görevlendirilir. Yakalananlar arasında bulunan ufak bir çocuğun katledilmesini emreder. Ama cellatlar saklanarak emri yerine getirmez. Emrinin yerine getirilmediğini öğrenen Kuyucu Murat Paşa bu sefer yeniçerilere çocuğu öldürmelerini emreder. Fakat yeniçeriler de