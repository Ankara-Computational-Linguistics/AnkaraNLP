ile Asya arasında henüz yeni oluşan kara bağlantısı üzerinden Avrasya'ya geçen ilk hortumlu oldu. Oradan hatta Kuzey Amerika'ya kadar yayıldı. Peşinden "Zygolophodon" cinside Afrika'dan çıkarak Avrasya'ya ulaştı. "Gomphotherium" ve "Zygolphodon" cinslerinden kısa zaman sonra Deinotherigiller (Deinothriidae) familyasının ilk mensupları Afrika'dan Avrasya'ya yayılmaya başladı. Bunların fildişleri alt çeneden büyürdü ve aşağı doğru bükükdü. Bu dişlerle bataklık ormanlarda kazarak yiyecek aradıkları tahmin edilir. Deinotheriler 3,60 m büyüklüğe ulaşırdı. Avrupa'da Pliyosen, Afrika2da ise Pleistosen çağında (yaklaşık 1 mio yıl evvel) soyu tükendi. Miosen çağında Asya'da "Platybelodon" ve Kuzey Amerika'da "Amebelodon" cinslerinde alt çene kürek şeklini aldı. Bunlarda sonradan ortaya çıkan "Anancus", "Stegomastodon" ve "Cuvieronius" gibi Gomphotheriidae familyasına aitdi. Filler ve Asıl mastodontlar da bu familyadan gelişti. Asıl mastodontların (Mammutidae) bir cinsi yanlış anlaşılmaya yol açabilecek "Mammut" adını taşımakta. Oysa asıl Mamut adı altında tanılan ve bilimsel adı "Mammuthus" olan cins ile yakın bir akrabalığı yoktur. Bu mastodont cinsinin en tanınmış üyesi, asıl mamutlarla aynı zamanda yaşamış ve son Buzul çağının sonlarında yok olmuş Amerika mastodonu'dur ("Mammut americanum"). Diğer bir hortumlu familyası olan Stegodontlarda asıl mastodontlardan gelişmiştir. Miosen çağının geç bir döneminde "Primelephas" gibi cinslerden günümüze kadar tek hayatta kalabilmiş hortumlu familyası filler gelişmiştir. Bugün hâlâ yaşayan "Loxodonta" ve "Elephas" cinsleri yanında soyu tükenmiş olan Mamutlar da ("Mammuthus") bu familyaya aitdir. Hortumlular, yaşayan en yakın akrabaları deniz inekleri ile Tethytheria grubuna konulur. Hortumlular ve deniz inekleri diğer yakın akrabaları kırsıçanımsılar ile birlikte Paenungulata taksonuna konulur. Bu takımlar Afrikada gelişen bazı diğer memeli takımları ile birlikte Afrotheria üst takımına konulur. Bu üst takımın diğer yaşayan takımları şunlardır: Hortumluların ayrıntılı bir sınıflandırması İsmail (Memlûk sultanı) İmadeddin İsmail tam ismiyle Malik Salih İmadeddin Ebu İsmail (d. 1325 - ö. 1345) Sultan Nasır Muhammed bin Kalavun'un dördüncü oğlu olup 1342'de 17 yaşındayken, tahttan feragat eden kardeşi Şihabüddin Ahmed'in yerine geçen ve 1342-1345 doneminde saltanat süren Türk kökenli Bahri Hanedanı'ndan onaltıncı Memluk Devleti hükümdarı. Kalavun'un torunu olan Sultan İmmadeddin İsmail bu soydan gelen sultanlardan zalim olarak adı çıkmayan tek sultandır ve Memluk Sultanlığı tahtına çıkan kardeşleri arasında bir yildan uzun sultanlık yapan tek kardeşdir. Kardeşi Şihabüddin Ahmed kendi isteğiyle tahttan feragat edip ayrılması ile tahta geçmiştir. Fakat kardeşinin sürgüne gittikten sonra bir suikaste kurban gidip öldürülmesine çok üzülmüştür. İmmadeddin İsmail hemen hasta düşmüş ve bir yıl sonra 1345de kendi bir suikastle öldürülmüştür. Yerine kardeşi Seyfeddin Şaban Memluk Devleti sultanlik tahtına geçmiştir. Ã‡evar Çuvar "(Farsça": چوار")", İran'ın batısındaki İlam Eyaleti'nde şehir. Kent, eyaletin İlam Şehristanı'nına bağlı olan ve kendi adını taşıyan Çuvar Bahşı'nın yönetim merkezidir. 33.70°N 46.30°E konumunda bulunan kentin 2006 yılı resmi nüfusu 5.574 kişidir. Saint-Denis, Seine-Saint-Denis Saint-Denis, Fransa'da Île-de-France bölgesine bağlı Seine-Saint-Denis ilinde şehir. Sen Nehrinin sağ yakasında yer alır. Fransa'nÄ±n ulusal stadyumu olan Fransa Stadyumu da Saint-Denis'tedir. Sicilyalı (roman) Sicilyalı, İtalyan-Amerikan yazar Mario Puzo'nun romanıdır. 1984 yılında Random House (ISBN 0-671-43564-7) kitabı yayımlamıştır, ve bu roman Puzo'nun "Baba" serisi için en ünlü çalışmasıdır. Bu roman, "Baba" romanının edebi devamı olarak kabul edilir. Bu romanda Puzo, Salvatore Giuliano'nun soyadını kasıtlı olarak "Guiliano" diye yazmaktadır. Romanın, Giuliano'nun gerçek hayat maceralarına dayalı olmasına rağmen bir kurgu eseridir. Belediye başkanı Belediye başkanı, dünyanın çeşitli ülkelerinde yer alan belediye kurumlarının en yüksek kademedeki yöneticisi ve tüzel kişiliğinin temsilcisidir. Çoğu ülkelerde belediye başkanları seçimle görev başına gelirler. Ama tayinle işbaşına gelen belediye başkanları da mevcuttur. Belediye başkanlarının seçim sistemi, görev ve yetkileri, sorumlu oldukları bölgenin ve nüfusun genişliği ve değişik bölgelerde bile çok büyük farklılıklar gösterir. Belediye örgütleri çoğunlukla Belediye Meclisi adı altında oluşturulan bir yasama ve denetleme meclisi içermektedir. Belediye başkanı bazı sistemlerde bu belediye meclisinin de başkanı olarak görev yapar. Belediye başkanı ayrıca belediye meclisinin verdiği kararları ve yaptığı yasaları uygulamakla yükümlüdür. Marcus Camby Marcus D. Camby, (d. 22 Mart 1974 Hartford, Connecticut) eski Amerikalı profesyonel basketbol oyuncusu. 2006-07 NBA sezonu'nda NBA Yılın Savunma Oyuncusu Ödülü'nü kazanmıştır. Ayrıca iki defa NBA En İyi Savunma Beşi'ne seçilmiştir. 21 numaralı forması UMass tarafından emekli edilmiştir. Marcus Camby yıldızlarla dolu olan 1996 NBA Seçmeleri'nde ilk tur ikinci sırada Toronto Raptors tarafından seçildi. 1996-1997 sezonunda 14.8 sayı, 6.3 ribaund ve 2.1 blok ortalaması tutturdu Nba Çaylaklar Birinci Takımı'na seçildi. Sonraki sezon 3.7 blok ortalamasıyla lig birincisi oldu. 1996-1998 sezonları arasında Toronto Raptors forması giydikten sonra New York Knicks'e Charles Oakley karşılığında takas oldu. New York'ta biraz düşüş yaşasa da takımının büyük sürpriz yaparak 1999 Nba Finali'ne çıkmasında büyük pay sahibi oldu. Camby 1998-2002 sezonları arasında Knicks forması giydikten sonra, Antonio McDyess karşılığında Denver Nuggets'a gönderildi. Nuggets formasıyla ilk iki sezon sakatlıklar nedeniyle beklenen performansı gösteremedikten sonra 2005-06 NBA sezonu'nda 12.8 sayı, 12 ribaund, 1.4 top çalma ve 3.3 blok ortalaması ile oynadı. Ancak büyük favori gösterildiği Yılın Savunmacısı ödülünü alamadı. 16 Aralık, 2006'da Knicks-Nuggets kavgasına karıştı ve oyundan atıldı. Ancak hiçbir ceza almadı. Camby, 2006-07 NBA sezonu'nda NBA Yılın Savunma Oyuncusu Ödülü'nü aldı. Yine ligin blok kralı oldu(3.3). 2007-08 NBA sezonu'da da ligin en iyi savunmacısı ve pivotlarından biri olarak kariyerine devam etti. 34.9 dakikada 13.1 ribaund ortalaması tutturdu ve Dwight Howard'ın arkasında ligde ikinci oldu. Ayrıca 3.61 blok ortalamasıyla da lig birincisi oldu. Maç başına 3.3 asist ile de pivotlar arasında ikinci oldu. O sezon 2 triple-double kaydeden Marcus Camby Denver Nuggets formasıyla 1.000. bloğunu yaptı. Ayrıca Seattle Supersonics karşısında 27. dakika triple-double'a ulaşarak bu alandaki Nba rekorunu egale etti. Camby, 15 Temmuz 2008'de 2010 ikinci tur iki draft hakkı karşılığında Los Angeles Clippers'a takas oldu. Önce Chris Kaman'ın yanında uzun forvet olarak oynarken, Kaman sakatalanınca, yeniden pivot pozisyonuna döndü. Daha sonra Camby, Nuggets'dan ayrıldığı için mutsuz olduğunu, kendisinin takımın play-offlardaki başarısızlığında günah keçisi ilan edildiğini belirtti. Camby, Clippers formasıyla 17 Aralık, 2008'deki Chicago Bulls ile yapılan ve uzatmaya giden maçta 27 ribaund aldı ve böylece hem kariyer rekorunu kırdı hem de o sezon bir maçta alınan en yüksek ribaund sayısını belirledi. Camby , 16 Şubat 2010'da Steve Blake ve Travis Outlaw karşılığında Portland Trail Blazers'a takas edildi. Camby, Greg Oden ve Joel Przybilla'nın sakatlığı nedeniyle 23 maça çıktı ve takımının playofflarda 6. sırayı almasında büyük rol oynadı. Marcus Camby burada oynadığı kısa sürede takımın ve taraftarların büyük beğenisini kazandı. 20 Nisan 2010'da ise takımıyla 2 yıllık anlaşma sağladı. Camby, 15 Mart 2012 tarihi'nde Jonny Flynn, Hasheem Thabeet ve ikinci tur draft hakkı karşılığında Houston Rockets takımına takas oldu. New York'taki en yÃ¼ksek binalar listesi New York'taki en yüksek binalar listesi ABD'nin New York eyaletinde yer alan New York şehrindeki en yüksek binaların listesidir. Aşağıdaki liste New York şehrinde yer alan ve en az 183 metreye (600 feet) ulaşmış gökdelenleri kapsamaktadır. Bu yükseklik sınırına kulenin en uç kısmındaki ek yapılar dahildir ama anten kuleleri dahil değildir. Eşittir (=) işareti iki veya daha fazla binanın yüksekliklerinin aynı olduğu anlamına gelmektedir. I. Şâban Seyfeddin Şaban tam ismiyle Kamil Seyfeddin Şaban (d. ? - ö. 1346) Sultan Nasır Muhammed bin Kalavun'un beşinci oğlu olup 1345'te, suikastla öldürülen kardeşi İmadeddin İsmail'in yerine geçen ve 1345-1346 arasında kısa bir saltanat süren Türk kökenli Bahri Hanedanı'ndan onyedinci Memluk Devleti hükümdarı. 1345de öldürülen kardeşi İmadeddin İsmail'in yerine Memluklu Devleti sultanı olduktan sonra hayata bulunan iki küçük kardeşini boğdurtmuştur. Ama çok geçmeden kendisi de 1346'da bir suikastle öldürülmüştür. Yerine öldürtmediği kardeşi Seyfeddin Hacı Memluk Devleti sultanlik tahtına geçmiştir. Ralph Lauren Ralph Lauren (d. 14 Ekim 1939, Bronx, New York), Amerikalı moda tasarımcısı, hayırsever ve işletmeci. Dünya çapında milyarlarca dolar değerindeki Ralph Lauren Corporation adlı giyim firması ile tanınır. Kişisel koleksiyonunda bulunan nadir otomobillerin bazılarını müzelerde sergilemektedir. Aşkenaz yahudilerinden olan Ralph Lauren (Ralph Rueben Lifshitz), The Bronx, New York, ABD'de doğmuştur. Belarus'dan göçmen olarak gelen bir aileye mensuptur. Daha çocuk yaşlarda tekstil mağazalarında çalışıp para kazanmaya başlamıştır. Ralph Lifshitz, Salanter Academy Jewish Day School'a gitmiş ve ardından Marsha Stern Talmudical Academy'de öğrenimine devam etmiştir. Sonrasında ise DeWitt Clinton High School'u 1957'de bitirmiştir. 16 yaşındayken Ralph'ın erkek kardeşi Jerry, onun soyadını Lifshitz'den Lauren'e çevirtmiştir. Ralph öğrenim yaşamına Baruch College'da devam etmiştir. Burada işletme öğrenimini tamamlamıştır. 1962'den 1964'e kadar ABD ordusunda görev yapan Ralph Lauren, 1968'de Ricky Low-Beer ile evlenmiştir. Herhangi bir moda okuluna gitmeyen Ralph Brooks Brothers'da satış elemanı olarak çalışmıştır. 1967'de Norman Hilton'un finansal desteği ile kendi tasarımlarını "Polo" etiketi ile satabileceği bir kravat dükkânı açmıştır. 1987 yılında beyin tümöründen ameliyat olmuştur. Eşi Ricky'den iki erkek ve bir kız çocuğu bulunmaktadır. Ayrıca Lauren, otomobil koleksiyonu ile de bilinmektedir. 1970'te Lauren, erkek giyiminde yarattığı çizgi ile COTY Ödülü'nü kazanmıştır. Aynı zamanda kadınlar için de tasarımlarını geliştirmiştir ve bu arada ilk Polo amblemi de kullanılır olmuştur. "Financial Times" gazetesi, Ralph Lauren Corporation şirketinin 2009 mali yılında 5 milyar dolar gelir elde ettiğini, bunun 1 milyar dolarlık likiditeyi de içerdiğini bildirdi. Lauren, Kasım 2015'te şirketin yöneticiliğini Stefan Larsson'a devredeceğini ve şirketın baş tasarımcısı olarak kalacağını açıkladı. Lauren, 2010 yılında Paris'te Fransa cumhurbaşkanı Nicolas Sarkozy tarafından "Légion d'honneur" nişanı ile taltif edildi. 2014 yılında, James Smithson Bicentennial Madalyası ile ödüllendirildi. 2010 itibarıyla, "Forbes" Ralph Lauren'in servetini $4.6 milyar olarak tahmin etmektedir. Bu rakam ile Lauren dünyanın en zengin 173. kişisi olmaktadır. 2012 itibarıyla, "Forbes" Ralph Lauren'in servetini $7.5 milyar olarak tahmin etmektedir. Bu rakam ile Lauren dünyanın en zengin 122. kişisi olmaktadır. Jean Makoun Jean II Makoun (d. 29 Mayıs 1983, Yaoundé), Kamerunlu futbolcudur. Orta saha pozisyonunda görev almakta olup, Alsancak Yeşilova'da forma giymektedir. Makoun, futbol kariyerine ülkesi Kamerun'un Cotonsport Garoua ekibinin alt yapısında başladı. 2001'de, Ligue 1 ekiplerinden Lille'e transfer olmadan önce, ülkesinin Jeunesse Star ve Tonnerre Yaoundé takımlarının alt yapılarında oynadı. Kısa zamanda takımın sürekli oyuncuları arasına giren Makoun, kulübüyle 150'nün üzerinde maça çıktı. Performansıyla; Arsenal, Tottenham Hotspur, Juventus, Monaco, Olympique de Marseille ve Olympique Lyonnais gibi kulüplerin dikkatini çekti. 16 Haziran 2008'de Makoun, 14 milyon € bonservis bedeli karşılığında Olympique Lyonnais ile dört yıllık sözleşme imzaladı. Makoun'a, 2003'te Kamerunlu futbolcu Marc-Vivien Foé'nin ölümünden sonra emekli edilen 17 numaralı forma verildi. 16 Şubat 2010'da, Real Madrid ile oynanan ve 1-0 kazanılan Şampiyonlar Ligi 1. turu ilk maçında, 47. dakikada takımının tek golünü kaydetti. 13 Ocak 2011'de, Lyon resmî internet sitesinden yapılan açıklamayla oyuncunun, Premier League ekiplerinden Aston Villa ile transfer görüşmeleri yapmak için İngiltere'ye gittiği belirtildi. İki gün sonra, 15 Ocak'ta Makoun, Aston Villa ile Haziran 2012'ye kadar anlaşmaya vardı. 25 Ocak 2011'de, Wigan Athletic karşısında ilk kez Villa formasıyla maça çıktı. Teknik direktör Gérard Houllier'nin 1 Haziran'da takımdan ayrılmasının üzerine daha az oynamaya başladı. 2011-12 sezonunda sadece, 23 Ağustos'taki Hereford United ile oynanan EFL Cup maçında görev aldı. 28 Ağustos 2011'de, Yunanistan takımlarından Olimpiakos'a bir yıllığına kiralandı. 13 Eylül 2011'de, Olympique de Marseille ile oynanan UEFA Şampiyonlar Ligi maçında yeni takımının formasını ilk kez giydi. Sezon boyunca 19 lig maçına çıkan ve 2 gol kaydeden Makoun, sezonun bitimiyle birlikte Aston Villa'ya döndü. 15 Ağustos 2012'de, Ligue 1'de mücadele eden Stade Rennais'e kiralandı. 16 Eylül 2012'deki 2-1 kaybettikleri Lorient maçında Stade Rennais formasını ilk kez resmî bir maçta giyerken, 90 dakika görev aldı. 20 Ekim'deki Montpellier maçında yeni takımındaki ilk golünü atarken, takımının aldığı 2-1'lik galibiyette pay sahibi oldu. Makoun, Kamerun formasıyla 2006, 2008, 2010 Afrika Uluslar kupaları ile 2010 FIFA Dünya Kupası'nda mücadele etti. Masami Nagasawa Masami Nagasawa (長澤 まさみ, Nagasawa Masami, 3 Haziran 1987, Iwata / Shizuoka), Japon oyuncu, Masami Nagasawa birçok ünlü Japon sinema ve televizyon filmlerinde rol aldı. 2006 yılında Horikoshi Lisesinden mezun oldu. J. League takımlarından Júbilo Iwata'nın menajeri Kazuaki Nagasawanın kızıdır ve takımın ilk şampiyon olduğu sene doğmuştur. Michael Lewis Michael Lewis (d. 1960), kurgusal olmayan eserler veren yazar ve finans alanında çalışan gazeteci. En çok satan kitapları "The Big Short: Inside the Doomsday Machine", "Liar's Poker", "The New New Thing," "" (film uyarlaması "Kazanma Sanatı"), "", "Panic" ve " Home Game: An Accidental Guide to Fatherhood"dur. Şu anda "Vanity Fair" dergisinde editörlük yapmaktadır. David J. Schneider David J. Schneider, Rice Üniversitesi'nde psikoloji profesörü ve bilişsel bilim programı direktörü olan psikolog. Schneider Wabash College'ın felsefe ve psikoloji bölümlerini 1962'de takdir derecesiyle bitirdi. 1966'da Stanford Üniversitesi'nden sosyal psikoloji alanında doktora derecesiyle mezun oldu. Yayımlanmış en önemli çalışmaları bilişsel psikoloji ve endüstriyel psikoloji alanındadır. Şu pozisyonlarda çalıştı: Ferrimanyetizma Ferrimıknatıslık (veya ferrimanyetizma) gösteren malzemeler antiferromıknatıslık gösteren malzemeler gibi birbirine zıt yönlü fakat farklı büyüklükte mıknatıssal momentlere sahip iki alt örgüden oluşurlar. Bunun sonucu olarak bu tür malzemelerde net bir mıknatıslanma gözlenir. Dolayısıyla bu malzemeler endüstriyel açıdan değerlidir. Dean Macey Dean Macey (d. 12 Aralık 1977, Rochford), İngiliz atlettir. Daha çok dekatlon mücadeleleriyle tanınan Macey, Dünya Atletizm Şampiyonası ve İngiliz Milletler Topluluğu Oyunları'nda altın madalya kazanmış, Yaz Olimpiyat Oyunları'nda da iki kez dördüncülük kürsüsünde yer almıştır. Macey, Arsenal'ın alt yapısında futbol oynamış, 2008'e kadar da bobsled müsabakalarına katılmıştır. Kate Haywood Kate Emma Haywood (d. 1 Nisan 1987, Grimsby, İngiltere) İngiliz yüzücü. Manchester'da düzenlenen 2002 İngiliz Milletler Topluluğu Oyunları'nda katılmaya hak kazanarak, İngiliz Milletler Topluluğu Oyunları'nda İngiltere adına yarışan en genç yüzücüdür. 2002'deki bu oyunlarda, 4x100 bayraklı yarışlarında bronz madalya kazandı. Atina'daki 2004 Yaz Olimpiyatları'nda Birleşik Krallık yüzme takımına katılamasa da, Melbourne'da düzenlenen 2006 İngiliz Milletler Topluluğu Oyunları'nda yer almaya hak kazandı. 2006 İngiliz Milletler Topluluğu Oyunları'nda 4x100 metre bayraklıda gümüş madalya kazandı. 2008 Dünya Kısa Kulvar Yüzme Şampiyonası'nda 50m kurbağalama stilde, (Avustralyalı Sarah Katoulis ile birlikte ortak) gümüş madalya kazandı. Pekin'deki 2008 Yaz Olimpiyatları'nda mücadele etti, 100m kurbağalamada yarı finallere kadar çıktı ve yer aldığı Britanya 4x100m bayraklı takımı 4. oldu. Roma'da düzenlenen 2009 Dünya Su Sporları Şampiyonası'na kalçasındaki sakatlığı nedeniyle katılamadı. 2003 yılında BBC Yılın Genç Spor Adamı olarak seçildi. Leicestershire'da bulunan Loughborough Üniversitesi'nde okumakta ve buranın yüzme kulübünde yer almaktadır. Büyük büyükbabası Warneford Cresswell, Everton ve İngiltere millî takımında oynamış eski bir futbolcudur. İstanbul Hatırası İstanbul Hatırası, Ahmet Ümit'in 2010 yılında yayımlanan romanı. İstanbul hakkında tarihi pek çok bilgi içeren bir polisiye romandır. Everest yayınları tarafından yayımlanmıştır. Yazarın diğer romanlarında da yer alan Başkomiser Nevzat, romanın ana karakterlerden biridir. Gazeteci Mehmet Barlas kitap hakkında olumlu eleştirilerde bulunmuş, kitabı okurlarına önermiştir: "[Bu yaz] "İstanbul Hatırası ' "nı okumanızı öneriyorum. Kitaba bir polisiye roman da diyebilirsiniz, ailesini yitirmiş yalnız bir adamın aşk öyküsü olarak da algılayabilirsiniz, "İstanbul'un uzak ve yakın geçmişi nasıldı" sorusunun cevaplarını da bulabilirsiniz bu kitapta. Ellerinde Bizans sikkeleri bulunan maktulleri öldürenleri araştırırken, arkeolojiye, Bizans tarihine ve bugünün dünyasındaki karanlık ilişkilere giren polislerin öyküsü var "İstanbul Hatırası"'nda." Gezeteci yazar Selim İleri, "Ahmet Ümit'in İstanbul'u" başlıklı yazısında eseri başarılı bulduğunu ifade etmiştir: "Ben henüz İstanbul Hatırası'nın 257. sayfasındayım. Gerilim şiddetle sürüyor. Cinayetler, besbelli, çoğalacak. Katil ya da katillerin kim olduğuna dair en küçük bir fikrim yok. Bunlar, po­lisiye romanın başarısı. (...) İtiraf edeyim ki, Ahmet Ümit'in bu romanını kıskandım.". Kitabın yayımlandığı Haziran 2010 ayında yazar Ahmet Ümit kitapta sözü geçen mekanların gezildiği bir kültür turu düzenledi. Sarayburnu'ndaki Atatürk heykeli, Konstantin Sütunu, Yedikule Surları'ndaki Altın Kapı, Ayasofya, Topkapı Sarayı, Süleymaniye Camii, Mimar Sinan'ın türbesi ve Kurtuluş'taki Despina Meyhanesi'in gezildiği tura 100 kadar okuyucu katıldı . Harry Aikines-Aryeetey Harry Aikines-Aryeetey (d. 29 Ağustos 1988) İngiliz kısa mesefa koşucusu. 2005 yılında BBC Yılın Genç Spor Adamı ve Dünya Yıldızlar Şampiyonası'nda 100 ve 200 metre yarışlarının ikisinde de altın madalya kazanan ilk atlet olduktan sonra IAAF'in Yılın Yükselen Yıldızı olarak seçildi. Ganalı ebeveynlerinin taşındığı Carshalton, Londra'da doğdu. 2000-2006 yılları arasında Sutton, Londra'da bulunan Greenshaw Lisesi'nde ("Greenshaw High School") okudu. İlk büyük turnuva madalyası, 2004 Yıldızlar İngiliz Milletler Topluluğu Oyunları'nda ("2004 Commonwealth Youth Games") 100metre yarışlarında kazandığı gümüş madalyadır. Gateshead'de 11 Haziran 2006 tarihinde, Asafa Powell'in 9.77 s olan dünya rekorunu egale ettiği 100 metre yarışında yer aldı. 16 Ağustos 2006'da, Pekin'de düzenlenen 2006 Dünya Gençler Atletizm Şampiyonası'nda, sezonun en iyi derecesi 10.37 s ile, 100 metre müsabakasında altın madalya kazandı. Sonraki gelişimini etkileyebilecek omurgasındaki minör kırıklar nedeniyle, 2007 yılında koşmaması tavsiye edildi. On bir aylık iyileşme periyodundan sonra, 2008 yılında atletizme geri döndü ve 60 metre'de kişisel rekorunu kırarak 6.59 s ile koştu. Aikines-Aryeetey, 2009 Dünya Atletizm Şampiyonası'nda Büyük Britanya ve Kuzey İrlanda takımına seçildi. Berlin'de erkekler 4x100 metre bayrak yarışında, Simeon Williamson, Tyrone Edgar ve Marlon Devonish ile birlikte koştu ve 38,02 saniye ile bronz madalya kazandı. Burton Malkiel Burton Gordon Malkiel (28 Ağustos 1932), klasikleşmiş finans kitabı "A Random Walk Down Wall Street" ile tanınan ekonomist ve yazar. Açıktan ticarete konu olan varlıkların fiyatlarının elde edilebilecek tüm bilgiyi yansıttığına dayanan etkin piyasalar hipotezinin önde gelen savunucularındandır. Malkiel genel olarak bir hisse senedi endeksine doğrudan bağlı yatırım fonlarının alınmasını ve elde tutulmasını en etkili portföy yönetimi stratejisi olarak destekler. Stereophonics Stereophonics, 1992 yılında Galler bölgesinde yer alan bir şehir olan Cwmaman’da oluşturulmuş Galli bir rock grubudur. Ana vokal ve gitaristi Kelly Jones, bas gitar ve arka plan vokalde Richard Jones, davulcu Javier Weyler, gitar ve arka plan vokalda Adam Zindani yer almaktadır. Ayrıca birçok eski üyesi ve turlara dışarıdan katılan müzisyenler de vardır. 2009 yılına kadar toplam yedi albüm yayınlayan grubun bu albümlerden beşi Büyük Britanya müzik listelerinde bir numaraya kadar yükselmiştir. En son yayınlanan ve Kasım 2009’da piyasaya sürülen Keep Calm and Carry On albümü listelerde ilk 10’a girememiştir. Prestbury, Cheshire Prestbury Cheshire East bölgesinde yer alan bir kasaba, ve dini bölge olup aynı zamanda İngiltere’nin Cheshire bölgesinin de dini merkezidir. Kasaba Macclesfield şehrinin kuzeyinde olup bu şehire yaklaşık 3 kilometre uzaklıktadır. 2001 yılında yapılan nüfus sayımına göre bu kasabanın sivil nüfusu 3.324’dür. Dini bölge de içine alındığında nüfus 5,034’dür. Port Charlotte, Florida Port Charlotte ABD’nin Florida eyaletinin Charlotte bölgesindeki resmi sayım bölgelerinden (İngilizcesi: census-designated place veya CDP) birisidir. 2000 yılı nüfus sayımına göre 46.451 kişi bu bölgede yaşamaktadır. Port Charlotte, Florida’nın kuzey sahillerindeki birçok diğer bölge gibi, bugün artık var olmayan General Development Corporation tarafından yapılan yatırımlar ile oluşturulmuştur. Her ne kadar bu bölge kendini yönetmek için tüzel kişilik kazanmamışsa da içinde yer aldığı Charlotte bölgesinin en kalabalık yeridir. Port Charlotte bölgesi tüzel kişilik kazanmış bir bölge olmadığı için bağlı olduğu Charlotte bölgesi hükûmeti tarafından yönetilmektedir. Hükûmet tarafından atanan 5 kişinin oluşturduğu komisyon bu bölgenin idaresinden sorumludur. Bu üyelerden birisi her sene başkanlık görevini almakta, süresi dolduğundan bir sonraki üyeye bu görevi devretmektedir. George Brydges Rodney George Brydges Rodney (d. 13 Şubat 1719 – ö. 24 Mayıs 1792, Büyük Britanya), Kraliyet Donanması’nda deniz subayı. En çok Amerikan Bağımsızlık Savaşı sırasındaki kumandanlığı ile, özellikle Fransız Sömürge İmparatorluğu ile 1782 yılında yapılan deniz savaşındaki (İngilizcesi: Battle of the Saintes) başarıları ile tanınmıştır. Tyreke Evans Tyreke Jamir Evans (d. 19 Eylül 1989), National Basketball Association (NBA) takımlarından New Orleans Pelicans forması giyen Amerikalı profesyonel basketbolcu. Kolej basketbolunu Memphis Üniversitesi'nde oynamıştır. 2009 NBA Seçmeleri'nde Sacramento Kings tarafından 4. sırada seçilmiştir. Evans, 2010'da NBA Yılın Çaylağı ödülünü kazanmış, 2013'te New Orleans'a takas edilmiştir. İlk sezonunun sonunda NBA tarihinde çaylak yılında 20 sayı, 5 ribaund ve 5 asist ortalamaları yakalayan dördüncü oyuncu oldu. Bunu daha önce Oscar Robertson, Michael Jordan ve LeBron James başarmıştır. Blake Griffin Blake Austin Griffin (16 Mart 1989; Oklahoma City, Oklahoma) NBA takımlarından Detroit Pistons'ta forma giyen Amerikalı profesyonel basketbolcudur. 2009 NBA Seçmeleri'nde ilk sıradan seçilmiştir. Kolej kariyerini Oklahoma Üniversitesi'nde geçirmiştir. Blake Griffin, seçmelerde ilk sıradan seçildikten sonra, sezonun başlamasına bir gün kala sol dizindeki bir stres kırığı sebebiyle maçlardan uzak kaldı. Uzun süre oynayamayan Griffin'e Ocak ayında yapılan kontrol sonucunda bütün sezonu kaçıracağı açıklandı. Griffin seçildiği yıl hiç maça çıkamamış oldu. Bir sonraki sezon çaylak sezonu olarak başladı. 18 Ocak 2011 tarihinde Indiana potasına 47 sayı bırakarak kariyer rekorunu kırmıştır. Aynı zamanda henüz çaylak sezonunda All-Star olma başarısı göstermiştir. Tüm NBA otoriteleri tarafından geleceğin NBA süper yıldızı olarak gösterilmektedir ve babası da Afro-Amerikan'dır. 20.02.2011 tarihli ev sahipliğini Los Angeles'ın yaptığı All-Star smaç yarışmasının şampiyonu olmuştur. 1989 yılında Oklahoma kentinde doğdu. O sıralarda babası Oklahoma Üniversitesi'nde bir çeşit yardımcı basketbol antrenörlüğü yapıyordu. Abisi Taylor ve Blake Griffin 1. Sınıftan 8. Sınıfa kadar okula gitmedi. Türkiye'de bu sistem yasak ama Amerika'da serbest olan ev-okulluluk modeli ile evde gerek annesi tarafından gerekse özel hocalar ile lise eğitim sistemine kadar verilmesi gereken bilgiler çocuklara ailesi tarafından verildi. Bir okula gitmediği için ilk başlarda fazla arkadaş sahibi olamamıştı ancak bu sıralarda gittiği basketbol okullarında iyi arkadaşlıklar kurdu. Griffin'in babasının basketbol ve spor koçluğu gibi işlerle içli dışlı olması onu ve kardeşini basketbolun dışında birçok spora itti. Basketbol dışında çocukluğunda bir dönem beyzbol ve Amerikan futbolu da oynamıştır. Blake ve Taylor kardeşler Oklahoma Christian Lisesinde babalarının basketbol baş antrenörlüğü altında okudular. Griffin kardeşler 2003-2004 ve 2004-2005 sezonlarında 2 kez liseler arası eyalet şampiyonluğuna ulaştılar. Lisedeki ilk yılında abisi ile sezonu 29-0 gibi kusursuz bir galibiyet oranıyla noktalayan B. Griffin, gelecek yılda eyalet şampiyonasında 24-2 gibi rekor bir dereceye ulaşmışlardır. Abisi ile oynadığı son lise yılında maç başına 13.6 sayı ortalaması tutturmuştur. Bu dönemde Little All-City All-State takımına seçilmiş abisi de Oklohoma'da yılın oyuncusu seçilmiştir. Sezon sonunda abisi Üniversite için takımdan ayrılıp Oklahoma Üniversitesi'nin yolunu tutarken; Blake Griffin'de 2005 yazında Kevin Durant ve Ty Lawson'a karşı mücadelelerde ter akıtmıştır. Bir sonraki yılda 21.7 sayı, 12.5 ribaund ve 4.9 asist ile oynayıp Final maçında da Washington lisesini yenerek şampiyonluğa ulaşmış ve MVP ödülünü kazanmıştır. Bu dönemde Oklahoma'da yılın oyuncusu seçilip, Tulsa World Boys All-State First team kadrosuna da seçilmiştir. Oklahoma lisesinin antrenörü onu ilk gördüğü anda gücü fiziği ve yaptığı atletik hareketlerin kombinasyonundan çok etkilendiğini belirtmiştir. Yeni antrenörü onun oyun süresini arttırmış ve gelişimi için ülkenin dört bir yanındaki basketbol programlarına göndermiştir. Griffin abisiyle de aynı takımda oynama şansı için lisedeki son sezonu başlamadan önce abisinin de gittiği Oklahoma Üniversitesine gitmeye karar vermiştir. Griffin lisedeki son sezonunda ise en iyi sezonunu geçirmiş ve tekrar MVP ödülünü kazanmıştır. Tekrar'dan Oklahoma ve Tulsa yılın oyuncusu, Oklahoma boys all-state first team, Ea Sports all- american second team ve Parade third team all-american listelerine girip hoopscoop'a göre en iyi 13. Lise oyuncusu seçilmiştir. Ayrıca yine HoopScoop'a göre ülkesinin en iyi 3. Dört numara oyuncusu seçilmiştir. Ek olarak Gatorade Oklahoma oyunculuğu, McDonald's all-American ve Jordan Brand all-america takımları kadrolarına seçilmiş, Powerade Jam Fest slam dunk yarışmasını kazanmıştır. Abisi ile aynı takımda oynamak ve doğduğu şehrin takımında oynamak için Griffin Duke ve Kansas gibi ulusal düzeyde çok ciddi basketbol kapasitesi olan üniversitelerin burslarını reddetti ve Oklahoma üniversitesinin yolunu tuttu. Blake Griffin çaylak sezonunda Big 12 liginde sayı krallığında 9. Sırada bulunmuş ve 28 dakika süre alarak takımın bel kemiği haline gelmiştir. Ancak aslında ilk yılı birçok talihsizlikle sonuçlanmıştı. Çıktığı bir maçın 5.dakikasında Sol ayak dizinden sakatlanır. Bu sakatlıktan sadece 2 ay sonra yine bir maçta sağ ayak dizinden sakatlanır daha sonra Mart 2008'de kıkırdak ameliyatına girer. Fakat sadece bir hafta sonra parkelere geri döner ve muhteşem performansıyla Big 12 liginde maçlar oynamaya devam eden Blake Griffin o yıl Big 12 Çaylaklar takımına ve Big 12 first-team takımına seçilmiştir. Blake Griffin Üniversitesi Oklahoma'yı NCAA şampiyonu yapmak ve fiziksel olarak daha iyi hale gelmek için 2008 NBA Draftlarına katılmamıştır. Böylece Griffinin üniversite son yıl kariyeri başlamış olur. Üniversitedeki ikinci yılına yüksek sayı ve ribaund ortalamaları ile başlayan Blake Griffin yine Big 12 liginde birçok ödül kazanmış ve bazı rekorlara imza atmıştır. Özellikle evlerinde Texas Tech Red Raiders takımına karşı attığı 40 sayı 23 ribaund'lık performansı ile Oklahoma Üniversitesinin tarihine adını yazdırmıştır. İkinci sezonundaki ilk 12 maçında üst üste galip gelen Oklahoma parlak bir sezon geçirmektedir. NCAA play-off'larında elenmelerine rağmen Blake Griffin sergilediği güzel oyunla birçok eleştirmen tarafından 2009 Draftlarında ilk sıradan seçileceği konuşulmaya başlamıştır. Bu sezonda toplam 504 ribaund ile bir rekor kırmış ve normal sezonda 30 kez double-doubles yaparak yine NBA gözlemcilerinin dikkatini çekmiştir. Değerli bir ödül olan Oscar Robertson Trophy ve Üniversite basın dernekleri yılın basketbol oyuncusu ödülünü 71 oyun 66'sını alarak kazanmıştır. Naismith yılın üniversite oyuncusu ödülü kazanmıştır ve yine bu günlerde John Wooden ödülünü almıştır. Bu ödülü Oklahoma Üniversitesinde ilk alan kişi olarak yine Üniversitesinin gururu haline gelmiştir. Ayrıca birçok haber kanalı tarafından Big 12'nin en iyi oyuncuları arasında gösterilmiştir. Üniversite İstatistikleri College Year GP GS MIN PPG RPG APG SPG BPG FG% FT% 3P% Oklahoma 2007-08 33 33 28.4 14.7 9.1 1.8 1.0 .85 .568 .589 .0 Oklahoma 2008-09 35 35 33.3 22.7 14.4 2.3 1.1 1.2 .646 .590 .375 Career 68 68 31.4 18.8 11.8 2.1 1.0 1.05 .618 .589 .300 Gençlik yıllarında eline bu topu alan her gencin belki de ortak hayalidir bu; Bir gün NBA'de oynamak ancak bunu yapmak için sadece çok yetenekli olup bir gün oynamaya karar vermek yetmez. Çok sıkı bir disiplinde çalışıp saf, ham yeteneğimizi harmanlamamız gerekmektedir. Bu noktada Blake Griffin gerek lisede gerekse üniversitede aldığı başarılı sonuçlar ve onlarca ödülle 2009 NBA Draftlarının en dikkat çekici oyunları arasına girmiştir. İlk sıradan Los Angeles Clippers'e draft olduktan sonra Clippers'in yaz ligi takımında oynamış ve MVP seçilmiştir. Onun en büyük özelliği çok yüksekten büyük bir enerji patlamasıyla sert smaçlar yapabilmesi olmuştu. Onun için en onur verici olay Dwyanne Wade ve Kobe Bryant gibi saygı değer all-star oyuncular tarafından çaylak kampında "olağanüstü" olarak nitelendirilmesi olmuştu. Ayrıca LeBron James de Blake Griffin için "O ligin en patlayıcı oyuncusu demiştir." Bu sezon Martin Luther King gününde 47 sayı atarak kendi sayı rekorunu kırmıştır. Ayrıca 2011-2012 sezonunda art arda 27 kez double-doubles yaptı. Birçok maçta Clippers'i sırtladı. Oyununun estetik yani ve sert smaçları ile sıradan bir maçı bile biz NBA severlere izlenir yaptı. Onun bir özelliği de hiç akıl almadık yerden beklenmedik bir zamanda alley-oop yapabilmesiydi. 2010-11 NBA sezonu'nda NBA Yılın Çaylağı Ödülü'nü almıştır ve harika bir çaylak sezonu geçirdi. 2011-12 NBA sezonu'nda Chris Paul takıma transfer oldu. Los Angeles Clippers Chauncey Billups'ı da transfer edince batıda güçlü bir konuma geldi. Paul ve Griffin takımda çok iyi anlaşıyorlardı. Sezon içinde çok güzel alley-oop'lar izlettiler. Sezon içinde Blake Griffin, Kendrick Perkins üzerinden harika smaç vurdu ve bu smaç yılın smacı seçildi. Los Angeles Clippers sezonu 5. sırada bitirdi ve playoff'larda Memphis Grizzlies ile eşleşti. Bu seriyi 4-3 ile zorda olsa kazanan Clippers, 2. turda San Antonio Spurs'un rakibi oldu. Bu seride Tim Duncan'lı, Tony Parker'lı, Manu Ginobili'li Spurs'e 4-0 elendi. Stephen Curry Wardell Stephen Curry II (d. 14 Mart 1988), National Basketball Association (NBA) takımlarından Golden State Warriors forması giyen Amerikalı profesyonel basketbolcudur. 1.91 boyunda 86 kg ağırlığında bulunan Curry, oyun kurucu pozisyonunda görev almaktadır. Fakat Amerikalı oyuncu takımı zorda kaldığında gerektiği zaman Şutör gard pozisyonunda da oynayabilecek kapasiteye sahiptir. 2011 yılında Ayesha Curry ile evlenmiş, Riley ve Ryan Carson adında iki kız çocuğu ve Canon adında bir erkek çocuğu olmuştur. Curry üniversite kariyeri boyunca 2006-2009 yılları arasında Davidson Koleji'nde basketbol oynayıp eğitimini tamamlamıştır. Amerika'lı oyuncunun 2008-09 sezonunda gösterdiği maç başına 28.6 sayılık harika performansı onun ülkenin en yüksek skor ortalamasına sahip kolej oyuncusu olmuştur. Ayrıca NCA konferansında yılın 5'ine seçilme başarısı göstermiştir. Curry Davidson kariyerinde 2 kez Yılın en iyi Güney Konferansı oyuncusu seçilmiş ve John R. Wooden Ödülünü kazanma başarısı göstermiştir. Ayrıca bir maçta en çok faul sokan oyuncu 30 kere bir sezonda en çok üçlük sokan oyuncu rekorlarını kırmış ve üniversite tarihine geçmiştir. Stephen Curry, eski NBA oyuncusu Dell Curry ve eski voleybolcu Sonya Curry'nin oğludur. 23 Nisan 2009'da Stephen Curry 3 yılını geçirdiği kolejden ayrılıp 2009 NBA Seçmeleri'ne katılacağını duyurmuştur. 25 Haziran tarihinde seçmelerde 7. sıradan Golden State Warriors takımı tarafından seçilmiştir. Curry 27 Şubat, 2013 tarihinde New York Knicks'e karşı 54 sayı atarak kariyer sayı rekorunu kırmıştır. 2012-13 sezonunda normal sezonda tam 272 adet üçlük atarak NBA rekoru kırıp bir sezonda en fazla üçlük atan oyuncu olarak tarihe geçse de 2015-16 sezonunda tam 402 üçlük atarak rekorunu 130 üçlük geliştirmiştir. Ayrıca Curry Türkiye'de düzenlenen 2010 FIBA Dünya Basketbol Şampiyonası'nda mücadele etmiş olan ABD kadrosunda yer almış ve turnuvada iyi performans sergilemiş, ülkesinin şampiyon olup altın madalya almasında katkıda bulunmuştur.2016-17 sezonunda New Orleans Pelicans karşısında attığı 13 üçlükle bir maçta en fazla üçlük atma rekorunu kırdı ama Klay Thampsom bir maçta 14 üçlük atarak rekoru egale etti. Akron, Ohio doğumlu sporcu ailesi olan Steph Curry babası Dell ve annesi Sonya Curry'nin oğlu olarak dünyaya gelmiştir. Kuzey Karolina eyaletinin Charlotte kentinde yer alan Charlotte Hristiyan Okulunda basketbol oynamaya başlamıştır. Curry ilk sezonunda etkili bir performans sergileyerek takımıyla birlikte liseler arası devlet şampiyonasını kazanma başarısı göstermiştir ve oyunuyla turnuvanın MVP'si seçilme onuruna erişmiştir. Amerika'lı oyuncu sezonda %48 ile üçlük sokarak lisede en iyi üçlükçülerden biri olarak tanımlanmıştır. Daha sonra ona üniversite için Curry Hokies ve Davidson Koleji gibi ülkenin önemli takımlardan burslu teklif gelse de o bu teklifleri nazikçe geri çevirip eğitimi bitene kadar Hristiyan okulundaki lise kariyerine devam etmiştir. Curry lise kariyeri bittikten sonra NCAA'nin önemli takımlarından Davidson Koleji'nin teklifini kabul ederek oraya gitmiştir. Curry takım koçunun övgülerini aldıktan sonra sezondaki en verimli performansını Michigan Üniversitesi ile oynanan maçta 32 sayı 4 asist 9 ribauntluk istatistikleriyle göstermiştir. Curry kolejdeki ilk sezonunda maç başına 21.5 sayı 4.6 ribaunt 2.8 asist ortalamalarıyla harika bir performans sergilemiştir ve 2007 NBA Seçmeleri'nde 2. sıradan seçilen Teksas'ta forma giymiş Kevin Durant'ten sonra konferansta sezonda bir sezonda maç başına en çok sayı tutturan oyuncusu olma başarısı göstermiştir. Amerika'lı oyuncu ilk sezonunda kolejde toplam 113 tane üçlük sokmuştur ve NCAA rekoru kırarak tarihe geçmiştir. Ayrıca 6 Şubat tarihinde Tennessee Üniversitesine karşı kolej kariyerindeki 502. sayıyı kaydederek NCAA turnuvasında 1. yılında o rakamı geçen ilk oyuncu olarak tarihe geçmiştir. Curry 15 Mart, 2007 tarihinde NCAA turnuvası final maçında Maryland Üniversitesine karşı 82-70 kaybederek turnuvada 2. olsalar da 30 sayı üreterek takımı için elinden geleni yapmıştır. Amerikalı oyuncu sezonda gösterdiği performansıyla Yılın Güney Konferansı Birinci Sınıf Öğrencisi seçilmiş NCAA turnuvasında MVP olma onuruna erişmiştir. Curry ayrıca NCAA Turnuvanın en iyi 5'i ve Yılın en iyi 1. sınıf 5'ine seçilme başarısı göstermiştir. Amerikalı basketbolcu sezonda gösterdiği Sırbistan'da düzenlenicek olan 2007 FIBA U-19 Dünya Basketbol Şampiyonası'nda mücadele edicek Amerika millî takımı kadrosuna davet edilmiştir. Curry turnuvada maç başına sadece 18 dakika gibi bir süre almasına rağmen maç başına %45 şut yüzdesi 9.4 sayı 3.8 asist 2.2 asist ortalamalarıyla oynayarak millî takımının gümüş madalya kazanmasında yardımcı olmuştur. Curry başarılı geçen 3 yıllık üniversite kariyerinden sonra Haziran ayında yapılan 2009 NBA Seçmeleri'ne katılıp 1. tur 7. sıradan Golden State Warriors tarafından seçilmiştir. Ardından Temmuz, 2009 yılında Warriors takımı ile 12.700.000 $ değerinde 4 yıllık sözleşme imzaladı. Curry ilk NBA maçına 28 Ekim, 2009 tarihinde Houston Rockets ile oynanılan karşılaşmada çıktı ve bu maçta 36 dakika süre oyunda kalıp 14 sayı 7 asist 4 top çalma 2 top kaybı istatistikleriyle oynadı. Amerikalı oyuncu 23 Ocak, 2010 tarihinde Monta Ellis'in sakat olmasınında etkisiyle daha fazla süre aldığı maçta New Jersey Nets' e karşı 32 sayılık harika performansıyla kariyer sayı rekorunu kırdı. Curry 10 Şubat tarihinde Dallas Mavericks ile oynanan maçta 11/7 üçlük atışı ile 36 sayı 13 asist 10 ribaunt'luk performansıyla kariyerinde ilk defa Triple-double yaptı ve kariyer sayı rekorunu bir kez daha kırdı. Amerikalı oyuncu 7 Nisan tarihinde 27 sayı 14 asist 8 ribaunt 7 top çalma istatistikleriyle oynadığı maçta harika performansıyla quadruple-double yapmaya çok yaklaştı. Curry 2010 haftasonunda düzenlenen NBA All-Star yarışmasında oynanacak çaylaklar maçına davet edilmiştir ve maçta batı takımında forma giyerek 14 sayı atmıştır. Ayrıca NBA All-Star'da üç sayı yarışmasına katılmış ve yarışmanın 2. turunda 20 puan toplayıp harika bir performans sergilesede 2. turda Celticsli Paul Pierce'ye yarışmayı kaybetmiştir. Amerikalı oyuncu 14 Nisan, 2010 tarihinde yılın son normal sezon maçında Portland Trail Blazers'a karşı 42 sayı atarak kariyer sayı rekorunu aynı sezonda 3. kez kırmıştır ve takımının maçı kazanmasında çok büyük pay sahibi olmuştur. Curry sezonda gösterdiği performansla Yılın çaylağı ödülü için en güçlü adaylardan biri olmuştur. Fakat ödülü Sacramento Kings'in yıldız Oyun kurucu'su Tyreke Evans'a yapılan oylamayla birlikte kaybetmekten kurtulamamıştır ve yapılan oylamada 2. sırada kalmıştır. Curry çaylak sezonunda NBA'de %43.7 üçlük yüzdesi ile oynayarak tüm çaylaklar arasında birinci olma başarısı göstermiştir ve normal sezonda toplam 166 üçlük atmıştır. Amerikalı oyuncu ayrıca gösterdiği iyi performansıyla NBA Yılın En İyi Çaylak Beşine seçilme başarısı göstermiştir. Curry 2009-10 NBA'deki ilk sezonu normal sezonda 80 maçta forma giymiş maç başına 36 dakika oyunda kalıp 17.5 sayı 4.5 ribaunt 5.9 asist ortalamalarıyla oynayarak harika bir sezon geçirmiştir. Mayıs 2011'de, geçirdiği sakatlıktan dolayı sağ bileğinden bir ameliyat geçirdi. Bileği sonraki sezon başlamadan iyileşti fakat sezon öncesinde ve 4 Ocak'taki San Antonio Spurs maçında bileğini burktu. 22 Şubat'ta Phoenix Suns maçında sağ ayağında bir tendonunu zorladı. Nisan'da bir başka ameliyat geçirdi. Toplamda sadece 25 normal sezon maçına çıktı ve maç başı 14.7 sayıyla oynadı. Sezon öncesinde 4 seneliğine 44 milyon dolar olarak antlaşmaını uzattı. Birçok basketbol yazarı bunu Golden State Warriors için Curry'nin daha önceki sakatlıklaından olayı "riskli" bir hareket olarak yorumladı. Attıkları sayılar ve üçlükler sayesinde takım arkadaşı Klay Thompson ve kendisi için "The Splash Brothers" (Sıçrayan Kardeşler) denmeye başlandı. 27 Şubat'ta New York Knicks maçında 54 sayı atarak kariyer rekoru kırdı. Maçta 11 üçlük atarak kulüp ekoru kırdı ve NBA rekoruna ortak olmayı bir üçlükle kaçırdı. Ligin son maçında lig tarihinde bir sezonda en fazla üçlük atma rekorunun sahibi oldu. Maç başına 22.9 sayı ve 6.9 asist ortalaması tutturdu. Warriors sezonu 47 galibiyet ve Batı Konferansı'nda 6. olarak bitirdi. Play-off'ların ilk raundunda Denver Nuggets ile eşleşti. Golden State Nuggets'ı altı oyunun sonunda yenmeyi başardı ve ikinci raundda San Antonio Spurs ile eşleşi. Curry kaybettikleri birinci maçta 44 sayı attı. Warriors altı maçın ardından elendi. Şubat'ta ilk defa NBA All-Star'a katıldı ve Batı takımında yer aldı. 24 sayı ve 8.5 asistli ortalamasının sayesinde ilk defa NBA yılın ikinci beşi'ne seçildi. Altıncı olarak bitirdikdikleri normal sezonun ardından play-off'larda Los Angeles Clippers ile eşleşti. Dördüncü maçta 33 sayı ve play-off kariyer rekoru olan 7 üçlük attı. Warriors seriyi yedi maç sonunda kaybetti. NBA'in internet sitesinden yapılan açıklamaya göre, oynadığı 80 karşılaşmada 23,8 sayı (lig 6.sı), 7,7 asist (6.) ve 2,04 top çalma (4.) ortalamalarına ulaşan Curry, 2014-2015 sezonunda MVP ödülünü kazandı. 27 yaşındaki Curry böylece Warriors, 1959-1960 sezonunda Philadelphia kentinin takımıyken MVP seçilen Wilt Chamberlain'den sonra kulüp tarihinde ödüle layık görülen ikinci isim oldu. Maç başına 32,7 dakika sahada kalan Curry, "en düşük süre ortalamasına sahip MVP" olarak NBA tarihine geçti. Warriors'ın 67 galibiyetle kulüp rekoru kırarak sezonu lider bitirmesinde başrol oynayan Curry, attığı 286 üç sayılık basketle kendisine ait NBA rekorunu geliştirdi. Üst üste 3. kez sezonun en fazla 3 sayı isabeti yakalayan ismi olan all-star oyun kurucu, yüzde 91,4 serbest atış isabetiyle sezonu lider tamamladı. NBA Finaline çıkan takımı, Cleveland Cavaliers'ı 4-2 ile geçerek 40 yıl aradan şampiyonluk ipini göğüslemiştir. Curry, 27 Ekim 2015'te sezonun açılış maçında yendikleri New Orleans Pelicans karşı 40 sayı attı. İlk periyotta 24 sayı atarak kariyer rekorunu kırdı. Aynı zamanda bir önceki sezonun MVP'si olarak ilk maçında en fazla sayı atan Kareem Abdul-Jabbar'dan sonra, 41 sayı, ikinci kişi oldu. Ek olarak 1962'den beri Warriors'ta Jeff Mullins ve Chris Mullin'den beri ilk defa üst üste 7. kez sezon açılış maçına katılan ilk kişi oldu. 31 Ekim'de 2 maç sonra yine Pelicans'a karşı 134-120 galibiyetinde 27'de 14 şut atarak 53 sayıya ulaştı. Curry, 1989-90 sezonunda Michael Jordan'ın ilk üç maçta attığı 118 sayıya ulaşan ilk kişi oldu. 24 Kasım'da Lakers'a karşı 24 sayı attı ve bu galibiyetle Warriors ilk 16 maçı kazanarak NBA tarihindeki en iyi başlangıcı yaptı. Warriors rekorunu 11 Aralık'ta Boston Celtics'i iki kez uzatmaya kalan maçta yenerek 24 galibiyete taşıdı ancak ertesi gün Milwaukee Bucks'a yenildi. 28 Aralık'ta Sacramento Kings'e karşı alınan 122-103 galibiyette 23 sayı 14 ribaunt (Kariyer rekoru) ve 10 asist ile kariyerinin altıncı triple-double'ını yaptı. Maçta, karşı takımda bulunan kardeşi Seth Curry ile karşılıklı olarak kariyerleri boyunca ilk defa maça çıktılar. 22 Ocak'ta Indiana Pacers'a karşı alınan 122-110 galibiyette 29 sayı 12 asist ve 10 ribaunt istatiğiyle sezondaki ikinci kariyerinin yedinci triple-double'ını yaptı. Maçta 8 üçlük atarak 200 üçlüğe ulaştı ve böylece NBA tarihinde 4 sezon üst üste 200 üçlüğe ulaşan ilk kişi oldu. 3 Şubat'ta Washington Wizards'a karşı alınan 134-121 galibiyetinde 7'si ilk çeyrekte olmak üzere 11 üçlük attı ve kariyer rekoru kırarak ilk yarıda 36 sayı atarak 51 sayıya ulaştı. Ve bu sayıyla Michael Jordan ve Gilbert Arenas'ın Verizon Center'da attığı 51 sayı rekoruna ortak attı. 2016 NBA All-Star Haftasonu'nda Batı takımında üst üste üçüncü All-Star maçına katıldı. Üç sayı yarışmasında takım arkadaşı Klay Thompson'a kaybetti. Golden State Warriors 48-4 istatiği ile girdiği All-Star arasına NBA tarihinde bu 52 maçta 1995-96 sezonundaki Chicago Bulls'tan ve 1967-67 sezonundaki Philadelphia 76ers'tan bir galibiyet fazla alarak rekor kırdı. 25 Şubat'ta Orlando Magic'e karşı alınan 130-114 galibiyetinde 10 üçlük atarak 51 sayıya ulaştı. Curry bu sezonda üçüncü kez 50 sayıya ulaştı ve 2008-09 yılında Lebron James ve Dwayne Wade'den sonra ilk defa yapan kişi oldu. Curry ayrıca bu maçla beraber 128 maç üst üste üçlük atarak Kyle Korver'ı geçti. İki gün sonraki maçta Warriors Oklahoma City Thunder'ı uzatmalarda Curry'nin 0.6 saniye kala attığı üçlükle yendi. Curry maçı 46 sayıyla tamamladı ve son saniye üçlüğüyle beraber 12 üçlük atarak NBA tarihinde bir maçta en fazla üçlük atma rekoruna ortak oldu (Kobe Bryant ve Donyell Marshall). Ayrıca kendi NBA rekorunu egale etti ve 288 üçlüğünü yeni rekor yaptı. 7 Mart'ta Orlando Magic'i yendikleri maçta 41 sayı attı ve NBA tarihinde bir sezonda 300 üçlük atan ilk kişi oldu. 1 Nisan'da 5.3 saniye kala kaçırdığı üçlükle beraber Boston Celtics'e 109-106 yenildi ve 27 Haziran 2015'ten beri ilk defa evinde yenildi. Bu sonuçla beraber Warriors 54 maç Oracle Arena'da yenilmeyerek yeni bir NBA rekoru kırdı. 7 Nisan'da Warriors Curry'nin 27 sayı attığı San Antonio Spurs maçında rakibini 112–101 yenerek NBA tarihinde 70 galibiyete ulaşan ikinci takım oldu. Warriors 13 Nisan'da sezonun son maçı olan Memphis Grizzlies maçında 402. üçlüğünü de bularak NBA tarihinde 400 üçlük barajını geçen ilk kişi oldu. 46 sayı attığı maçta rakiplerini 125–104 yenerek NBA tarihinde 73 galibiyetle 1995-96 sezonunda Chicago Bulls'un yaptığı 72 galibiyet rekorunu egale ederek NBA tarihinde bir sezonda en fazla galibiyet elde eden takım oldu. Playoff'larda yaşadığı üst üste yaşadığı iki sakatlığa rağmen Warriors Houston Rockets'ı, ardından Oklahoma City Thunder serisinde 3-1'den efsanevi bir geri dönüş yaparak yenmeyi başardı. Finallerde Cleveland Cavaliers'a karşı seriyi 3-1'e getirsede Cleveland NBA tarihinde bir ilke imza atarak, seriyi 3-3'e getirdikten sonra final maçında Golden State Warriors'u 93-89 skorla yendi ve seriyi 4-3 aldı. Ve böylece Curry ikinci şampiyonluğunu yaşayamadı. Curry final maçında 19'da 6 atarak sadece 17 sayıya ulaşabildi. Avusturya millî basketbol takımı Avusturya millî basketbol takımı, Avusturya'yı uluslararası turnuva ve maçlarda temsil eden basketbol takımıdır. 6 kez Avrupa Basketbol Şampiyonası'na katılmıştır. En iyi derecesi 1947 ve 1951 yıllarına aldığı 11.liktir. FIBA Basketbol Dünya Kupası'na ve Yaz Olimpiyat Oyunları'na ise hiç katılamamamıştır. 1947 Avrupa Basketbol Şampiyonası: 14 takım arasında 12. oldu Herbert Haselbacher, Richard Pollak, Walter Ledl, Hans Zsak, Hans Bohman, Franz Gluck, Schmidt, Vostatek, Schreiweis, Eder, Ganglberger, Paulin, Pitsch 1951 Avrupa Basketbol Şampiyonası: 17 takım arasında 11. oldu Herbert Haselbacher, Walter Ledl, Ewald Polansky, Richard Pollak, Hans Zsak, Felix Schober, Peter Vecernik, Hans Bohman, Franz Gluck, Praschl, Puschner, Binder (Coach: Miodrag Stefanovic) 1955 Avrupa Basketbol Şampiyonası: 18 takım arasında 13. oldu Peter Vecernik, Alfred Probst, Karl Thiering, Oskar Doppes, Ewald Polansky, Karl Privoznik, Hackl, Karall, Machek, Schurer, Schmidt, Brousek, Gebhardt, Baczinsky (Coach: Janos Gerdov) 1957 Avrupa Basketbol Şampiyonası: 16 takım arasında 14. oldu Ewald Polansky, Karl Thiering, Friedrich Walz, Alfred Probst, Herwig Schon, Schurer, Vranitzky, Waldingbrett, Grohs, Karall, Brousek, Waschkau (Coach: Herbert Haselbacher) 1959 Avrupa Basketbol Şampiyonası: 17 takım arasında 16. oldu Oskar Doppes, Ewald Polansky, Herwig Schon, Ernst Tutschek, Karl Privoznik, Walter Ledl, Karl Thiering, Alfred Probst, Peter Kotas, Franz Havlicek, Friedrich Walz, Heinz Vybiral (Coach: Herbert Haselbacher) 1977 Avrupa Basketbol Şampiyonası: 12 takım arasında 12. oldu Helmut Zimmel, Walter Fuchs, Peter Wolf, Herbert Haselbacher, Wolfgang Vlk, Friedrich Miklas, Peter Bilik, Peter Poiger, Herbert Watzke, Bernhard Slavicek, Erich Tecka, Werner Meisinger (Coach: Jan Hluchy) Alper Kutay Erke Alper Kutay Erke (d. 24 Nisan 1979, Konya), mizah, öykü ve deneme dallarında yapıtları bulunan çağdaş Türk yazarı. 1994 yılında Türkiye Gazetesi büyük şiir ödülünü kazandı. Daha sonra çeşitli gazete ve dergilerin açmış olduğu yarışmalarda ödüller alarak edebiyat dünyasına atıldı. 2005 yılında ""Bir Cevapsız Çağrı Aramızda Geçenler"" isimli ilk kitabı yayınlandı. Alper Kutay Erke'nin 2006 yılında yayınlanan ilk mizah kitabı "Aşkın katilleri buruşuk kadınlar" adlı kitap oldu. Yazıları Karakalem, Ünlem Sanat ve Kahve Molası gibi edebiyat dergilerinde yayınlandı. Gazipaşa Gazetesi, Yeni Alanya Gazetesi, Bandırma Banses Gazetesi, Fısıltı Gazetesi ve Virgül Dergisi'nde uzun süreler köşe yazıları, makaleler yazdı. ""Yasak Şey Seni Sevmek"" isimli kitabı 2007 yılında yayınlandı. 2009 yılında bu kitabı ile Sabit İnce Edebiyat Ödülü'nü aldı. Genelde insan portreleri ile toplumda kadın-erkek ilişkilerinin yozlaştırılmasını mizahi bir dille işlediği kitapları, Tarihçi-yazar Altemur Kılıç tarafından "Şiir tadında kıskandıran bir dil biçemi" olarak değerlendirilmiştir. (Yasak Şey Seni Sevmek; önsözü 2007) Brandon Jennings Brandon Jennings (23 Eylül 1989; Compton, Kaliforniya), Çin takımlarından Shanxi Brave Dragons formasını giyen Amerikalı profesyonel basketbol oyuncusudur. Brandon Jennings, kolej basketbolu oynamak yerine Avrupa'ya gidip profesyonel basketbola başlama kararı almasıyla önemli bir çığır açmıştır. Liseden sonra İtalya'ya Lottomatica Roma'ya gitmiştir. İtalya'da oynadıktan sonra 2009 NBA Seçmeleri'ne girmiş, 10. sıradan Milwaukee Bucks tarafından seçilmiştir. Jennings, Bucks tarafından seçildikten sonra NBA'ye çok hızlı bir giriş yaptı ve dikkatleri üstüne çekti. Henüz ilk maçında Philadelphia 76ers karşısında 17 sayı 9 ribaund 9 asistle triple double'ı son anda kaçırdı. 14 Kasım 2009'da, Golden State Warriors karşısında ilk çeyrekte 0 sayı atmasına rağmen maçı 55 sayıyla tamamlayarak, Bucks tarihinin bir maçta en yüksek sayı üreten çaylağı olmayı başardı. Aynı zamanda sezonun da en yüksek skor performansını göstermiş oldu. Hasheem Thabeet Hasheem Thabeet ya da doğum adıyla Hashim Thabit Manka (doğum 16 Şubat 1987, Darüsselam, Tanzanya) Tanzanyalı profesyonel basketbol oyuncusudur. 2009 NBA Seçmeleri'nde Memphis Grizzlies tarafından 2. sırada seçilmiştir. Thabeet, 15 yaşına kadar hiç basketbol oynamamıştır. Tanzanya'da izlediği bazı maçlardan etkilenip oynamaya karar vermiştir. Thabeet Memphis Grizzlies tarafından seçildikten sonra Portland Trail Blazers'la oynanan bir maçta sakatlandı. Birkaç hafta oynayamadı. 25 Şubat 2010'da ise Memphis Grizzlies Thabeet'i NBADL'e gönderdi. Thabeet, NBA tarihinde Gelişim Ligi'ne gönderilen en yüksek sıradan seçilen oyuncu oldu. 24 Şubat 2011 tarihinde Thabeet, Shane Battier karşılığında Houston Rockets'a takas oldu. Ismail Smith'de bu takas ile birlikte Memphis'e gitti. 15 Mart 2012 tarihi'nde Thabeet, Jonny Flynn ve ikinci tur draft hakkı ile Marcus Camby karşılığında Houston Rockets takımına takas oldu. Blazers'da istediği süreleri ve şansı bulamayan Thabeet, 2012 yazında serbest kalmıştır ve 05 Temmuz 2012 tarihinde 2 sene garanti ve minimum kontrat ile Thunder'a transfer olmuştur. İlk yıl alacağı para 880.000 $ 'dır. James Harden James Edward Harden, Jr. (d. 26 Ağustos 1989), National Basketball Association (NBA) takımlarından Houston Rockets forması giyen Amerikalı profesyonel basketbolcu. Harden, kolej basketbolunu Arizona State takımında oynamıştır. 2009 NBA Seçmeleri'nde Oklahoma City Thunder tarafından üçüncü sırada seçilmiştir. Bu seçim, aynı zamanda Oklahoma City Thunder tarihinin ilk seçimidir. Oklahoma City Thunder'ın NBA Finallerinde oynadığı 2012'de NBA Yılın Altıncı Adamı seçilmiştir. 2012-13 NBA sezonunda Houston'a takas edilmiştir. 2018 yılında MVP ödülünü kazanmıştır. 2012 Yaz Olimpiyatları ve 2014 FIBA Basketbol Dünya Kupası'nda ABD millî takımı forması giymiştir. 2009 NBA Seçmeleri'nde Oklahoma City Thunder tarafından 3. sırada seçilmiştir. 2011-12 sezonunda NBA Finallerine çıkma başarısı göstermiştir. 2012-13 sezonu öncesi Oklahoma City Thunder'dan aldığı 4 yıl için $52 milyonluk teklifi reddetmesi sonucu takasla Houston Rockets'a yollanmıştır. Thunder, bu takas karşılığında Kevin Martin, Jeremy Lamb, 2 tane birinci tur seçim hakkı ve 1 tane ikinci tur seçim hakkı alırken Houston Rockets'a Harden'ın yanı sıra, Cole Aldrich, Deaquan Cook ve Lazar Hayward'ı vermiştir. Harden, Houston Rockets'a 5 yıl için $80 milyon karşılığında imzayı atarak kariyerine Teksas'ta devam etme kararı almıştır. Rockets forması ile çıktığı ilk maçta Detroit Pistons'a karşı 37 sayı, 12 asist 6 ribaundla iyi bir başlangıç yapmıştır. Ayrıca ikinci maçında Atlanta Hawks'a karşı 45 sayı atarak kariyer rekoru kırmıştır. Aynı sezonda, 20 Şubat 2013 tarihinde Oklahoma City Thunder'la oynadıkları mücadelede eski takımına karşı 46 sayı atarak hem maçın 122-119 kazanılmasını sağlamış hem de kariyer rekorunu yenilemiştir. 2017 yılında Knicks ile yaptığı maçta 53 sayı 16 ribaund 17 asist yaparak kendi rekorunu kırmıştır. 2019 sezonunda iki kez 61 sayı atarak hem rekorunu tazelemiş hem de egale etmiştir. Aynı zamanda NBA tarihinde 60+ sayı 10+ asist 10+ ribaund barajını geçen ilk oyuncudur. ABD millî takımı ile 2012 Yaz Olimpiyatları ve 2014 FIBA Basketbol Dünya Kupası'nda altın madalya kazanmıştır. CÃ¼ce atmaca Cüce atmaca ("Accipiter nanus"), atmacagiller (Accipitridae) familyasından yırtıcı bir kuş türü. Endonezya adaları olan Sulawesi ve Buton adalarına özgüdür. Doğal habitatları subtropikal veya tropikal nemli dağ ormanları ve daha az ölçüde ova ormanlarıdır. Habitat kaybı tehdidi altındadır. Nanhua Tapınağı Nanhua Tapınağı (南华寺) tarihte Zen okulunun altıncı piri Hui Neng'ın yaşamış olduğu, Chan okuluna ait bir Budist manastırdır. Çin'in Guangdong eyaletine bağlı Shaoguan şehrine 25 km uzaklıktaki Caoxi kasabasında yer alır. Tapınak ilk olarak MS 502 yılında Zhiyao Sanzang (智樂三藏) adındaki Hint bir rahip tarafından kurulmuştur. Kurulduğunda adı Baolin Tapınağı (寶林寺) iken, 968 yılında bugünkü ismini almıştır. Daha sonra 1934 yılında rahip Hsu Yun lierliğinde manastır yenilenmiştir. Tepeli çakır kuşu Tepeli çakır kuşu ("Accipiter trivirgatus"), tropikal Asya'dan atmacagiller (Accipitridae) familyasından yırtıcı bir kuş türü. Ismael Sosa Ismael Sosa (d. 18 Ocak 1987), Arjantinli futbolcudur. Arjantinde tekniği ve attığı gollerle isminden söz ettirmiştir. Argentinos Juniors'ta 6 maçta 3 gol atarak dikkatleri üzerine çekmiştir. 2010 yılında Gaziantepspor ile 5 yıllık sözleşme imzalamıştır. Ismael Sosa futbol kariyerine 2005 yılında Independiente takımında başlamıştır.2005 yılında 2-1 yendikleri Boca Juniors maçında büyük katkı sağlamıştır.2006 yılında ise San Martín de San Juan kiralanmıştır.Geri döndüğünde ise Independiente 2009 kadar 80 maçta 13 gol atmıştır.2009 Kış transferinde Argentinos Juniors a transfer olmuştur.Onun iyi formu sayesinde takımını 6.sırada taşımıştır.Ve sonra Takımını şampiyon yaparak 1985 ten beri en golcü futbolcu olarak takımında tarihe yazdırmıştır. 1 Ocak 2014 tarihinde, PDM ekiplerinden Pumas'a transfer oldu. 2007 yılında Arjantin 20 yaş altı Dünya Şampiyonası ile Paraguay'a karşı forma giymiştir. Kızıl boyunlu atmaca Kızıl boyunlu atmaca ("Accipiter erythrauchen"), atmacagiller (Accipitridae) familyasından yırtıcı bir kuş türü. Endonezya'ya özgüdür. Doğal habitatları subtropikal veya tropikal nemli ova ormanları ve subtropikal veya tropikal nemli dağ ormanlarıdır. Kızıl butlu atmaca Kızıl butlu atmaca ("Accipiter erythropus"), atmacagiller (Accipitridae) familyasından yırtıcı bir kuş türü. Angola, Benin, Burkina Faso, Kamerun, Orta Afrika Cumhuriyeti, Kongo Cumhuriyeti, Kongo Demokratik Cumhuriyeti, Fildişi Sahili, Gabon, Gambiya, Gana, Gine, Gine-Bissau, Liberya, Nijerya, Ruanda, Senegal, Sierra Leone, Togo, ve Uganda'da bulunur. Kore dansÄ± Kore’de dans üç bin yıl önce şamanistik ilk törenler ile başladı ve şimdi halk dansından yeni yaratılan ve çağdaş dansa uyarlanmış olarak dizilir. Kore geleneksel dansı binlerce yıl önce şamanistik ayinlerden meydana gelmiştir. Son Kore kralları Goryeo ve Joseona kadar, 2. milenyum CE, Kore geleneksel dansı kraliyet sarayının düzenli desteğinden, sayısız akademiler ve hatta bir hükümet bakanlığından faydalandı. Birçoğu vasat orijinli olmasına rağmen, bir miktar dans kalıcı önemli durum elde etti. Bunlar münzevi (yalnız kalmayı seven kimse) dans, Hayalet dansı, Fan dansı, Rahip dansı, Oudong (prezantör) dansı ve diğerlerini kapsar. Örnek olarak, Fan dansı şamanların yapraklar ile icra ettikleri yerel ayinlerden meydana geldiğine inanılır fakat çok yüksek derecede zarifleşmiş Kore danslarından biri içinde evrim geçirdi. Diğer Kore dansları kalmıştı ve bugün çiftçilerin, halk dansları gruplarının çevresi altında durur. Uzun dalgalanan saf beyaz ipek şalları içeren dekorları Salpuri dansı, davullar, şapkalar, kılıçlar ve diğerlerinde kullandı.Dekorlar belki dış sınır çizgisi veya dansın hikâye merkezi olabilir. Hayalet dansında, eğlendiren aktör ölmüş eşi ile neşeli bir tekrar birleşmeye sahiptir, sadece ayrılışın büyük acısına katlanmak için ve orada az veya hiç dekor olmayabilir. Diğer taraftan, Büyük Davul dansı (davul danslarının pek çok formlarından biri) bir aşırı süslü davula sahiptir ki bu davul onu çalandan daha uzun olabilir. Davul, bir rahibi sonuçta yenik düşecek kadar baştan çıkarır ve rahip bir yuvarlanan davul "orgy"yi icra eder. Japon yönetimi altındaki Kore zamanında Japonya tarafından uygulanan kültürel sindirme den dolayı, "kültürel soykırım" olarak adlandırılır, dans akademilerinin coğu ortadan kaktı ve birçok danscı kayboldu dans formlarının bazılarının bozulduğu gibi. Buna rağmen, Choi Seung-hee (최승희 崔承喜) gibi birkaç öncü Kore’li dansçı geleneksel Kore danslarına dayalı yeni formlar yarattı ve geleneklerin çoğunu gizlice canlı ve yurt dışında korudu ve bugün Kore geleneksel dansı bir coşkun dirilmeye sahip oluyor. Kore’de kocaman üniversiteler Kore geleneksel dansını öğretiyor ve hatta bazı yurtdışındaki üniversiteler şimdi formlarda bilgi sağlıyor. Üst dansçılar yaşayan Ulusal Hazineler "Living National Treasures" olarak kabul ediliyor ve danslarını öğrencilerine aktarmakla görevlendiriliyorlar. Dans soyu ve dansçılar birçok nesle doğruca böyle bağlantıyla uzanabilir. Kore geleneksel dansının Batı dans formlarını izlemesi gerekli değildir; buna rağmen o ayrıca çağdaş ve lirik olarak bilinen yaygın dans formları ile bazı benzer ortaklığı yapar. Bir kısa küçük dönem ünlü eğimsel yol ile izlemeyi gayretlendirir. Dalgalar halinde gelen Hanbok tarafından, dansçıların bacakları ve ayakları tamamıyla sık sık gizlenir. Dansçıların duygulu yüklemleri bulanık ve neşenin ikisini de kapsar. Dansçı, dansçıların icra ettikleri geleneksel müzik içinde dalga gibi sürüklenen akıcı devinimi cisimlendirmelidir. Kore geleneksel dansı sıklıkla geleneksel davul, flüt ve başka aletleri içeren Kore geleneksel müziğiyle icra edilir. Müzik, dansı yukarıda tutandır ve dansçı müziği fiziksel formda gösteren bir alettir. ""jeongjae"" (hangul:정재, hanja:呈才) olarak adlandırılan Kore saray dansı, aslında ""bütün yeteneğin gösterimi""ne dayanmakta ki sadece dansı içermemekte fakat aynı zamanda diğer uygulamalardan olan jultagi (줄타기 sıkı gerilmiş ip yürüyüşü), "gong deonjigi" (공던지기), ve "mokmatagi" (목마타기) gibi sanatları da içermekte fakat derece derece sadece "saray dansı"nı nitelendirmekteydi. Terim Joseon hanedanı erken döneminden beri kullanılır. Jeongjae, saray ailesi, saray memurları, yabancı delegeler veya devlet tarafından desteklenen festival nedeniyle uygulanmak için kullanılıyordu. Jeongjae, "Dangak jeongjae" (당악정재) ve "Hyangak jeongjae" (향악정재) olarak iki kategoriye ayrılır. Dangak jeongjae, Goryeo hanedanı döneminde Tang China saray dansından türeyen danslardır, oysa diğeri Kore'de meydana gelen hiçbir saray dansını içermez. Kore'de törensel dans, Konfüçyan törensel seremoniyi, Budist dansı ve şamanizmi işaret eder. Kahverengi çakır kuşu Kahverengi çakır kuşu ("Accipiter fasciatus"), atmacagiller (Accipitridae) familyasından Avustralya ve çevresindeki adalarda bulunan yırtıcı bir kuş türü. Avustralya, Tasmania, Wallacea, Yeni Gine, Yeni Kaledonya, Vanuatu ve Fiji'de bulunur. Frances atmacası Frances atmacası ("Accipiter francesiae"), atmacagiller (Accipitridae) familyasından yırtıcı bir kuş türü. Madagaskar'a özgüdür. Sulawesi çakır kuşu Sulawesi çakır kuşu ("Accipiter griseiceps"), atmacagiller (Accipitridae) familyasından yırtıcı bir kuş türü. Endonezya'ya özgüdür. Doğal habitatları subtropikal veya tropikal nemli ova ormanları ve subtropikal veya tropikal nemli dağ ormanlarıdır. Gabar çakır kuşu Gabar çakır kuşu ("Melierax gabar"), atmacagiller (Accipitridae) familyasından yırtıcı bir kuş türü. Angola, Benin, Botsvana, Burkina Faso, Burundi, Kamerun, Orta Afrika Cumhuriyeti, Çad, Kongo Cumhuriyeti, Kongo Demokratik Cumhuriyeti, Fildişi Sahili, Mısır, Eritre, Etiyopya, Gabon, Gambiya, Gana, Gine, Gine-Bissau, Kenya, Lesotho, Malavi, Mali, Moritanya, Mozambik, Namibya, Nijer, Nijerya, Ruanda, Suudi Arabistan, Senegal, Somali, Güney Afrika, Sudan, Esvatini, Tanzanya, Togo, Uganda, Yemen, Zambiya, ve Zimbabve'de bulunur. I. Hacı Seyfeddin Hacı, tam adıyla Muzaffer Seyfeddin Hacı (d. ? - ö. 1347) dokuzuncu Memlûk sultanı Nasır Muhammed'in altıncı oğlu olup Mısır'da 1346-1347 yıllarında kısa bir dönem hüküm sürmüş Türk asıllı Bahri hanedanindan olan on sekizinci Memluk Sultanıdır. Sultan Kalavun'un soyundan gelen 10. sultan olup 1346da bir suikastla öldürülen kardeşi Seyfeddin Şaban yerine Memluk Devleti Sultanı olmustur. Zamanında Mısır'da ahaliyi açlık kırıp geçirmekteydi. Fakat kölemenlerinin desteğiyle Seyfeddin Hacı Memluk Devleti hazinesini şahsi harcama ve servet yapmak için boşaltmaktan geri kalmamıştır. Fakat çok kısa bir dönem saltanatdan sonra 1347de bir suikastle öldürülmüştür. Yerine kardeşi Ebu Maali Hasan Memluk Sultanı olmuştur.. RÄ±za Akdemir Ali Rıza Akdemir (d. 1930, Rize) - (ö. 9 Nisan 2012, Ankara), Türk bürokrat şair. Ankara Üniversitesi Siyasal Bilgiler Fakültesi'nin İdari Şubesinden mezun oldu. Akdemir, Reşadiye, Artova, Sarız, Olur, Niksar kaymakamlıkları, Siirt Valiliği, İçişleri Bakanlığı'nda Özlük İşleri Genel Müdürlüğü, Müsteşar Yardımcılığı, Balıkesir Valiliği yapmıştır. 1 Ağustos 1995 tarihinde yaş haddinden emekli olmuştur. Başta Kültür Bakanlığının ve Diyanet İşleri Başkanlığı olmak üzere çeşitli yayınevlerinde basılmış yirmi beş adet kitabı vardır. İLESAM Başkanlığını yürütmektedir I. SelÃ¢haddin I. Selâhaddin, tam adıyla Malik Salih Selâhaddin Salih (d. 1337 - ö. 1360) dokuzuncu Memlûk sultanı Nasır Muhammed'in sultanlık yapan sekizinci oğlu olup Mısır'da 1351-1354 yıllarında, ağabeyi Ebu Maali Hasan'in sultanlık dönemleri arasında tahta geçirilmiş, Türk asıllı Bahri hanedanından olan yirminci Memluk Sultanıdır. 1351de Sultan Ebu Maali Hasan bir güçlü Memluklu emirler kliğinin kendi aleyhinde bir komplo hazırladiklarını duydu; ama aldığı tedbirler yeterli olmadı ve komplocular tarafından tahttan indirildi. Komplocu Memluk emirleri, onun yerine 14 yaşında olan kardeşi I. Selâhaddin'i tahta geçirdiler ve iktidar güçünü kendi ellerine aldılar. 1351-1254 dönemindeki saltanatı sırasında en dikkati çeken olaylar Hristiyanlara gösterilen bir karşı reaksiyon olmuştur. Hristiyanlıktan dönme ve büyükce bir servet edinmiş olan bir vezir gizlice Hristiyan adetlerine uymakla itham edildi; görevinden alındı; işkenceden sonra suçunu itiraf edip tövbe etti; serveti müsadere edilip sürgüne gönderildi. Buna bir reaksiyon olarak halkın bazı kiliselere hücum ettikleri, kilise ve içindekilere zararlar verdikleri bildirilir. Hristiyanlar o zamana kadar önemsiz görülen özel giysiler giyilmesi hakkındaki geleneksel kuralların döneminde sıkı uygulanmasından şikayet eder olmuşlardı. 1354de bir diğer Memluklu emirler kliği I. Selâhaddin aleyhine bir darbe uyguladı ve tahttan indirilerek kendinden bir önce saltanat sürmüş olan ağabeyi Ebu Maali Hasan ikinci defa Memluklu Sultanı olarak tahta geçirildi. Yerli halklar Yerli halklar tarihsel bir bütünlüğe ve kültürel bir ortaklığa sahip; aynı zamanda işgal veya kolonileşme öncesi o toprakların orijinal sahipleri olan ve bu yüzden kendilerini çoğunluğun (baskın) kültüründen farklı gören ve kendi kültürlerini, kendi kendilerini yönetme hakkına sahip olmak isteyen halklara, cemaatlare veya milletlere verilen isimdir. Yerli bir halkın en önemli özelliklerinden birisi tarihsel süreçte (yani göç, koloni, işgal değil) oluşması ve şu anda yönetimi altında bulunduğu çoğunluk yönetimi altında bir azınlık olarak yer almasıdır. Bu bağlamda başka bir özelliği de kendi geleneksel sosyal değerlerini korumak istemeleri ve geçmişten gelen birikimleri gelecek nesillere aktarmayı hedefleyen gruplardır. Yerli halkların kimler oldukları konusunda çok farklı görüşler vardır. Uluslararası Çalışma Örgütü ve Dünya Bankası gibi uluslararası camiada etkin olan organizasyonlar bu terime netlik getirmek için önerilerde bulunmuşlardır. Yerli halklar kelimesi yerine bazen aborijinler (asıl yerli), ilk yerleşimler veya dördüncü dünya kültürleri isimleri de kullanılır. Yerli halklar (İngilizcesi: Indigenous peoples) terimi, diğer terimlerin bazı durumlarda aşağılama, küçük görme anlamlarını içermesi nedeniyle, UNESCO’nun ve diğer Birleşmiş Milletler alt organizasyonların kullanmayı tercih ettikleri bir terimdir. Birleşmiş Milletler 2004 yılından beri 9 Ağustos gününü Yerliler Günü olarak kabul ediyor ve o dönemde çeşitli etkinlikler düzenliyor. Toplumsal Sözleşme Toplumsal Sözleşme ya da Toplum Sözleşmesi (Orijinal adı:"Du contrat social ou Principes du droit politique"), 1762'de Jean-Jacques Rousseau tarafından yazılan kitap. Kitapta, siyasi bir sistemin kurulabilmesi için en iyi yöntemin toplumsal sözleşme olduğu açıklanmaktadır. Yazar kitabı neden yazdığını eklediği birinci bölümde “Eğer dedikleri gibi, yasa koyucu ya hükümdar olsaydım, ne yapmak gerektiği hakkında yazı yazmakla oyalanmaz;ya yapılması gerekeni yapar, ya da susarım” şeklinde açıklamıştır. Ticari toplumun karşı karşıya olduğu problemleri "İnsanlar Arasındaki Eşitsizliğin Temeli ve Kökenleri" (1754) adlı eserinde dile getirmiştir. Zira insanlar özgür doğar fakat her yerde engellerle karşılaşmaktadır. “Katılımcıların her birinin can ve malını, oluşturulan ortak gücü,bütünüyle savunup koruyacak bir katılım biçiminin bulunması...Her biri bu ortaklıkta, diğer bütün katılımcılarla birleşirken, yine de yalnızca kendi iradesine boyun eğmesi ve ortaklığa katılmadan önceki kadar özgür kalması.” Toplum sözleşmesinin çözümünü sunduğu sorun işte budur. Hükümdar, hukukun çerçevesindeki yasama gücünden başka bir güce sahip değildir. Hukuk, bağımsız ve genel kanaati yansıtır. Yasama gücü halka aittir ve yalnızca ona ait olabilir. Toplumsal Sözleşme ilerlemeci bir çalışmadır. Avrupa'da ve özellikle Fransa'da siyasi reformlar veya devrimlerin yapılabilmesi için teşvik edici bir nitelik taşımıştır. Monarşik düzene karşı muhalif bir yapı taşıyan Toplumsal Sözleşme yasal düzeni hakim kılmayı amaçlamaktadır. "Toplumsal Sözleşme fikrinin merkezinde basitçe şu yer alır: Genel kanaatin yönlendirmesi ile belirlenen otorite ve bireylerin konumları, bütünün bölünmez parçaları ve bireylerin grupla ortaklığı temelinde birleşir." Douglas Morton Dunlop Douglas Morton Dunlop (d. 1909 – ö. 1987), Doğu Uygarlıkları, İslam veye Avrasya tarihleri üzerine uzmanlaşmış bir akademisyendir. Douglas Morton Dunlop, Almanya’nın Bonn şehrinde ve İngiltere’nin Oxford şehrinde tarihçi Paul Eric Kahle’nin (1875-1965) himayesinde eğitim gördü. Zeki Validi Togan, Mikhail Artamonov ve George Vernadsky gibi bilim adamlarından da etkilenmiştir. 1950 ve 60’lı yıllarda Columbia Üniversitesi’nde profesör olarak Tarih Bölümü’de dersler de vermiştir. Douglas Morton Dunlop en çok Arap uygarlıkları ve Hazar Kağanlığı konularında yaptığı çalışmalar ile tanınmıştır. Kendisi “Hazar monarşi” konusunda en uzman araştırmacıların başında gösterilmektedir. Hazarlar’ın kültürü hakkında bilgiye ulaşabilmesi için birçok dili konuşabilmekteydi. Bu da kendisine Arap, Bizans, İbranice ve Çin kökenli kaynaklarına ulaşabilmesinde yardımcı olmuştur. I. Muhammed (Memlûk sultanı) I. Muhammed ya da Muhammed bin Kalavun (; d. 1285, Kahire - ö. 1341, Kahire), Mısır ve Suriye'de üç dönem (1293-1294, 1299-1309 ve 1310-1341 dönemlerinde) saltanat sürmüş olan Türk asıllı Bahri hanedanından dokuzuncu Memluklu sultanı. I. Muhammed yedinci Memluk Devleti Sultanı olan Sultan Kalavun'un en küçük oğlu ve sekizinci Sultan Halil'in küçük kardeşi idi."Kahire kalesi (Kalat el-Cebel)"'de doğmuştu. Annesi Moğol asıllı idi. Ağabeyi olan Sultan Halil'in bir Memluklu emirlerin bir komplosuyla suikaste kurban gitmesi ile 9 yaşındayken "Nasır Muhammed" Kahire'de Memluklu Devleti sultanı olarak tahta çıkartılmıştı. Komplocu Memluklu emirlerinden olan Emir Ketboğa naip ve sultan yardımcısı ve Emir Sencer El-Sucai de vezir olarak atandılar ve Sultan yetişkin olmadığı için devletin gerçek iktidar gücü bu iki Memluklu emiri elinde bulunmaktaydı. Çok geçmeden Moğol asıllı olan Emir Ketboğa ve Türk asıllı olan Emir El-Sucai birbirleriyle rekabete geçtiler ve iki emir arasındaki ilişkiler gittikçe bozulmaya yüz tuttu. Önce Emir El-Sucai, Çerkes asıllı ve Burci adı verilen Memluklu emirlerinin desteğini sağlayarak Emir Kitboğa'yı tutuklayıp onun tarafını tutan kölemen emir ve askerlerini öldürtüp elimine etmeyi denedi. Fakat bu komployu daha önceden öğrenen Emir Ketboğa Kahire kalesine sığınıp buradan direnmeye devam etti. Sonunda Emir Kitboğa üstün gelip Emir El-Sucai'yi öldürttü ve ona bağlı olan Memluklu emirlerini sürgüne, Burci askerlerini den Kaleden attırarak kışlalarına gönderdi. Bu kargaşalık hemen bitmişti ki kendilerine "Mamalık el-Eşrefiya Halil (Halil'in Memluklüleri)" veya "Eşrefiyan" adını veren büyük bir grup Burciler tarafından bir başka karışıklık ortaya çıkarıldı. Buna baş neden Sultan Halil'e karşı yapılan başarılı suikastı organize etmiş ve onun öldürülmesine neden olduğu iyi bilinen Emir Hüsameddin Laçin'in verilen sürgün cezasını hiçe sayarak Kahire'de boy göstermesi olmuştu. Bunu protesto eden çoğunluğu Burci memluklu askerler Kahire'yi altüst edip şehri talan ettiler. Emir Hüsammeddin Laçin'in tutuklanıp cezalandırılması baş istekleriydi. Emir El-Sucai'nin öldürülmesi ile devlet iktidar gücünü tek olarak eline geçiren Emir Ketboğa, Emir Laçin'in büyük etkisi altında kalmıştı. Sultan Halil'in tahttan indirilmesinde Emir Ketboğa'nın da büyük rol oynadığını bilen Emir Laçin bunu bir koz olarak kullanarak Emir Kitboğa'ya bu "Eşrefiyan" adını alan isyancıları elimine etmesini ve elimine edilmezlerse Kitboğa'nın rolünü öğrenip onu ortadan kaldırabileceklerini telkin etmekteydi. Bu tavsiyelere uyan Emir Kitboğa "Eşrefiyan" isyanını çok kanlı bir şekilde bastırdı, birçoğu kaçıp saklanmak zorunda kaldı ve yakalanan isyancıların hemen hepsi öldürüldü. Bu sefer Emir Laçin ilgisini 10 yaşında olan Sultan Nasır Muhammed üzerine çekti. İktidar gücünü elinde tutan Kitboğa'yı çok geçmeden Sultan Nasır Muhammed'in ağabeyinin intikamını almak isteyeceğini ve benzer düşünüşlü, "Eşrefiyan" katliamından kaçıp kurtulmuş olanları etrafında toplayabileceğini ve Sultan Halil suikastçıları arasında bulunan Kitboğa'yı elimine etmek isteyeceğine inandırdı. Bunu önlemek için Emir Kitboğa'ya Sultan Nasır Muhammed'i tahttan indirmesini ve Kitboğa'nın sultanlık tahtına geçmesini tavsiye etti. Bunları kabul eden Emir Kitboğa Aralık 1294'te 10 yaşındaki Nasır Muhammed'i tahttan indirdi ve kendini Memluklu Devleti sultanı olarak ilan etti ve böylece Sultan Nasır Muhammed'in birinci kez saltanatı sona erdi. Nasır Muhammed ve annesi önce Kahire Kalesindeki Sultanlık Sarayının bir ücra dairesine konuldular. Bir müddet orada kaldıktan sonra da şimdi Ürdün'de bulunan "Karak Kalesi"ne sürgüne gönderildiler. Emir Hüsameddin Laçin ise baş mevki olan atabeylik unvanını aldı. Çok geçmeden de Kasım 1296'da Emir Hüsameddin Laçin Sultan Kitboğa'yı tahttan indirip yerine kendisi Memluklu Devleti Sultanı oldu. 1296'da kendinin atabeği olan Laçin tarafından tahttan indirilen Ketboğa Suriye'ye kaçtı ve Hama'da şehir valiliği yaparken 1297'de oldu. Sultan Laçin Memluklu Sultanı olarak 1299'a kadar hüküm sürdü. 1299'da kendine atabeg olan Emir Mengü Timur ile birlikte, Emir Seyfeddin Kırcı adlı bir Memluklu emirin organize ettiği bir başarılı devlet darbesi ile öldürüldüler. Bu komploda bir önemli kişi de Baybars Çeşnikar'dı. Sultan Laçin ve atabeğinin ölümü üzerine toplanan Memluklu emirleri Nasır Muhammed'in sürgünde bulunduğu Karak kalesinde çağrılarak tekrar Memluklu Sultanı olarak tahta getirilmesine karar verdiler. Emir Dağcı'nın da atabeg olması kararlaştırıldı. Bu toplantıda alınan kararların uygulanması biraz gecikti, çünkü Sultan Laçin'i öldüren Emir Kırcı ve "Eşrefiye" grubuna dahil emirler Emir Dağcı'nın Sultan olmasını ve Emir Kırcı'nın da atabeg olmasını istemekteydiler. Fakat sonunda toplantının ana kararlarına uyuldu ve Sultan Muhammed Nasır annesiyle birlikte Kahire'ye geldi. Halkın lehinde gösterileriyle çok iyi karşılandı ve 14 yaşında ikinci defa Memluklu devleti sultanlık tahtına geçti. Fakat atabeg olarak eski sultanlara da görev yapmış olan Emir Seyfeddin Salar görevlendirildi. Komploculardan Emir Baybars Çeşnigar da Östadar görevini aldı Sultan Nasır Muhammed böylece tekrar Sultan olmakla beraber bu sefer devletin gerçek iktidar gücü Emir Seyfeddin Salar ile Emir Baybars Çeşnigar elindeydi. Burci Memlukluları Sultan Nasır Muhammed'in ikinci hükümdarlığı sırasında büyük güçler kazandılar. Bir çeşit gangster koruma parası gibi hizmetlerini veya korumalarını isteyenlerden açıkça "Himaye" adını verdikleri bir bac istemeye başladılar. Burcilerin bu güç kazanması devlette diğer önemlileri itirazına yol açtı ve bunlar arasında Emir Baybars Çeşnigar'ın "Salikiyya" kölemenler grubu; Emir Seyfeddin Salar'ın "Masuriye" grubu ve Emir Barlığı'nın "Eşrefiye" grubu bulunmaktaydı. 1299'da Kahire'ye gelen bir habere göre Mahmud Gazan Han komutasında bir Moğol ordusu Memluklular elinde bulunan Suriye ve doğu Akdeniz kıyılarına büyük bir ordu ile hücum etmeye hazırlanmaktaydı. Onun müttefiki olan Hristiyan Haçlı devletlerini destek için Beyrut'a 30 gemiden oluşan bir donanma gelmişti. Memluk devletinin gerçek idarecisi emirler hemen tedbirler alıp Mısır'dan Suriye'ye büyük bir Memluklu ordusu göndermeye karar verdiler. Filodaki Haçlı orduları daha karaya çıkmaya imkân bulamadan bir fırtına Haçlı filosuna çok büyük hasar verip filoyu ortadan kaldırdı. Mahmud Gazan Han ordusu ile Bağdad'a geldiği zaman planlarını değiştirmek zorunda kaldı. Çünkü önemli komutanlarından bir olan Sülemiş Bin Afdal Mısır'a kaçmıştı ve Memluklulardan Gazan Mahmud Han'a karşı savaşmak asker desteği istemişti. 1299'da Sultan Nasır Memluklu ordusunu Suriye'de Gazan Han'ın ilerleyişini önlemek için Mısır'dan Suriye'ye getirdi. Bu ordu Suriye'ye gitmekteydi, yolda iken Moğol asıllı Oyrat'lar Sultan'ın sahibi olduğu bir Memluklu köle ile anlaşarak Hama'da bulunan Kitboğa'yı tekrar Memluklu sultanı yapmak için Emir Baybars Çeşnigar ve Emir Salar'ı öldürme komplosu hazırladılar. Sultan'ın Memluklu kölesi bu komplo uyarınca Baybars Çeşnigar'ı öldürmek için şahsi bir hücuma geçince kendisi öldürüldü. Oyratlar Sultan'ın "Dihliz" adlı kızıl çadırına hücuma geçtiler. Fakat Emir Baybars ve Emir Salar'ın muhafızları tarafından durduruldular ve tutuklanıp cezalandırıldılar; 50 kadar Uyrat asılarak idam edildi ve diğerleri onlara birlikte hareket eden Memluklu kölelerle birlikte