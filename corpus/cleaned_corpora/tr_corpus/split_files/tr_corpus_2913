barınmalıdır. Bunu sağlamanın tek yolu da çalışıp para kazanmaktır. 5 Sonra da, insanın ancak yaşayacak kadarla kısıtlanmayacağını, lüks eşya da satın alıp kullanmasına izin verildiğini ekler. El-Şeybani, sonra da başkaları, Allah'ın gözünde ticaret ya da zanaat ile kazanılan paranın, sivil ya da askeri hizmet için devletten alınan paradan daha iyi olduğunu savunmuşlardır. Önemli klasik Arap yazarlarından el-Cahiz (ölümü 869) daha da ileri giderek Tüccarlara Övgü, Memurlara Yergi adlı yazısında hükümdara hizmet edenlerin küçüklük, dalkavukluk ve kararsızlıklarıyla, tüccarların güvenilirlik, onur ve bağımsızlıklarını karşılaştırmış ve onları kötüleyenlere karşı tüccarların dindarlıklarını ve bilgililiklerini savunmuştur. Allah'ın vahiy göndermek için tüccar bir topluluğu seçmesinin, ticareti bir yaşam biçimi olarak onayladığını gösterdiğini belirtmiştir. Ortaçağlarda İslam ilahiyatçılarının önde gelenlerinden el-Gazali (ölümü 1111) yazılarında ideal bir tüccar portresi çizmiş ve ticaretin, insanın kendini öteki dünyaya hazırlama yollarından biri olduğunu anlatmıştır. Yüksek oranda tarım ekonomisinin egemen olduğu bir yerde, toprak sahipliğinin ya da denetiminin siyasi ve kültürel önemi büyüktü. Gerçekten de klasik İslam toplumunda toprak sahipleri önemli bir grup oluştururlar. Ancak bunun Ortadoğu bağlamına göre tekrar tanımlanması gereklidir.Batı Avrupa'daki ve diğer yerlerdeki küçük ve bağımsız toprak sahibi türü, Ortadoğu'da da vardı ama pek azdı ve tipik değildi. Bağımsız küçük mülkiyetler, tarımın büyük oranda yapay sulamayla yapıldığı, merkezi denetimin gerekli olduğu, böylece de kolayca merkezi denetime alındığı yerlerde, rahatça gelişmezler.Bölgenin büyük bölümünde pek çok türde büyük toprak sahipliği vardır. Geçmişte de, bugün de Ortadoğu'nun tarım koşullarını yazanlar sıkça feodal ve tımar gibi terimleri kullanırlar ama bunlar Batı Avrupa'ya ait terimlerdir ve anlamları Batı Avrupa'nın yerel tarihinden gelmektedir.Ortadoğu'nun çok farklı toplumsal ve ekonomik olguları için bu terimlerin benzetme olarak kullanılması yanıltıcı olabilir. Bir toprak sahibi için toprağa sahip olmanın çeşitli hukuksal yolları vardı. İslam yasalarına göre bu yollardan biri mülk idi. Ayrıntılı belgeler bulunan Osmanlı döneminde, buna genellikle şehirlerde ve şehirlerin yakınlarında rastlanır.Mülk,inşaat arsası dışında, genellikle meyve bahçelerini,bostanları ve bağları içerir. Kuramsal olarak devletin bir çeşit bağışıyla çoğu tarım arazisinin büyük toprak sahiplerinin elinde bulunduğu kırsal yerlerde ya da köylerde bu türde bir sahipliğe, rastlanmaz. İslam döneminde yapılan bu tür en eski bağış, halifeler tarafından kamu arazisinin, başka bir deyişle yeni kumlan Arap devletinin fetihlerle ele geçirdiği toprakların ilke olarak Müslüman kişilere verilmesiydi. Bu topraklar, eski devletlerin, yani Bizans ve Pers rejimlerinin eski devlet toprakları ve eski sahipleri tarafından terk edilen topraklar olmak üzere iki türdü. Araplar'ın Kuzey Afrika'yı, Levant'ı ve Mısır'ı fetihlerinin ardından Bizanslı büyük toprak sahiplerinin çoğunluğu malikanelerini terk ederek kaçmışlar ve bu topraklar devlet malı olmuştu. Ekilmeyen ve kullanılmayan ölü arazi de bağış konusu olabilirdi. Tamamı devletin elinde olan bu toprak türleri geri alınamayan bir bağışla sürekli kişilere veriliyordu. Hizmet ya da duruma bağlı olmayan, yaşam boyu olan bu bağış devredilebilirdi ve miras bırakılabilirdi. İslami yasalara göre, bu tür bir bağış alan kişi, kendi yerel halktan vergi aldığından, toprağı için kamu mâliyesine vergi vermek zorundaydı. Bağıştan kazandığı gelir, köylülerden aldığı ve devlete verdiği vergi arasındaki farktı. Bizans'tan alınmış olabilecek bu sistem, bir süre devam etti ama fetihlerin kesilmesiyle sona erdi ve yerini daha yaygın bir düzenlemeye bıraktı. Yeni sistem toprak bağışı değil, devletin toprak üzerindeki mali haklarının devredilmesiydi. Bu sistemde devlet kişiye bir bölgeden vergi toplama hakkını vererek karşılığında genelde askeri bir hizmet isterdi. İlke olarak subaylar ve diğer devlet çalışanlarına aylık ücret ödenirdi ancak devlet hazinelerinde nakit para azaldıkça subaylara bu biçimde ödeme yapılmaya başlandı. Artık bir vergi » toplama sistemi oluşturulması gerekiyordu. Subaylar bu vergileri devletin borcu karşılığında alıyorlardı. İlke olarak bu tür bir bağış bir hizmete karşılık olurdu. Bağışı alan herhangi bir nedenle bu hizmeti yerine getirmezse, mali hakların devri sona ererdi. Bu bağışlar, geçici ve sınırlıydı, kendisini yaratan neden sona erdiğinde geri alınabilirdi, yani daha önceki halifelerin bağışları gibi geri alınamaz ve sürekli değillerdi, devredilemez ve miras bırakılamazdı. Daha sonraları bunların dışına çıkılarak sürekli, devredilebilir ve miras bırakılabilir hale gelmiş, hizmet verilmediği halde toprak elde tutulmaya devam edilmiştir.Bu noktada, sistem bazı açılardan Ortaçağ Avrupası'nın feodal düzenine benzerlik göstermeye başlamıştı. Ne var ki farklılıklar benzerlikten daha büyüktü. Bağışı alan kişi Ortaçağ Avrupası feodal baronunun haklarına sahip değildi. Tımar topraklarının halkı üzerinde vergi toplamaktan başka bir hakkı yoktu ama bu da vergiyi toplamak için gereken gücü kullanma hakkını veriyordu. Ancak Batılı toprak sahipleri gibi adalet dağıtmazdı. Tımar topraklan içinden daha küçük tımarlar veremezdi. Özel ordu kuramazdı ama son dönemlerde bu da yapılmıştır. Batılı feodal barondan farklı olarak genellikle tımar topraklarında yaşamaz ve onu yarı bağımsız bir beylik gibi yönetmezdi.Bağıştan çok sözleşmeye benzeyen başka tür bir sisteme göre, devlet bir malikane ya da bölgeden alınacak vergileri önceden kararlaştırılan toplam bir tutara satardı. Böylece artık devlet ve memurları vergi salma ve toplama işiyle uğraşmazlardı. Bu iş, bir aşiret reisi, dini bir topluluğun başı ya da kazanç elde etmek için işe talip olan bir girişimciye verilirdi. Bu tür iltizamlar devlet ya da devlet gelirlerini toplama yetkisi olanlardan satın alınabilirdi. Mültezim hâzineye ya da anlaşmayı yaptığı kişiye, anlaşmaya varılan tutan vermekle yükümlüydü, vergiyi toplama yolu kendine bırakılmıştı. Tüm bu süreçte devlet, katılımcı değil, denetleyici olan bir vergi müfettişiyle yer alırdı. Toprağın uzun vadeli refahında, özel mülkiyet sahibinin ya da devletin doğal bir çıkan olurdu. Mültezim öncelikle kendi yatırımını geri almaya, sonra da kâr sağlamaya uğraşırdı. Genellikle iltizamlar yıllık verilirdi. Şiddetin ve kararsızlığın sürdüğü hiç de az olmayan değişim zamanlarında, toprak bağışı ya da gelir biriminin daha çok artırılması eğilimi olurdu. Bu durum, büyük ve güçlü bir toprak sahibinin sıkıntılı zamanlarda korumasını daha küçük ve zayıf komşuları üzerinde yaygınlaştırmasıyla görülürdü. Bu, bazen gönüllü bir biçimde olur, iç savaş, istila ve düzenin bozulma zamanlarında küçük toprak sahibi güçlü komşusundan yardım ister ve güvence verilen bir gelir karşılığında haklarını ona devre derdi. Zamanla bu koruma uygulaması, büyük toprak sahiplerinin küçüklerin topraklarına el koymalarına dönüştü. Bir rejimi destekleyenlerin devrilmesi ve yerlerine yenilerinin geçmesi kimi zaman çok daha köklü değişikliklere yol açtı. Böyle bir durumda, toprak ve mali birimler, yeni sahipleriyle devam edebiliyordu. Genellikle tüm birimler tekrar devletin denetimine giriyor, sonra da başka yollarla yeni kişilere tekrar dağıtılıyordu. Kiralanan devlet topraklarıyla özel mülkiyet arasındaki ayrım çok net değildi. Devlet denetiminin güçlü olduğu zamanlarda devletin gücünün genişleme yönü özel mülkiyet sahibimin aleyhine olurdu. Siyasi zayıflık ve bundan kaynaklı olarak merkezileşmenin bozulması sonucunda bireyin, devletin gücünü, hatta toprağını gasp etme eğilimleri artmıştı. Gasp ifadesi hem devlet topraklarının özelleşmesi, hem de özel toprakların devletleşmesi durumu için uygundu. Ortadoğu toplumu bağlamında kullanıldığında feodalizm gibi soyluluk ve toprak ağalığı da farklı bir biçim almaktadır. Öte yandan ara sıra kuramsal açıdan bağış, tımar ya da iltizam yoluyla toprak elde eden ve bunu babadan oğula devreden toprak sahibi bir sınıfın oluştuğu da net olarak görülmektedir. İslam hükümdarlarının genel eğilimleri, bu durumu engelleme, önleme, geri çevirme hakkı ve tüm gücün, servetin, otoritenin kabul edilmiş bir toplumsal durumdan ya da mirastan çok doğrudan devletten alınması yönündeydi. Otokrat hükümdarlar sıkça kendi iyi niyetleri yerine, toprak sahipleri gibi miras kalan servete ya da ulema gibi halkın onayına dayanan bu durumları ortadan kaldırmaya çalışmışlardır. Hükümdarlık otoritesinin bir şekilde gücünü kaybettiği dönemlerde, varlıklarını bu şekilde devam ettiren gruplar oluşmuş ve ayakta kalmış ama özellikle yeni bir fetihin ardından otoritenin yeniden güçlenmesiyle birlikte bu gruplar genelde ortadan kaldırılmış ya da statülerini kaybetmişlerdir. Bu mücadele İslam tarihinde süregelmiştir. Modem çağlara gelindiğinde bu mücadele, otokratik devletin lehine ve onu sınırlayabilecek toplumsal güçler aleyhine bir gelişim izlemeye başlamıştır. Bu durum, teknolojinin, özellikle de modern iletişim ve silahların gelişmesiyle olmuştur. Bu sayede merkezi otokrasinin karşısındaki engeller de yıkılmıştır. Teorik olarak geleneksel sistemlerde hükümdarın gücünün mutlak olmasına karşın, uygulamada çeşitli aracı otorite ve güçlerle sınırlanırdı. Modernleşme sonucu bu güçlerin sınırlanması ve otoritelerin yok olmasıyla, hükümdar sınırsız güce sahip olurken, modern diktatörlerin en küçükleri bile, Arap halifelerinin,Pers şahlarının ve Türk sultanlarının en büyüğünden daha güçlü bir denetime sahiptirler. Tiranlık konusundaki geleneksel sınırlar ortadan kaldırılmıştır. Yeni ya da yenilenen bir tür sınırlama yolunun arayışları henüz son bulmamıştır. 11. Sıkça İslamiyet'in eşitlikçi bir din olmasından söz edilir ve bu büyük ölçüde de doğrudur. İslamiyet'in ilkeleri ve başlangıçtaki uygulamaları, İran'ın sınıflı feodalizmi, Hindistan'ın kast sistemi, Bizans ve Latin Avrupa'nın ayrıcalıklı aristokrasileri gibi çevresindeki ülkelerdeki uygulamalarla kıyaslandığında gerçekten de İslam dininin eşitlik ilkesi taşıdığı söylenebilir. İslamiyet bu gibi toplumsal ve aşiret farklılıklar sistemlerini benimsememekle kalmayarak bunları kesin ve net olarak reddetmiştir. Bu konuda Kuran çok nettir Ey insanlar. Doğrusu biz sizi bir erkekle bir dişiden yarattık. Ve birbirinizle tanışmanız için sizi kavimlere ve kabilelere ayırdık. Muhakkak ki, Allah nazarında en değerli olanınız Ondan en çok korkandır. (Kuran 49 13) Hz.Muhammed'in sözleri, hareketleri ve hadislerle korunan İslamiyet'in ilk hükümdarlarının örnekleri doğum, soy, toplumsal statü, servet ve ırk ayrıcalıklarına karşı çıkarak rütbe ve şerefin ancak dindarlıkla ve İslamiyet'te erdemle kazanılacağını belirtmişlerdir. Bu düşünceler bir geçmişe sahipti. İncil'deki iyi bilinen bir paragrafta şöyle söylenir Ne Yahudi ne Yunanlı vardır, ne kul ne azatlı vardır, ne erkek ne dişi vardır, çünkü Mesih İsa'da tümünüz birsiniz. (Gal. 3 28) Daha önceki Eyub Kitabı'nda da efendi ve kölenin ortak insanlığından söz edilmiştir. (Eyub 3115) Ne var ki Museviler, Hıristiyanlar ve Müslümanlar açısından ortak insanlık, insanlar arasında belli başlı farklılıkların gözetilmesine engel değildir. Yukarıdaki Galatyalılar bölümünden alınmış cümle etnik, toplumsal ve cinsel ayrımların küçültücü olduğunu ya da yok edilmesi gerektiğini değil, bunların herhangi bir dini ayrıcalık sağlamadığım anlatmaktadır. Cümlenin son üç sözcüğü inananlar ile inanmayanlar arasındaki dini ayrımı açıkça ortaya koymuştur. Üç din de bireyin değeri, özerkliği ve her ruhun Allah için önemi konularında ısrar eder.Üçüne göre de dindarlık ve hayır işleri servet, rütbe ve soylu doğumdan daha üstündür. İnsanların eşitliği ilkesindeki görüşleri ortak olsa da, tarihsel süreçte üçü de bu eşitliği dindar, özgür, yetişkin ve erkek olmak gibi gerekli özellikleri taşıyanlarla sınırlamışlardır. Başka bir deyişle, her üçü de pek çok önemli açıdan köleyi, çocuğu, kadım ve inanmayanı aşağı görmüştür. Üçünün de bu aşağı durumun ortaya çıkması ve sonlandırılması ile ilgili kuralları vardır. Köleyi efendisi azat edebilir inanmayan gerçek dini kabuk edip inançsızlığından kurtulabilir çocuk nasılsa zamanı geldiğinde yetişkin olacaktır. Geleneksel din dünyasında bir tek kadın aşağı durumundan kurtulamaz. Üç dinin inananları açısından inanmayanların durumu kendi tercihlerinin sonucudur. Üç dinde inanmamanın ne olduğu ve algılanması ile ihtida etmeyen inanmayanın durumu arasında önemli farklılıklar bulunur. Başka konular hakkındaki farklılıklar daha azdır. Kadın ve çocuklar doğuştan böyle oldukları için statülerinin değişmesi mümkün değildir. Üç din de köle anne babanın çocuğu olarak köle doğmayı ve kölelik durumunu kabul ederler. Bu konuda eski kanunların uygulandığı Musevilik ve Hıristiyanlık'ta özgür insanların köle yapılabilecekleri bazı yollar vardır. Daha ilk başlarda İslam hukukunda ve uygulamasında özgür insanların köle yapılması kısıtlanmış ve bunlar savaşlarda ele geçirilen gayrimüslimlerle sınırlanmıştır. Her üç dinde de bu dört toplumsal eşitsizlik durumundan farklı tanımlanan ara durumlar bulunur. Köleyle özgür arasında azatlılar bulunur, başka bir deyişle, sahibi tarafından azat edilerek hukuken özgür olan kölenin eski sahibine karşı bazı görevleri ve yükümlülükleri olur. Yetişkinle çocuk arasında yeni yetmelik adı verilen hukuken sınırlı olup toplumsal bir önem taşıyan ara bir durum vardır. Kadınla erkek arasında hadım denilen ve serbestçe her iki durum arasında gidip gelebilen ara bir durum vardır. İnanmayanla gerçek inananlar arasında Allah'ın gerçeğinin tamamına olmasa da bir bölümüne sahip olanlar bulunur. Sonuncu durumda üç din arasındaki en önemli farklılıklar ortaya çıkar. Musevilikte öteki, dışarıdakidir (gentile). Bu kategoride Hıristiyanlığın ve İslamiyetin inanmayan kavramından çok Yunan barbar kavramı vardır. Engel aşılamaz değildir. Barbar Helenleştirilebilir, dışarıdaki (gentile) Musevileştirilebilir ve bu koşulda toplumun üyesi olarak benimsenirler (Levtiler 19 33-4). Ancak bu beklenen bir değişiklik değildir ve çok da gerekli olmaz. Museviler ve Helenler için yabancılar Musevi ya da Helen olmadan da faziletli olabilirler. Musevi öğretisi dürüst olan tüm insanların Cennet'te bir yeri olduğunu kabul eder. Öteki tarafta Müslümanlar ve Hıristiyanlar açısından onların inançlarından olmayanlar ve onları ihtida etme çabalarına karşı koyanlar Allah'ın sözünü ya da önemli bir bölümünü inkar etmiş olduklarından bu dünyada cezalandırılır, öteki dünyada da cehenneme giderler. Köle, kadın ve inanmayan olmak üzere üç yetişkin aşağı sınıf, kadınının durumu şüpheli görülmekle birlikte, zorunlu görevleri olan insanlardır ve aralarında çok önemli farklılıklar bulunur. İnanmayanın aşağı sınıftan olması, kendi tercihidir ve İslamiyet'i kabul ederek bu duruma son verebilir. Bu koşulda ona tümkapılar açılır. Azatlı olarak kölenin durumu da değişebilir ama bunun için hukuki bir süreçle gerekir ve en' önemlisi de, bunun olması köleye değil sahibine bağlıdır. En kötüsü, cinsiyetlerini kendilerinin de hiçbir gücün de değiştiremeyeceği kadınların durumudur. Bu üç durum arasında önemli bir başka fark daha bulunuyordu. İslam ülkelerindeki kölelik daha çok aileviydi, ekonomik değildi. Kölelerin ev ve aile yaşamı içinde bir yerleri vardı. Kölelikle ilgili kurallar Şeriat'ın iç kalesi niteliğindeki kişisel durum kanununun bir parçasıydı. Öteki tarafta gayri müslimin durumu kişisel değil, kamusal olduğu için çok daha farklı görülürdü. Buradaki sınırlama, kadın ve köledeki gibi, Müslüman evinin kutsallığını korumak için değil, İslamiyet'in üstünlüğünü Müslümanlar tarafından yaratılan toplumda ve devlette sürdürmek içindi. Bu grupların hukuki tabiyet durumuna itiraz etmek ya da değiştirmeye çalışmak özgür ve erkek Müslüman'ı Müslüman evinde kişisel otoritesi ile Müslüman devletteki komünal önceliği olmak üzere iki hassas konuda tehdit edecekti. Asil ve normal doğanlar, zengin ve fakir doğanlar, Arap ve Arap olmayanlar, beyaz ve siyah olanlar arasında kimi zaman tırmanan ve İslam kardeşliğinin gerçek ruhuna ters düşen gerilimi yok etmek için Ortaçağ'ın başlarından itibaren İslam dünyasında bir dizi dini ve toplumsal radikal hareket olmuştur. Ancak bu hareketler kadının, kölenin ve inanmayanın tabi durumlarını belirleyen kutsal ayrımları sorgulamamıştır. İki gelişme, İslami öğretinin insancıl etkisini bazı açılardan azalmıştır. Bu gelişmelerden biri Araplar'ın fethettikleri ülkelerde gördükleri Pers ve Roma uygulamalarının etkisi, daha güçlü olabilecek diğeri de haraç, fetih ve satın alma yollan ile elde w edilen köle sayısındaki hızlı artıştır. Köleler için önemli hukuki sınırlamalar vardı. Özgür insanlar için yetkili olan bir makama gidemezler, şahit olamazlardı. Bir köleye karşı işlenen suçun cezası, o suç özgür birine karşı işlendiğinde verilecek cezanın yarısı olduğu için köleler özgür insanlardan daha az sayılıyorlardı. Köleler az da olsa miras ve mülkiyet konularında birtakım medeni haklara sahipti. İslam hukukunda köle de beslenme, tıbbi bakım ve yaşlılıkta bakım haklarına sahiptir. Kadı, bu yükümlülüklerini yapmayan köle sahibine kölesini azat etmesini emredebilirdi. Köle sahipleri kölelerini aşın çalıştırmazlardı ve onlara insanca davranmak zorundaydılar. Sahibinin izniyle bir köle de evlenebilirdi. Teorik olarak özgür bir kadınla evlenmesi mümkün olmasına karşın, bu pek olmamıştır. Sahibi tarafından azat edilmedikçe kadın kölesiyle evlenemezdi. Kölelerin azat edilmesi için kanunlarca belirlenen pek çok yol vardı. Hicri 31 yılında (miladi 651-652) Mısır'daki Arap orduları ile güneydeki Nubyalılar savaştıktan sonra imzaladıkları bir ateşkesle birbirlerine baskınlar düzenlememeyi taahhüt ettiler. Antlaşmaya göre Nubyalılar, Müslümanlar'a yılda 360 köle, Müslümanlar da onlara mercimek ve et vereceklerdi. Antlaşmanın son maddesi şöyleydi 1 Müslümanlar'ın imamına yılda 360 köle verilecektir. Bu köleler, ülkenizin iyi kalitedeki köleleri olacak, kusurları olmayacak hem kadın hem erkek olacak, ne çok yaşlı ne de küçük çocuk olacaktır. Köleler Assuan valisine teslim edilecektir. Bir Müslüman'ın kaçak bir kölesini barındırır ya da bir Müslüman i veya bir zimmiyi (korunan gayri müslim) ya da Müslümanlarla şehrinizde kurduğu camiyi yıkmaya ya da 360 köleyi vermemeye kalkışırsanız antlaşma geçersiz olacak. En iyi yargıç olan Allah aramızdan birini seçene dek savaşmayı sürdüreceğiz. Kimi kaynaklarda bu antlaşmada valinin özel kullanımı için kırk köle daha eklendiğinden söz edilir. Antlaşmanın gerçekliği şüpheli olmakla birlikte, antlaşma pek çok hukukçu tarafından geçerli kabul edilerek Nubya'nın Müslüman imparatorluğu dışında -haraç vererek- kalması için karşılıklı çıkarları gözetmek için kullanılmıştır. Müslüman topraklarına köle alınması ve kölelere bedensel zarar verilmesi Müslüman kanunlarınca yasakladığı için ülke içinden elde edilebilecek köle ve hadım sayısı sınırlıydı ama Müslüman topraklan dışından ikisini de ithal etmek mümkündü. Nubya bunun için iyi bir kaynaktı. Köleler birçok amaçla kullanılırlardı. İslam dünyasında ekonomi, Helen-Roma dünyasındaki gibi öncelikle köleliğe dayalı değildi. Tarım büyük oranda özgür ya da yarı özgür köylülere, sanayi de özgür zanaatkarlara dayalıydı. Ancak birkaç istisna vardı. Bazı ekonomik projelerde çoğunluğunu siyah Afrikalılar'ın oluşturduğu kölelere çok sayıda rastlanırdı. İslami-yetin başlangıç yıllarında Güney Irak'tâki tuz havzalarının kurutulmasında siyah kölelerin kullanıldığı anlaşılmaktadır. Kötü koşullar nedeniyle bir dizi köle isyanı çıkmıştır. Siyah köleler, Sudan ve Yukarı Mısır'daki altın, Sahra'daki tuz madenlerinde de kullanılmıştır. Kölelerin kullanıldığı başlıca yerler ev işleri ve askerlik olmuştur. Evlerde, saraylarda, camilerde çoğunlukla siyah köleler hizmet etmişlerdir. İslam ordularında asker olarak genellikle beyaz köleler hizmet etmişlerdir. İslam dünyasının haremlerinde cariye ya da hizmetçi olarak her etnik kökenden çok sayıdaki köle kadın iki görev arasında her zaman açık bir fark olmaksızın hizmet etmişlerdir. Köle kızlardan bazdan eğitilmiş, bir bölümü şarkıcı, müzisyen, dansöz olarak yetiştirilmişlerdir. Bunlar çoğunlukla sıradan halka değil, seçkinlere ait olmuşlardır. Hükümdarın hareminde bulunanlar ve gözde olanlar, hatta hükümdarların anneleri olanların perde arkasında da olsa zaman zaman devlet işlerinde önemli rolleri olmuştur. yy'da sömürge imparatorluklarında ve XX. yy'da bölgedeki egemen devletlerde ortadan kalkmıştır. İslamiyet ile birlikte kadınların eski Arabistan'daki genel durumlarında pek çok iyileşmeler olmuş, mülkiyet ve başka haklar kazanmışlar, kocalarının ya da sahiplerinin kötü davranıştan karşısında bir ölçüde korunma elde etmişlerdir. İslamiyet, putperest Arabistan'da geleneksel bir uygulama olan kız çocukların öldürülmesini yasaklamıştır. Öte yandan kadınların durumu güçsüz kalmış, davranışlar ve göreneklerle değişip itici gücünü kaybeden İslamiyet'in özgün mesajı, başka açılardan olduğu gibi bu konuda da kötüye gitmiştir. Kanunen geçerli olan çok eşlilik, dört kadınla sınırlanmıştır ama güçlü ve zengin olanlar dışında nadiren uygulanmıştır. Ancak evlilik genellikle kanunen cariyeyle tamamlanmıştır. Evlenmemiş olan köle kadınlar sahibinin emrinde olurdu. Özgür olan bir kadın, erkek köle sahibi olabilir ama üzerinde herhangi bir hakka sahip olamazdı. Fıkıhçılar tarafından kadın, kendi haklan olan bir birey gibi değil, aile içinde sahip olduğu rolleriyle, anne, kız kardeş, kız çocuk ya da eş olarak tanımlanmıştır. Kadına birtakım haklar tanınmış, mülkiyetle ilgili bazı konularında erkekle eşit olmuştu. Kadına dini suçlar için verilen cezalar biraz daha hafif olur, örneğin dinden çıkarılma suçuna idam değil hapis ve kırbaçlanma cezalan verilirdi. Ama kadınların bu durumu fıkıh uzmanları açısından ayrıcalıklı değil, aşağı konumda olduklarını gösterirdi. Kadın da köle ile zımmi için olduğu gibi kanunlarca bazı alanlarda küçük görülürdü. Örneğin bir kadın dava için şahitlikte ya da mirasta bir erkeğin yansına eşdeğer kabul edilirdi. Hoşgörüye sahip inanmayanlar, İslam devletinde hoşgörü-len ve korunan gayri müslim tebaa için kullanılan hukuki terimlerle zımmi ya da ehl-i zimma, anlaşma insanı olarak aldırılırdı. Bu kişiler, Hıristiyanlar, Museviler ve Doğu'da Zerdüştiler idi. Bu kişilerin statülerini belirten zimma, Müslüman hükümdar ile gayri müslim toplumlar arasındaki bir anlaşma sayılırdı ve bu anlamda aslında bir kontrat idi. Kontrata göre zimmiler, bazı toplumsal sınırlamaları ve Müslümanlar'dan alınmayan cizye vergisini kabul ederek İslamiyet'in üstünlüğünü ve Müslüman devletin hakimiyetini tanımışlardı. Karşılığında da can ve mal güvenliği, dış düşmanlardan korunma, ibadet özgürlüğü ve işlerini yürütmek için oldukça geniş bir iç özerklik kazanmışlardı. Bunların sonucunda zimmilerin durumları kölelerden oldukça iyi ancak önemli açılardan özgür Müslümanlar'dan oldukça kötüydü. Zimmi toplulukları kadınlarla ilgili kendi kurallarına sahipti. Musevi hukukunun İslam topraklarındaki yorumu ve uygulamasında çok eşlilik kabul edilmiş, ancak cariyelik durumu yasaklanıp cezalandırılmıştır. Bütün topluluklardaki uygulanışıyla, Hıristiyan hukukunda ikisi de yasaklanmış ve bu suçları işleyenler aforoz edilmiş ya da başka cezalar almışlardır. Kadın, köle ve inanmayanların aşağı statülerini düzenleyen hukuk kuralları daima İslamiyet'in yüksek ahlaki ve dini ilkelerine uygun olurdu. Toplumsal gerçekleri açısından her üçü de çoğunlukla hukuk kurallarından oldukça iyi durumdalardı. Müslümanlar'dan aşağıda olmalarına karşın, büyük servetleri, ekonomik güçleri ve nadiren de olsa siyasi güçleri olan zimmiler vardı. Erkeklerden aşağıda olmalarına karşın, evlerinde, pazarda ve sarayda otoriteleri olan kadınlar vardı. Özgür insanların altında olmalârına karşın, yüzlerce yıllık İslam tarihinde köle askerler, köle subaylar, köle valiler, köle hükümdarlar bile olmuştur. İslam tarihinde, modem çağ öncesindeki dönemde gayri müslim tebaanın durumu hukuk kurallarının tanımladıklarından oldukça iyiydi. Hukuk kuralların sıklıkla tekrar düzenlenmesinden sınırlamaların kesin ya da düzenli olarak uygulanmadığı anlaşılmaktadır. Genellikle Sünni yönetimindeki zimmilerin durumları, öteki mezheplerin yönetimindekilerden daha iyi olmuştur. Pek çok sultan ve halifenin yönetiminde, Museviler de, Hıristiyanlar da İslam imparatorluklarının yönetiminde idari görevlerde bulunmuşlardır. Genel olarak böyle istihdamların karşısında olunmadığı görülmektedir. Bazen Hıristiyan devlet memurlanna karşı kampanyalar düzenlendiği, bazı şiddet olayları gerçekleştirildiği olmuştur ama bu gibi durumlara nadiren rastlanmış, genellikle de bunlar zimmi memurların aşın ve rahatsız eden güç kullanımlarından kaynaklanmıştır. Ne var ki zimmilerin aşağı statüde olduklarını unutmalarına izin verilmezdi. Müslüman mahkemelerinde şahit olamazlar, kadın ve kölelerde olduğu şekilde, tazminatla ilgili konularda Müslümanların yansı değerinde kabul edilirlerdi. Müslüman kadınlarla evlenirlerse cezalan ölüm olurdu. Öte yandan, Müslüman erkeklerin gayri Müslim kadınlarla evlenmeleri serbestti. Zimmilerin kıyafetlerine de sınırlamalar getirilmişti ve üzerlerinde durumlarını tanımlayacak işaretler bulundurmak zorundaydılar. Yalnızca katır ve eşeğe binebilirler ata binemezlerdi. Kanunlara göre ibadethanelerini tamir edebilirler ama yenilerini yapamazlardı. Bu sınırlamaların daima sıkı bir biçimde uygulanması söz konusu değildi ama her an konu edilebilirlerdi. Zimmiler çok zengin olabilirlerdi ama bu zenginliğin sağladığı siyasi ve toplumsal avantajlardan faydalanamazlar ve zenginliklerini, siyasi amaçlarına ulaşmak için birtakım entrikalarda kullanırlarsa, sonuçta kendileri de İslam devleti ve toplumu da zarar görürdü. İslam devletlerindeki özgür, erkek Müslümanlar geniş fırsat özgürlüklerine sahiplerdi. Fatihlerce eski imparatorluklara yayılan İslam dini, devrimci ve çok büyük toplumsal değişikliklere yol açmıştır. İslami öğretiye göre, monarşi de dahil, soydan geçecekler türlü ayrıcalık reddedilirdi. Bu eşitçilik anlayışı birçok açıdan değiştirilip çarpıtılmış olmasına karşın, yine-de soyluların ortaya çıkmasını engellemiş ve liyakat ile amacın ödüllendirileceği beklentisindeki bir toplumu koruyacak denli güçlü kalmıştır. Eşitlikçiliğe Osmanlı döneminin ilerleyen zamanlamada bir ölçüde kısıtlama getirilmiştir. Devlet hizmetinde kölelerin kullanılmasına son verilmesiyle toplumsal hareketliliğin yukarıya doğru çıkış yolu kapanmış, ulema ve ayan gibi ayrıcalıklı gruplar da yeni gelenler için olanaklara sınırlandırma getirmişlerdir. Genellikle tarihçiler yalnızca güçlü, zengin ve bilgili kişilerle ilgilendikleri ülkelerin, ulusların ve çağların tarihini yazarken yalnızca ayrıcalıklı birkaç bin kişiyi ele aldıkları ve büyük halk kitlelerini göz ardı ettikleri şeklinde eleştirilirler. Aslında bu eleştiri bir bakıma haklıdır ancak bunda tarihçilerin bir suçu yoktur. Roman yazarının tersine tarihçinin elindeki malzeme kısıtlıdır. Çünkü çok daha yakın bir zamana kadar, bazı ülkelerde bugün bile, güçlü, zengin ve bilgili kişiler veya bunlar için çalışanlar yazabiliyor, böylece de kitaplar, belgeler, yazıtlar ve tarihçinin geçmişi anlatmak için aradığı başka izler, sadece bu kişilerin arkasında kalıyordu. Burada da bazı istisnalar bulunur. Son zamanlarda tarihçilerin çeşitli yerlerden toplayıp bir araya getirdikleri bilgiler sayesinde, az da olsa sessiz kitlelerin tarih ve deneyimlerine ışık tutulmuştur. Helen-Roma dünyası, Hıristiyan Avrupa ve bir ölçüde de Osmanlı İmparatorluğu halk sınıflarının tarihi açısından ilerlemeler olmuştur. Ama henüz Ortaçağ İslamiyet tarihi açısından bu araştırmalara başlanamamıştır. Şehir ve şehirli nüfusla ilgili birtakım konular hakkında, toplumsal tarih yerine daha çok ekonomik tarih açısından birtakım araştırmalar yürütülmüştür.Ortaçağ İslamiyeti'ndeki sıradan insanların günlük yaşamıyla ilgili tarih, yayınlanmış birkaç makale ve genelde başka konularda yazılmış kitapların bazı bölümlerinden ibarettir. XV.yy'dan itibaren Osmanlı'nın taşra ve imparatorluk arşivleri şehirlerde ve de köylerde yaşayan sıradan insanların günlük yaşanılan hakkında oldukça ilginç ve zengin bir kaynak olmuştur. Bu durum Ortaçağ açısından imkansız olmamakla birlikte çok zordur. Osmanlı İmparatorluğu veya Avrupa devletlerinin arşivleriyle karşılaştırılabilecek arşivler yoktur ama yine de, çoğunluğu Mısır'da bulunan önemli sayıda belge bugüne dek kalmıştır. Edebiyatın bazı türleriyle yorumlanıp desteklenen bu belgeler sayesinde hassa nın (özel kişiler ya da seçkinler), amme nin (sıradan insanlar) yaşantılarıyla ilgili bilgiler öğrenilebilmiştir. Ortaya çıkan etkin ve çok çeşitli şehir nüfusun önemli bir kesimini çeşitli ekonomik düzeylerdeki esnaf ve zanaatkarlar oluşturmaktaydı. Çoğunlukla ırk ya da din açısından homojen olmadan loncalarda birleşmişlerdi. Bazen de şehirde kendilerine ayrılan yerlerde yaşıyorlardı. Hassa'nın parçalarından olan askeri, siyasi ve dini kurumlardaki daha aşağı sınıftan olan, daha az ücret alanların yaşam şekilleri ve standartları seçkinlerin değil, sıradan halk kitlelerinin özelliklerini taşıyordu. Toplumsal düzeni, bazıları ordunun askeri birimleri, çoğunluğu şehir halkından yerel olarak toplanmış birimlerden oluşan çeşitli polis güçleri sağlıyordu. Bu polis güçlerinden ases ler gece bekçileri ve ahdath genç çıraklar arasından toplanan bir tür milis gücüydü. Bu polis güçlerinin işleri oldukça zordu. Bugüne gelebilmiş az sayıdaki Arapça belge, Ortaçağ İslamiyeti'ndeki yeraltı dünyasının davranışları, ahlak kurallan ve dilleriyle -ilgili bilgi vermektedir. Katil, hırsız, yankesici, dolandırıcı gibi suçlular bunlardan bazılarıydı. Bazdan da meddah, cambaz, hokkabaz ve başka gösteri sanatlarındaki kişilerdi, gezici vaızlar ve profesyonel öykücüler de bunların arasında sayılabilir. Halkın büyük bir bölümüne tek sağlık bakımını sağlayan, hem hekimlik, hem dişçilik, hem de eczacılık ve ruh hekimliği yapan sahte doktorlar da bunlardandır. Büyü, falcılık ve muska yazıcılığı yapanlar da vardı. Bazıları da büyük halk kitlelerinin gereksinimlerini karşılayacak basit ve ucuz ürünleri satan gezici satıcılardı. Dilenciler, kaynaklarda en sık geçen ve en dikkat çekici olan gruptur. Dilencilerin, dindarların sadaka vererek dini görevlerini yerine getirmelerine olanak tanımaları açısından dini bir işlevleri de vardı. Dilenciler mesleklerini yapmak için, kaynaklarda sevgiyle dile getirilen çeşitli hilelere başvuruyorlardı. Ortaçağ Avrupası'ndaki derbeder insanlarla ilgili daha çok belge bulunmaktadır ve daha ayrıntılı araştırmalar yapılmıştır ama Ortaçağ İslamı'ndakiler için bu yapılamamıştır. Arap kültüründe dilencilerin bile şiirleri olmuştur. Aşağıdaki şiir X.yy'da klasik tarzda yazılmıştır 2 Biz delikanlıyız ve karada ya da denizde önemli olan yalnızca biziz. Çin'den Mısır'a ve Tanca'ya kadar herkesten haraç toplarız. Bir yer bize çok sıcak gelince hemen başka bir yere gideriz. İslam toprakları ya da kafirlerinki fark etmez dünyanın tamamı bizimdir. Bu yüzden yazı karlı ülkelerde geçirir, kış gelince de hurmaların yetiştiği yerlere gideriz. Biz dilenciler tarikatındanız ve hiç kimse haklı gururumuzu inkar edemez. Eşkiyalar, ıssız dağlarda ve çöl yollarında zengin kervanların yolunu kesen özel bir gruptu. Bazıları basit eşkiyalardı ve böyle görülüp kabul edilirdi. Gösterdikleri toplumsal tepki nedeniyle bazı eşkiyalar da, bir tür popüler ve hatta edebi kült unsuru haline gelmişlerdir. Eski Arabistan'daki suluk adı verilen (çoğulu saalik) eşkıya şairler ' bunların örneklerindendir. Korumasından yoksun olarak aşiret sistemi dışında yaşayan salik, Ortaçağ ve modem çağ edebiyat tarihçilerinin beğenisini kazanmış bir şiir türü yaratmışlardır. Toprağı olmayan köylüler, terhis olmuş askerler, din okullarından mezun işsizler ve tatmin olmamış daha başkalarının oluşturduğu Celaliler, başarı ve ün elde etmişler bazı liderleri de Anadolu folklorunda yer almışlardır. Tarihi bellek suçlamayı ya da unutmayı tercih ettiği başka direniş türlerine pek de sıcak davranmamıştır. Kimi zaman kölelerin efendilerine karşı ayaklanmaları bunun örneklerindendir.Ortaçağ'ın başında Irak'taki tarım projelerinde çalıştırılan Doğu Afrikalı kölelerin ayaklanmaları bunlardan en önemlisidir ve 868-883 yılları arasında on beş yıl devam etmiştir. İmparatorluk ordulârını yenen isyancılar, Bağdat'taki halife için bir süre önemli bir tehdit durumundaydılar. Mısır'da da 1446'da köleler kölelere karşı ayaklanmışlardır. Tarihçiler o yıl Kahire dışındaki odaklarda Memluk efendilerinin adarına bakan beş yüz zenci kölenin silahlanarak ayaklandıklarını kaydetmişlerdir. Mısır tarihçilerinin anlattıklarına göre bu köleler kendi küçük devletlerini ve hükümdarlıklarını kurmuşlardır. Sultan unvanım verdikleri liderlerini bir tahta oturtmuşlar ve yakınındakilere de Memluk sultanının yüksek memurlarının unvanlarını vermişlerdir. Siyasal ve toplumsal açıdan İslami düzeni tehdit eden ayaklanmalar, daha çok amaçlarına dini açıklamalar getiren ama genellikle ekonomik ve toplumsal doyumsuzluklar nedeniyle yapılmış -halk başkaldırıları olmuştur. Hariciler, İslam devletinin gittikçe güçlenen otokratik kimliğine başkaldırmalar ve özgürlüklerine ve onurlarına bir müdahale olarak kabul ettikleri her çeşit otoriteyi reddeden Arap ya da öteki göçerlerin desteklerini almışlardır. Daha barışçı olan Sofi tarikatları bile halktan aldıkları destekle yaygın ve tehlikeli ayaklanmalarda bulunmuşlardır. Ortaçağ İslamiyeti, popüler görüşün tersine, kırsal ya da çöl uygarlığı değil, şehir uygarlığıydı. Tarih geleneği, edebiyatı ve kanunları ile şehirli sorunları ele alınmış ve şehir durumları tartışılmıştır. Yalnızca Osmanlı arşivleri günlük köy yaşamı hakkında bilgi vermektedir. Edebiyata köy yaşantısının girmesi,özellikle de köy edebiyatı daha sonraki zamanlarda görülmektedir. Toprağın kullanılması, kiralanması, teknoloji ve sulama gibi konularda az da olsa bilgiler bulunmasına karşın, Ortadoğu tarihinde nüfusun büyük bölümünü oluşturan köylüler hakkındaki bilgiler oldukça azdır. Toprağı gerçekten işleyen köylüler, çalışmalarının meyvelerinden faydalananlardan ayrı olarak sessiz olanlardır. Duygu ve düşünceleri, edebiyatta ve bölgenin tarihini anlatan kaynaklarda bulunmaz. Kimi zaman köy kökenliler tüccar, ulema, toprak sahibi, memur ya da subay olarak toplumun üst katmanları katına çıkarlar ve köylü kimlik ve görüşlerini terk ederler. Yalnızca birkaç isyan lideri ve eşkiyanın halkla ilişkisi devam etmiştir ama onlarla ilgili de fazla bilgi yoktur. Bugün eskiden olmadığı kadar iletişim aracı olduğu halde bile, bu ülkelerdeki köylülerin görüşlerine ulaşabilmek bir hayli zordur. Köylülerin duygu ve düşüncelerini yansıtan en önemli araçlar atasözleri, folklor ve halk edebiyatıdır. Osmanlı arşivlerindeki pek çok kaynak, köylülerin şikayet, tartışma, soruşturma ve kararlarıyla yaşamları hakkında bilgi vermektedir. Köyün hemen ötesinde, Ortadoğu ülkelerinin çoğunda çok yakınında, yiyecek, giyecek ve ulaşım için hayvan yetiştirerek geçimlerini sağlayan göçebe aşiretlerin yaşadığı çöl bulunur. Kuzey Afrika'daki ve Güneybatı Asya'daki Bedevi Araplar, Anadolu, İran yaylaları ve Orta Asya'daki göçebe Türk ve İran aşiretleri, Kuzeydoğu Afrika'daki göçebe Berberiler'in ekonomide, dolayısıyla da devlette önemli yerleri olmuştur. Şehirleri ve köyleri yöneten çeşitli hükümetlerin göçebeleri hakimiyet altına almaya çalışmalarına karşın, onlar hayvan yetiştiriciliği ile tarım arasındaki karakteristik farklılık yüzünden kendi farklı yaşam biçimlerini sürdürmüşlerdir. Devlet güçlüyken göçebeler sakin olmuşlar, devlet güçsüzleşince de bağımsız olmuşlar, köyleri, vahaları basmışlar, kervanları yağmalamışlar ve önceden tarım arazisi olan topraklarda hayvanlarını otlatmışlardır. Bazen de gerçek İslamiyet'e dönülmesi gerektiğini söyleyen yeni bir din hocasından etkilenmiş ve yerleşim yerlerini ele geçirerek yeni hanedanlar ve krallıklar kurmuşlardır. VII.yy ortalarında kurulan İslam imparatorluğu ile birlikte Ortadoğu'daki hakim din İslamiyet olmuştur. Önceleri fatihler, yöneticiler ve yerleşimcilerin oluşturduğu küçük bir azınlığın dini olmuş, eski Bizans ve Pers topraklarında yaşamakta olan nüfusun çoğunluğu eski dinlerine sadık kalmışlardır. Ne zaman ve nasıl olduğu bugün de bilinmiyor olmakla birlikte, çoğunluk haline gelen Müslümanlar, bölgenin büyük kısmında yayılmaya devam ederek, çoğunluklarını bugüne dek korumuşlardır. Müslüman olmayanların yaşaması yasak tek bir bölge olmuştur. Hadislerden anlaşıldığına göre, Halife Ömer'in yayınladığı bir fermanda, Müslümanlar için Hz. Muhammed'in memleketi olan Arabistan'da yani Kutsal Topraklarda yalnızca İslam dininin var olabileceği, Museviler'in ve Hıristiyanların bu topraklardan gitmeleri gerektiği belirtilmiştir. Ne var ki, bu ferman Güney Arabistan'ı kapsamamıştır ve oralarda Hıristiyanlık yüzlerce yıl, Musevilik de günümüze dek var olmuştur. Müslümanların yönetiminde ya da etkisindeki Müslüman olmayan toplulukların kaderleri, başka bölgelerde farklı olmuştur. Güneydeki Habeşistan ve kuzeydeki Gürcistan ile Ermenistan gibi İslam İmparatorluğu'nun eteklerindeki bazı ülkeler Hıristiyan karakterlerini korurken, bazıları bağımsızlıklarını bile koruyabilmiştir.Hıristiyan Kiliseleri'nin Mısır'da ve Mezopotamya'da sayıları giderek azalsa da, ayakta kalmaya devam edebilmişler, gerçek inancı zorla benimsetmeye çalışan Bizans'tan kurtularak bazı faydalar bile sağlamışlardır. Diğer taraftan Kuzey Afrika ise Hıristiyanlık sona ermiştir. Orta, doğu ve batı eyaletlerde yaşayan Musevi topluluklara Hıristiyan yönetimindekinden çok daha iyi bir konuma gelmelerini sağlayan, Hıristiyanlara eşit bir statü verilmiştir. Zerdüştiler'in durumları ise, Hıristiyanlar gibi yurt dışında güçlü dostlarının teşviki ve Museviler'in ayakta kalma yetenekleri olmadığı için iyice kötüye gitmiştir. Bunlardan Hindistan'a kaçan bir bölümü, Parsiler adı verilen küçük bir topluluk olarak bugüne dek gelmişlerdir. İran'daki dindar Zerdüştiler küçük bir azınlık haline gelmişlerdir. Müslüman yönetiminin ilk yüzyıllarında, devlet gücü ve yerleşik bir ruhban sınıfı disiplinine daha az bağımlı olan muhalif Zerdüşti grupların, İran'ın kültürel, toplumsal ve de siyasi tarihinde rolleri olmuştur. İnançları Ortadoğu'da ve Avrupa'da Müslümanlar ile Hıristiyanlar'ın zulmünden kaynaklanan ve her üç dinden de taraftar bulmayı sürdüren Maniciler, bu grupların en önemlisidir. Klasik halifeliğin merkezi durumundaki Kuzey Afrika ve Güneybatı Asya'da bölgenin eski kültürlerinin yoğun etkisinde bulunan, Müslüman olmayan azınlıklar sayesinde zenginleşen, ancak kendi belirgin ve tanınabilir karakterinin yaşam biçimini, felsefesini, edebiyatını, bilimini, sanatlarını etkileyen ve Müslüman olmayan azınlıkların yaşamlarında bile açıkça görünen bir İslam uygarlığı doğmuştur. Arapça olan İslam sözcüğü, inananın Allah'a teslim olması anlamındadır ve aynı kökten türeyen Müslüman sözcüğü de teslim olma eylemini yapan kişi anlamına gelir. Bu sözcük, daha eski çağlarda, Arapça ve-öteki Sami dillerde, bütünlük anlamı taşımaktadır. Dolayısıyla Müslüman kendini tümüyle yalnızca Allah'a veren kişidir. Müslüman geleneğinde Hz. Muhammed'in görevi bir yenilik değil, süreklilikti ve çok tanrıcılık ile tek tanrıcılık arasındaki uzun mücadelenin yeni ve artık son aşamasıydı.Hz. Muhammed, Müslümanlar için kitabı olan peygamberlerin sonuncusuydu. Hz. Muhammed, Tevrat, Mezmurlar ve İncil kitaplarını getiren Hz.Musa, Hz.Davud, Hz.İsa peygamberlerin en büyüğü ve sonuncusuydu. Getirdiği Kuran eski vahiylerin tümünün üstündeydi ve onları tamamlıyordu. Müslümanlığa göre Musevilik ve Hıristiyanlık başlangıçta gerçek dinler olarak ortaya çıkmıştı, aynı misyon ve vahiylerin daha önceki aşamalarıydı. Hz.Muhammed, Allah'ın elçisi olduktan sonra eski vahiyler geçersiz olmuştu, gerçek artık onun bildirisindeydi. Onun kitabında bulunmayanlar gerçek değildi ve bunun nedeni eski kitapların değersiz koruyucularınca çarpıtılıp yozlaştırılmasıydı. İslam sözcüğü, bugün başka anlamlarda da kullanılmaktadır. Müslümanlara göre dünyanın yaratılmasından itibaren var olan tek gerçek din anlamına gelir. Buna göre de Adem, Hz.Musa, Hz.Davud, Hz. İsa ve ötekilerin tümü Müslüman'dır. Ancak vahiylerin eski aşamalarında bulunan inananlar farklı adlarla yaşadıkları için İslam daha genel anlamda son aşama olan Hz. Muhammed ve Kuran ile sınırlıdır. Burada bir anlam farklılığı bulunmaktadır. İslam teriminin birincil anlamı Hz. Muhammed'in Kuran aracılığıyla getirdiği, sonraki nesillerin görüş ve uygulamalarıyla öğrendiği din demektir. Giderek sonraki nesillerin Hz. Muhammed'in öğrettikleri ve ona atfedilen hadislerle geliştirdikleri karmaşık din bilimi, hukuk ve görenek sistemi anlamım kazanmıştır. Müslümanların Şeriat adını verdikleri kutsal kanunu ve kelam adım verdikleri İslami teolojiyi kapsar. Genel anlamda İslam özellikle de Müslüman olmayanların kullanımında Hıristiyanlık yerine, Hıristiyan dünyasının karşıtıdır ve Müslüman inanç ve toplumunun himayesinde gelişen büyük zengin uygarlığı ifade eder. Bu anlamıyla İslam Müslümanların neye inandıklarını veya inanmalarının beklendiğinden çok, aslında ne yaptıklarını, yani, tarihten anlaşıldığı kadarıyla ve bugünkü haliyle İslam uygarlığını anlatmaktadır. Cami dünyasında (mosque) sözcüğü, Hıristiyan konuşulan dillerin tümüne Müslümanların ibadet ettikleri yer anlamına gelen bir sözcük olarak çeşitli biçimlerle ve farklı yollarla girmiştir. Arapça'da secde edilecek yer anlamına gelen mescid sözcüğünden gelmiştir ama bu Hıristiyan kilisesinin Müslümanlıktaki karşılığı değildir. Cami bir bina, ibadet edilecek yer, hem de toplanılacak ve çalışılacak bir yerdir. Cami, Müslümanlık'ta asla kendi özel yapısı, hiyerarşisi, yetki alanı ve kanunları olan bir kurum anlamında kullanılmamıştır. İslamiyet'in başlangıç yıllarında bir bina bile değil, müminlerin beraber namaz kılmak için toplandıkları bir yerdi. Namaz evde,' kamuya ait binalarda, dışarıda ve fetihlerin ilk zamanlarında fethedilen yerlerdeki başka dinlere ait, paylaşılan veya fatihlerin el koydukları ibadethanelerde de kılınabilirdi. Bu şekilde ilk kez Şam'daki Aziz Yuhanna Kilisesi Arap fatihler tarafından önce paylaşılmış, sonra da ele geçirilip değiştirilmişti. Bundan yüzyıllar sonra da Konstantinopolis'teki büyük Ayasofya katedrali imparatorluk camisi haline getirilmişti. Binanın kubbesinin üstüne bir hilal ve dört köşesine dört minare yapılmış, binanın içindeki Hıristiyan resimleri ve sembolleri kaldırılmış veya üzerlerine Kuran ayetleri yazılmıştır. Caminin içi basit ve sade olur. İmamın görevi yalnızca duada önderlik etmektir, başka bir dini görevi yoktur. Bu görevi süreci bilen her Müslüman yapabilirdi, ancak uygulamada imamlık sürekli bir meslek makamı haline gelmiştir.Mimber ve mihrap caminin içindeki en önemli yerlerdir. Genellikle büyük camilerde bulunan mimber, Cuma namazlarında kullanılan yüksek kürsüdür. Mihrap, Müslümanların namaz kılarken döndükleri kıble yönündeki duvarda bulunan girintidir ve duvarın tam ortasında bulunduğu için binanın simetri çizgisini belirler. Müslümanlar'ın toplu namazları Yaratıcı'ya gösterilen disiplinli ve toplu bir boyun eğme şeklidir.Namazda drama ve esrara, müzik ya da şiir yer almaz. Puta tapmaya benzer bir küfür olarak görülen heykel özellikle reddedilir. Müslüman sanatçılar, heykel yerine soyut ve geometrik çizimleri tercih etmiş ve süslemelerini yazının yaygın ve sistematik bir şekilde kullanımına dayandırmışlardır. Caminin duvarlarım ve tavanını süsleyen yazılar, Allah'ın, Hz. Muhammed'in, ilk halifelerin isimleri, besmele ve Kuran ayetleridir. Müslümanlık'ta Kuran'ın metni kutsaldır ve onu yazmak ve okumak da ibadettir. Kullanılan çok çeşidi yazı biçimleri, hat sanatı ustalarının ellerinde çok zarif bir güzelliğe erişmişlerdir. Müslüman ibadetinin ilahileri, müziği ve ikonları olan bu dekoratif metinler, hem Müslüman estetiğinin hem de Müslüman dindarlığının anlaşılmasının anahtarlarıdır. Minare, caminin en çok bilinen ve karakteristik dış kısmıdır. Genellikle ayn bir yapı şeklindeki minarenin en üstünden müezzin (Arapça'da mu'adhdhin) müminleri namaza çağırır ve bu çağrı Müslüman dünyasının birliğini ve çeşitliliğini belirler. Kalabalık sokaklar ve'pazar yerlerinde yükselen minare, müminler için bir uyarı ve işarettir. Dini ve toplumsal sembolü her yerde aynı olsa da, İslam'ın her büyük bölgesinin kendi minare stili vardır ve çoğunlukla da, Babil kuleleri, Suriye'nin kilise kuleleri, Mısır'ın fenerleri gibi aralarında dini olmayanların da bulunduğu daha eski bir yapıyı andırır. Başka bir açıdan, özellikle yeni garnizon şehirlerinde Müslüman toplumu ve devletinin merkezi olan İslam camisi, Roma forumunun ve Yunan agorasının karşılığıdır. Yalnızca vaiz ve namazı kıldıran kişinin yer olmayan caminin mimberi, aynı zamanda memurların atanması ve görevden alınması, yeni hükümdar ya da valilerin başa gelmesi, savaş, fetih gibi önemli olayların duyurulduğu ve önemli bildirilerin yapıldığı bir platformdur. Garnizon şehirlerinde cami, hükümet binaları ve yerleşim mahalleleri bir tür kale gibidir ve genellikle mimberden önemli açıklamaları hükümdar ya da vali yapardı. İlk çağlardan itibaren İslamiyet'in egemenliğinin simgesi olarak mimberdeki konuşmacının elinde bir kılıç ya da asa olurdu eğer o yer saldın sonunda düşmüşse kılıç, koşullu teslim olmuşsa asa bulunurdu. Zamanla karmaşık bir duruma gelen Müslüman toplumu ve devletinde caminin siyasi rolü azalsa da tamamen yok olmamıştır. Yeni bir halifenin tahta çıkışı gibi önemli olaylar, yine mimberden duyuruluyor ve hükümdar ya da valinin adının anıldığı hutbe siyasi önemini koruyordu. Hutbede adın anılması İslamiyet'te siyasi otoritenin önemli işaretlerindendi. Kuran'ın en çok yinelenen bir ayetinde Müslümanlar'a Allah'a, onun Peygamberine ve amirlere itaat etmeleri buyurulur (4 59). Bu ayet, hadislere Kuran'a eşit bir otorite tanıdığı şeklinde yorumlanmış ve nesiller boyu Hz. Muhammed'in görüşleri ve uygulamalarını anlatan hadisler ağızdan ağza aktarılmış,sonra da büyük derlemeler şeklinde yazılmıştır. Ancak bunların çok az bir kısmı Müslümanlar tarafından güvenilir olarak kabul edilir. Ortaçağlardaki Müslüman araştırmacılar bazı hadislerin doğruluğunu sorgularken, bunu modem araştırmacılar daha radikal şekilde yapmıştır. Öte yandan, Müslümanlar hâlâ standart derlemelere Kuran'dan sonra ikinci derecede saygı gösterirler. İslamiyet'in kutsal kanunu Şeriat, Kuran ve hadislerden oluşur. Yüzyıllardır ilahiyatçıların ve hukukçuların sevgiyle oluşturdukları bu görkemli kanunlar, İslamiyet'in entelektüel başarılarının en önemlilerin biri ve İslam uygarlığının dehası ve karakterinin en iyi simgesi niteliğindedir. Avam Kamarası'nın görevinin kanunları çıkarmak ve suçlulara verilecek cezalan belirlemek olduğu açıklandığındaki şaşkınlığını dile getirmiştir. Mirza okurlarına İngilizler'in Müslümanlar'ın tersine gökten inme ilahi bir dini kabul etmedikleri için zamanın, durumun ve yargıçların deneyiminin gereklerine uygun şekilde kendi kanunlarını oluşturmak zorunda kaldıklarını belirtmiştir.1 Teoride îslami hukuk sistemi, gezginin anlattığı İngiltere izlenimlerinden oldukça farklıydı. Allah'ın vahiy yoluyla bildirdiği, Kuran'da ve hadislerde yer alan ve sonra da ilahiyatçı ve hukukçuların tarafından genişletilerek yorumlanan kanun, Müslümanlar için geçerli olan tek kanundu. Hukukun Allah tarafından yaratılıp Peygamber tarafından açıklandığının kabul edildiği yerde din bilimciler ve hukukçular aynı mesleğin farklı dallarını izliyorlardı. Devlet memuru olmayan, özel kişiler olan Şeriat uzmanlarının kararları ne resmen bağlayıcı ne de ittifakla alınmış olurdu. Devlet tarafından atanan kadı, mahkemesinde adalet dağıtırdı. Kadının görevi kanunu yorumlamak değil, uygulamaktı. Bu görev müftünündü ve onun fetva olarak adlandırılan kararlan ya da düşünceleri, kanun olmasa da, hukuki otorite olarak kabul edilebilir. tike olarak Şeriat, özel ve kamusal, bireysel ve toplumsal olarak İslam yaşamının alanlarının tamamını kapsardı. Şeriat'ın özellikle evlilik, boşanma, mülkiyete ve miras gibi konularla ilgili bazı hükümleri, müminlerin boyun eğmeleri beklenen ve devletin uygulamak için önlemler aldığı kesin bir kanun şekline dönüşmüştür. Başka açılardan Şeriat, bireylerin de toplumun da ulaşmaları gerekli olan bir idealler sistemiydi. Şeriat'ın hükümetle ilgili siyasi ve meşruti hükümleri bu ikisinin arasında, kimi zaman, kimi yerde birine, kimi zaman, kimi yerde de diğerine daha yakındır. Şeriat, Müslüman hukukçular tarafından iki ana bölümde ele alınmıştır. İlki müminlerin kalpleri ve ruhlarıyla, yani ahlak ve öğretiyle İkincisi Allah'a ve insana ilişkin dış eylemlerle, yani bir tarafta ibadet, diğer tarafta da sivil, ceza ve kamu kanunlarıyla ilgilidir. Kanun bir kurallar sistemi getirmeyi amaçlar. Müminlerin bu kurallara boyun eğmesi, onlara bu dünyada namuslu bir yaşam sağlayacak ve onları öteki dünyadaki sonsuz mutluluğa hazırlayacaktır. Bu kuralları ayakta tutmak ve uygulamak İslam toplumu ve devletinin temel işlevidir. Aslında İslam ve Batı hukuk uygulaması arasında Mirza Ebu Talib'in anlattıklarından daha az keskin bir fark vardı. İslam devletinde Şeriatin insanın kanun koyma gücünü kabul etmemesine karşın, uygulamada durum tam tersi olmuştur. Geçen on dört yüzyılda Müslüman hukukçular ve hükümdarlar ilahi vahiylerin tam olarak cevaplayamadığı çeşitli sorunlarla karşılaşmış ve bunları çözmüşlerdir. Kanun olarak görülmeyen ve sunulmayan bu çözümlere, aşağıdan geliyorsa gelenek, yukardan geliyorsa yönetmelik ve sıkça olduğu üzere hukukçulardan geliyorsa da yorum denilmiştir. Kutsal metinlerin yeniden yorumlanmasında İslamiyet'in hukuk bilginleri en az diğer toplumların avukatları kadar ustalardı. Mirza Abu Talib'in kesinlikle haklı olduğu bir konu vardı. Yeni bir kanun konması yaygın ve sıradan bir şey olduğu halde, daima neredeyse gizli bir şekilde yapıldığı için Avrupa demokrasisinin başlangıç noktasını oluşturan yasama meclislerine yer yoktu. Müslümanlar Kuran'ın değiştirilemeyen metni ve hadislerin kabul .edilmiş hükümlerine karşın hukukçuların kurallar zamanla değişir ilkesine uygun biçimde kanunlarını büyük ölçüde değiştirip geliştirmişlerdir. Hükümdarın kendi sözünün gücü ve ulemanın onayı olmak üzere iki önemli etken bu gelişmede önemli rol oynamıştır. İslam devleti Sünni hukukçuların tanımlandığı biçimiyle bir teokrasiydi. Allah egemenliğin, meşruluğun ve hukukun tek kaynağı, hükümdar da onun aracı ve temsilcisiydi. Halifelere ve sultanlara verilen bir unvan Allah'm yeryüzündeki gölgesi dir.Müslümanlar devleti yürütebilmek için uygulamada sofu Müslümanlar için de iktidar sahibi olmanın, kurallar koymanın, ceza vermenin gerektiğini daha ilk başlarda fark etmişlerdi. Ancak bu, ilahi kanuna karşı çıkmadan, onu tamamlayarak gerçekleştirilecekti. Arapça'da bu güç siyasa olarak adlandırılıyordu. Siyasa ilk anlamıyla at eğitmek ve idare etmek demektir, bugün politika anlamında kullanılmaktadır. Daha eskiden ve Osmanlı döneminde hükümdarın Şeriat'ın verdiklerinden ayrıca sahip olduğu yetkiler, ceza ve özellikle de ölüm cezası verme yetkisi anlamında kullanılıyordu. İki tür yetkinin de olması gerektiği Şeriat bilginleri tarafından onaylanmıştı. Osmanlı sultanları bir eyaletin, bir devlet dairesinin ya da monarşinin ve merkezi hükümetin işlerini düzenleyen, kanun adı altında kurallar koymuşlardı. Bir kanun, Şeriat'tan önde gelemez ve onun yerini alamazdı ama geleneklere ve hükümdarlarının fermanlarına dayanarak Şeriat'ı güncelleştirebilirdi. Özellikle Osmanlılar gibi daha dindar olan Müslüman hükümdarlar, bu kuralları getirmek ve uygulamak için ulemanın desteğine, en azından onayına ihtiyaç duyarlardı. Eski çağlarda daha dindar ve saygın olanlar devletten uzak durarak devlet hizmetinin yol açacağı ruhsal kirlenmeden kaçınırlardı. XI.yy'dan itibaren yurt içinde ve yurt dışındaki yeni tehditler nedeniyle hükümdarlar ve ulema birbirlerine yaklaşmıştır. Selçuklular, daha çok Osmanlılar ve başka yerlerdeki çağdaşlarının yönetiminde özellikle hukukla ilgili ulema, devlet işlerine daha çok karışır oldu ve hükümet mekanizmasının bir parçası haline geldi. Ancak bu haliyle bile bir Kilise olmadılar ve terimin Hıristi-yanca anlamındaki gibi bir Ortodoksluk İslamiyet'te yaratılmamıştır. İslam tarihinde gerçeği tanımlayan, yanlışları kınayan din meclisleri, papalar, doğru inancı ilan eden, deneyen ve uygulayan engizisyoncular bulunmamıştır. .İslamiyet'teki hukuk ve din bilginleri olan ulema bireyler olarak ya da okullarda, sonra da kamu görevlileri olarak dogma oluşturup Kuran'ı yorumlamalarına karşın, ondan sapmanın dine karşı gelmek olacağı tek bir dogma bile getirecek bir dini otorite kurmamışlardır. Dolayısıyla, onaylanmış inanç şeklini insanlara dayatan bir Kilise olmamıştır. Bu devlet tarafından yapılmaya çalışılmış ancak başarılı olunamamıştır. Doğru inancın evrensel kabul gören sınavı icma, yani müminlerin uzlaşması, modem terimlerle bilginler ve güçlüler arasındaki görüş alışverişidir. Bu uzlaşmanın kuramsal temeli Hz. Muhammed'in Benim toplu mum yanlış olanda anlaşmaz. sözüne dayandırılır. Bu söz, Hz. Muhammed öldükten sonra, ilahi rehberliğin bir bütün olarak Müslüman toplumuna geçmesi ve doğru olan İslam öğretisi ve uygulamasının toplum tarafından kabul edip uygulananlar olduğu anlamında kabul edilmiştir. Sünni hukukçular bazı kısıtlamalarla birlikte, toplumda bilginlerin ve dindarların görüş ayrılıkları olabileceğini kabul etmişler ve böylece Şeriat kanunlarının farklı mezheplerin olmasını ve karşılıklı hoşgörülerini doğrulamışlardır. Hanefi, Şafii, Maliki ve Hanbeli mezhepleri bugüne kadar gelmiş ve aralarında Sünni İslam dünyasını paylaşmışlardır. Bu icma öğretisiyle farklılık ve değişim onaylanıp kolaylaştırılmıştır. Yer ve zamana göre değişen bu tür bir uzlaşma daha yapısal ve otoriter olan sistemlerle karşılaştırıldığında tutarsız ve önemsiz görülebilir. Aslında İslam'ın ilk dönemlerinde bu biçimdeydi. İnsanın mantığına ve kişisel görüşüne geniş bir yer verilmişti. Buna Şeriat'ın dilinde içtihat adı verilirdi. Giderek değişiklik sının daralmış, en sonunda da çok küçük, yerel, marjinal ve önemli bir istisna olarak yeni olanla sınırlanmıştı. 900 yılından itibaren, Şiiler bunu kabul etmemişlerse de, Sünniler arasında çıkmış tüm sorunların çözüldüğü ve içtihat kapısının kapandığı konusunda bir uzlaşmaya varılmıştır. Ne var ki her zaman yeni sorunlar olmuştur. Bu sorunlar arasında, modem çağların başında ateşli silahlar, kahve, tütün konuları ve bugün de birçok yeni konu vardır. Kapının tekrar açılmasını savunan hukukçular olmuştur. Şiiler de kapının kapandığını kesinlikle kabul etmemişlerdir. Onların ulemalarına içtihadı uygulayan kişi anlamına gelen müçtehid denilir ve onlar da Sünni meslektaşlarından pek de farklı değillerdi. İslam hukuk ve teolojisinin çekirdeği olan doğru davranış ve inanç kuralları, uzlaşma ve izin verilebilir bağımsız yargı uygulaması ile oluşturuldu ve evrensel olarak da kabul edildi. Geleneğe saygı olan Sünnet bu oluşumun rehber ilkesiydi. Sünnet eski Arabistan'da, aşiretin kurallaşmış gelenekleri ve ataların örnekleri anlamına gelirdi. Sünnet, İslamiyet'in başlangıç dönemlerinde, toplumun canlı ve gelişen bir geleneğiydi. İlk halifelerin ve Hz. Muhammed'in ashabının eylem ve politikalarıyla gelişmişti. İslamiyet'in ikinci yüzyılında daha gelenekçi bir görüş vardı. Gerçek hadisleri iletenler tarafından Hz.Muhammed'in emirleri ve uygulamasıyla eşit görülen Sünnet'in Kuran dışında her şeyin üstünde olduğu kabul ediliyordu. Bu görüşün genel olarak kabul edilmesi ve bazı inanılırlık dereceleriyle Hz. Muhammed'in hadislerinin ortaya konulmalanyla düşüncenin, dolayısıyla uzlaşmanın rolü azalmış ama tamamen ortadan kalkmamıştır. Zamanla ulema, içtihat yerine taklid e, başka bir deyişle yerleşik doktrinleri sorgulamadan kabul etmeye başladı. Bu durum bir çeşit İslami Ortodoksluk meydana getirdi ama bu Hıristiyanlıktaki gibi dini otorite kurumlarının belirledikleri doğru olan öğreti gibi değildi, daha dar anlamıyla genel olarak kabul edilen geleneksel öğreti ve uygulamaydı. Sapmalar, duruma göre bir hata, suç ya da günah olarak karşılanıyordu. Bu Ortodoksluğu kabul edenler Sünni adını aldı. Sünnilik'te resmen belirlenmiş bir dogmaya inanç ve dini bir otoriteye itaatten yerine, bir topluluğa bağlılık ve onun geleneklerinin kabulü söz konusudur. Müslümanlar'ın Sünnet'ten sapmaları belirlemede kullandıktan teknik terimlerde benzeri komünal ve toplumsal atıflara rastlanır. Hıristiyanlık'taki dalalet kavramının Müslümanlık'taki en yakın karşılığı bida başka bir deyişle yeniliktir. Gelenekleri devam ettirmek doğrudur ve Sünni İslam bununla belirlenir. Geleneklerden uzaklaşmak bida'dır ve doğru olduğu özel olarak belirtilmediği sürece yanlıştır. Hz. Muhammed'e atfedilen Yenilik en kötü şeydir, her yenilik bir icattır, her icat bir hatadır ve her hata da cehennem ateşine götürür. sözü aşırı gelenekçi görüşü anlatmaktadır. Bir öğretiye getirilen bida suçlamasının temelinde yanlış olduğu değil, yeni olduğu bulunur ve Müslüman dininin kusursuz ve son oluşu inancıyla desteklenen geleneklerin çiğnenmesi anlamına gelir. Buna göre Müslüman bida kavramıyla Hıristiyan dalalet kavramı arasında büyük bir farklılık bulunur. Dalalet teolojik bir sapma, yanlış bir öğreti seçimiyken, yenilik, teolojik bir suç olmaktan çok toplumsal bir suçtur. Doğru yoldan sapma anlamına gelen ilhad ve aşırılık anlamına gelen guhıv içinde aynı şey söz konusudurGuluv, Kuran'ın öncelikle Musevilerle ve Hıristiyanlar'a hitap eden ayetinde yer alır Ey ehli kitap. Dininizde aşırıya gitmeyin ve Allah hakkında gerçekten başkasını söylemeyin (Kuran 4 171). Burada geçen guluv terimi İslamiyet'in aşırılık olarak kabul ettiği Hıristiyan inançlarına gönderme yapmaktadır. Daha sonraları, guluv daha çok Müslümanlar'ın yanlışları için kullanılmıştır. Topluluk içinde bir ölçüdeki görüş ayrılıkları zararsız ve hatta yararlıdır. Bunu anlatan Cemaatim içinde görüş ayrılığı Allah'ın lütfudur. sözü Hanefi hukuk mezhebinin kurucusu bilgini Ebu Hanife'ye, sonra da Hz. Muhammed'e atfedilmiştir. Şeriat hukukunda kendi ilkeleri, ders kitapları ve fıkıh bilginleri olan ama ortak bir hoşgörü içinde yaşayan çeşitli mezhepler yer alıyordu. Bazıları öğretiyle ilgili olan farklılıklar çoğunlukla törenseldi. Ancak farklılığın da bir sınırı vardı ve aşırıya kaçanlara galat (tekili gali) ya da sapkınlar anlamına gelen Melahide (tekili mulhid) adı verilirdi. Bunları din bilginlerinin çoğu Müslüman olarak ka'bul etmezlerdi. Genellikle din bilginleri çizgiyi çekmeleri gereken yeri bilemezler. İsmaililer gibi radikal ve aşırılıkçı Şii grupları, birçok din bilgini tarafından İslam'dan dışlanmıştır. Öte yandan bunlara, Müslüman toplumlarının çoğu tarafından hoşgörü gösterilmiş, toplumsal olarak yıkıcı ve siyasi olarak ihanet sayılacak şeyler yapmadıkları sürece Müslüman statüsü vermekte sakınca görülmemiştir. Bugün de bu hoşgörü Levant'taki Aleviler'e, Dürziler'e ve bazı İslam ülkelerindeki İsmaililer'e gösterilmektedir. İslam tarihinde ve bugünkü İslam dünyasında Sünni olmayan, ılımlı Şii denilen, önemli bir topluluk için durumu biraz daha karışıktır. Müslüman hukukunda, Müslüman teolojisinde bir sınıf olmadığı için dalalet yer almaz. Bir Müslüman, din bilimcilerinin asgari gereklerine bile uymazsa inançsızlıkla, hatta irtidat (dininden dönme) ile suçlanır. Müslüman din bilimcileri onaylamadıkları öğretilere karşı yenilikçi, aşırılıkçı ya da sapma şeklinde suçlamaya hazır olsalar da, bu suçlamaları mantıklı sonuçlara ulaştırmak konusunda istekli değillerdir. Bir öğretiyi ve ona inananları İslam olmamakla suçlamak, sözde Müslüman olan bu kişilerin kanunun en ağır cezasına tabi mürtet olduklarını kabul etmek demekti. Bir mezhebe mensub olan kişi, bazı inançları İslamiyet'in akışından ayrılmış olsa bile Müslüman'dı ve kanunlar karşısında toplumda, evlilikte, mirasta, tanıklıkta ve kamu hizmetinde bir Müslüman'ın statüsüne ve ayrıcalıklarına sahip olmaya devam ederdi. Savaşta, bir isyanda yakalansa bile ona Müslüman olarak davranılarak hemen öldürülmez ya da köle yapılmazdı ve ailesiyle malları kanunlarca korunurdu. Günahkar olsa da inançsız değildi ve öteki dünyada bir yer bulma ümidi hâlâ vardı. İslamiyet'teki en önemli engel, Sünniler ile mezhepçiler arasında değil, mezhepçiler ile mürtet'ler arasındaydı. İrtidat hem günah hem de suçtu ve mürtet bu dünyada da öteki dünyada da lanetlenmişti. Suçu ait olduğu ve bağlılık borçlu olduğu toplumu terk etmek ve ona ihanet etmekti ve cezasını canıyla, malıyla öderdi. O kesilmesi gereken kuru bir daldı. İrtidat suçlamalarına sıkça rastlanırdı ve ilk zamanlarda inançsız ve mürtet terimleri dini tartışmalarda sk sık geçerdi. El-Cahiz (ölümü 869), İlahiyatçıların dindarlığı muhalifleri dinsizlikle itham etmekten başka bir şey değildir. demiştir Gazali (ölümü 1111), Allah'ın yüce merhametini hizmetkarlıklarıyla sınırlayan ve cenneti küçük bir ilahiyatçı kliğinin vakfı haline getirecekleri açıklanmıştı. Aslında bu suçlamalar uygulamada bir fayda sağlamıyordu. Genellikle suçlananlar çoğunlukla rahat bırakılır, hatta bunlardan İslam devletinde yüksek makamlara gelenler olurdu. Müslüman kanunundaki hüküm ve cezalar sistematize edilerek düzenli uygulanmaya başlayınca irtidat suçlamaları da azaldı. Az sayıda din bilimci, inançları kendilerininkinden farklı olanlara karşı irtidat için ceza verilmesi taraftarıydı. Öte yandan, her tür yeniliğe karşı olan Suriyeli fakıh ibn Taymiyya (ölümü 1328) kuşkulu grupların uyarılması ve kötü durumlarda zorlayıcı eylemlerle bir tür karantinaya alınması gerektiğinden yanaydı. Bida'nın aşın, ısrarlı ve saldırgan olması durumunda, taraftarlarının İslam toplumundan atılmaları ve acımasızca yok edilmeleri gerekirdi. İslam'da tek bir zorunlu, dogmatik Ortodoksluğun olmaması, bir eksiklik değil, Sünni Müslümanların kendi inançlarına yabana ve toplumlarının çıkarları açısından tehlikeli olduğunu hissetmeleri nedeniyledir. Ne var ki, başka dinlere inananlar gibi, Müslümanların da, kendi ilkelerini izlemedikleri, hatta kitaplarına boyun eğmedikleri olmuştur. Gerek klasik gerek de Osmanlı dönemlerindeki örneklerde hükümdarların İslamiyet'in belirli bir biçimini zorla kabul ettirmeye ve hatta Müslüman olmayan tebaalarını zorla Müslüman yapmaya çalıştıklarına rastlanmaktadır. Sapkın inançlara sahip kişilerin gerçek dini kabul etmeye zorlandıkları ve karşı koyduklarında işkenceyle öldürüldükleri de bilinmektedir. Ancak hoşgörü de hoşgörüsüzlük de yapısaldı, başka bir deyişle kanunla belirlenmişti. Allah'ın birliğini ve varlığını inkar edenlere, yani dinsizlere ve çok tanrılılara hoşgörü gösterilemezdi. Fetihlerden sonra onlara tanınan ihtida ya da ölüm seçenekleri, köleliğe çevrilebilirdi. Hoşgörü, eh azından inanca sahip olanlar, başka bir deyişle İslamiyet'in vahiy yoluyla inmiş ve gerçek kitabı olduğuna inananlara gösterilirdi ve bu kişilerin belirli mali ya da başka sınırlamaları kabul ederek uymalarına bağlıydı. Mürtet olana, yani Müslümanlık'tan çıkana hiçbir koşulda hoşgörü gösterilemezdi ve cezası ölümdü. Bazı otoriteler pişman olan mürtet için cezanın hafifletilmesine izin verirken, bazıları da pişmanlık halinde dahi ölüm cezasından vazgeçmezlerdi. Bu kişiler öteki dünyada Allah tarafından affedilebilirlerdi, ancak bu dünyada kanun tarafından cezalandırılmaları gerekirdi. Ortaçağ Müslüman dogmacılarının en büyüklerinden biri olan el-Aşari'nin (ölümü 935-36) son sözleriyle ilgili iki yorum yapılmıştır. Bu yorumlardan birine göre son sözleri şunlardır Mekke'ye dönerek dua edenleri kafir saymıyorum. Herkes dua ederken düşüncesini aynı yöne .çevirir, yalnızca ifadeleri değişik olur. Diğer yoruma göre de, ölürken Mutazile'nin yaptığı yanlışlıklara küfür etmiştir. Bu yorumların hangisi doğru olursa olsun, ilk yorumun Sünni İslam'ın doğru olan inanca karşı daha gerçekçi genel davranışının ifadesi olduğu şüphesizdir. İslamiyet'in sikkelerde yazılı olan, minarelerden okunan, her gün dualarda yinelenen düşüncesi Allah'ın tek olduğu ve Hz. Muhammed'in onun Peygamberi olduğudur, bunun dışındakiler ayrıntıdır. İslam'ın beş şartından birincisi, Kelimei şahadet , yani imanın açıklanmasıdır. İkincisi namaz (salat), özellikle de her gün doğarken, öğlen, öğleden sonra, gün batarken ve akşam belirli hareket ve dualarla kılman namazdır. Müslümanların duaları herhangi bir kurala bağlı değildir, her zaman edebilirler. Ancak namaz kadın-erkek her yetişkin Müslüman'ın görevidir. İbadet edecek kişinin temiz olması, temiz bir yerde bulunması ve yüzünü Mekke'ye çevirmiş olması gereklidir. Dua, Kelimei şahadet ile bazı Kuran ayetlerinden oluşur. Müslümanlar da, Museviler ve Hıristiyanlar gibi haftanın bir günü toplu olarak namaz kılıp dua ederler (Kuran 62 9-11)-Musevi Cumartesisi ve Hıristiyan Pazarı gibi Müslüman Cuması da toplu ibadet günüdür. Musevi ve Hıristiyanlar'dakinin tersine bu bir dinlenme günü değildir. Kuran'da yazıldığı ve tarihin doğruladığı gibi pazarlarda ve başka yerlerde daha fazla hareket günüdür. Bunun yanında haftalık tatil kavramı da vardır. Ortaçağ'da bu uygulamanın olduğundan söz edilir. Osmanlılar zamanında haftalık tatil daha yaygınlaşmış ve bugün neredeyse tüm Müslüman ülkelerde evrensel duruma gelmiştir. Hac, İslam'ın beş şartından üçüncüsüdür. Her Müslüman en az bir defa Mekke ve Medine'yi ziyaret etmelidir. Ancak bu Hıristiyanlar'ın ve Museviler'in Kudüs'ü ziyaret etmeleri gibi isteğe bağlı değildir, dini bir yükümlülüktür. Her yıl hac Zilhicce ayının 7. ve 10. günü yapılır. Mekke Camii'nin ortasındaki Kabe'nin tavaf edilmesi ve kurban bayramıyla sona erer. Allahın Evi (Beytüllah) olarak adlandırılan Kabe, Müslümanlar için kutsal şehrin en kutsal yeridir. İslam tarihinde haçcın çok önemli kültürel, toplumsal ve ekonomik etkileri olmuştur. Başlangıçtan itibaren İslam dünyasının her köşesinden toplumsal geçmişleri ve ırkları birbirinden farklı olan Müslümanlar uzun yollar kat edip yurtlarını bırakarak ortak ibadet yapmak üzere gelmişlerdir. Ancak Antik dönemde ve Ortaçağ'da aşiretlerin ve insanların toplu göçlerinden farklı olan hac yolculuğu gönüllü ve bireysel olarak yapılan bir yolculuktur. Hac kişisel bir eylem ve kişisel bir kararın uygulanmasıdır, çok önemli kişisel deneyimlerle sonuçlanır. Modem olmayan toplumlarda benzeri bulunmayan bu fiziki eylem, en başından itibaren önemli entelektüel, toplumsal ve ekonomik sonuçlar doğurmuştur. Zengin hacılar yol masraflarını karşılayabilmek için yanlarında yol boyunca satabilecekleri köleler götürürlerdi. Tüccarsa hacılar, bunu bir iş yolculuğuyla birleştirirler, geçtikleri yerlerde mal alıp satarak çeşitli ülkelerin pazarlarını, tüccarlarını, ürünlerini, geleneklerini ve uygulamalarını öğrenirlerdi. Bilim adamı olan hacılar, toplantılara katılarak, meslektaşlarıyla tanışıp kitap satın alarak bilgi ve düşüncelerin yayılmasını ve değiş tokuşunu sağlarlardı. Hac birbirinden uzaktaki Müslüman ülkeler arasında bir iletişim ağı oluştururdu. Hac ile yeni bir yolculuk edebiyatı ortaya çıkmış ve uzak yerlerle ilgili bilgi edinilmesi sağlanmış ve en önemlisi, daha büyük bir topluma ait olma bilinci oluşmuştur. Bu bilinç, Mekke ve Medine'deki toplu ibadete katılma ve başka ülke ve halkların Müslümanları ile birleşme duygusunu pekiştirmiştir. Önemli sayıda erkek ve çok sayıdaki kadının fiziki hareketliliği ile oluşan toplumsal hareketlilik, Ortaçağ İslam dünyasını Avrupa Hıristiyan dünyasının sınıflı, katı şekilde hiyerarşik ve yoğun yerel geleneklere sahip dar toplumun-dan çok farklı duruma getirmiştir. Geniş ve farklı olduğu halde ne Ortaçağ'da ne de modern Hıristiyanlık'ta asla olmayan birlik, İslam dünyasında gerçekleşmiştir. İslam dünyasının kültürel birliği tek başına hac ile yaratılmamıştır ama öteki etkenlerden en önemlisidir. Oruç İslam'ın dördüncü şartıdır. îslami takvimin dokuzuncu ayı Ramazan'da, hastalar, yaşlılar ve küçük çocuklar hariç er-kek-kadın her yetişkin Müslüman güneşin doğuşundan batışına kadar geçen sürede oruç tutmak zorundadır. Cihadda olanlar ve yolculuk yapanlar orucu erteleyebilirler. İslam'ın beş şartından sonuncusu, Müslümanlar'ın devlete ya da topluma verdikleri zekattır. Başlangıçta müminlerden dini amaçlar için toplanan para olan zekat, giderek bir vergi haline gelmiştir. İslamiyet'i kabul edenlerin dini yükümlülüğü olarak sadaka vermesi anlamına gelmektedir. Olumlu yükümlülükler olan İslam'ın beş şartı, bir Müslüman'ın yapması gereken görevlerdir. Yapılması günah olan uzun bir olumsuz emirler dizisi de bulunmaktadır. Bu emirlerin çoğunluğu hırsızlık ve cinayetin yasaklanması gibi başlıca toplumsal kurallardır. Bunlar dışında, domuz eti yemek, alkol,zina ve faiz alma gibi özel dini çağrışımları olanlarda bulunmaktadır. Musevilik ve Hıristiyanlık'ta da yer alan cinsel ve parasal suçlar karşısındaki endişe, onlarda olduğundan daha farklı tanımlanmıştır. Domuz eti yeme yasağı Musevilik'te de vardır. Alkollü içki içme yasağı yalnızca Müslümanlar'a özgüdür. Domuz eti, alkol, zina ve faiz yasakları ekonomik ve toplumsal yaşamı çok derinden ve yaygın bir şekilde etkilemişlerdir ve hâlâ durum böyledir. Cihad , ilahiyatçıların ve fıkıhçıların belirttikleri bir başka olumlu yükümlülüktür. Cihad, saldın durumunda, toplumun tamamının ve birey olarak her Müslüman'ın yükümlülüğüdür. Cihad Kutsal savaş anlamına gelir ve Kuran dilinde Allah yolunda ilerlemek (fi sebil Allah) demektir. Bazı Müslüman din bilginleri, özellikle modem zamanlarda, Allah'ın yolunda ilerlemek görevini ahlaksal ve ruhsal anlamda ele almışlardır. Ancak cihad eski otoritelerin çoğunluğu tarafından Kuran ve hadislerdeki metihlere dayanılarak askeri bir terim olarak kabul edilmiştir. Şeriat kanununda yer alan cihad bölümünde savaşın başlatılması, yürütülmesi, kesilmesi, bitirilmesi ve ganimetin paylaşılması ince ayrıntılarıyla tanımlanmıştır. Cihad yapanlar kendilerine saldırmadıkları sürece çocukları ve kadınları öldüremezler, esirlere işkence yapamaz, fiziksel bir zarar veremezler, anlaşmalara uymak zorundadırlar. Şeriat savaşa katılmayanlara iyi davranılmasını buyururken, zaferi kazananlara yenilenlerin kendileri, aileleri ve mallan üzerinde geniş haklar veriyordu. Allah ve din için savaşma anlamındaki kutsal savaş kavramı, Ortadoğu için yeni değildi. Tevrat'ın Tesniye ve Yargıçlar kitaplarında pek çok örnek bulunmaktadır. Hıristiyan Bizanslılar, İran'a karşı savaşlarını, Arap ve sonra da Türk saldırganlar püskürtme eylemlerini bu şekilde açıklamışlardır. Ancak bunlar vaat edilmiş toprakların fethi, Hıristiyan dünyasının Hıristiyan olmayanların saldırılarından korunması gibi sınırlı hedefleri olan savaşlardı. Genellikle Müslüman cihadıyla karşılaştırılan Hıristiyan haçlı seferleri bile aslında cihada karşı gecikmiş, sınırlı bir cevap ve bir ölçüde taklitti. Ancak cihadın tersine, asıl amacından çıkmış ya da tehdit altındaki Hıristiyan topraklarının savunulması ya da yeniden fethiydi. Birkaç istisna hariç, Güneybatı Avrupa'nın ele geçirilmesi için yapılan başarılı savaşlarla, Kutsal Topraklar'ı tekrar elde edip Osmanlılar'ın Balkanlardaki ilerlemesini durdurmak için yapılan başarısız savaşlarla sınırlıydı. Müslüman cihadı ise, tüm dünya İslamiyet. kabul edene veya Müslüman yönetimine girene kadar sürecek sınırsız bir dini yükümlülüktü. Müslümanlığın vahiyle gelmiş bir din olduğunu kabul edenlere, bazı mali ve başka yükümlülükleri yerine getirme koşulu ile dini uygulamalarına izin veriliyordu. Bunu yapmayanlara, çok tanrılılara ve puta tapanlara da ihtida, ölüm ya da kölelikten başka seçenek kalmıyordu. Müslüman kanunlarına göre, dinsizler, dinini inkar edenler, isyancılar ve eşkiya olmak üzere dört tür düşmana karşı savaşmak meşrudur ve ilk ikisi cihad sayılır, farklı kuralları vardır ve kazananlara farklı haklar verir. Bu özellikle Müslümanların eşkiya ya da isyancı olduklarında bile Müslüman olmayanlara oranla bağışıklı oldukları anlamına gelir. Cihadın amacı tüm dünyanın İslam hukuku altına girmesini sağlamaktır. Bu zorla din değiştirterek olmaz, din değiştirmenin önündeki engellerin kaldırılmasıyla olur.St. Thomas ve St.Bemard'ın da Hıristiyan haçlı seferleri için buna benzer görüşleri vardır. Kuran cihadda savaşanlara iki dünyada da ödül vaat eder Bu dünyada ganimet, öbür dünyada Cennet nimetleri. Allah yolunda ölenler şehittir. Müslüman hukukçuları ve din bilginleri ilk zamanlardan itibaren cihadın köleciler ve yağmacılar tarafından kötü kullanılmasının tehlikelerinin farkındaydılar. Bunun için de gerçek cihadın dini motivasyonsuz olamayacağı ve bunun gerekliliği konusunda ısrarla durmuşlardır. Cihad hakkındaki bazı erken dönem hadisleri, o zamanlarda bu görevin nasıl algılandığını göstermektedir 5 Cennet kılıçların gölgesindedir. Cihad, dindar ya da gaddar hükümdarın yönetiminde görevinizdir. '' her Bir karıncanın ısırması, bir şehidin canım, silahla vurulmasından daha çok yakar. Silahla vurulmak sıcak bir yaz gününde soğuk bir sudan daha iyi gelir. Sıkça tekrarlanan bir hadis, yenilmelerinden ve köle yapılmalarından sonra giderek artan sayılarda Müslümanlaştırılan kafirlerle ilgilidir Allah, cennete zincirlerle bağlanarak sürüklenenlere hayret eder. İslam tarihinde din uğruna kutsal savaş sıkça yinelenen ve bazen de hakim olan bir konudur. Cihad, canlılığını İslam dünyasının sınırlannda sürdürmüştür. Genellikle İslamiyet'i yeni seçmiş olan sınır halkları yeni dinlerini savaş ve vaazla sınırın ötesindeki ihtida etmemiş akrabalarına götürmeye uğraşmışlardır. Özellikle Orta Asya ve Afrika'da, sınır beylikleri hükümdarlarının bu yerel cihadları modern çağlara dek sürmüştür. Cihad kavramı, İslam'ın merkezi bölgelerindeki, daha gelişmiş kültür ve politikası olan halklar arasında bir bazı değişikliklere uğramıştır. Arap yayılmacılığının Emevi halifeler yönetimindeki zamanlarında, İslam orduları Allah'ın emirlerini uyguladıklarına ve yakın bir gelecekte bunun tüm dünyanın İslam egemenliğine girmesiyle sona ereceğine inanıyorlardı. Cihad'ın etkilerine ilk maruz kalan Hıristiyanlar olan Bizanslılar cihad'a katılanları aşağılar ve bu savaşçı heyecanlarının nedeninin aslında ganimet kazanmak olduğunu düşünüyorlardı. Ancak tamamı bu görüşte değildi. İmparator VI.Leon, Taktika adlı eserinde kutsal savaş öğretisinden ve askeri değerinden saygıyla söz etmiş ve Hıristiyanlar'ın böyle bir düşünceyi benimsemelerinin iyi olacağını belirtmiştir. Bu konuda Leon yalnız değildi. 846'da bir Arap filosu Sicilya'dan çıkıp Tiber'in ağzına kadar gelmiş, Arap güçleri Ostia ve Roma'yı yağmalamıştı. Fransa'da bir sinod toplanarak tüm Hıristiyan hükümdarlara İsa'nın düşmanlarıyla savaşacak ortak bir ordu toplama çağrısı yapılmasına karar verdi. Papa IV.Leo, Müslümanlar ile savaşırken ölecek olanlara ilahi bir ödül bile vaat etti. Joharines (87282) kutsal Kilise, Hıristiyan din ve devleti için savaşanların günahlarının bağışlanacağını ve ölenlerin sonsuz yaşama erişeceklerini açıkladı. Müslümanlar'ın cihad kavramını açık olarak gösteren papaların şehrinde Araplar'ın girmesi ve bu düşünceler, daha sonraki Hıristiyan Haçlı Seferleri'nin öncülleri olmuştur. Ancak ilk başlarda cihad yapıldığı ülkelerde boşa harcanan bir güç olmuştur.Araplar'ın Konstantinopolis'i ve Anadolu'yu fethetmek için süren çabalan hep başarısız kalmıştı. X.yy geldiğinde, İslam hükümdarları ufak değişiklikler olsa da genel olarak sabit bir sınıra ve bu sınırın ötesinde de sabit bir Müslüman olmayan devletin varlığına ve onunla diplomatik, ticari ve bazen de kültürel ilişkilerde bulunma gerçeğine alışmışlardı. Şeriat açısından dünyayı İslâmlaştırma sürekli çabasında yalnızca bir duraklama olarak kabul edilen ateşkes, sonunda Avrupa devletleri arasında imzalanan ebedi barış antlaşmaları kadar istikrarlı ve kalıcı bir barış anlaşması haline gelmişti. Müslümanlar Cihad düşüncesinden o denli uzaklaşmıştı ki, XI.yy sonunda Batılı haçlıların Filistin'i işgal edip Kudüs'ü almaları karşısında, çevredeki Müslüman ülkeler fazla bir tepki vermemişlerdi. Hatta bazı Müslüman hükümdarlar onlarla dostça ilişkiler kurmak, için istekliydiler ve bazıları Müslüman devletler arasındaki rekabetlerde Hıristiyan prenslerinin ittifakını arayacak kadar ileri gitmişlerdi. Haçlılara karşı saldın niteliğinde yeni bir cihad, ancak yüz yıl sonra Selahaddin'in liderliğinde başlamıştır. Bunu başlatan nedenler, Haçlı liderlerinden Chatillon'lu Reynald'm kışkırtıcı eylemleri ve 1182 yılında Kudüs Kralı ile Selahaddin arasındaki bir antlaşmayı çiğneyerek Müslüman ticaret kervanlarına ve Mekke'ye giden bir hacı kafilesine saldırması, son olarak da Kızıldeniz'in Arap ve Afrika kıyılarına bir deniz seferi yapmasıdır.Reynald'ın korsanları bu sefer boyunca Medine'nin limanları Yanbu ve El Havıa'da Müslüman gemilerini yakmışlar ve 1183 yılında da Mekke'nin limanlarından El Rabig'e kadar gitmişlerdi. Mekke kapılarına dayanan haçlılar, tıpkı üç yüzyıl önce Roma kapılarındaki Mağribiler gibi, özsaygısı olan hiçbir Müslüman hükümdarın görmezden gelemeyeceği bir tehditti. Mısır'dan gönderilen bir filo tarafından Hıristiyan baskıncıları tamamen yok edilerek karşı sefer başlatıldı. Selahaddin hem Latin Krallığı'nı hem de onu kurtarmak için Avrupa'dan gönderilen yeni haçlı seferlerini yendi. Selahaddin'in cihadı hem amaç hem de süre açısından sınırlıydı. Ondan sonra gelenler, yeniden Franklarla dostça ilişkiler geliştirdiler ve hatta 1229 yılında Levant'ta kalan Mısır hükümdarı el Melik el Kamil, genel bir anlaşmanın parçası olarak İmparator II.Friedrich'e Kudüs'ü verdi. Müslüman hükümdar ve halkların haçlıların gelip gidişlerine karşı bu kayıtsızlıklarının en önemli nedeni, onlara göre İslamiyet'in bütünlüğüne ve İslam toplumunun birliğine yönelik çok daha büyük bir tehditle ilgilenmeleri gerekliliğiydi. Dönemin Arap tarihçileri Levant'ta iki yüzyıl süren haçlı varlığını önemsemezken, edebi, siyasi ve teolojik yazarlar da neredeyse hiç söz etmemişlerdi. Öte yandan dönemin yazarlarının, Müslüman cemaatındaki dini dağınıklık sorunlarına karşı büyük bir ilgileri vardı. O dönemde, İsmaili Şiiler gerçek tehdit olarak görülüyordu. X.yy'da İsmaili imamlarının taraftarları güçlü ve aktif bir devrimci hareket yaratmışlardı. Ayrıca Abbasiler ile İslam dünyasının liderliği için rekabet eden bir tür anti-halifelik olarak kurdukları Fatimi halifeliğini Sünni İslamiyet'ten büyük oranda farklı bir öğreti temeline oturtmuşlardı. Sünni Müslümanlar, Selahaddin'in başarısını haçlıları durdurması ve onların elindeki toprakların bir kısmını alması olarak görmüyorlardı. Onun başansı Mısır'daki Fatımi halifeliğine son verip Abbasi halifelerin adının Mısır'ın tüm camilerinde hutbelerde okunmasıyla simgelenen İslam birliğini tekrar sağlamasıydı. Müslüman hanedanları arasında İslamiyet'e ve Şeriat'ı uygulamaya en çok bağlı hanedan olan Osmanlılar, Hıristiyanlığa karşı klasik cihad'ı yeniden başlatmışlardır. Cihad, Osmanlı tarihinin ilk yüzyıllarında askeri, siyasi ve entelektüel yaşamda çok önemli bir konuydu. Osmanlı padişahlarının en azından Kanuni Sultan Süleyman'a kadar yüksek bir ahlaki ve dini amaç duygusu taşıdıkları görülmektedir. Osmanlılar'ın 1683 yılında Viyana duvarları önünde Hıristiyan dünyasına karşı sarsılan cihadları, o günden sonra, ara sıra bazı çabalar olmakla birlikte, hiçbir Müslüman devleti Hıristiyanlığa karşı onunla karşılaştırılabilecek bir tehdit olmamıştır. Eski