almak üzere gönderdi. Hekimoğlu, Acısu Nehri üzerindeki köprüye varınca, Meraga'ya karşı gönderdiği kuvvetler de kendine katıldı ve bir zafer alayı ile 4 Aralık 1731 günü Tebriz'e girdi. Tebriz'in fethi ile savaşmadan "Gazi" unvanını alan Sultan I. Mahmud, Urmiye ve Tebriz'in fetihlerinden dolayı bir mektubuyla birlikte gönderdiği bir kılıç ve bir hilatle Hekimoğlu Ali Paşa'yı mükafatlandırdı. Ahmet Paşa ile Muhammed Rızâ Kulı arasında gerçekleşen müzakereler sonra ermeden önce Tebriz ele geçirilmiş olduğundan Sultan I. Mahmud burasının Osmanlı sınırları içerisinde kalmasını çok arzu etmekteydi. Ahmed Paşa'ya Tebriz'in zaptını haber aldığı halde bu durumda ne yapılması gerektiğini sormamasına canı sıkılarak bu duruma itiraz eden bir ferman gönderdi. Ancak Ahmed Paşa bu fermanın varmasından önce anlaşmayı imzaladığından Sultan I. Mahmud'un isteğini yerine getiremedi. 10 Ocak 1732'de Ahmet Paşa ile Muhammed Rızâ Kulı arasında imzalanan Kirmanşah Mükavelesi olarak da bilinen barış antlaşmasında sekiz madde bulunuyordu. Birincisi sınırlar, ikincisi hac, üçüncüsü ticaret, dördüncüsü Isfahan ve İstanbul'daki konsolosluklar, beşincisi sınır kaleleri kumandanlarının iyi niyeti, altıncısı elçilerin karşılıklı olarak alınıp verilmesi, yedincisi tarafların birbirlerinin arazisine tecavüz yasağı, sekizincisi ise askeri kumandanlarla anlaşmaya uymakla alakalıydı. Buna göre; Kafkasya tarafında Aras Nehri iki devlet arasında sınır olarak kabul ediliyordu. Tiflis, Revan, Nahcivan, Karabağ ve Gence Osmanlı Devletinde kalırken merkezi Şamahı olan Şirvan Hanlığı ile Dağıstan da Osmanlı Devletine taabi olmaya devam edecekti. Irak tarafında eski sınır üzerinde mutabık kalınarak savaş esnasında Osmanlıların ele geçirdiği yerlerden Kirmanşah, Hemedan, Erdelan, Huveyze ve bütün Luristan İran’a bırakıldı. Antlaşma her iki tarafı da memnun etmedi. İstanbul'da toplanan Divân-ı Hümayun'da, Tebriz’in geri verilmesine çok üzülen Sultan I. Mahmud'un iradesine karşın antlaşma kabul edildi ancak antlaşma Osmanlı devlet ricalini tatmin etmedi. Anlaşma maddeleri kazanılmış bir savaşta Osmanlı Devletini yenik vaziyete sokuyordu. Çünkü savaş esnasında Osmanlı kuvvetlerinin eline geçirdiği, Kirmanşah, Hemedan, Erdelan, Huveyze ve Tebriz İran'a terk ediliyordu. Şeyhülislam ile birlikte Sadrazam Topal Osman Paşa ve barış antlaşmasını yapan Bağdat Valisi Serasker Ahmed Paşa azledildiler. Sadrazam sürgüne gönderildi, Ahmed Paşa ise Bağdat valiliğinden alınarak Rakka Eyaletine tayin edildi. Sefer esnasında Revan'da Tahmasb'ın ordusunu püskürtüp Urmiye ile Tebriz'i alarak büyük yararlılıklar gösteren Serasker Hekimoğlu Ali Paşa ise İstanbul’a çağrılarak Topal Osman Paşa yerine Sadrazam olarak tayin edildi. İran tarafından ise Horasan'da Afganlar ile savaşından geri dönmüş olan ve yapılan barıştan memnun olmayan Nadir Han'ın, Ağustos 1732’de İsfahan’a gelmesinden sonra Şah II. Tahmasb, Osmanlı İmparatorluğu ile yapılan barışı bozmayacağını ona bildirince Şah II. Tahmasb' ı Meşhed'e sürgüne gönderdi. Taraftarlarının İran şahlığı teklifini uygun görmeyerek II. Tahmasb’ ın 3-5 aylık oğlu Mirza Abbas’ ı şah ilan ettirerek, kendisi Şah Kulu sıfatıyla Şubat 1732' de yönetimi fiilen ele geçirdi. 1735-1736 Osmanlı-İran Savaşı 1735-1736 Osmanlı-İran Savaşı, 1730-1732 savaşının ardından İran'ın kaybettiği toprakları geri almak için Osmanlı Devleti ile yapmış olduğu bir savaştır. 1730-1732 Osmanlı-İran Savaşı ardından Ocak 1732'de Ahmet Paşa Antlaşması imzalanmıştı. Buna göre Aras Nehri iki devlet arasında hudut kabul edilerek Revan, Gence, Nahcivan, Bitlis, Şirvan ve Dağıstan Osmanlılara; Tebriz, Kirmanşah, Hemedan, Luristan ve Erdelan eyaletleri ise İran'a bırakıldı. Söz konusu antlaşma Osmanlı Devleti'nin memnun etmedi ve sadrazam azledildi. Dolayısıyla, kırılgan bir barış ortamı oluştu. İran da kaybettiği Kafkasya topraklarını geri almak için fırsat kollamaya başladı. 1733'te İran'da iktidarı tamamen ele geçiren Nadir Şah, Osmanlıların eline geçen bölgeleri almak için tekrar savaş açtı. 1735'te Arpaçay'da yapılan muharebeyi Osmanlılar kaybetti. Gence, Tiflis ve Revan İran'ın eline geçti. 17 Ekim 1736 tarihinde Osmanlı Devleti ve İran arasında İstanbul Antlaşması imzalandı. Bu antlaşmayla Osmanlılar Nadir Şah'ı İran Şahı olarak kabul ettiler ve Afşarlar'ın ele geçirdiği Kafkas topraklarını İran'a bırakmak zorunda kaldılar. Fakat uzun vadede bu antlaşma ne Osmanlı Devletini ne de İranlıları tatmin etti ve iki ülke arasındaki çatışmalar 1746 yılına kadar devam etti. Godspeed Godspeed veya God Speed Orta Çağ İngilizcesi'ndeki "God spede (you)" "Tanrı (seni) başarıya ulaştırsın" anlamını taşıyan, ayrılırken ayrılan kişiye iyi dilek belirten, Türkçe'deki "yolun açık olsun"a benzeyen kalıplaşmış kullanım. Aşağıdaki anlamlara gelebilir: Rus ÅŸairler listesi Micaria pulicaria Micaria pulicaria, Gnaphosidae familyasından Holarktik bölgede dağılım gösteren bir örümcek türü. İlk kez 1831 yılında İsveçli zoolog Carl Jakob Sundevall (1801-1875) tarafından "Clubiona pulicaria" adıyla tanımlanan tür 1851 yılında Westring tarafından "Micaria pulicaria" adıyla revize edilmiştir. "Tür teşhis karakteri" (Türkiye için): Erkek tibial apophysis düz, embolus uzun ve sadece ucu kavisli, retinaculum yok; epijin kitinsi ön kenarı incedir. Dişi 2,7-4,5 mm, erkek 3-,3,5 mm boyundadır. Prosoma koyu kahverengi veya siyahtır. Pedipalpus, femur ve metatarsuslar prosoma ile aynı renktdir. Opisthosomanın orta yerinde enine, beyaz bir şerit yer alır. Buna benzer kısa bir şerit ise dorsumun ön kenarında bulunur. Epijin kitinsi ön kenarı incedir. Güneş alan değişik habitatlarda görülür. Kuru zemin, ot araları, ormanın açık alanlarında koşarken görülebilir. Taş, kütük, odun yığınları altında da bulunabilirler. Holarktik bölgede yayılım gösterir. Avrupa’nın en sık karşılaşılan örümceğidir. Türkiye'de 7 türünden biridir. Doğu Anadolu, Güneydoğu Anadolu ve Karadeniz bölgelerinde tespit edilmiştir. Micaria dives Micaria dives, Gnaphosidae familyasından Palearktik bölgede dağılım gösteren karınca taklitçisi oval biçimli bir örümcek türü. İlk kez 1846 yılında Fransız entomolog Hippolyte Lucas (1814–1899) tarafından "Drassus dives" adıyla tanımlanan tür 1902 yılında Bösenberg tarafından "Micaria dives" adıyla revize edilmiştir. Dişi 2,5–4 mm, erkek 2-3,5 mm boyundadır. Prosoma ("cephalothorax") ile opisthosoma ("abdomen") sarı kahverengi ya da koyu kahverengi olup ışıltılı tüylerle kaplıdır. Bacakları sarımtıraktır. Çok şeffaf olan bacaklarının ilk çifti koyu kahverengidir. Dişisinde tiba I ventralden 2 çift kıllı, tibia II ise kılsızdır. Femora II ile III koyu renkte boyuna hatlıdır. Gün boyunca taş ve yaprak altlarında saklanan örümcek geceleyin ava başlar. Erginlerine ilkbahar ve yazın rastlanır. Palearktik bölgede yayılım gösterir. Türkiye'de 7 türünden biridir. Micaria fulgens Micaria fulgens, Gnaphosidae familyasından Palearktik bölgede dağılım gösteren karınca taklitçisi oval biçimli bir örümcek türü. İlk kez 1802 yılında Fransız bilgin Charles Athanase Walckenaer (1771–1852) tarafından "Aranea fulgens" adıyla tanımlanan tür 1861 yılında Westing tarafından "Micaria fulgens" adıyla revize edilmiştir. Dişi 4,5–6 mm, erkek 4,5-5,5 mm boyundadır. Ana rengi koyu kahverengidir. Erginlerine ilkbahar ve yazın rastlanır. Palearktik bölgede yayılım gösterir. Türkiye'de bulunmaz. Makamât-ı Evliyâ Makâmât-ı Evliyâ, Akşemseddin’in evliyâ makamları anlamına gelen Türkçe olarak kaleme aldığı, mürşid, makam-ı velâyet ve velîlerin dereceleri gibi tasavvufî konuları ele alan bir eserdir. Eser, on sekiz bölüme ayrılmış ve her bölüm ayrı bir makama tahsis edilmiştir. Akşemseddin, eserin giriş bölümünde, rüyasında İslam Peygamberi Muhammed’i gördüğünü ve onun kendisine evliyâ makamlarını gösterdiğini, bu sebeple de kitaba "Makâmât-ı Evliya" adını verdiğini söylemektedir. Bu eser Akşemseddin’in en çok nüshası bulunan eseridir. Bazı kaynaklarda "bu eserin Akşemseddin’e ait olduğu şüphelidir" iddiasında bulunulmaktadır. Micaria guttulata Micaria guttulata, Gnaphosidae familyasından Palearktik bölgede dağılım gösteren karınca taklitçisi oval biçimli bir örümcek türü. İlk kez 1802 yılında Alman entomolog (böcek bilgini) ve araknolog (örümcek bilgini) Carl Ludwig Koch (1778-1857) tarafından "Macaria guttulata" adıyla tanımlanan tür 1878 yılında Simon tarafından "Micaria guttulata" adıyla revize edilmiştir. Karıncaları taklit eder ve onların beden yapısına şaşırtıcı biçimde benzer. Her iki cinsiyet de 2,5-3,4 mm boyundadır. Ana rengi siyahtır. Başı mavimsi parıltılıdır. Bacakları turuncu sarıdır, yalnızca femora I. çifti koyu kahverengidir. Palearktik bölgede yayılım gösterir. Almanya'da hemen hemen orta yörelerde bulunur, güneybatıdan da birkaç kayıt vardır. Türkiye'de bulunmaz. Micaria nivosa Micaria nivosa, Gnaphosidae familyasından Avrupa'dan Kazakistan'a kadar dağılım gösteren karınca taklitçisi oval biçimli bir örümcek türü. İlk kez 1866 yılında Alman entomolog (böcek bilgini) ve araknolog (örümcek bilgini) Carl Ludwig Koch (1778-1857) tarafından "Micaria nivosa" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Karıncaları taklit eder ve onların beden yapısına şaşırtıcı biçimde benzer. Avrupa'dan Kazakistan'a kadar yayılım gösterir. Türkiye'de bulunmaz. Aftakin Aftakin, Hamdaniler'e askeri bakımdan hizmet eden Türk kökenli general. En çok tanınmasını sağlayan olaylardan ilki, 974 ila 977 yılları arasında, Hamdaniler'in, Fatımiler'e karşı, Suriye kontrolü için verdiği savaşta yer almasıdır. Bu üç yıl içindeki en büyük mücadelesi, Ramla yakınlarında, Fatımî ordusuyla çarpışması olmuştur. Aftakin'e şöhret kazandırdan diğer olay ise, kuzey Suriye'yi işgal edip, Humus'u karargahı yapması sayesinde, Karmatîler'in Humus'un kontrolünü alması olmuştur. Bu olayda Aftakin'in, Karmatiler ile ittifak yaptığı düşünülmektedir ancak kesin bir yargı yapılamamaktadır. Yavuz Şimşek Yavuz Şimşek (d. 1947, Samsun), Türk eski millî futbolcudur. 1967-1977 arasında 10 yıl Fenerbahçe kalesini korudu. 251 karşılaşmada oynadı. 1967-68 sezonunda Avrupa Şampiyon Kulüpler Kupası ilk turunda Manchester City ile 18 Eylül 1968'de oynanan ilk karşılaşmada başarılı bir oyun sergiledi ve ikinci karşılaşmanın 2-1 kazanılmasıyla Fenerbahçe'nin ikinci tura geçmesinde büyük pay sahibi oldu. Fenerbahçe'de 4 lig şampiyonluğu yaşadı. Ayrıca Kemal Sunal'ın Gol Kralı filminde Duvar Ahmet karakterini canlandırmıştır. FBC Unione Venezia Football Club Unione Venezia (eski adıyla Società Sportiva Calcio Venezia), kısaca anıldığı şekliyle Venezia, Veneto bölgesinin başkenti Venedik'te kurulmuş İtalyan futbol kulübü. 1907'de bir birleşme sonucu kuruldu. Hâlen Lega Pro'de mücadele etmektedir. Micaria subopaca Micaria subopaca, Gnaphosidae familyasından Palearktik bölgede dağılım gösteren karınca taklitçisi oval biçimli bir örümcek türü. İlk kez 1861 yılında İsveçli hekim ve liken uzmanı Johan Peter Westring() (1753-1833) tarafından "Micaria subopaca" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Boyu 2,2-3,3 mm uzunluğundadır. Prosoma ile opisthosoma koyu kahverengidir. Opisthosoma bazen metalik parıltılıdır. Bacaklar açık kahverengi, femurlar koyu kahverengidir. Palearktik bölgede yayılım gösterir. Türkiye'de bulunmaz. Türkiye'de yayımlanmış sinema kitapları Türkiye'de yayımlanmış sinema kitapları Türkiye'de yayıncıların başından beri sinema kitaplarından büyük beklentileri olmamıştır. Kısa sürede tüketilecek popüler kitaplara kıyasla daha kısıtlı bir kitleye hitap eden ve hemen okunup atılmak yerine kitaplıklarda başvuru amacıyla muhafaza edilen türden eserlerden sayılan 'sinema kitapları', sadece meraklıları tarafından satın alındıkları için hem az sayıda yayımlanmışlar hem de yüksek baskı sayılarına ulaşamamışlardır. Sinema yazarı Nijat Özön, yayıncıların kâr getirmediği için sinema kitaplarından “vebadan kaçar gibi” kaçtığını söylemiştir. Günümüzde sinemaya olan ilginin göreceli olarak artmasına paralel olarak çok daha fazla sayıda sinema kitabı piyasaya çıksa da halâ bazı yayınevleri fazla bir satış beklemedikleri sinema kitaplarını prestij maksatlı yayımlamakta, buradan uğradıkları zararı yayımladıkları diğer popüler kitaplarla telafi etmektedirler. 1960'lı ve 1970'li yıllarda Ankara merkezli "Bilgi Yayınevi" çok sayıda sinema kitabı yayımlamıştı. 1980'lerden sonra Türkiye'de bir yılda basılan sinema kitaplarının sayısında hızlı bir artış görülmüş, bu artış gittikçe ivme kazanarak 2000'li yıllarda doruğa çıkmıştır. Birçok yayınevinin yayın yelpazesinde bir veya birkaç sinema kitabı yer alırken yayın yelpazesini tamamen sinema kitaplarına ayırmış olan "Es Yayınları" dikkati çekmektedir. Sinema konusundaki portföyleri oldukça geniş olan diğer yayınevleri arasında "Hil Yayınları", "Afa Yayınları", "+1 Kitap", "Agora Kitaplığı", "Kabalcı Yayınevi", "İzdüşüm Yayınları", "Remzi Kitabevi" ve "Kitle Yayınları" sayılabilir. Bazı sinema kitapları ilk baskılarını kâr amacı gütmeyen bilim kuruluşlarının veya derneklerin bünyelerinde yapmışlar, ilerleyen yıllarda bunların ikinci, üçüncü vb. baskıları bağımsız ticari kitabevleri tarafından çıkartılmışlardır. Yukarıda belirtilen nedenlerle Türkiye'de yayımlanmış sinema kitaplarının listesi çok da kabarık olmayacaktır. Son seksen yılda yayımlanan sinema ile ilgili kitapların bir listesi aşağıya çıkartılmıştır: (Not: "Türkiye'de yayımlanmış sinema dergileri"nin listesi başka bir Vikipedi maddesinde ele alınmıştır.) Morris Finley Morris 'Mo' ​​Finley (d. 2 Ağustos 1981 La Fayette, Alabama), Amerikalı profesyonel basketbol oyuncusu. 1,80 m (5 ft 11) boyunda, 79.4 kg (175 lb) ağırlığında oyun kurucudur. UAB Blazers ile Alabama Birmingham Üniversitesi'nde üniversite basketbol takımında oynadı. 2004 yılında Sırp Lig kulübü Mornar Bar takımına katıldı. 2007 yılında İtalyan Ligi kulübü NS Rieti katıldı ve maç başına 20.3 sayı ile sayı kralı oldu. 2008 yılında, kendisine İtalyan Şampiyonası'nı kazandıran Montepaschi Siena'ya gitti. Ancak, Terrell McIntyre'in arkasında olduğu için, fazla süre alamadı. Bu yüzden 2009 yılında Olimpia Milano'ya gitti. Zelotes Zelotes, Gnaphosidae familyasından 406 türü olan, bütün dünyada dağılım gösteren siyah, karıncamsı, ufak, gececil bir örümcek cinsidir. "Cins teşhis karakteri" (Türkiye için) : Opisthosoma siyah; prosoma önde dar; arka göz sırası uzunluğu prosomanın en geniş bölgesinin uzunluğunun 1/3’inden daha azdır. Tıknaz yapılı, kısa ve güçlü bacaklı orta boy örümceklerdir. Renkleri koyu kahverengiden siyaha kadar değişkenlik gösterir. Karıncalardan ayırt etmek zor olabilir. Esas olarak çayır ve bataklıklar gibi nemli yerlerde bulunsa da kuru habitatalarda da görülür. Gececildir ve gündüzleri taş altlarında gizlenerek geçirir Bütün dünyada dağılım gösterir. 406 türü bulunur: Türkiye'de 27 türü bulunur: Turkozelotes Turkozelotes microb, Gnaphosidae familyasından 2009 yılında keşfedilmiş, Türkiye'de endemik monotipik Turkozelotes cinsinin tek türü olan ufak gececil bir örümcek türüdür. Cins adı ("Turkozelotes"), dünyada yalnızca Türkiye'de bulunduğu için Türkiye'nin İngilizce karşılığı olan "Turkey" kelimesinin "Turk" kısmı ile benzediği örümcek cinsi Zelotes kelimesinden birleştirme yoluyla türetilmiştir. Tür epiteti ("microb") ise Rusça «mikrop, çok ufak mikroskobik hayvan» anlamına gelen микроб ("mikrob") kelimesidir. Erkek 3,2 mm boyundadır. Esas rengi açık sarı-gri, scutum açık kahverengi, kitap akciğerleri açık sarıdır. Türkiye'de endemiktir. Yalnızca Adana ilinden kayıt yapılmıştır. Zelotes aurantiacus Zelotes aurantiacus, Gnaphosidae familyasından Orta Avrupa'dan Rusya'ya kadar dağılım gösteren bir örümcek türü. İlk kez 1967 yılında Çek araknolog František Miller (1902-1983) tarafından "Zelotes aurantiacus" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Türün teşhis karakteri (Türkiye için) : Opisthosoma küçük gri scutumlu; epijin yan kenar çizgileri S seklinde, S’nin alt uçları arka orta yerde birleşir. Dişi 4,5-5,5 mm, erkek 4–5 mm boyundadır. Prosoma turuncu renkte, siyah kıllarla örtülü. Prosoma dişilerde portakal sarısı ancak siyahımsı kıllı, femur ve tarsuslar kahverengi. Bacak halkaları koyu siyahtır. Opisthosoma gri, küçük bir scutumlu ve üç çift daha açık lekeli. Epijin yan kenar çizgileri “S” seklinde, S’nin alt uçları arka orta yerde birleşir. Yan taraflar koyu renkte, ön tarafta açık, kitinsi yan duvarlar çok kalın ve belirgindir. Açık ormanlarda, kalkerli steplerde taş altlarında yaşar. Barınmak için tüp şeklinde yuva hazırlar. Orta Avrupa'dan Rusya'ya kadar dağılım gösterir. Türkiye'deki 27 türünden biridir. Ege ve Karadeniz bölgelerinden kaydedilmiştir. Herpyllus ecclesiasticus Herpyllus ecclesiasticus, Gnaphosidae familyasından Kuzey Amerika'da dağılım gösteren bir örümcek türü. İlk kez 1832 yılında Fransız Amerikan araknolog Nicholas Marcellus Hentz (1797–1856) tarafından "Herpyllus ecclesiasticus" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Görünüşü korkunç olsa da tamamen zararsız bir türdür. Kuzey Amerika'da dağılım gösterir. Orta ABD'de Kuzey Karolina'dan Kanada'nın Alberta eyalerine kadar uzanan bölgede yayılım gösterir. Drassyllus Drassyllus, Gnaphosidae familyasından 90 türü olan, Holarktik ve Hintmalaya eko-bölgelerinde yayılım gösteren, siyah ya da koyu kahverengi karıncamsı gececil bir örümcek cinsidir. "Cins teşhis karakteri" (Türkiye için) : Prosoma dar; arka orta gözler yan gözlerden genişçe ve oval; epijin ön sınır kenarları farklı yapıdadır. "Zelotes" cinsine benzer; onlardan daha hassas olup bacakları da uzundur. Karıncamsı görünümdedir. Dişileri 5–8 mm boyundadır. Çok farklı habitatlarda görülürler. Bazı türleri ("D. pusillus, D. lutetianus") nemli ortamları seçerken, diğerleri çayır ve kayalık yamaç gibi oldukça kuru ve sıcak habitatlarda bulunur. Holarktik ve Hintmalaya eko-bölgelerinde dağılım gösterir. 90 türü bulunur: Türkiye'de 9 türü bulunur: Abbas Ağa Çeşmesi Abbas Ağa Çeşmesi veya Ağalar Başı Çeşmesi, Darüssaade Ağası Abbas Ağa tarafından 1670 yılında Üsküdar'da yaptırılan çeşme. Üsküdar'daki Necmeddin Okyay Sokağı'nın girişindedir. 12 satırlık bir kitabesi mevcuttur. Kitabesi aşağıda yazmaktadır: Drassyllus praeficus Drassyllus praeficus, Gnaphosidae familyasından Avrupa'dan Orta Asya'ya kadar dağılım gösteren karıncamsı siyah ufak gececil bir örümcek türü. İlk kez 1866 yılında Alman entomolog (böcek bilgini) ve araknolog (örümcek bilgini) Carl Ludwig Koch (1778-1857) "Melanophora praefica" adıyla tanımlanan tür 2003 yılında Chatzaki, Thaler & Mylonas tarafından "Drassyllus praeficus" adıyla revize edilmiştir. Türün teşhis karakteri (Türkiye için) : Epijin kıvrımları orta yerde birleşerek yönü arkaya doğru olan bir ok ucu oluşturur. Dişi 5-5,5 mm, erkek 4,5–5 mm boyundadır. Arka orta gözler yandakilerden daha büyük, düzensiz ve neredeyse bitişiktir. Sırt yarığının ve bacak tarsuslarının sarı olması dışında bütün vücut soluk siyah renktedir. Prosoma merkezden yayılan çizgilere sahiptir. Tibia II bir veya iki ventral dikenli, metatarsi I ve II kaidede bir çift dikenlidir. Scopula kılları geniş fakat sonda keskince. Epijin üç parçalı, “S” seklindeki kıvrım parçaları birbirine bağlı, arka ortada birleşen kıvrımlar bir ok ucu oluşturur. Taş ve kurumuş toprak parçaları altında yaşar. Odun ve kütük altlarında da görülür. Büyük Britanya'da daha çok kalkerli otlaklarda taş altlarında bulunsa da bazen yangından 6 ila 12 yıl sonrası kuru fundalıklarda da görülür. Her iki cinsiyetten erginlerine mayıs ayından haziran ayına kadar rastlanır. Orta Avrupa'dan Rusya'ya kadar dağılım gösterir. Kuzeybatı ve Orta Avrupa'da yayılır. Büyük Britanya'da güney İngiltere'de görülür. 2002 yılında Kuzey Galler'de de tespit edilmiştir. İrlanda'da bulunmaz. Türkiye'deki 9 türünden biridir. Doğu Anadolu, Güneydoğu Anadolu ve Karadeniz bölgelerinden kaydedilmiştir. Drassyllus pusillus Drassyllus pusillus, Gnaphosidae familyasından Palearktik bölgede dağılım gösteren karıncamsı siyah ufak gececil bir örümcek türü. İlk kez 1833 yılında Alman entomolog (böcek bilgini) ve araknolog (örümcek bilgini) Carl Ludwig Koch (1778-1857) "Melanophora pusilla" adıyla tanımlanan tür 1986 yılında Platnick & Song tarafından "Drassyllus pusillus" adıyla revize edilmiştir. Türün teşhis karakteri (Türkiye için) : Epijin kitinsi duvarları orta yerde yukarı doğru daralıp ön ve arka uçlarda birbirinden uzaklaşır. Dişi 4–5 mm boyundadır. Diside boy 4–5 mm arasında. Prosoma ile opisthosoma siyahtır. Opisthosoma desen taşımaz. Sternum siyahtır. Koksa, trochanter, femur, patella, tibia siyah renkli olup tarsus ve metatarsus segmentleri kahverengidir. Epijin kitinsi duvarları orta yerde yukarı doğru daralıp ön ve arka uçlarda birbirinden uzaklaşır. Eşeyler birbirine benzer. Taş, ot, odun, kütük gibi yapıların altında ve kurumuş toprak parçaları altında yaşar. Sıklıkla kuru habitatları tercih ederler. Büyük Britanya'da kumlu fundalık ve kireçli yamaçlar gibi kuru habitatlarda görülür. Her iki cinsiyetten erginlerine yaz başından yaz ortasına kadar rastlanır. Palearktik bölgede dağılım gösterir. Kuzeybatı ve Orta Avrupa'da yayılır. Büyük Britanya'nın güney yarısında ve merkezi doğu İskoçya'da görülür. Türkiye'deki 9 türünden biridir. Karadeniz bölgesinden kaydedilmiştir. Nomisia Nomisia, Gnaphosidae familyasından 40 türü olan, Palearktik bölgede yayılım gösteren gececil bir örümcek cinsidir. "Cins teşhis karakteri" (Türkiye için) : Arka sıra gözler oval; opisthosoma üzerinde sıra halinde uzanan birkaç siyah noktamsı desen vardır. Palearktik bölgede dağılım gösterir. 40 türü bulunur: Türkiye'de 8 türü bulunur: Burun konisi tasarımı Sıkışabilir akışkan bir ortamda yol alan herhangi bir araç ya da gövde (roket ya da uçak, füze ya da mermi gibi)ye ait burun konisi kısmının aerodinamik tasarımındaki, önemli bir problem burun konisinin geometrik şeklinin belirlenmesidir . Burun konisinin şekli optimum performans için gereklidir. Dönel katı cisim şekil tanımlamasının gerektiği işler gibi birçok uygulamalar, akışkan bir ortamda çok hızlı hareket eden böyle bir cismin karşılaşacağı direncin en aza indirilmesini gerektirir. Aşağıdaki burun konisi şekli denklemlerinin tümünde, "L" burun konisinin toplam uzunluğu ve "R" burun konisi tabanının yarıçapıdır. "y", burun konisinin ucundan "L" ye kadar değişiklik gösteren herhangi bir "x" noktasının yarıçapıdır. Denklemler burun konisi şeklinin iki boyutlu profilini tanımlar. Profilin eksen "(C/L)" etrafında döndürülmesiyle burun konisinin tam bir dönel katı cismi oluşur. Denklemlerin 'mükemmel' bir burun şeklini tanımladığı unutulmamalıdır. Burun konilerinin ucu gerçekte, imalat ya da aerodinamik nedenlerden dolayı çoğu kez küt ya da kesilmiş olmaktadır. Çok yaygın bir burun konisi şekli basit bir konidir. Bu şekil genellikle üretim kolaylığı için ve aynı zamanda sürükleme özellikleri için de seçilir. Konik bir profilin yan tarafları düz çizgi olduğundan, çap denklemi oldukça basittir: Koniler bazen yarım açılarıyla da tanımlanabilir, formula_2 : Pratik uygulamalarda, konik bir burun genelllikle kürenin bir parçası tarafından kesilmiştir. Koni ile kürenin teğet noktası şu şekilde bulunabilir: KÃ¼resel burnun merkezi: Ve, tepe noktasÄ± ise: Bikonik bir burun konisi şekli, uzunluğu L olan kesik bir koni (genellikle "konik geçiş parçası" olarak bilinir)nin üstünde yer almış uzunluğu L olan basit bir konidir. Üstte yer alan R yarıçaplı koninin tabanı altta yer almış taban yarıçapı R olan kesik koninin üst yarıçapına eşittir. "yarım açı" : "yarım açı" : Basit bir koniden sonra model roketçilikte en yaygın burun konisi şekli, tanjant ojiv şeklidir. Bu şeklin profili bir daire kesmesinden oluşur. Roket gövdesi burun konisinin bükeyine teğet geçer. Bu şeklin büyük ölçüde rağbet görmesi profil şeklinin yapım kolaylığından dolayıdır. Ojivi oluşturan dairenin yarıçapına ojiv yarıçapı formula_18 denir ve bu yarıçap, burun konisinin taban yarıçapı ve uzunluğuna bağlı olarak formülle ifade edilir: "x" in "0" ile "L" arasındaki değişikliğine göre, herhangi bir "x" noktasındaki "y" yarıçapı: Burun konisi uzunluğu, "L", ojiv yarıçapı formula_18 ^ ‘na eşit ya da ondan daha az olmalıdır . Eşit olmaları halinde şekil bir yarımküre olur. Tanjant bir ojiv burun genelllikle kürenin bir parçası tarafından kesilmiştir. Tanjant ojiv ile kürenin teğet noktası şu şekilde bulunabilir: Ve, tepe noktasÄ± ise: Bu şeklin profili aynı zamanda bir daire kesmesinden oluşsa da şeklin tabanı, ojiv yarıçapı ile tanımlanan dairenin yarıçapı üzerinde değildir. Roket gövdesi burun konisinin bükeyine teğet geçmez. Ojiv yarıçapı formula_18 "R" ve "L" (tanjant ojiv de olduğu gibi) ile belirlenmesinden çok burun şeklini tanımlamak için seçilecek bir faktördür. Seçilen sekant ojivin yarıçapı, "R" ve "L" ile aynı olan tanjant ojivin yarıçapından büyükse, sonuçta oluşan sekant ojiv, tabanı kesilmiş bir tanjant ojiv gibi görünecektir. "x" in "0" ile "L" arasındaki değişikliğine göre, herhangi bir "x" noktasındaki "y" yarıçapı: Seçilen formula_18 tanjant ojiv formula_18 den küçükse, bu durumda ortaya çıkan sekant ojiv, taban çapından daha büyük bir çıkıntıya sahip olacaktır. Bu şeklin klasik örneği MGR-1 Honest John füzesinin burun konisidir. Ayrıca, seçilen ojiv yarıçapı burun konisi uzunluğunun iki katından daha büyük olmalıdır. Bu şeklin profili, ekseni ana eksen ve burun konisinin tabanı küçük eksen olan bir elipsin yarısıdır. Ana ekseninin etrafında tam bir dönüş yapan elipse elipsoit adı verildiği için eliptik bir burun şekline yarıelipsoit adı verilir. Bu şekil küt burun ve tanjant tabandan dolayı sesaltı uçuş (model roketçilik gibi)larda çok kulanılır. Bu şekil profesyonel roketçilikte pek kullanılmaz. "R" "L" ye eşit olursa, bu bir yarımküre olur. Genellikle ‘parabolik’ bir burun konisi ifade edilmek istendiğinde, küt bir şekli olmayan bu burun şekli öngörülmektedir. Parabolik serisi burun şekli Latus rectum daki paralel bir çizgi etrafında bir parabol parçasının döndürülmesiyle oluşturulur. Bu yapı bir daireden çok bir parabolü belirleyen şekil olmasının dışında tanjant ojiv şekline benzer. Ojivde olduğu gibi, bu yapı sivri uçlu bir burun şeklini ortaya çıkarır. Genellikle, parabolik bir burun ile ilişkililendirilen küt şekil için, kuvvet serisi kısmına bakınız(Parabolik şekil çoğu kez eliptik şekille karıştırılır). formula_36 : formula_37 için K’ 0 ile 1 arasında herhangi bir yerde değişebilse de, burun koni şekilleri için en çok kullanılan değerler şunlardır: Tam Parabol (K’=1) olması durumunda, burun şekli parabol ekseni üzerinde bulunan tabandaki gövdeye teğettir. K’ değerleri 1’den daha az olduğunda, görünümü sekant ojive benzeyen ‘daha ince’ bir şekil ortaya çıkar. Şekil artık tabana teğet olmayıp, parabol ekseni kaymış olmasına rağmen taban paralel kalır. Kuvvet Serileri genellikle ‘parabolik’ bir burun konisi olarak anılan şekli içerse de, parabolik bir burun konisi olarak bilinen şekil parabolik seri’nin bir öğesi olup tamamen farklı bir şeydir. Kuvvet serisi şekli (genellikle) küt ucuyla karakterize edilirse de gerçekte tabanı gövde borusuna teğet değildir. Burun konisi / gövde ek yerinde hava aracının aerodinamiğine zarar verebilen daima bir kesiklik vardır. Bu kesikliliği düzeltmek için şekil, alt kısmında değişikliğe uğratılabilir. Hem silindir ve hem de bir koni kuvvet serisinin üyeleridir. 1’den daha az "n" değerleri için, kuvvet serisi burun şekli "y = R(x/L)^n" eğrisinin x-ekseni etrafında döndürülmesiyle oluşturulur. "n" faktörü şeklin ‘kütlüğünü’ kontrol eder. 0.7 ve üzerindeki "n" değerleri için, burun ucu oldukça incedir. "n" değeri sıfıra doğru yaklaştıkça, Kuvvet Serisi burun şekli gittikçe kütleşir. formula_38 için Burada: Yukarıdaki bütün burun şekillerinden farklı olarak, Haack Serisi şekilleri geometrik şekillerden yapılmamıştır. Şekiller, matematiksel olarak değil de sürüklemeyi en aza indirmek amacıyla elde edilmiştir. Haack serisi aşağıdaki denklemde "C" değeri vasıtasıyla belirlenirken, "C" nin iki değeri özel bir öneme sahiptir: "C = 0" olduğunda, "LD" simgesi verilen boy ve çap için, minimum sürüklenmeyi belirtir . "C = 1/3" olduğunda ise, "LV" verilen boy ve hacim için minimum sürüklenmeyi belirler. "C = 2/3" hariç olmak üzere, Haack serisi burun konileri gövdeye tabanlarından tamamen teğet değildir. Ancak, kesiklik genellikle fark edilmeyecek kadar önemsizdir. "C > 2/3" için, Haack burun konileri taban çapından daha büyük maksimum bir çaplı çıkıntı yapar. Haack burun uçları sivri olmasalar da biraz yuvarlaktırlar. Burada: Haack serisi verilen boy ve çap için( LD-Haack), minimum sürüklenmeyi verir ve genellikle Von Kármán ya da "Von Kármán Ojiv" olarak bilinir. Sürüklemeyi azaltıcı aerospik başlığına bakınız. Uçak ve roketler için, 0.8 Mach’in altında, burun basınç sürüklemesi esasen tüm şekiller için sıfırdır. En önemli faktör olan yüzey sürtünme sürüklemesi, büyük ölçüde şekildeki yüzeyin düzgünlüğüne ve yüzey kusurlarının varlığına (ıslak alan)a bağlıdır. Örneğin, sesaltı roketler için genellikle kısa, küt, düzgün bir eliptik şekil tercih edilir. Basınç sürüklenmesinin önemli ölçüde arttığı transonik ve ötesi alanlarda, sürükleme üzerine burun şeklinin etkisi çok önemli olmaktadır. Basınç sürüklemesini etkileyen faktörler burun konisinin genel şekli olan, incelik oranı ve düzgünlük oranıdır. Burun konisi tasarımı ile ilgili birçok referanslar, farklı uçuş rejimlerindeki çeşitli burun şekillerinin sürüklenme özelliklerini karşılaştıran deneysel veriler içerir. Burada sunulan grafik bu verileri en kapsamlı ve kullanışlı olarak göstermektedir. Bu grafik diğer referanslarla daha da ayrıntılı hale getirilebilinirse de diğer referanslarda daha az kapsamlı veriler bulunmaktadır (özellikle USAF Datcom). Birçok burun konisi tasarımlarında, en büyük sıkıntı 0.8 - 1.2 Mach arasındaki hıza sahip olan transonik bölgedeki uçuş performansıdır. Transonik bölgedeki değişik şekiller için mevcut veri olmamasına rağmen, tablo Von Kármán şeklini ya da n = ½ olan Kuvvet Serisi şeklini açıkça göstermektedir. Bu uçuş için konik ya da ojiv şekiller, daha uygun olacaktır. Bu gözlem, ses duvarını aşmak için, konik bir burun konisinin uygun olduğunu sıklıkla iddia eden genel kanının aksi bir durumunu yansıtmaktadır. Transonik bölge için en iyi hale getirilen burun şekillerinin örnekleri belki de savaş uçaklarında olmasına rağmen burun şekilleri, hava girişleri ve uçakların elektronik sistemlerinden dolayı çoğu kez bozulmuştur. Örneğin, bir F-16 burnu Von Karman şekline çok benzemektedir. Bir burun konisinin boyunun taban çapına oranı "incelik oranı" olarak adlandırılır. Bu terim, kanatlar ve kanatçıklara uygulansa da bazen "kanat açıklık oranı" adı da verilmektedir. İncelik oranı çoğu kez aracın bütün boyu ve çapı dikkate alınarak tamamına uygulanır. Boy/çap oranına çoğu kez burun konisinin "ölçüsü" de denir. Süpersonik hızlarda, incelik oranı özellikle düşük oranlarda burun konisi dalga sürüklemesi üzerinde önemli bir etkiye sahip olsa da 5:1 oranının ötesindeki artan oranlar için çok az ek kazanç vardır. İncelik oranının artması ile, ıslak alan ve bu nedenle sürükleme bileşeni olan yüzey sürtünmesi artacaktır. Bu nedenle, azalan dalga sürüklemesi ve artan yüzey sürtünme sürüklemesi arasında oluşan bir değiş tokuşla en sonunda minimum sürükleme incelik oranı ortaya çıkacaktır. Frank Arnesen Frank Arnesen (d. 30 Eylül 1956 Kopenhag), Danimarkalı eski futbolcu ve Hamburg'nin şu anki sportif direktörü. Arnesen 52 kez millî formayı giydi ve Danimarka millî takımı için 14 gol attı. 1984 Avrupa Futbol Şampiyonası ve 1986 FIFA Dünya Kupası turnuvalarına katılmıştır. Ajax'da Arnesen altı sezon boyunca 1977, 1979 ve 1980 yılında üç Eredivisie şampiyonluğu kazandı ve finalde FC Twente 3-0 yenerek, 1979 yılında KNVB beker kazandılar. 1981 yazında, Arnesen İspanya'dan Valencia tarafından satın alındı ​​ve iki yıl sonra RSC Anderlecht'de oynamak için Belçika'ya gitti. 1988 yılında bir kez daha KNVB beker kazandı ve sakatlığı nedeniyle final maçında oynamadı ama Şampiyon Kulüpler Kupası'nı kazanan PSV takımının bir parçası oldu. Aktif kariyerden sonra, Frank Arnesen ilk kez 1991 ile 1993 yılları arasında Bobby Robson altında PSV'de antrenör yardımcısı olarak atandı ve 1994 yılında kulübün genel müdürü oldu. 2004 Mayıs ayında Arnesen, David Plise yerine, Tottenham Hotspur'un başına getirildi. Arnesen Chelsea'ye Salomon Kalou, Florent Malouda ve John Obi Mikel'in getirilmesinde anahtar rol oynamıştır. Son zamanlarda eski Chelsea teknik direktörü Jose Mourinho Chelsea saflarındaki yetenekli gençlerin olmaması için Arnesen'in sorumlu olduğu bildirilmişti. 27 Kasım 2010 tarihinde Arnesen Chelse sportif direktörlüğünden istifa etmiş ve 2010-2011 sezonu sonunda takımdan ayrılmıştır. 20 Şubat'ta Hamburg takımına sportif direktör olarak katılmaya karar verdi. Hamburg sportif direktörü olarak Arnesen Jacopo Sala, Michael Mancienne, Gökhan Töre, Slobodan Rajković ve Jeffrey Bruma gibi isimleri eski takımı Chelsea'den Hamburg'a getirdi. Kono Kono, Nijerya'da bir köydür. Rivers Eyaleti'nde, Port Harcourt'tan yaklaşık 72,4 km uzaklıkta Khana Yerel Yönetim Alanı sahilinde yer almaktadır. Nomisia exornata Nomisia exornata, Gnaphosidae familyasından Avrupa'dan Orta Asya'ya kadar dağılım gösteren bir örümcek türü. İlk kez 1839 yılında Alman entomolog (böcek bilgini) ve araknolog (örümcek bilgini) Carl Ludwig Koch (1778-1857) "Pythonissa exornata" adıyla tanımlanan tür 1921 yılında Dalmas tarafından "Nomisia exornata" adıyla revize edilmiştir. "Türün teşhis karakteri" (Türkiye için) : Boy uzunluğu diside 4–8 mm; gözler birbirleriyle eşit boydadır; epijin ön kemerleri kalındır. Dişi 4–8 mm, erkek 4–7 mm boyundadır. Gözler birbirleriyle eşit boydadır. Karapaks öne doğru biraz daralır. Prosoma ve sternum kahverengidir. Fovea çevresi daha koyu renktedir. Opisthosoma üzerinde sıra halinde uzanan birkaç siyah nokta biçimli desen vardır. Erkekleri biraz daha beyaz kıllarla kaplı olup opisthosoma üzeri noktaları daha belirgindir. Dişilerde epijin ön kemerleri kalındır. Kumul ya da taşlık alanlarda bulunurlar. Avrupa'dan Orta Asya'ya kadar dağılım gösterir. Türkiye'deki 8 türünden biridir. Ege, İç Anadolu ve Karadeniz bölgelerinden kaydedilmiştir. Fransa 19 yaş altı millî futbol takımı Fransa 19 yaş altı millî futbol takımı, Fransa Futbol Federasyonu tarafından kontrol edilen ve Fransa'yı 20 yaş altı seviyesinde uluslararası alanda temsil eden futbol takımı. Fransa'da 2005 ve 2010 yılında Avrupa 19 Yaş Altı Futbol Şampiyonası'nda iki kez UEFA Avrupa Kupası kazandı. 2005 yılında, forvet Abdoulaye Baldé Altın Oyuncu ödülünü aldı. İki oyuncu, Djamel Abdoun ve Moussa Sow, hak ettikleri için diğer millî takımlarda oynamıştır. 2010 yılında, takım Caen finalde İspanya'yı 2-1 yendikten sonra şampiyon oldu. Gaël Kakuta turnuvanın Altın Oyuncusu seçildi. Åžampiyon (3): 2016, 2010, 2005 YarÄ± final (2): 2009, 2007 Åžampiyon (5): 2000, 1997, 1996, 1983 Finalist (2): 1968 Ismaël Bangoura Ismaël Bangoura (d. 2 Ocak 1985), Fransız kulübü FC Nantes takımında oynayan Gineli futbolcudur. İlk sezonunda 23 maça çıktı. Daha sonra 33 maçta 12 gol attı ve Ligue 1'de ikinci en golcü futbolcu oldu. 2006-07 sezonunda Le Mans için en skorer oyuncusu oldu. 5 Temmuz 2007 tarihinde, Bangoura FK Dinamo Kyiv ile beş yıllık sözleşme imzaladı. 11 Kasım 2007 tarihinde Shakhtar Donetsk ile oynanan ve 2-1 kazanılan maçtaki iki golü de Bangoura attı. 2 Temmuz 2009 günü, Bangoura 11 milyon €'ya dört yıllık anlaşma üzerinde Rennes ile anlaştı. 2 Eylül 2010 günü, Bangoura tahmini 8 € milyon bir ücret karşılığında Al-Nasr SC ile dört yıllık sözleşme imzaladı. 2010-11 sezonunda 17 lig maçında 10 gol attı. 2 + 1.5 yıllık sözleşme ile 31 Ocak 2012 tarihinde Fransa Ligue 2 ekibi FC Nantes'e katıldı. 2006 yılından beri 42 kez Gine millî futbol takımı forması giyen oyuncu, takımıyla 2006, 2008 ve 2012 Afrika Uluslar Kupası'na katılmıştır. Clubionidae Clubionidae, bütün dünyada yaygın 17 cins ve 563 tür ile temsil edilen örümcek familyası. 5–8 mm boyunda koyu renkli gececil örümceklerdir. "Familya teşhis karakteri" (Türkiye için) : Ön örü memeleri çoğunlukla konik, kaidede birbirine yakın, ön ve arka memeler eşit uzunlukta ve uçta birleşerek koni oluşturur, orta memeler hiç fark edilmez. Genel görünümü Gnaphosidae familyasına benzer; onlardan ayıran en önemli özellik, arka orta gözlerin yuvarlak olup, oval veya üçgenimsi olmaması ve ön örü meme çiftinin birbirine çok yakın olmasıdır. Ayrıca Clubionidae’nin birçok cinsinde tarsal tırnaklar tarak dişlidir.. Gnaphosidae ile hemen hemen aynı habitatlarda yaşarlar; ancak Gnaphosidae çoğunlukla taş, kütük, kabuk altlarını tercih ederken Clubionidae daha çok kurumuş, bükülmüş yaprak içlerini tercih eder. Dünya çapında yayılım gösterir. Türkiye'de tek cinste ("Clubiona") toplanan 7 türü bulunur. Menemen KatliamÄ± Menemen Katliamı 16-17 Haziran 1919'da Yunan askerleri ve Rum yerlileri tarafından Türk sivillere karşı yapılan bir katliamdır. İtilaf Devletleri Kontrol Komisyonu Menemen'de yaşanan bu olayı katliam olarak teyit etti. 16 Haziran 1919 günü, işgal esnasında halka itidal telkin etmiş bulunan Menemen Kaymakamı Kemal Bey ve maiyetindeki 6 jandarma Yunan askerlerince öldürüldü. Bu olayda ölenler Menemen'de Türk sivillere karşı yapılacak katliamın ilk mağdurlarıydı. Yunan askerleri ayrıca Bergama Baskını'nda aldıkları mağlubiyetin intikamını 17 Haziran'da Menemen'de Türk sivillere karşı bir katliam gerçekleştirerek aldılar. Belediye makamlarının ve inceleme yapan İngiliz subaylarının bildirdiğine göre 1.000'den fazla Türk öldürülmüş fakat sonradan bir Fransız subayı tarafından yapılan tahkikata göre 200 ölü ve 200 yaralı Türk'ün olduğu saptanmıştır. Tarihçi Justin McCarthy katliamın önceden planlandığını savunur. Saldırıdan önce şehirde bulunan bütün Yunan yerlilerin evleri beyaz haçla işaretlenmişti ve yağmalamadan ve yıkımdan zarar görmemişlerdi. Ayrıca Yunan tarafından sivil ve askerlerde hiçbir ölü veya yaralı yoktu. Celâl Bayar hatıralarında Menemen'de yaşanan zor günleri yöre tüccarından Çerkes Sefer Efendi'nin ağzından şu şekilde aktarır: İngiliz Amiral Calthorpe Londra'ya gönderdiği bir bildiride, bazı Menemen'li Türklerin olaydan sağ kurtulabilmelerini böyle yorumladı: Abbas bin Ali Abbas bin Ali lâkabı Ebulfezl Abbas () (4 Şaban 26 H - 10 Muharrem 61 H; yaklaşık 15 Mayıs 647 M - 10 Ekim 680 M), "Ebul Fezl" lakabıyla ünlenmiştir. İmam Ali'nin (a.s) beşinci ve Ümmü’l Benin’in ilk oğludur. Kerbela hadisesinden önceki hayatıyla ilgili çok bilgi ulaşmamıştır. Abbas bin Ali, her ikisi de Kerbela Savaşı'nda ölen Peygamber Muhammed'in torunu Hüseyin bin Ali'in üvey kardeşiydi. Ve Kerbela’da İmam Hüseyin’in (a.s) sancaktarı idi. Düşman ordusu suyu kesince o, düşman ordusunun muhasarasını defalarca geçerek, İmam Hüseyin (a.s) ve yarenleri için Fırat nehrinden su getirdiğinden dolayı, Şiaların yanında "Sakka-yı Deşt-i Kerbela" diye meşhur olmuştur. Kerbela Savaşı'ndaki rolü ve bu savaşta öldürülen üvey kardeşi Hüseyin'e olan sadakatiyle bilinir. Hz. Abbas (a.s) kendisi ve annesinden bir olan kardeşleri için, Ubeydullah bin Ziyad tarafından hazırlanan emannameyi (can güvenliğinin emniyette olduğuna dair yazılı senet) reddetmiş, son nefesine kadar İmam Hüseyin (a.s) için savaşmış ve şehit düşmüştür. Aşura günü yine su getirmek için Fırat Nehrine doğru gitmiş, ancak geri dönüş yolunda düşmanın saldırısında su kırbasına ok isabet etmiş, kolları kesilmiş ve başına demir mızrakla vurularak şehadete ermiştir. Arabistan'da babası Ali gibi cesur bir savaşçı olduğuna inanılır. Şialar için masumdan sonra en üstün makama sahip kişilerden sayılmaktadır. Şialar Tasua gününü ona atf etmişlerdir. O günde, Hz. Abbas’ın (a.s) fazilet ve erdemliklerinden bahsedilmekte ve onun için matem tutulmaktadır. Bazı Şii kaynaklarda ona oldukça kerametler atfedilmiştir. Şialar onu edep, yiğitlik, cesaret ve cömertliğin mazharı ve Masum imamın takipçisi olarak bilmektedir. Hz. Abbas’ın (a.s) lakaplarından birisi, onun dış görünüşünün güzelliğini ortaya koyan “Kamer-i Ben-i Haşim” dir. SHAMROCK (albüm) SHAMROCK, Megumi Hayashibara'nın dördüncü stüdyo albümü. Albümdeki parçaların birçoğu, ikinci albümde olduğu gibi anime soundtrack'lerinden oluşmuştur. Albümün ilk baskısı 40 sayfadan oluşan bir kitapçık ile yayınlandı. Bu albümde Megumi yine besteci Okazaki Ritsuko ve söz yazarı Arimori Satomi ile çalıştı. Albümde yer alan Ganbatte!, COMET rendez-vous, ROCK de ikou ve Only One adlı şarkılar All Cutural Purpose Cat Girl Nuku Nuku adlı animenin OVA bölümlerinde; 4 Gatsu no Yuki, Yume wo Dakishimete ve Suki Yori Daisuki Minky Smile adlı şarkılar ise Mahou no Princcess Micky Momo animesinde kullanıldı. Ayrıca In The Fluffy MOON Nite şarkısı, Megumi'nin Ağustos 1992'de yayınladığı Haruneko Fushigi Tsukiyo -Oshiete Happiness- adlı single'ın İngilizce versiyonuydu. 16 Mart 2005'te yayınlanan ikinci basımda 24 sayfalık albüm kitapçığı ve özel bir kutu içinde bulunan 16 sayfalık fotoğraf kitapçığı birlikte verilmiştir. SHAMROCK albümü, Oricon listesinde 12 numaraya ulaşarak dört hafta boyunca listede kaldı ve 42.510 adet kopya sattı. Ancak 2005'te yayınlanan yeni basımı Oricon grafiğine girmeyi başaramadı. Clubiona Clubiona, Clubionidae familyasından 462 türü olan, Kutuplar hariç bütün dünyada görüle gececil bir örümcek cinsidir. "Cins teşhis karakteri" (Türkiye için) : Arka sıra gözler ön sıradan daha uzun; prosoma orta yerinde belirgin bir yarıklı; bacaklar kısa ve kuvvetli, IV. bacak I. bacaktan daha uzun, femur I ve II dorsal dikenlidir. Genellikle açık sarımsı ya da kırmızımsı renktedir. Uzunlamasına biraz basık gövdelidir. Kafası (Prosomanın yarısı) geniştir ve güçlü keliserlere sahiptir. Opisthosoma iğ şeklinde olup gerisi sivridir. Bacak formülü 4213 olup ön bacaklar oldukça kısadır. 1. ve 2. bacak çiftinin tarsusları metatarsuslarla aynı hattadır. Esas olarak otsu bitkiler üzerinde bulunsa da , çalı ve ağaçlarda da görülebilir. Daha çok yerde ve yaprak döküntülerinde görülmelerine karşın evde rastlanmaları seyrektir. Kutuplar hariç bütün dünyada dağılım gösterir. 462 türü bulunur: Türkiye'de 7 türü bulunur: In Sorte Diaboli In Sorte Diaboli (Latince Şeytanla iş birliği), Norveçli senfonik black metal grubu Dimmu Borgir'in 2007'de yayınladığı sekizinci stüdyo ve ilk konsept albümü. ICS Vortex ve Mustis'in grupla yaptığı son albümdü. Orta Çağ Avrupasında bir hikâyeyi anlatan "In Sorte Diaboli", grubun ilk konsept albümü oldu. Albüm; inançlarından şüphe duymaya başlayan ve sonunda kendini Deccal'in yerinde bulan bir rahibin hikâyesini konu alır. Silenoz karakter hakkında "Bir rahibin asistanlığını yapan bu genç, en sonunda Hristiyanlıkla alakasının olmadığının farkına varır." demiştir. "Bir şekilde rüyadan uyanır ve karanlık işlere yatkın farklı yetenek ve güçlerinin olduğunu keşfeder." Mirdasoğulları Mirdâsoğulları Hanedanı ya da Mirdâsî Hanedanı, 1023'ten - 1080'e (bazı kaynaklarda 1024), iki kez kısa süreliğine, kontrolü elinden kaybetmesine rağmen, en geniş sınırlarında, kuzeyde Azez ve hanedana bağlı, emirlik halindeki Halep'ten, batıda Tartus, Beyrut, Acre, Baalbek, orta topraklarında Humus, doğuda Qasr al-Rahba ve güneyde Tiberya'ya uzanan ve arada kalan bölgeyi yöneten bağımsız hanedanlık. Kısa süreliğine Fatımiler Devleti'ne, daha sonraysa Büyük Selçuklu Devleti'ne bağımlı hale gelmiştir. Hanedanlığın başkenti, baştan sona Halep olmuştur. Hanedan üyeleri orta ve kuzey Suriye'de hakimiyet göstermiş olan Beni Kilab kabilesi kökenlidir. Kuzeyde Bizans İmparatorluğu'yla, kuzeydoğudaysa Selçuklular ve Urfa, Harran ve civarını elinde tutan Nümeyroğulları ile çeşitli çatışmalar yaşamışlardır. Fatımiler Devleti topraklarında bağımsızlığını kazanan Mirdasoğulları, hakimiyeti süresince, birincisi 1038-1042, ikincisi 1057-1060 arasında olmak üzere, iki kez kısa süreliğine, Fatımiler Devleti kontrolüne girmiştir. "FatÄ±miler Devleti'nin, Halep'i ilk fethi, 1038-1042" "FatÄ±miler Devleti'nin, Halep'i ikinci fethi, 1057-1060" "Ukayloğulları'nın Halep'in kontrolünü ve kısa sürede, hanedanın kuzeyinin büyük bir kısmını ele geçirişi, 1080-1081-1082" 1956 Yaz Olimpiyatları'nda güreş 1956 Yaz Olimpiyatları'nda güreş müsabakaları grekoromen ve serbest olmak üzere iki disiplinde düzenledi. Her iki sınıfta sekizer ayrı kilo branşında sporcular mücadele etmiştir. Clubiona lutescens Clubiona lutescens, Clubionidae familyasından Holarktik bölgede dağılım dağılım gösteren bir örümcek türü. İlk kez 1851 yılında Westring tarafından "Clubiona lutescens" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. "Türün teşhis karakteri" (Türkiye için) : Palpal tibia apophysisi iki uçlu, bir tarafı güçlü, küt tokmak, diğeri daha küçük palp şeklinde; cymbium önde kamçılı; ön orta gözler kendilerinden birinin çapından daha fazla birbirlerinden ayrı; sternum tamamı sarı; epijin seminal kanalı dirsek şeklindedir. Dişi 6–8 mm, erkek 4–6 mm boyundadır. Ön gözler eşit aralıklı; ortadakiler kendilerinin birinin çapından daha fazla birbirlerinden ayrı. Prosoma iki soluk çizgili, dişilerde bu çizgiler çok soluk ve yakın. Bu karakterler haricinde C. neglecta’ya benzer: sternum sarı; keliserler koyu siyah; bacaklar soluk sarı; opisthosoma kahverengi. Ancak epijinin oldukça farklı yapısı ile kolayca ayrılırlar. Epijin seminal kanalı dirsek seklinde karakteristik; "C. neglecta"’da yarık ve kanal arasında uzun bir mesafe olmasıyla ayrılır. Genellikle nemli ortamlarda, kısa boylu ve sık bitkiler arasında, ağaç kabukları altında yaşar. Büyük Britanya'da ormanlık, çayırlık, bataklık ve su kıyısindaki vejetasyonda, bahçe ve taşlı kıyılarda görülür. Her iki cinsiyetten erginlerine eas olarak mayıs ve haziran aylarında rastlanır; bazen dişileri bütün yıl görülebilirken erkekler de mayıstan eylüle ayına kadar bulunabiliyor Holarktik bölgede dağılım gösterir. Kuzeybatı ve Orta Avrupa'da yaygındır. Büyük Britanya'da daha çok batı ksıımlarında yoğundur ve kuzeyde daha dağınık olarak bulunurlar Türkiye'deki 7 türünden biridir. İç Anadolu, Doğu Anadolu, Güneydoğu Anadolu ve Karadeniz bölgelerinden kaydedilmiştir. Clubiona neglecta Clubiona neglecta, Clubionidae familyasından Holarktik bölgede dağılım dağılım gösteren bir örümcek türü. İlk kez 1862 yılında İngiliz araknolog Octavius Pickard-Cambridge (1828–1917) tarafından "Clubiona neglecta" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. "Türün teşhis karakteri" (Türkiye için) : Tibia apophysisi bir uçlu ve kısa çubuk şeklinde; cymbium kamçısı yok; ön orta gözler kendi çaplarından biraz daha birbirlerine yakın, bu iki göz arası yoğun pigmentasyona sahip; sternum kenarları seyrek aralıklı kahverengi, fon sarı renkte; epijin seminal kanalı dirsek şeklinde ancak kanal açıklıkları epigastrik katlanma yerine yakındır. Dişi 6–8 mm, erkek 4–7 mm boyundadır. Genel görünüş "Clubiona lutescens"’e benzer. Ön gözlerin büyüklükleri neredeyse birbirine eşittir. Ortadakiler kendi çaplarından biraz daha birbirlerine yakın ve bu iki gözün arası yoğun koyu noktalara sahip. Prosoma ("cephalothorax") koyu sarımsı kahverengi. Sternum kenarları seyrek, aralıklı ve kahverengimsi sarı. Keliserler koyu kahverengi. Bacaklar soluk sarımsı kahverengi. Opisthosoma (karın, abdomen) kahverengi. Epijin seminal kanalı eğer dış tarafı koyu ise "C. lutescens"’in dirsekli kanalına benzer fakat epijin kanal açıklıkları epigastrik katlanma yerine yakındır. Daha çok kuru yerlerde, taş altlarında, özellikle bodur bitkiler arasında yaşarlar. Büyük Britanya'da kısa otlaklar, kumullar, çorak arazi, eski taş ve tuğla ocakları, bodur çalılar ve dağınık genç ağaçlarda görülürler. Özellikle zeminde ve taş altlarında bulunurlar. Her iki cinsiyetten erginlerine yaz başıyla yaz ortasında rastlanır; dişileri bazen sonbahar ve kışa kadar görülebilir Palearktik bölgede dağılım gösterir. Büyük Britanya'da dağınık olarak bulunurlar Türkiye'deki 7 türünden biridir. Doğu Anadolu, Güneydoğu Anadolu ve Karadeniz bölgelerinden kaydedilmiştir. Sarah Lancaster Sarah Lancaster (d. 12 Şubat 1980), Amerikalı oyuncu. Miturgidae Miturgidae, bütün dünyada yaygın 26 cins ve 351 tür ile temsil edilen örümcek familyası. Eski Dünya'daki yaklaşık 195 türüyle familyanın en çok türlü "Cheiracanthium" cinsinin familyaya dahil edilmesi tartışmalıdır ve ileriki zamanlarda revizyon muhtemeldir. "Familya teşhis karakteri" (Türkiye için) : Ön örü memeleri çoğunlukla konik, epijin çukuru genellikle kitinsi bir kemer ile çevrilmiş, çukurun ön tarafında siyah ve koyu şerit görünür. Genel görünümü Clubionidae familyasına benzer. Ancak prosomada belirgin bir yarığın olmayışı ile Clubiona’dan ayrılırlar. Sternum genişçe olup önde daralmaz. Keliserler uçta daralmıstır. Bacaklar daha çok ince ve uzun yapılı. I. bacak IV. bacaktan daha uzun. Femur I ve II arka taraflarında diken bulundurmaz. Epijin yapısı birbirlerininkine çok benzer. Epijin yapıları Clubiona cinsininkinden çok farklıdır. Epijin çukuru genellikle kitinsi bir kemer ile çevrilmiş. Çukurun ön tarafında siyah ve koyu şerit görünür. Palp tibiası kayda değer bir şekilde daha uzun ve ince yapılıdır. Gnaphosidae ile hemen hemen aynı habitatlarda yaşarlar; ancak Gnaphosidae çoğunlukla taş, kütük, kabuk altlarını tercih ederken Clubionidae daha çok kurumuş, bükülmüş yaprak içlerini tercih eder. Dünya çapında yayılım gösterir. Türkiye'de tek cinste ("Cheiracanthium") toplanan 7 türü bulunur. NFPA 704 NFPA 704 (National Fire Protection Association #704); Amerika Birleşik Devletleri'nin Millî Yangından Korunma Kurumu (NFPA) tarafından belirlenmiş, tehlikeli madde işaretleme standardı. "Yangın karosu" "(İng.: Fire diamond)" veya "tehlike karosu" olarak adlandırılan figür; tehlikenin, gerek laborant veya kimyagerler gibi profesyonel kullanıcılar, gerekse acil durum personeli tarafından hızla ve kolayca tanımlanabilmesi amacıyla bu standart içerisinde tanımlanmaktadır. Karo ayrıca, maddenin kullanımı veya acil bir duruma müdahale sırasında atılacak ilk adımlarda kullanılması gereken koruyucu ekipman, uygulanması gereken prosedür ve alınması gereken önlemler hakkında bilgi vermektedir. Karonun dört bölümü renklerle kodlanır. Mavi bölüm sıhhî tehlikeyi, kırmızı bölüm yangın riskini, sarı bölüm kimyasal tepkime ihtimalini (maddenin kararsızlığını) gösterir. Beyaz bölümde ise münferit riskler için özel işaretler bulunur. Bunun dışındaki tüm bölümlerde; 0 tehlike olmadığını gösterirken, 4 ise yüksek tehlikeye dikkat çekmektedir. Maddeye özel herhangi bir risk bulunmaması halindeyse beyaz bölüm boş bırakılır. Lahican merkezî bahşı Lahican merkezî bahşı (Farsça: بخش مرکزی شهرستان لاهیجان‎), İran'ın Gilan Eyaleti'nde bulunan Lahican şehristanı'nın 2 bahşından birisidir. Bahşın 2006 yılı nüfusu 130,288 kişi ve 38,766 hanedir. Bahş içindeki önemli şehirler: Lahican Bo Hansson Bo Hansson (10 Nisan 1943, İsveç - 23 Nisan 2010, Stockholm), 1970'lerde piyasaya yaptığı dört enstrümantal albüm ile tanınan İsveçli müzisyen. Boğucu gaz Boğucu gaz, solunan havadaki oksijeni azaltan veya yok eden, zehirli olmayan veya düşük ölçüde zehirli gaz. Oksijeni tükenmiş havanın uzun süre solunması, asfiksi sonucu ölüme (boğulma) yol açar. Boğucu gazların genelde durağan ve kokusuz olmaları nedeniyle, kandaki karbondioksit oranının yükselmesi (hiperkapni) safhasına kadar yüksek konsantrasyondaki varlıkları dahi hissedilmeyebilir. NFPA 704 standardına göre, "SA" "(Simple asphyxiant)" koduyla gösterilirler. Azot, helyum, neon, argon, kripton ve ksenon gibi gazlar bu gruba girerler. Zehirli gazlar ise boğucu gazların aksine, hücrelerdeki oksijene veya solunum sistemine zarar vererek ölüme yol açarlar. Pegman Pagman (Farsça: پغمان, Paġmān), Afganistan'ın Kabil Vilayeti'nde şehir. Kabil Vilayeti içinde ikinci büyük şehir olan Pagman, 'Kabil'in bahçesi' unvanına sahip eski bir şehirdir. Taliban ISAF çatışmaları nedeniyle 20.000 kişiye yakın dış göç almıştır. Şehir Kabil'in sayfiye yeri konumunda. Tonmi Lillman Tonmi Kristian Lillman (3 Temmuz 1973 - 14 Şubat 2012 ) 2011 yılında Lordi adlı Finlandiya kökenli metal grubuna baterist olarak katılmıştır. Tonmi Lillman'ın gruptaki adı canavar anlamına gelen Otus'tu.Ayrıca Finlandiyalı punk grubu Kylähullut'un bateristiydi.14 Şubat 2012 tarihinde hayatını 38 yaşında kaybetti. Niko Hurme Niko Hurme (d. 10 Kasım 1974), sahnede adı olarak Kalma'yı kullanan Fin bas gitarist. 2002-2005 yılları arasında Lordi grubunda çalmıştır. Daha sonra yerini Samer el Nahhal'a bırakmıştır. Cheiracanthium mildei Cheiracanthium mildei, Miturgidae familyasından Holarktik bölgede dağılım gösteren zehirli bir örümcek türü. Tür epiteti ("Cheiracanthium mildei") Alman botanikçi Julius Milde'ye (1824-1871) ithafendir. İlk kez 1864 yılında Alman entomolog (böcek bilgini) ve araknolog (örümcek bilgini) Ludwig Carl Christian Koch (1825–1908) tarafından "Cheiracanthium mildei" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. "Türün teşhis karakteri" (Türkiye için) : Epijin çukursuz; erkek pedipalp iki tibial apophysisli. Dişi 7-8,5 mm, erkek 6–7 mm boyundadır. Prosomada olduğu gibi opisthosoma, dorsalde sarı kahverengi veya sarımtırak, ancak desensiz fakat grimsi bir kalp desenine sahip. Epijin kısmı çukursuz. Spermatheca hazneleri içeriye kıvrılmış birer topuz şeklinde, ileriye doğru uzanmıştır. Erkek pedipalpi aynı büyüklükte olan iki tibial apophysisli olup cymbium kamçısı palpal tibia uzunluğunun 1/3’ü kadardır. Çalılar üzerinde ve ot kümelerinin içinde yasar. Günlerini genellikle barınmak için yaptığı ipeksi ve tüp şeklindeki yerlerinde geçirir. Holarktik bölgede ve Arjantin'de dağılım gösterir. Başlangıçta Akdeniz ülkelerinden Kafkaslar'a uzanan bölgede bulunuyordu. Son yıllarda kuzeye doğru yayılarak İsviçre'nin Rheintal bölgesinde görülmüştür. 1940 lı yıllarda Amerika Birleşik Devletlerine ulaşmış ve son yıllarda da kuzey sınırına dayanmıştır.Büyük Britanya'da bulunmaz Türkiye'de cinsinin 7 türünden biridir. İç Anadolu, Doğu Anadolu, Güneydoğu Anadolu ve Karadeniz bölgelerinden kaydedilmiştir. Aşk Kaç Beden Giyer? (şarkı) "Aşk Kaç Beden Giyer", Türk-Belçikalı şarkıcı Hadise'nin "Aşk Kaç Beden Giyer?" isimli 5. stüdyo albümünde yer alan şarkı. Sözleri Deniz Erten'e müziği Deniz Erten ile birlikte Ender Gündüzlü'ye ait olan şarkının düzenlemesi ise Street Fabuluous'a aittir. Şarkıya menajeri Hülya Açıkgöz yönetmenliğinde klip çeken Hadise, şarkısıyla Türkiye ve Azerbaycan listelerine girmeyi başardı. Şarkıya çekilen klip ise YouTube gibi sosyal paylaşım sitelerinde 9 milyonu aşkın seyirciye ulaştı. Cheiracanthium punctorium Cheiracanthium punctorium, Miturgidae familyasından Avrupa'dan Orta Asya'ya kadar uzanan bölgede dağılım gösteren ve insan sağlığı için tehlikeli olabilecek kadar zehirli bir örümcek türü. İlk kez 1789 yılında Fransız doğa tarihi uzmanı Charles Joseph Devillers (1724-1810) tarafından "Aranea punctoria" adıyla tanımlanan tür 1878 yılında Simon tarafından "Cheiracanthium punctorium" adıyla revize edilmiştir. "Türün teşhis karakteri" (Türkiye için) : Epijin çukurlu, erkek pedipalp tek tibial apophysisli. Dişi 10–15 mm, erkek 7,5–12 mm boyundadır. Opisthosoma (karın, abdomen) yeşilimsi kahverengi desenler taşır. Prosoma (başlıgöğüs, cephalothorax) açık kahverengidir. Epijin kısmı çukurludur. Erkekte cymbium kamçısı uzundur. Bacaklar uzun ve kahverengi renktedir. "Cheiracanthium mildei" türüne nazaran kardiak bölgesi daha koyudur. Erkek pedipalp tek tibial apophysislidir. Nemli açık veya ekilmemiş arazide, çalılar üzerinde, ot kümelerinde bulunurlar. Avrupa'dan Orta Asya'ya kadar uzanan bölgede dağılım gösterir. Türkiye'de cinsinin 7 türünden biridir. Marmara, İç Anadolu ve Karadeniz bölgelerinden kaydedilmiştir. Orta Avrupa'da su örümceği ("Argyroneta aquatica") ile birlikte insan sağlığı açısından tehlikeli olan iki örümcek türünden biridir. Örümcek ısırığı ilk önce acı verir ve birkaç saat içerisinde zehir yayılır. Ölüme bile sebep olabilir. Cheiracanthium elegans Cheiracanthium elegans, Miturgidae familyasından Avrupa'dan Orta Asya'ya kadar uzanan bölgede dağılım gösteren zehirli bir örümcek türü. İlk kez 1875 yılında İsveçli araknolog Tamerlan Thorell (1830-1901) tarafından "Cheiracanthium elegans" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Prosoma dorsali açık kahverengi olup kafa bölgesi parlaktır. Sternum açık sarı olup kıyıları geniş ve kahverendidir. Keliserler kestane rengi, distalde siyahla karışıktır. Keliser kancası proksimalde siyah, distalde kahverengidir. Maksillalar kahverengidir. Labium koyu kahverengidir. Opisthosoma beyaz ve gri mermer desenlidir ve bazen geniş bir gri kalp deseni bulunur. Örü memeleri kahverengimsidir. Bacaklar tekrenk olup açık kahverengidir. Her iki cinsiyet de biribirine benzer. Kuru ortamlardaki alçak boylu otları tercih eder. Avrupa'dan Orta Asya'ya kadar uzanan bölgede dağılım gösterir. Türkiye'de cinsinin 7 türünden biridir. Pirates of the Sea Pirates of the Sea, 2008 Eurovision Şarkı Yarışması için kurulmuş Leton grup. Ülkelerini "Wolves of the Sea" adlı şarkılarıyla temsil etmişlerdir. Üç üyesi vardır: Letonya'da yaşayan İtalyan şarkıcı Roberto Meloni, dansçı Aleksandra Kurusova ve Jānis Vaišļa'dır. Meloni ayrıca 2007 Eurovision Şarkı Yarışması'nda Letonya'yı temsil eden Bonaparti.lv adlı grubun bir parçasıydı. "Wolves of the Sea" adlı şarkılarını dört İsveçli besteci yazmıştır: Jonas Liberg, Johan Sahlen, Claes Andreasson ve Torbjörn Wassenius. 2 Şubat'ta "Pirates", ulusal finallerin ilk yarı finalinde 12.010 tele-oyla birinci olmuştur. 1 Mart'ta Ventspils'de yapılan ulusal finali kazanmışlardır. 29.228 oy almışlardır ve onları Aisha ile Andris Ērglis takip etmiştir. 22 Mayıs'ta "Pirates of the Sea" 2008 Eurovision Şarkı Yarışması'nda ikinci yarı finalde yarışmıştır ve finale yükselme başarısı göstermiştir. Finalin sonunda 12. olmuşlardır. Ayrıca aldığı en yüksek puanlar İrlanda'dan 12 ve Birleşik Krallık'tan gelen 10 puandır. 30 Ekim 2008'de "Black Sails at Midnight" adında korsan temalı power metal bir albüm çıkarmışlardır. Wolves of the Sea "Wolves of the Sea" (), Pirates of the Sea tarafından seslendirilen 2008 Eurovision Şarkı Yarışması'nda Letonya'yı temsil eden şarkı. Şarkı İngilizce dilinde seslendirilmiştir. Şarkı Jonas Liberg tarafından yazılmıştır. Şarkı yarışmanın yarı finalinde Beyaz Rusya'nın temsilcisi Ruslan Alehno'nun şarkısı "Hasta la Vista"'dan sonra ve Hırvatistan'ın temsilcisi Kraljevi ulice ve 75 cents'in şarkısı "Romanca"'dan önce 10. sırada çıkmıştır. 19 şarkı arasından 6. olarak finale çıkmış, finalde Portekiz'in temsilcisi Vânia Fernandes'nun şarkısı "Senhora do mar (Negras águas)"'dan sonra ve İsveç'in temsilcisi Charlotte Perrelli'nin şarkısı "Hero"'dan önce 10. sırada çıkmıştır. Yarışmanın yarı finalinde 25 şarkı arasından 12. olmuştur. Bir sonraki gelen 2009 yarışması'nda Leton katılımcı, "Probka" adlı şarkısıyla Intars Busulis olmuştur. Cheiracanthium erraticum Cheiracanthium erraticum, Miturgidae familyasından Palearktik bölgede dağılım gösteren zehirli bir örümcek türü. İlk kez 1802 yılında Fransız bilgin Charles Athanase Walckenaer (1771–1852) tarafından "Aranea erratica" adıyla tanımlanan tür 1861 yılında Westring tarafından "Cheiracanthium erraticum" adıyla revize edilmiştir. Dişi 6–9 mm, erkek 5-6,5 mm boyundadır. Prosoma ile bacaklar sarı kahverengi ya da yeşilimsi; opisthosoma yeşil sarı olup koyu kırmızı zun çizgilerle bezeli; keliser kancası koyu rentedir. Güneşli orman kenarları, sulak alanlar ve fundalıklar ana yaşam alanlarıdır. Dişisi ot üzerinde koza örer. Ergin erkeklerine nisan ayından temmuz ayına kadar rastlanır; dişiler ayrıca eylül ayına kadar sağ kalır. Palearktik bölgede dağılım gösterir. Türkiye'de cinsinin 7 türünden biridir. Cheiracanthium campestre Cheiracanthium campestre, Miturgidae familyasından Avrupa'da dağılım gösteren zehirli bir örümcek türü. İlk kez 1944 yılında Lohmander tarafından "Cheiracanthium campestre" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Dişi 8 mm, erkek 7 mm boyundadır. Prosoma kırmızımsı, opisthosoma sarımsı olup koyu lekeli, bacaklar ise sarımsıdır. Kuru otlaklarda, bazen de taşların altında rastlanır. Avrupa'da dağılım gösterir. İsveç, Danimarka, Almanya, Polonya, Çek Cumhuriyeti, Slovakya, İsviçre ve Romanya'dan kayıt vardır. Rebel Love Song "Rebel Love Song", Amerikan rock grubu Black Veil Brides'ın ikinci albümü "Set the World on Fire" 'ın üçüncü teklisi. Şarkı, En İyi Single Kerrang! Ödülü'nü kazanmıştır. Jay Spearing Jay Francis Spearing (d. 25 Kasım 1988), İngiliz futbolcudur. Ön libero mevkiinde oynayan oyuncu, Bolton Wanderers'ta forma giymektedir. Futbola Liverpool altyapısında başlayan oyuncu uzun yıllar Liverpool Academy takımında oynamış, 2007 FA Youth Cup'ı aldıktan sonra A takıma yükselmiştir. 2009-10 sezonunda başka bir İngiliz kulübü Leicester City'de kiralık oynadıktan sonra Liverpool'a geri dönmüştür. İsmail Fırat İsmail Fırat, (d. 1963, Bağbaşı, Tortum, Erzurum, Türkiye), Türk bürokrat. 1985 yılında Ankara Üniversitesi Siyasal Bilgiler Fakültesi'nden mezun oldu. Sırasıyla İzmir Kemalpaşa Kaymakam Refikliği, Giresun Kaymakam adaylığı, Pozantı Kaymakam Vekilliği, Kalkandere, Kurtalan, Üzümlü, Alaca Kaymakamlıkları yapmıştır. 9 Haziran 2000 tarih ve 980 sayılı Bakanlar Kurulu kararı ile Osmaniye Valiliğine atanmıştır. 30 Ocak 2003 Tarih ve 2003/5221 Sayılı Kararname ile Merkez Valiliğine atanmıştır. Cheiracanthium oncognathum Cheiracanthium oncognathum, Miturgidae familyasından Avrupa'da dağılım gösteren zehirli bir örümcek türü. İlk kez 1871 yılında İsveçli araknolog (örümcek bilimci) Tamerlan Thorell (1830-1901) tarafından "Cheiracanthium oncognathum" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Dişi 11–13 mm, erkek 9–10 mm boyundadır. Renk ve biçim bakımından "Cheiracanthium punctorium" türüne benzer. Yalnızca opisthomadaki dorsal uzunlamasına şeritlerin ön yarı kısmı belirgindir. Nadasa bırakılan tarlalarda ve nemli açıklıklarda ot ve çalılarda yaşar. Avrupa'da ve Rusya'da dağılım gösterir. Rusya, İsveç, Norveç, Finlandiya, Almanya, Avusturya, İsviçre, Polonya, Litvanya, Çek Cumhuriyeti, Slovakya, İtalya, Macaristan, Sırbistan, Romanya, Bulgaristan'dan kayıt vardır. Danimarka'dan kayıt yoktur. Türkiye'de bulunmaz. Cheiracanthium pennyi Cheiracanthium pennyi, Miturgidae familyasından Palearktik bölgede dağılım gösteren zehirli bir örümcek türü. İlk kez 1873 yılında İngiliz araknolog Octavius Pickard-Cambridge (1828–1917) tarafından "Cheiracanthium pennyi" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Dişi 6–7 mm, erkek 5–6 mm boyundadır. Prosoma turuncu kahverengidir. Bacaklar prosomadan daha parlak, bazen yeşilimsidir. Opisthosoma sarımsı renkte olup koyu kızıl kahverengi orta şeritlidir ve bu şeritler örü memelerine ulaşır. Orta şeride sarı yan şeritler eşlik eder. Dişinin keliserleri koyu kahverengidir. Erkeklerin keliseri ise prosoma gibi turuncu kahverengidir. Kuru ve sıcak açık alanlardaki otları tercih eder. Büyük Britanya'da kurak fundalık ovalarda funda türleri ("Erica tetralix", "Calluna vulgaris") üzerinde yaşar. Ergin erkekleri hazirandan ağustosa kadar bulunurken, dişileri mayıstan ağustosa kadar görülür. Palearktik bölgede dağılım gösterir. Kuzeybatı ve Orta Avrupa'da yaygındır. Büyük Britanya'da güneyde birkaç noktadan kayıt vardır ve İrlanda'dan henüz kayıt yoktur. Türkiye'de cinsinin 7 türünden biridir. Anarşi (1135-1153) Anarşi İngiltere ve Normandiya'da 1135-1153 yılları arasında yaşanan iç savaştır. İç savaş İngiltere kralı I. Henry'nin tek yasal varisi olan oğlu William Adelin'in Beyaz Gemi'nin batmasıyla ölmesi üzerine çıkan krizden sonra patlak verir. Henry'nin kızı Matilda'yı kraliçe olarak tahta geçirme girişimleri başarısız olur. 1153 yılında ölümü üzerine yeğeni Stephen, kardeşi Winchester Dükü Henry sayesinde iktidarı alır. Stephen'in iktidarının ilk yıllarına baronlar arasındaki sonu gelmeyen savaşlar, Galler bölgesinde isyanlar ve İskoç saldırıları damga vurur. Güneybatı İngiltere'de çıkan bir ayaklanmanın ardından durumu uygun gören Matilda, 1139 yılında destekçileriyle beraber İngiltere'ye çıkartma yapar. İç savaşın ilk yıllarında iki taraf da kesin olarak birbirine üstün gelemez. Matilda İngiltere'nin güneybatısını ve Thames Nehri bölgesini ele geçirirken, Stephen ise güneydoğu bölgesine hakimdir. Dönemin kaleleri kolaylıkla savunulabildiğinden ve alınması zor olduğundan savaşın çoğu zamana yayılacaktır. Kuşatmalar, konvoylara saldırılar, iki tarafta da yer alan paralı askerler arasındaki çarpışmalar bu dönemin simgesi olmuştur. 1141 yılındaki Lincoln Muharebesi'nin ardından Stephen esir düşünce hakimiyeti altındaki toprakların çoğu denetiminden çıkar. Matilda ise kraliçe olarak taç giyemeden Londra'dan atılacak, destekçisi Robert düşmana esir düşecektir. Bunun üzerine iki taraf da ellerindeki esirleri değiştirmeye karar verir. Stephen ise 1142 yılındaki Oxford Kuşatması sırasında Matilda'yı esir etmeye çok yaklaşsa da elinden kaçıracaktır. İç savaş uzun yıllar boyunca sürer. Matilda'nın eşi Anjoulu Geoffroy Plantagenet Normandiya topraklarını başarıyla ele geçirse de İngiltere'de iki taraf yenişemez. Merkezi otorite eksikliğinde güçlenen baronlar kuzey ve doğu bölgelerinde duruma hakim olmaya başlarlar. 1148 yılında Normandiya'ya dönen Matilda, İngiltere'deki çarpışmalarda sorumluluğu oğlu Henry'ye bırakır. Stephen ise oğlu Eustace'ın İngiltere kralı olarak tanınması için çabalasa da başarılı olamaz. 1150'li yıllara gelindiğinde Kilise ve baronlar artık barış ister hale gelmiştir. Henry 1153 yılında İngiltere'yi yeniden işgal edince hiçbir taraf savaşmak istemez durumdadır. Sınırlı bir çarpışma ve Wallingford kuşatmasının ardından Kilise ile baronların baskısıyla Stephen ve Henry uzlaşmaya karar verirler. İmzalanan Winchester Antlaşması'na göre Stephen, Henry'yi tahtın varisi olarak tanır. Stephen bir yıl sonra ölünce tahta çıkan II. Henry İngiltere'nin yeniden imar edilmesi işlemlerine başlar. Dönemin tarihçileri iç savaş yıllarını ""İsa ve azizlerinin uykuda olduğu"" dönem olarak tanımlayarak kaos ortamına dikkat çekerler. İç savaşın temelleri İngiltere ve Normandiya topraklarındaki verasetle ilgili yaşanan kriz sonucu ortaya çıkar. Rollo zamanında Normandiya kıyılarına hakim olan Vikingler bu dönemden sonra yerel Frank kökenli halkla karışarak ve Hristiyanlığı benimseyerek Normanlar olarak anılmaya başlar. 1066 yılında Normandiya Dükü olan William İngiltere tahtında hak iddiasında bulunacak ve adayı işgal edecektir. Hastings Muharebesi'nde galip gelen Normanlar İngiltere'yi fethedecektir. Anglosakson hakimiyetinin kırıldığı bu dönemin ardında Normanlar şiddet yöntemine başvurarak ve Fransa'dan kendi halklarını getirerek yeni bir yönetim tarzının temellerini atarlar. William'ın ölümünün ardından Norman baronları arasında iktidar kavgası baş gösterecektir. Babasının ardından tahta çıkan William Rufus'un ölmesinin ardından kardeşi I. Henry tahta çıkar. Kardeşi Robert Curthose'un elindeki Normandiya topraklarını 28 Eylül 1106 tarihindeki Tinchebray Muharebesi'ndeki galibiyeti sonunda ele geçirir. I. Henry tüm ele geçirdiği toprakların oğlu William Adelin'e kalmasını istemektedir. 1120 yılında Normandiya'dan İngiltere'ye giden Beyaz Gemi'nin batmasıyla ülkedeki siyasi durum karmaşık bir hale gelir. Geminin içinde bulunan ve hayatını kaybeden üç yüzü aşkın yolcu arasında tahtın varisi William Adelin de vardır. Adelin'in ölümüyle birlikte İngiltere tahtına I. Henry'den sonra kimin geçeceğine dair bir belirsizlik ortaya çıkar. O dönemde veraset ile ilgili gelenekselleşmiş bir uygulama bulunmamaktadır. Avrupa'da kimi ülkelerde taht en büyük erkek evlada verilirken, diğer uygulamalarda topraklar en büyük erkek evlada en büyük kısım verilecek şekilde kardeşler arasında pay ediliyordu. Ayrıca Norman geleneklerinde bu şekilde bile oturmuş bir gelenek bulunmaması, bu döneme kadar tüm iktidar değişikliklerinin mücadele sonucu belirlenmesi durumu daha da karmaşıklaştırıyordu. William Adelin'in ölümünün ardından Henry, tahtın diğer yasal çocuğu olan kızı Matilda'ya geçmesini istiyordu. Bu dönemde kadınların tahta varis olmalarıyla ilgili belirsizlik vardı. Henry, ikinci eşi kraliçe Adeliza ile evlenmiş olsa da yeni bir erkek çocuk beklentisi olmaktansa Matilda'yı tahta geçirmeyi planlıyordu. Kutsal Roma Cermen İmparatoru V. Heinrich ile evli olan Matilda, bu evliliğinden dolayı imparatoriçe unvanını kullanmıştır. Eşinin 1125 yılında ölümünün ardından 1128 yılında Anjou kontu Geoffroy ile evlenmiştir. Geoffroy Angevin bir derebeyi olduğundan dolayı Anglo-Norman asiller arasında benimsenmezdi. Henry, kızı Matilda'nın saltanatı için hem İngiltere hem de Normandiya topraklarında destek arayışında bulunur. Saray erkânından Matilda'nın hükümdarlığını tanıyacaklarına dair 1127, 1128 ve 1131 yıllarında yeminler ettirir. Stephen de bu yemini edenler arasındadır. Ancak buna rağmen Henry'nin son dönemlerinde Henry ile Matilda'nın arası açılmaya başlar. Geoffroy ve Matilda, İngiltere'deki desteklerinin zayıflığından dolayı Henry'den henüz sağlığında Normandiya'daki bazı toprakları Matilda'ya vermesini isterler. Henry bu isteği reddedecektir. Normandiya'da Henry'nin iktidarına karşı çıkan bir ayaklanmaya Matilda destek verecektir. Tam bu sırada Henry beklenmedik bir sırada Lyon yakınlarında hayatını kaybeder. Henry'nin ölümünden sonra İngiltere tahtına kızı Matilda yerine Stephen oturunca iç savaş çıkmıştır. Henry'nin ölüm haberi duyulduğunda tahtta hak iddia edenler iktidarı almak için çok da uygun konumda değildir. Geoffroy ve Matilda Anjou'dadır. Yerel baronlar yasaklı oldukları için İngiltere'ye dönememektedirler. Matilda ve Geoffroy Normandiya bölgesinde önemli kaleleri ele geçirecektir. Stephen ise daha iyi bir konumdadır. Boulogne'da bulunur ve Henry'nin ölüm haberi üzerine kurmay heyetiyle beraber İngiltere'ye geçmek üzere yola çıkar. Dover'da karaya çıkmakta yerel direniş nedeniyel sorun yaşasa da 8 Aralık günü Londra bölgesindeki kendi topraklarında karaya ayak basarak duruma hakim olmaya çalışır. Londra halkının geleneksel olarak İngiltere kralını belirleme ve onaylama hakkı bulunmaktaydı. Bu dönemde kral olarak Stephen'i destekleyen Londra halkı bu desteğin karşılığında şehrin yeni imtiyazlar kazanacağını öngörmekteydi. Kilisenin desteğini arkasına almayı uman Stephen ile iktidardaki asiller arasında bir uzlaşma aranmaya başlanır. Uzlaşmaya göre Stephen'in krallığı Canterbury Başpiskoposluğu ve Papalık Devleti tanınırken, hazine kendisine devredilecek bunun karşılığında ise Kilise'ye yeni özgürlükler ve haklar tanınacaktır. Stephen 26 Aralık günü Westminster Abbey'de yapılan törenle tahta çıkar. Stephen'in tahta çıktığından haberi olmayan Norman asilleri Le Neubourg'da bir araya gelerek I. William'ın hayattaki en büyük torunu konumunda olan kont II. Theobald'ın Matilda'nın yerine kral olması gerektiğini ileri sürerler. Ancak Stephen'in tahta çıktığı haberinin alınması üzerine Theobald'ın desteği çözülür. Stephen kendi iktidarını desteklemesi için Theobald'ı ikna edince sorun çözülür. Yeni tahta çıkmış olan Stephen yakıcı olarak İngiltere'nin kuzeyindeki tehlikenin üzerine gitmek durumunda kalır. İskoçya kralı I. David Henry'nin ölüm haberi üzerine İngiliz topraklarına saldırarak Carlisle ve Newcastle gibi önemli kaleleri ele geçirir. O dönemde İngiltere-İskoçya sınırının belirsizliğinden dolayı doğan bu sorun üzerine Stephen, David ile bir araya gelerek uzlaşmaya varır. Carlisle harici işgal ettiği topraklardan çekilen İskoç kralın talebi üzerine Stephen de David'in oğlunun İngiltere'deki bazı topraklarının varlığını tanır. Güney bölgesine dönen Stephen 1136 yılında asilleri ve Kilise yetkililerini Westminser'da toplar. Stephen yeni rejimin bu ilk toplantısında kararlarını açıklar. Halihazırdaki earl topraklarını değiştirmez. Adalet sisteminde reform sözü verir. Toplantıya katılanları değerli hediyeler ve unvanlar dağıtarak kendisine bağlamaya çalışır. Ancak bütün bunlara rağmen krallığı Papalık tarafından resmen tanınmamış durumdadır. Papa II. Innocentius tarafından Fransa'da denge unsuru olarak görülen Stephen'in tahta çıkışı takdis edilir. Papalık tarafından yayınlanan mektup İngiltere'de Stephen'in meşruiyetini sağlamak için çoğaltılarak kullanılacaktır. Stephen'in idaresi altındaki İngiltere'de sorunlar sürmekteydi. 1136 yılı Ocak ayında Llwchwr Muharebesi'nde Normanlar Gallilere yenilince büyün Galler bölgesi ayaklanır. Kral Owain Gwynedd ve prens Gruffydd ap Rhys Norman topraklarına saldırarak önemli bölgeleri ele geçirirler. Durumu kontrol altına almak isteyen Stephen bölgeye çeşitli büyüklükte birlikler gönderse de ayaklanma tam olarak bastırılamaz. Stephen daha önemli ayaklanmaları bastırmak için bölgeyi olduğu şekilde bırakmak durumunda kalır. Güneybatıda Baldwin de Redvers tarafından çıkartılan ayaklanmayı bastırır. Anjou kontu Geoffroy bu sırada Normandiya'da İngiliz topraklarını denetim altına almaktansa yakıp yıkmaktadır. İngiltere'deki kargaşa yüzünden Normandiya'ya şahsen gidemeyen Stephen, toprakları savunmak üzere Waleran de Beaumont'ü görevlendirir. Bölgeye ancak 1137 yılında gidebilen Stephen, Fransa kralı VI. Louis ile uzlaşarak oğlu Eustac'ın Normandiya Dükü olarak tanınmasını sağlar. Eustace da Fransa kralına bağlı kalacağına söz verir. Daha sonra Geoffroy'in üzerine yürüyen Stephen Flaman paralı askerler ve Normanlar tarafından terk edilince uzlaşmak durumunda kalır. Stephen'in iktidarının ilk yılları çeşitli farklı şekillerde değerlendirilebilir. Olumlu açıdan bakıldığında İskoçya ile kuzey sınırı sabitlenmiş, Normandiya'da Geoffroy'in saldırıları durdurulmuş, Fransa kralı ile ilişkiler güçlendirilmiş, İngiltere'deki baronlar ve Kilisenin desteği alınmıştır. Ancak çeşitli olumuszluklar da söz konusudur. İngiltere'nin kuzey bölgeleri tehlike altındadır, Galler terk edilmiştir ve Normandiya'daki savaş İngiltere topraklarını savunmasını zayıflatmıştır. Ayrıca İngiltere ve Normandiya'da sürekli olarak savaşan birlikler ve paralı askerlerin masrafları nedeniyle 1138 yılına gelindiğinde hazine açık vermeye başlamıştır. 1138 yılında çok sayıda cephede çatışmalar başlar. İlk olarak Gloucesterlı Robert krala karşı ayaklanarak iç savaşı İngiltere topraklarına taşımıştır. I. Henry'nin evlilik dışı çocuğu olan Robert, Anglo-Norman baronlar arasında önemli bir yere sahipti. Gloucester'daki earl topraklarının yanı sıra Normandiya'da da toprakları vardı. 1138 yılında Stephen'e olan bağlılığından vazgeçerek Matilda saflarına geçtiğini ilan edince Kent merkezli büyük bir ayaklanma başlamış olur. Ayaklanma sırasında Robert Normandiya'dadır, Matilda ise 1135 yılından beri tahtta hak iddiasında bulunmamıştır. Gelişmeler üzerine Geoffroy Normandiya'da yeniden harekete geçer, İskoçlar ise David komutasında İngiltere topraklarına saldırarak Matilda'yı desteklediklerini ilan ederler. Stephen derhal duruma el koymak için harekete geçer ve önceliği İngiltere'ye verir. Stephen kuzeyden işgal eden İskoçlara karşı küçük bir birlik gönderir. Aumale kontu William le Gros komutasındaki birlikler 22 Ağustos 1138 tarihindeki Northallerton Muharebesinde İskoç birliklerine büyük zayiat verirler. Ancak ülkedeki durumdan ötürü İskoçlar toprak kaybetmeyecektir. Stephen Gallilerin ayaklanmasını bastırmak için Gloucester bölgesine gider. Bristol kenti Stephen'in saldırısına boyun eğmeyince Stephen kırsal bölgeyi yağmalamakla yetinir. Stephen'in İngiltere'deki askeri harekâtı başarılı olarak değerlendirilebilir. Askeri açıdan avantajlı konumdayken İskoçya ile antlaşma imzalamıştır. Ancak İskoçlara terk edilen Carlisle bölgesinde hak iddiasında bulunan güçlü baron Ranulf'un memnuniyetsizliği ileride belirleyici olacaktır. 1139 yılına gelindiğinde Matilda'nın tahta çıkmasını steyen kuvvetlerin İngiltere'yi işgal etmesi beklenmektedir. Normandiya'da duruma hakim olan Geoffroy ve Matilda istila için hazırlıklara başlarlar. Matilda tahtta hak iddiasına meşruiyet kazanmak için Papalık ile temasa geçer. Papalık önceden Stephen'e verdiği desteği geri çevirmese de resmî talebin değerlendirilmek üzere kabul edilmesi bile Matilda'yı umutlandırır. Stephen ise yaklaşan istila tehlkikesine karşı önlemler almaya çalışır. Bunun için yeni earllükler tanımlayarak bu toprakları kendine bağlı baronlara verir. Bu asillere verdiği stratejik topraklarda baronların olağanüstü idari hakları bulunmaktadır. Stephen ayrıca iktidarına mhalif piskoposları da görevden alır. Özellikle I. Henry zamanında güçlenen Salibury, lincoln ve Ely Başpiskoposları dinî kimliklerinin yanı sıra güçlü derebeyleri konumundadırlar. Kendilerine bağlı birlikleri bulunan ve bölgelerinde kale inşaatlarına hız veren başpiskoposlara yönelik şüpheler artmaktadır. Stephen bu kişilerin Matilda saflarına geçmesi ihtimaline karşı harekete geçer. 1139 yılı Haziran ayında Oxford'da yapılan bir toplantıda Salisbury Başpiskoposu Roger taşkınlık gösterice Stephen, tüm başpiskoposların mülklerine el