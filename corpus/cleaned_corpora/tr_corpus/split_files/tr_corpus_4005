bir dil ortaya çıkar. Fethin toplumsal yapının alt katmanlarında bulunanlara etkisine dair elde çok miktarda veri bulunmamaktadır. Belli başlı değişikilk köleliğin kaldırılmasıdır. Kölelik 12.yüzyılın ortalarına doğru İngiltere'de ortadan kalkmıştır. 1086 tarihli Kıyamet Kitabında 28 bin kişi köle olarak listelenir. Köleliğin ortadan kalkmasındaki etkenler arasında köleliğin Kilise tarafından eleştirilmesi ve tamamen sahibine bağımlı olan köle maliyetinin toprağa bağlı köylü serflere göre daha pahalı olmasıdır. Buna rağmen yasalarda köle sahibi olmak yasaklanmamıştır, I. Henry döneminde köle sahipliğinden bahsedilmektedir. Anglo-Sakson toplumunda bağımsız olan köylüler, Norman toplumunda bu özelliklerin kaybederek toprağa bağlı serf haline gelecektir. Ayrıca kırsal bölgelerde İngiltere'ye göç ederek gelen Normanların başını çektiği yeni kurulan yerleşim yeri merkezleri önceki dağınık yerleşim şeklini merkezileştirecek bir etkiye sahip olmuştur. İngiltere'nin Normanlar tarafından fethi üzerinde tartışmalar henüz işgalin gerçekleştiği dönemde başlayacaktır. İşgalin haklı veya haksız olduğuna dair eleştiriler günümüzde yerini işgalin etkilerinin derinliğinin araştırılmasına bırakmıştır. Richard Southern gibi tarihçiler işgali İngiltere tarihinde bir dönüm noktası olarak değerlendirir. Buna göre İngiltere'nin 1066 sürecinde görülmemiş bir hızda değişim geçirdiğini savunur. Öte yandan George Osborne Sayles gibi tarihçiler de Anglo-Sakson İngiltere'nin zaten feodal bir topluma doğru dönüşmeye başladığından hareketle değişimin radikal olmadığını savunurlar. Ancak toplumsal değişimin ölçüsü eğer yönetici sınıfların tamamen ortadan kalkması ve edebiyat dilinin büyük oranda değişmesi olarak algılanırsa değişimin büyüklüğü görülecektir. Ayrıca Norman işgaline dair farklı milliyetçi yorumlar da yapılmakta, fetih harekâtı ve izleyen dönem hem gerçek İngilizlerin mağdur olduğu hem de Anglo-Sakson boyunduruğundan kurtarıldığı bir dönem olarak tanımlanabilmektedir. Ters Vekil Sunucusu Ters vekil sunucusu, bilgisayar ağlarında bir veya daha fazla sunucudan istemci adına kaynakları alan bir vekil sunucu türüdür. Kaynakları daha sonra istemciye geri döndürür. İleri proxy, istemcilere yakın bir yerde çalışan Web sunucularla istemciler arasında aracı olan bir vekil sunucusudur. Ters vekil ise sunucu tarafında bulunan bir vekil sunucudur ve kaynakları Web sunucularından çekerek istemcilere iletir. Türkiye Elektrik Ticaret ve Taahhüt A.Ş. Türkiye Elektrik Ticaret ve Taahhüt A.Ş. (TETAŞ); Türkiye'de elektrik enerjisinin; ticaret ve taahhütünden sorumlu devlet kurumu. 2018'de Elektrik Üretim Anonim Şirketi'ne devredilmiştir. 15 Temmuz 1970 tarihinde çıkarılan kanunla yurdun ihtiyacı bulunan elektriğin üretim, iletim, dağıtım ve ticaretini yapmak amacıyla, kamu iktisadi kuruluşu statüsünde, Türkiye Elektrik Kurumu (TEK) kuruldu. 12 Ağustos 1993 tarihinde ise Türkiye Elektrik Üretim İletim A.Ş. (TEAŞ) ve Türkiye Elektrik Dağıtım A.Ş. (TEDAŞ) adı altında iki ayrı iktisadi devlet teşekkülü olarak yeniden yapılandırıldı. 2001 yılında TEAŞ; Türkiye Elektrik İletim A.Ş. (TEİAŞ), Elektrik Üretim A.Ş. (EÜAŞ) ve Türkiye Elektrik Ticaret ve Taahhüt AŞ (TETAŞ) unvanlarında, üç ayrı iktisadi devlet teşekkülü şeklinde teşkilatlandırılmıştır. Cartoon Network (Hollanda) Cartoon Network Hollanda, Hollanda ve Belçika'da yayın yapan çocuk kanalı. Hollandaca ve İngilizce dillerinde yayın yapmaktadır. Astra 4A uydusundan yayınlanmaktadır. Kanal, 17 Eylül 1993 yılında kurulmuş ve 12 Ocak 2009 tarihinde 24 saat yayın yapmaya başlamıştır. 20 Jazz Funk Greats 20 Jazz Funk Greats, endüstriyel müziğin öncüsü olan Throbbing Gristle'ın üçüncü stüdyo albümüdür. Albüm, 1979 yılının Aralık ayında Industrial Records tarafından yayımlanmış olmakla beraber, Throbbing Gristle'ın ilk dönemindeki tek tam stüdyo albümü olma özelliğini taşımaktadır çünkü bu dönemdeki diğer iki albüm, "The Second Annual Report" ve "", stüdyo kayıtlarıyla birlikte canlı kayıtlar da içermektedir. Albümün kapak fotoğrafı, Beachy Head adlı bir burunda çekilmiştir. Bu bölge, yüksekliği nedeniyle dünyada en çok intihar edilen yerlerden biri olmuştur. 1991'de Mute Records'tan çıkan albümün yeniden yayımının kapağında ise, grubun önünde yerde yatan ölü ve çıplak bir bedenin olduğu göze çarpmaktadır. Bibiheybetde neft fontanı yanğını Bibiheybet'de Petrol Fıskiyesi Yangını (Azerice: "Bibiheybətdə neft fontanı yanğını"), 1898 yılı yapımı sessiz kısa film. Azerbaycan sinemasının ilk filmlerinden biridir. Kısa filmin yönetmenliğini, yapımcılığını ve senaristliğini Azerbaycan sinemasının öncülerinden Aleksandr Mişon yapmıştır. Film, 6 Ağustos 1898 tarihinde bir Lumière sinematografında 35 mm'lik film ile çekilmiştir ve 30 saniye sürmektedir. Azerbaycan yapımı film, 1900 yılında Paris'te düzenlenen Dünya Fuarı'nda sergilenmiş, daha sonra da Fransa'da korunmuştur. 2001 yılında "Balahanı Petrol Fıskiyesi" filmi ile beraber, Fransa'nın film arşivinden Azerbaycan'a getirilmiştir. Ayrıca, Dünya sinemasının 100. yılı olan 1995 yılında film Fransa'da gösterilmiştir. 27 Temmuz gecesinde Bakü'nün Bibiheybet kasabasında milyoner Y. V. Vişaun'un madeninde yangın çıkar. Yangın, fışkırabilecek durumda olan 32 petrol kuyusunu sarar, daha sonra da yakındaki yerlere sıçrar. Balahanıda neft fontanı Balahanıda neft fontanı (Azeri: "Balaxanıda neft fontanı"), 1898 yılı yapımı sessiz kısa film. Azerbaycan sinemasının ilk filmlerinden biridir. Kısa filmin yönetmenliğini, yapımcılığını ve senaristliğini Azerbaycan sinemasının öncülerinden Aleksandr Mişon yapmıştır. Film, 4 Ağustos 1898 tarihinde bir Lumière sinematografında 35 mm'lik film ile çekilmiştir ve 30 saniye sürmektedir. Azerbaycan yapımı film, Fransa'da korunmuş; daha sonra, 2001 yılında "Bibiheybet'de Petrol Fıskiyesi Yangını" filmi ile beraber, Fransa'nın film arşivinden Azerbaycan'a getirilmiştir. Kısa filmde, Balahanı madenlerinden birinde kuyudan petrol fışkırması yer almıştır. Boşluk tuşu Boşluk tuşu bilgisayar klavyesinin en alt sırasında bulunan, diğerlerine nispeten uzun tuş. Boşluk tuşu gereken noktalarda bir karakterlik boşluk bırakılmasını sağlar. Mardin ilindeki yerleÅŸim yerleri listesi Bu madde ilçelere göre Mardin'deki yerleşim yerleri listesidir. Mardin'e bağlı 10 ilçe, bu ilçelere bağlı 21 belde ve 588 köy bulunmaktadır. Sıkı Dostlar (dizi) Sıkı Dostlar, baş rollerinde Haluk Bilginer, Özkan Uğur, Seray Sever, Nez ve Hasibe Eren'in oynadığı 2009 yapımı Türk salon komedisi dizisidir. "The Odd Couple" isimli prömiyeri 1965 yılında Brodway'de yapılan Neil Simon yapımından uyarlanmıştır. Dizi TürkMax ve Fox'de yayınlanmıştır. İlk olarak Şubat 2009'da Türkmax ekranlarında yayınlanan dizinin senaristliğini Haluk Özenç, yönetmenliğini Birkan Uz yapmıştır. Aşırı titiz ve düzenli Psikiyatris Hikmet'i (Haluk Bilginer) eşi Leyla (Ayşenur Yazıcıoğlu) terk ettikten sonra eski dostu, çocukluk arkadaşı Cevdet (Özkan Uğur) onun yanına taşınır. Cevdet, Hikmet'in aksine pasaklı, dağınık ve vurdumduymaz bir karaktere sahiptir. Hikmet'in temizlikçisi olan Satiye (Ceren Soylu), güzel ve bekar komşuları Şahika (Nez) ve Firuze (Zeynep Aydemir), arkadaşları Suat (Hakan Bilgin) ve Bahri (Aydoğan Oflu), çekici ev sahibeleri Sevtap (Seray Sever) ve yeğeni Murat (Okan Tangücü) arasında geçen olaylarla dizi kurgulanmıştır. Oyuncu seçimleri kast direktörü "Tümay Özokur" tarafından yapılmıştır. Dizinin oyuncuları ve canlandırdıkları karakterler şöyledir: 1900 yapımı Amerikan filmleri listesi 1900 yapımı Amerikan filmlerinden oluşan liste. 1890'larÄ±n Amerikan filmleri listesi 1901 yapımı Amerikan filmleri listesi 1901 yapımı Amerikan filmleri listesi 1901 yılında yapılmış Amerikan filmleri listesi. 1900 yapımı Amerikan filmleri listesi 1902 yapımı Amerikan filmleri listesi 1902 yapımı Amerikan filmleri listesi 1901 yapımı Amerikan filmleri listesi 1903 yapımı Amerikan filmleri listesi Aşkın Aşkın, bir erkek ismi, kadın ismi ve soyadı, şu anlamlara gelebilir: MuÅŸ ilindeki yerleÅŸim yerleri listesi Bu madde ilçelere göre Muş'taki yerleşim yerleri listesidir. Muş'a bağlı 5 ilçe, bu ilçelere bağlı 17 belde ve 366 köy bulunmaktadır. Erzurum ilindeki yerleÅŸim yerleri listesi Bu madde ilçelere göre Erzurum ilindeki yerleşim yerleri listesidir. Erzurum'a bağlı 21 ilçe, bu ilçelere bağlı 14 belde ve 967 köy bulunmaktadır. Kutsal Ä°branice Kutsal İbranice veya Klasik İbranice (), İbranice'nin arkaik bir formu olup, Akdeniz ile Şeria Nehri arasında kalan Kenan toprakları denen bölgede Semitik Kenan dillerinden biriydi. Ahit İbranicesi MÖ yaklaşık 10. yüzyıldan, İkinci Tapınak döneminin sonu olan MS 70 yılına kadar kullanılmıştır. Ahit İbranicesi en nihayetinde gelişip Mişna İbranicesine dönüştü ve bu dil MS 2. yüzyıla kadar devam etti. Tanah, sessiz harf iskeletinin ve Ortaçağ'da kullanılmaya başlanan sesli harf sisteminin geçirdiği evrelerin belgesel kanıtıdır. Ayrıca, kuzeydeki İsrail Krallığı ile güneydeki Yehuda Krallığı'ndaki lehçe farklılıkları da göze çarpmaktadır. Kutsal İbranice çeşitli yazı sistemleriyle yazılmıştır. İbraniler MÖ 12. yüzyılda Fenike alfabesini benimsedi ve bu zamanla Paleo-İbrani alfabesine dönüştü. Bu alfabe Samiriler tarafından korundu ve bugün dahi Samiriler tarafından kullanılan Samiri alfabesinin temelini oluşturdu. Modern İbrani alfabesinin temelini oluşturan Aram alfabesi zamanla Paleo-İbrani alfabesinin yerini aldı. Tüm bu alfabeler. Ahit İbranicesindeki tüm sesleri karşılamıyordu, yine de Yunanca ve Latince uyarlamalar bu sesleri yansıttı. Bu alfabeler orijinalinde sadece sessiz harflerden oluşmaktaydı fakat "matres lectionis" denen bazı sessiz harfler sesli harf olarak kullanılmaya başlandı. Ortaçağ'da İbrani metinlerinde sesli harfleri göstermek için çeşitli diyakritik sistemler geliştirildi ve bugün bu sistemlerden en yaygını Tiberya sistemidir. Kutsal İbranice'de bir seri "vurgusal" sessiz harfler bulunur ve bu harflerin söyleniş şekli tartışma konusudur; muhtemelen ejektif veya faringealdir. Erken Ahit İbranicesinde üç sessiz harfin alfabede karşılığı olmadığından alfebede olan harflerle birleştirilmiştir. Süreksiz harfler Aramca'nın etkisi altında gelişip sürtünmeli hale gelmiştir. Faringeal ve gırtlaksı fonemler bazı bölgelerde lehçe farkından dolayı yumuşamıştır; bu durum modern Samiri İbranicesine de yansımıştır. Sesli harf sistemi zaman içinde büyük değişiklikler geçirmiştir ve antik Yunanca ve Latince'ye farklı yansımıştır. Kutsal İbranice'nin, "üç harf köklü" tipik Semitik morfoloji özelliği vardı ve belirli şablonlarla kelimeler oluşturulurdu. Bu dilde iki imla cinsi (eril, dişil) ve üç imla miktarı (tekil, çoğul, çift) bulunurdu. Yüklemler, ses, mod, yön ve zaman özelliklerini birlikte taşırdı. Yüklemde, zaman ve yön, vav (ו) bağlacından etkilenmekteydi. Kelime sırası genelde "yüklem-özne-nesne" sırasını takip edip yüklemler öznenin sayısı, cinsiyeti ve öznelliğine göre değişmekteydi. Zamir ekleri yükleme eklenince nesne, isime eklenince iyelik oluşturmaktaydı. Kutsal İbranicesi için kullanılan ilk yazılı kanıtlarda bölgenin adı verilip "שפת כנען" (Kenan dili) denmektedir. Eski Ahit bazen bu dil için "Yahudi dili" (יהודית) terimi kullanmaktadır. Helenistik dönemdeki Yunanca yazılarda bu dil için "Hebraios" ve "Hebraïsti" ve Mişna İbranicesinde עברית (İbranice) veya לשון עברית (İbrani dili) denmektedir. Bu terimin kökeni belirsizdir; ortaya atılan iddialara göre, Mısır ve yakın doğu kaynaklarında Hapiru diye geçen isimle anlamdaş olan ve Şeria Nehri üzerinden "geçiş"i simgeleyen "geçme" anlamı taşıyan Eber kelimsesinden türemiştir. Yahudiler ayrıca Mişna İbranicesinde bu dil için לשון הקדש (kutsal dil) demeye başlamıştır. "Klasik İbranice", içinde bulunduğu duruma göre, Mişna İbranicesi dahil olmak üzere Ortaçağ öncesi konuşulan İbranice lehçelerini içerebileceği gibi sadece Tanah'ta kullanılan İbraniceyi de temsil etmek amacıyla kullanılabilir. "Ahit İbranicesi" ise Mişna İbranicesi lehçesinden önce kullanılan İbraniceyi temsil eder ve bazen Ölü Deniz Tomarları İbranicesi hariç tutulur. Yine duruma göre, Siloam yazıtı gibi Ahit dışı İbranice de Ahit İbranicesine dahil edilebilir. Kutsal İbranice'nin öncesiyle ilgili arkeolojik kayıtlar Ahit İbranicesi ile ilgili olan kayıtlardan daha fazladır. Erken Kuzeybatı Semitik (EKBS) bulgular MÖ 2350 ile Bronz Çağı'nın sonu olan MÖ 1200 yılları arasını gösterir. İbranice dahil Kuzey Batı Semitik diller Demir Çağda (MÖ 1200 - MÖ 540) farklılaşmaya başlamıştır; öte yandan erken Ahit İbranicesi, Ugarca ve Amarna Kenancasından fazla farklı değildi. İbranice, MÖ 2. binyılın ikinci yarısında, Kenan toprakları olarak bilinen Şeria Nehri ile Akdeniz arasında kalan bölgede gelişti. İsrail kabileleri, MÖ 1. binyılda Kenan'da bir krallık kurdu; ardından bu krallık taht kavgası sonucunda kuzeyde İsrail ve güneyde Yehuda olmak üzere ikiye ayrıldı. MÖ 10. yüzyıla denk gelen en eski İbranice yazı, Hirbet Keyafa'da bulunmuştur. İsrail Krallığı, MÖ 722'de Asurlular tarafından yıkıldı. Yehuda Krallığı ise MÖ 586'da Babilliler tarafından fethedildi; üst sosyal sınıf sürgüne gönderildi ve ilk tapınak yıkıldı. Ardından Persler Yehuda'yı eyalet yapıp Yahudilerin geri dönmesine ve tapınağı tekrar inşa etmesine izin verdi. Bu hengameli dönemde İbranice, büyük ölçüde Aramca'dan etkilendi. Aramca, Celile ve Samiriye'yi içine alan kuzeyde ortak dile dönüştü. Yehuda'da, İbranice konuşulmaya devam edildiyse de sürgünden geri dönenler beraberinde Aramca etkisini de getirdi ve Aramca, Pers döneminde diğer etnik gruplarla iletişim kurmak için kullanıldı. İskender, MÖ 322'de Yehuda'yı fethetti ve bölge Helenist (Yunan) kültürünün altına girdi. Helenistik dönemde Yahudiye, Haşmonayimlerin altında bağımsızlığını kazandıysa da bir süre sonra Romalılar tarafından bağımsızlıklarına son verildi ve vali olarak Hirodes atandı. Romalılara karşı yapılan ayaklanmalardan birinde, MS 70'te ikinci tapınak yıkıldı; ikinci Bar Kohba Ayaklanması'nın ardından (132-135) Yahudi nüfus Yahudiye'den ayrıldı. İkinci Tapınak döneminden sonra Ahit İbranicesi, Mişna İbranicesine dönüştüyse de bu dil ayin diline dönüştü ve MS 200'lerde konuşulmamaya başlandı Ortaçağ İbranicesi, edebiyat ve ayinlerde kullanılmaya başlandı; 19. yüzyılda da Modern İbranice hayata geçirildi ve İsrail'in resmî dili oldu. Bu zamanda Klasik İbranice genelde İsrail'in devlet okullarında öğretilmektedir ve Ahit İbranicesi bazen modern İbrani edebiyatında kullanılmaktadır. Modern İbranice'de Ahit İbranicesi unsurları bulunduğundan Ahit İbranicesi, Modern İbranice konuşanlar tarafından hemen hemen kolaylıkla anlaşılabilmektedir. Ahit İbranicesi materyallerinin ana kaynaği Tanah'tır. Filistin'in rutubetli iklimi papirüs ve parşömenlerin hızlıca yok olmasına sebep oldu; Tanah'ı yazıyla kopyalama azmi ile Mısır gibi daha kurak yerlerde bugün bu metin bugünlere kadar gelebilmiştir. Tanah'ın elyazmalarından hiçbiri MÖ 400'lerden öncesine dayanmamaktadır; fakat MÖ 7. ila 6. yüzyıllara ait iki gümüş ruloda rahip kutsaması bulunur. Sesli harfler ve tonlama işaretleri Ahit'e MS 6. ila 10. yüzyılın başlarında eklenmiştir. Ahit'in okunuşunu muhafaza eden uzmanlara Masoretler denir. En iyi korunan ve hâlen kullanılmakta olan sistem Tiberya seslendirmesidir fakat Babil ve Filistin seslendirmeleri de bulunur. Filistin sistemi daha çok, Ahit'ten alıntı yapan piyutlarda bulunur. Kutsal İbranice, Kuzeybatı Sami dillerinde Kenan dili'nin alt grubudur. Kuzeybatı Sami dili olarak İbranice'de, ilk ses 'nin 'ye kaydığı görülür. Bu dil grubunda benzer bağımsız zamir sistemi görülür. Bazi arkaik formlarda, örneğin 'biz', birinci kişi zamirsel soneki olan -i veya -ya ekini alır ve bunu takiben diğer zamirler eklenir. Hal ekleri MÖ 2. binyılda Kuzeybatı Sami dillerinde görülmekteydi fakat ardından hemen hemen yok olmuştur. Memleştirme tekil isimlerde bulunmazken çoğul isimlerde sıkça kullanılır. Fenikece ve Aramca'nın iki faklı ucu temsil ettiği Kuzeybatı Sami dilinde Demir Çağ'da da (MÖ 1200 - MÖ 540) devam eden lehçe şekillenmiştir. İbranice, Fenikece ile birlikte Kenancanın alt grubu olarak yer alır, bu alt grupta ayrıca Ammonca, Edomca ve Moabca da yer alır. Moabca, kendine has Aramca özellikler barındırsa da İbranicenin bir lehçesi olarak kabul edilebilir. Ugarca şiirsel yapı, kelime dağarcığı ve imla olarak İbranice'ye büyük ölçüde benzese de bazı Kenan özelliklerinden yoksundur, bu benzerliğin sebebi yakın temas veya saklı arkaizm olabilir. İbranice, Kenan ünlü kayması yaşamıştır; Proto-Semitik 'nın (muhtemelen vurgu yapıldığı anlarda) 'ya kaydığı görülür Kenan dilleriyle ortak olarak İbranice'de > , ve > kaymaları, ikiz ünlülerin düşmesi, ünlülerarası 'nin kaybı ve son harf olmayan /n/'nin kendisinden sonra gelen sessize asmile olması görülür. İbranice'deki tipik Kenani kelimelerden bazıları şunlardır: גג 'çatı', שלחן 'masa', חלון 'pencere', ישן 'eski', זקן 'yaşlı'. İbranice'de bulunan morfolojik Kenani özelliklerden bazıları şunlardır: eril çoğul imi -ם, biricni tekil şahıs zamiri אנכי, soru zamiri מי, belirli tanımlık ה- (MÖ 1. binyılda ortaya çıkmıştır) ve üçüncü dişil tekil şahıs fiil imi . Proto-Semitik'ten evrimleşen Ahit İbranicesi, diğer Kenan dilleri gibi, bazı sessizleri birleştirmiştir. İbrani alfabesinin benimsenmesinden sonra birleşmenin yapıldığına dair bir kanıt yoktur. Tanah'ta kullanılan Ahit İbranicesi birçok edebi aşamanın birleşiminden oluşur. Ünsüzler metnin iskeletini oluşturan en eski bölüm olup seslendirme ve tonlama bu dilin sonraki dönemlerinde gerçekleşmiştir. Bu ilaveler MS 600'den sonra eklenmiştir; İbranice, konuşma dili olarak MS 200'lerde kullanılmamaya başlanmıştı. ünsüz metinden yansıyan Ahit İbranicesi ve Ahit dışı yazıtlar dönemlerine göre alt gruplara bölünebilir. En eski Ahit İbranicesi olan Arkaik İbranice, Ahit'in şiirsel bölümlerinde ve monarşinin ilk yılları olan MÖ 1000 yılı civarındaki yazıtlarda bulunur. Bu aşamaya ayrıca Eski İbranice veya Paleo-İbranice de denir ve bu dil Tanah'ın ilk katmanını oluşturur. Arkaik Ahit İbranicesinden gelen en eski kalıtlara örnek Tanah'ta yer alan Musa'nın ezgisi ve Debora'nın ezgisidir. Ahit şiirleri bir dizi sözcüksel unsur kullanır; örneğin, nesirde 'görme' için ראה yerine חזה, 'büyük' için גדול yerine כביר kullanılır. Diğer Kuzeybatı Sami dilleriyle kökteş kelimeler bulunur; örneğin פעל (yapmak) ve חָרוּץ (altın) Kenanca ve Ugarca'da kullanılmaktaydı. Gramersel farklılıklardan bazıları זה, זוֹ, ve זוּ olan işaret zamirleri, בל olumsuzluk eki ve morfoloji ve imlada çeşitli fiilsel ve zamirsel farklılıklardır. Tevrat'ın nesir kısımlarında, Neviim'de ve Ketuvim'in bazı bölümlerinde bulunan sürgün öncesi sonu Ahit İbranicesine 'Standart Ahit İbranicesi' denir. Bu dönem MÖ 8. yy ile 6. yy arasına denk gelir. Arkaik İbranice'nin aksine Standart Ahit İbranicesi'ndeki belirli tanımlık eki ה- , i hali את ve bağlaçsızlık daha tutarlıdır. MÖ 587'de gerçekleşen Babil Sürgünü sonrasındaki Ahit İbranicesine 'Geç Ahit İbranicesi' denir. Geç Ahit İbranicesi, fonolojik, morfolojik ve sözcüksel olarak Aramice'den etkilenmiştir, bu etki sonradan gelişen Tiberya seslendirme sisteminde de görülür. MÖ 200 ile MS 70 yılları arasına denk gelen ve Ölü Deniz Tomarlarından ortaya çıkan Kumran İbranicesi, Geç Ahit İbranicesi'nin uzantısıdır. Kumran İbrancesi, Ahit İbranicesi ile Mişna İbranicesi arasıda geçiş dönemi olarak da kabul edilebilir; yine de, Kumran İbranicesi'nde şahsına münhasır lehçe özellikleri bulunur. Ahit İbranicesi'ndeki lehçe farklılıklarının kanıtının biri 'da anlatılan şibolet hikâyesidir. Şeria Nehri'nin geçitlerini tutan Gilatlılar Efrayimoğulları'nı yakalamak için kişilere "şibolet" (שִׁבֹּ֤לֶת) dedirtirlerdi. Fakat bu kelimeye "sibolet" (סִבֹּ֤לֶת) diyen Efrayimoğullları kendilerini ele verirdi. Buradan çıkan sonuca göre Efrayim oğulları lehçesinde /ʃ/ sesi yerine /s/ sesi kullanılmaktaydı. Alternatif iddiaya göre, proto-Semitik fonem olan /θ/, /ʃ/ ses birimine dönüşmüştür. Fakat, proto-Semitik İbranice'de bulunan /ʃ/ sesi bu teoriyle çelişmektedir. Kuzey İsrail Krallığı'nda konuşulan "İsrail İbranicesi" ile güneydeki İbranice arasında fonolojik, sözcüksel ve dilbilgisel lehçe farklılıkları bulunur. Samiriye etrafında konuşulan kuzey lehçesi /aj/ fonemini "ay" olarak güney lehçesi ise "ayi" olarak söylerdi; örneğin "şarap" kelimesi için kuzeyde "yayn" ve güneyde "yayin" denirdi. 'de, lehçe farklılkları, kelime oyunu yapılarak aktarılmıştır; קַ֫יִץ ("kayitz") yerine, Kuzey Krallık nüfusuna konuşma yapan Amos, הַקֵּץ (haKatz) kelimesi kullanmıştır. Kuzey lehçesinin muhtemel diğer özelliklerinden bazıları, -ki eki olarak שֶ- kullanılması, "bilmek" fiili için דַעַת yerine דֵעָה ve "yapmak" fiili için עֲשוֹת yerine עֲשוֹ kullanılmasıdır. Samiriye bulguları "sene" için שנה yerine, Aramice'de de kullanılan שת kullanıldığını gösterir. Gırtlaksı fonemler olan /ħ ʕ h ʔ/ seslerinin zamanla bazı lehçelerde birleştiği görülür. Bu bulgular Ölü Deniz Tomarlarından gelmektedir. Samiri İbranicesi'nde arada bir [ʕ] kullanılsa da bu sesin genelde asmile olduğu gözlemlenir. Keşfedilen en eski yazı, MÖ 10. yüzyıla ait olup Kirbet Keyafa'da bulunmuştur. 15 cm x 16.5 cm ebatlarındaki bir çömlekte beş satır boyunca mürekkeple eski Fenike alfabesi formu olan Proto-Kenan alfabesiyle yazılar yer almaktadır. Soldan sağa yazılan tablet, İbranice'nin hala gelişme aşamasında olduğunu göstermektedir. Gezer takvimi'nden de (~MÖ 10. yüzyıl) anlaşıldığı üzere İsrail diyarına yerleşen İsrail kabileleri MÖ 12. yüzyılda Fenike alfabesini benimsemiştir. Bu yazım MÖ 10. veya 9. yüzyılda Paleo-İbranicesine dönüştü. Paleo-İbrani alfabesinin Fenike alfabesinden başlıca farkları, uzun sembollü harflerin aşağı doğru kıvrılması, Vav harfinin tepesinin kavisli olması ve Tav harfinin "x" şeklinde olmasıydı. Paleo-İbranicesiyle yazılmış en eski eser Moavca yazılan (kimilerine göre bu dil İbranice'nin bir lehçesidir) MÖ 9. yüzyılın ortalarına ait Meşa Steli'dir. Antik İbrani alfabesi, Birinci Tapınak döneminin sonu olan MÖ 6. yüzyıla kadar kullanılmıştır. İkinci Tapınak döneminde bu yazı zamanla kaybolmuş ve Bar Kohba ayaklanmasının ardından Yahudiler tarafından tamamen terkedilmiştir. Antik İbrani alfabesini kullanmaya devam eden Samiriler zamanla modern Samiri alfabesini yaratmıştır. Birinci Tapınak döneminin sonunda, Fenike alfabesinin ayrı bir uzantısı olan Aramca alfabe bölgeye yayılınca Paleo-İbranice yerini bu alfabeye bıraktı. Aramca yazılmış bulunan en eski belgeler Ölü Deniz Tomarlarından çıkan Çıkış, Samuel ve Yeremya kitaplarına ait fragmanlardır ve bu belgeler MÖ 3. yüzyılın sonlarına veya MÖ 2. yüzyılın başlarına aittir. Görünen o ki, Ahit kitapları orijinalinde Paleo-İbranice ile yazılmış sonradan eklenen kitaplarda ise geç Asur yazısı kullanılmıştır. Asur yazısıyla yazılan Kumran metinlerinde tetragramaton ve diğer kutsal isimlerin Paleo-İbranicesiyle yazıldığı görülür; bu eylem Yahudi-Yunan Ahit tercümelerinde de görülür. Bir yandan konuşma İbranicesi Mişna İbranicesine dönüşürken öte yandan Tevrat yazılırken zamanla yazı geleneğinin geliştiği görülür. Özel yaşamda kaligrafik yazı stili kullanılırken Tevrat yazıldığında "kitap-yazısı" kullanılmaya başlandı. Mizrahi ve Aşkenazi kitap-yazısı stilleri, matbaa icat edilince benimsendi. Asur veya Kare-yazı olarak da bilinen modern İbrani alfabesi, Arami alfabesinden türemiştir. Fenike alfabesi MÖ 12. yüzyılda beş harfi kullanmayı bırakıp, 22 fonemi yansıtan alfabeyi kullanmaya başlamıştır. Sonuç olarak 22 harflik İbrani alfabesinde, antik Ahit İbranicesinde kullanılan fonemlerden daha az harf içermekteydi; özellikle harfleri iki farklı fonem için kullanılmaya başlandı. Ses kayması sonucunda ח, ע harflerinin fonemi teke düştü fakat (Samiri İbranicesinde hariç) ש harfi hala iki fonemi temsil eder.ש harfi "ş" sesi vermesine rağmen, "s" sesini elde etmek için eski Babil seslendirme sisteminde bu harfin üzerine ס üstim olarak kullanılırdı, Musa metinlerinde ise noktalama işareti kullanılır. Köken olarak İbrani alfabesinde sadece sessiz harfler bulunurdu fakat zamanla "matres lectionis" olarak bilinen א, ה, ו, י, harfleri sesli harflerin yerine de kullanılır oldu. Bu durumun, fonetik gelişimin bir parçası olduğu düşünülmektedir. Her ne kadar ilk İbrani ortografisinin örneği bulunamadıysa da eski Fenikece ve Moavca'nın Birinci Tapınak döneminde İbranice'nin nasıl yazıldığıyla ilgili fikirler sunar. MÖ 10. yüzyıldaki Fenike yazıları "matres lectiones"in kullanıldığını göstermemektedir; örneğin לפנ ve ז keliemeleri sonradan לפני ve זה olmuştur. Matres lectionisler sonradan kelime sonlarına eklendi. Matres lectiones kullanılmayan kelimelere "bozuk" diğerlerine "tam" denir. Tahminen Ahit İbranicesi, bugünün metinlerine kıyasla daha bozuk bir ortografi içermektedir. Matres lectiones kullanımı açısından Musa metinleri daha muhafazakâr kalırken Samiri Tevratı ve Kumran geleneğinde sesli harflerin daha özgürce kullanıldığı görülür. Musa metinlerinde sesli harfler genelde uzun harfleri belirtmek içi kullanılır. Kumran geleneğinde, uzunluğuna veya kısalığına bakmaksızın kalın ünlüler genelde ו ile simglenir. "i" ve "e" sesleri için ise י kullanılır. Genelde Ahit İbranicesi'nde sesli harfler gösterilmemektedir. Ahit metinlerini sunan Yunanca ve Latince yazılar, Ahit İbranicesi'ndeki ünlülerin doğasını gösterir. Özellikle MÖ 3.-2. yüzyılda Koini Yunancası ile yazılan Septuagint'teki özel isimler bunun kanıtıdır. 7. ve 8. yüzyılda, Ahit metnindeki sesli harfleri göstermek için çeşitli seslendirme notasyonları geliştirildi. En belirgin, en iyi korunmuş ve hâlen kullanılmakta olan tek sistem Tiberya seslendirme sistemidir ve 850'li yıllarda yaratılmıştır. Mevcut bazı yazılarda "üst çizgisel seslendime" olarak bilinen Babil seslendirmesi ve Filistin seslendirmesi bulunur; buna "üst çizgisel seslendirme" denmesinin sebebi seslendirme işaretlerinin harfin üzerine yazılmasıdır. Buna ilave olarak, Samiri İbranicesi okuma geleneği bu sistemlerden bağımsızdır; örneğin Hakim Şimşon'a Sampson denir. Bu sistemlerin tamamı orijinal Ahit İbranicesi'ni yeniden yapılandırmak için kullanılmaktadır. İlk aşamada paleo-İbranice yazılan belgelerde kelimeler çizgiyle ayrılmaktaydı, ardından Meşa Steli, Siloam yazıtı, Ofel yazıtı ve paleo-İbranice olan Kumran belgelerinde noktalarla ayrılmaya başlamıştır. Kelimelerin ayrılışı Fenike yazıtlarında kullanılmamaktaydı; fakat Nahmanides'e göre Ahit metinlerinde kelimlerin ayrıldığıyla ilgili bir kanıt yoktur. Kelimelerin birbirlerinden ayrılışı MÖ 7. yüzyılda Aramca belgelerde görülür. Sesli harfleri göstermenin yanı sıra Tiberya sistemi vurguları belirten işaretler de kullanmıştır. Tiberya, Babil ve Filistin okuma geleneklerinin nesli tükenmiş olmasına rağmen zamanla Yemen, Sefarad, Aşkenaz ve Samiri okuma sistemleri gelişmiştir. Modern İbranice telaffuzu da Ahit metinlerini okurken kullanılmaktadır. Modern okuma geleneği sadece Tiberya sisteminden gelmemektedir; örneğin Sefarad geleneğindeki kamatz gadol ile katan arasındaki farklılık Tiberya öncesine dayanır. Fakat, sesli harfleri belirtmek için kullanılan tek ortografik sistem Tiberya seslendirmesidir. Ahit İbranicesi için yeniden yapılandırılan fonoloji şöyledir: Ahit İbranicesi'nin varlığı boyunca kullanılması bırakılan ve sonradan eklenen ünsüzler renklerle ifade edilmiştir. Ahit İbranicesi'nin ünlü sistemi zaman içinde büyük değişikliklere uğramıştır. Aşağıda adı geçen ünlü harfler İbranice'nin ilk aşamasından, Tiberya, Babil ve Filistin ve Samiri seslendirme sistemlerinden yeniden yapılandırılmıştır. Bazı geleneklerde bulunmayan ünsüzler renkli gösterilmiştir. Proto-İbranice'de vurgu sondan bir önceki hecede yer almaktaydı. İbranice'ye sonradan giren, son hecenin vurgulanması geleneği son ünlü harfin düşmesine sebep olmuştur; böylece proto-Semitik vurgu yeri korunmuştur. Tiberya İbranicesi'ndeki vurgu fonemiktir ve genelde sonda bulunur. Secunda'da vurgu olduğuna dair kanıt yoktur. Tiberya İbranicesi gibi son ünlü harfi düşüren Samiri İbranicesi'nde genelde Proto-Semitik vurgu bulunmaz ve genelde sondan bir önceki hecede bulunur. Kumran İbranice'sindeki vurgunun Samiri İbranicesi'ne benzediğine dair kanıtlar mevcuttur. Akalan Kalesi Akalan Kalesi, Samsun İl merkezinin 18 km. güneybatısında, Çatmaoluk Köy Yeniköy Mahallesi'nin 2 km. güneyinde yer alan, kale tipi bir yerleşme olan höyüktür. Yüksek bir platonun dik yamacında kurulmuştur. Yerleşmenin güney, kuzey ve batısı, Karadeniz'e dökülen Kürtün Nehri ve kolları tarafından çevrilmiştir. İlk kazı çalışması 1906 yılında Th. Macridy tarafından gerçekleştirilmiştir. Daha sonra iki kez yüzey araştırması yapılmıştır. Toplam uzunluğu 1 km.yi bulan surlar kaleyi çevrelemektedir. Höyük ise kalenin orta kesimindedir. Yükseklik 4,50 – 5 metreye kadar korunmuş olmakla birlikte duvar kalınlığı pek anlaşılamamıştır. Surun üzerinde kerpiçten yüksek bir beden olduğu düşünülmektedir. Kalenin saptanabilen iki kapısı vardır. Büyük olan güneydoğudaki yuvarlatılmış ve kuleye benzer iki duvar arasındadır. Diğer kapı ise kuzeydoğudadır. GenÃ§ali, Senirkent Gençali, Isparta ilinin Senirkent ilçesine bağlı bir köydür. Köy, 1912'den beri aynı adı taşımaktadır. Isparta il merkezine 94 km, Senirkent ilçe merkezine 23 km uzaklıktadır. George Arliss George Arliss (d. 10 Nisan 1868 – ö. 5 Şubat 1946) kariyeri başarılarını ABD'de kazanmış İngiliz oyuncu, yazar ve film yapımcısıdır. Arliss, Akademi Ödülleri'ni kazanmış ilk İngiliz oyuncudur. George Augustus Andrews ismi ile İngiltere'nin başkenti Londra'da doğdu ve Harrow'da eğitim gördü. Babasının matbaasında çalışmaya başladı, ancak 18 yaşında iken ayrıldı ve oyunculuğa başladı. Oyunculuk kariyerine 1887 yılında İngiltere'nin çeşitli bölgelerinde sahneye çıkarak başladı. 1900'de, Londra'da "West End Theatre'da yan rollerde oynamaya başladı. 1901'de ABD'ye Mrs Patrick Campbell'in turnesin bir üyesi olarak ile ilk kez gitti. Sadece turne süresince kalma amaçlı gittiği ABD'de 20 yıl boyunca yaşadı ve 1908'de "The Devil" isimli oyun ile bu ülkede star oldu. Daha sonra 1911'de yapımcı George Tyler, Louis Napoleon Parker'a özel olarak Arliss'e uygun olarak tasarlanmış bir oyun yazmasını istedi ve oyuncu "Disraeli" isimli oyunla 5 yıl boyunca turneye çıktı. Sinem kariyerine 1921 yılında Disraeli ve The Devil filmleri ile başladı. Daha sonra 4 sessiz filmde daha oynadı. Bu filmlerden sadece "The Devil", "$20 a Week" ve dönemin popüler bir tiyatro oyunu olan "The Green Goddess"'in uyarlaması olan 1923 yapımı film "The Green Goddess"in günümüze kadar kopyaları kalmıştır. 1929 yılında "Disraeli" filmini tekrar sesli olarak çekmiş ve En İyi Erkek Oyuncu Akademi Ödülü'nü kazandı. Bu sayede 61 yaşında iken tiyatro oyunculuğu ve sessiz filmlerden sonra sesli filmlerde tam olarak starlığa ulaştı. Arliss, Warner Bros. ile imzaladığı kontrat ile 10 tane sesli film çekti ve bu anklaşma ile filmler üzerinde her türlü imkân şirket tarafından sanatçıya sağlandı. İlginç şekilde, kontratta yazmadığı halde filmlerdeki oyuncular ve senaryo üzerinde oynamalar stüdyo tarafından kabul edildi. Bu filmlerden biri olan, 1932 yılındaki "The Man Who Played God" Bette Davis'in ilk başrolü oldu. Bette Davis yaşamı boyunca Arliss ile sık sık beraber çalıştı ve ikili ayrıca 1933'te "The Working Man"de beraber çalıştı. James Marsden James Paul Marsden (d. 18 Eylül 1973), Amerikalı oyuncu, şarkıcı ve eski Versace modeli. En çok bir süper kahraman olan Cyclops'ı canlandırdığı "X-Men" film serisiyle bilinir. Ticari açıdan başarıyı yakalamış diğer çalışmaları da "Hop", "Superman Returns", "Hairspray", "Enchanted", "The Notebook", ve "27 Dresses" 'dır. Marsden Stillwater, Oklahoma'da doğdu. Babası James L. Marsden Kansas Devlet Üniversitesi'nde çalışan bir zooloji profesörüdür. Annesi ise bir beslenme uzmanıdır. Marsden'ın annesiyle babası o dokuz yaşındayken boşanmışlardır. Dört kardeşi vardır. İki küçük kız kardeşinin adları Jennifer ve Elizabeth'tir. Erkek kardeşlerinin adlarıysa Jeff ve Robert'tır. Oklohama'da bulunan "Hefner Middle School" ve "Putnam City North High School"'dan mezun olmuştur. Ayrıca üniversite olarak da yine Oklohama'da bulunan Oklohama Devlet Üniversitesi'ni bitirmiştir. Üniversitede radyo-televizyon gazeteciliği bölümünü seçmiş ve bitirmiştir. Ayrıca Marsden Delta Tau Delta topluluğunun üyesidir. Marsden, oyunculuk kariyeriyle daha fazla ilgilenmek için daha sonradan Oklohama'dan Los Angeles'a taşınmıştır. Bradford Cox Bradford James Cox (15 Mayıs 1982), Amerikalı müzisyen. Atlanta, Georgia kökenli psychedelic ve ambient grubu Deerhunter'ın solisti ve gitaristi olarak tanınmakla birlikte, Atlas Sound adı altında bir solo kariyer de sürdürmektedir. Deerhunter'ı 2001 yılında kuran Cox, bu grupla 5 tane LP ve birkaç tekli ile EP çıkarmıştır. Atlas Sound her ne kadar Cox'un on yaşından beri kendi müziğine taktığı bir ad olsa da, bu adda yayımlanan ilk albümü 2008 yılına ait "Let the Blind Lead Those Who Can See but Cannot Feel" olmuştur. Cox'un müzik yazma tekniği bilinç akışına dayalı olmakla beraber, bunun dışında herhangi bir şarkı sözü yazmamaktadır. Marfan sendromu'ndan muzdarip olan Cox, kendini daha önceden uzun bir süre aseksüel olarak tanımlamış ancak sonradan eşcinsel olduğunu açıklamıştır. Cox, Deerhunter'ı bas gitarist Paul Harper ve baterist Dan Walton (gruba ismini koymuştur) ile 2001'in başlarında kurmuştur. Grup, Cox'un arkadaşları ile kısa bir süre kalmayı planlayan Moses Archuleta ile tanışmasıyla genişlemeye başlamıştır. Archuleta ilk başta Acetone Organ ve elektronik müzik aletlerini çalmıştır. Grubun ilk işleri deneyseldi ve doğaçlamaya dayanıyordu. Cox bu süre zafında daha katı bir altyapıya sahip eserler kayıt etmeye devam etti ve bunları Atlas Sound adı altında CD-R ve kasetlerde yayımladı. Paul Harper Ohio'ya taşında ve yerine Justin Bosworth geçti. Bu noktada Colin Mee de gruba gitarist olarak katıldı. Dan Walton gruptan ayrıldı ve Cox Archuleta'ya bateristlik görevini üstlenmesini önerdi. Grubun canlı performansları ve kayıtları daha çok şarkıya yönelik oldu. Debut 7"'liklerini Die Slaughterhaus için çıkardılar. Josh Fauver, 2004 yılında Bosworth'un ani bir kaykay kazası sonrası ölümünden sonra gruba katıldı. Grubun bu dönemki üyeleri de Deerhunter'ın debut LP'sini Atlanta kökenli plak şirketi Stickfigure'dan yayımladı. Cox Kennesaw, Georgia'daki lise arkadaşı Lockett Pundt'ın gruba gitarist olarak katılmasını önerdi. Böylelikle vokallere ve elektronik aletlere daha fazla ağırlık verebilecekti. Bu üye dizilimi, grubun ilk atılımını yaptığı albüm olan Cryptograms'ı 2007 yılında kaydetti. Colin Mee ise Kuzey Amerika turuna katılamayınca gruptan ayrıldı. Grup günümüzde vokaller ve gitarda Cox, gitarda ve yan vokallerde Pundt,bas gitarda Fauver ve bateride Archuleta olmak üzere dört kişiden oluşmaktadır. "Atlas Sound", Cox'un müzikal solo projesidir. Cox, bu ismi çocukluğundan beri kendi ismini tanımlamak için kullansa da, Atlas Sound projesine Deerhunter'ın ilk dönemlerinde başlamış olmasının nedeni, "bazı fikirlerini beş kişilik bir bağımsız rock grubu için uygun görmemiş olmasıdır". " Aynı zamanda Deerhunter'ın işbirliğe dayalı bir proje olmasından dolayı Cox, kendini ana söz yazarı olarak göstermek istememektedir. Şu ana kadar Cox'un Atlas Sound adında dört tane önemli yayımı olmuştur: "Let the Blind Lead Those Who Can See but Cannot Feel" (2008), "Logos" (2009), "Bedroom Databank" adında önceden yayımlanmamış şarkıların olduğu dört albümlük bir box set (2010) ve son olarak "Parallax" (2011). Cox, aynı zamanda "Wet Dreams" adlı kendisi dışında tamamen kızlardan oluşan kısa ömürlü bir noise-garage grubunda bateri çalmıştır. Aynı zamanda Black Lips'in ikinci albümünün, "We Did Not Know the Forest Spirit Made the Flowers Grow", "Notown Blues" adlı şarkısında bateri çalımıştır. Cox, Karen O'un bestelediği "Where the Wild Things Are" adlı 2009 yapımı filmin 'ına da katkıda bulunmuştur. Genellikle, Bradford Cox kaliteli ve modern Fender ve Gibson gitarları seçmektedir. Bazı gitarları arasında şunlar bulunmaktadır: Deerhunter ile çalarken, Bradford çoğunlukla gitarlarını Vox AC30 amplifier ile ve kimi zaman da Marshall yarım saplı ya da Fender Hot Rod DeVille 410 ile çalacaktır. Cox şarkı yazma tekniğini "otomatik ya da bilinç akışı" olarak tanımlamaktadır. ""Q""'da Victoria Segal ile olan Kasım 2010 tarihli röportajında: "Genellikle bir nevi transa giriyorum ve sonrasında beş ya da altı şarkı hazır oluyor." demiştir. Sonrasında ise: "İlginç olan grubun nasıl şarkıları geliştirip son ürün haline getirdiğine şahit olmak. Birçok kaza ve mantık dışı olaylar da oluyor değil. Bu işlemi de bir yapımcı ya da ses teknisyenine açıklamak ayrı bir zorluk olabiliyor çünkü onlar genellikle size eserinizi süslemekte yardım etmeye çalışırken, ben ise yaptıklarını bozmaya meyilli oluyorum." diye de eklemiştir. Ters DNS Ters DNS sorgusu veya ters DNS çözümlemesi, bilgisayar ağlarında, internette DNS kullanılarak IP adresi ile ilişkili alan adı tespitidir. Bilgisayar ağlarında DNS kullanılarak alan adı ile ilişkili IP adresini tespit etme işlemi ileri DNS çözümlemesi olarak bilinir. Ters DNS sorgusu ise, IP adresi üzerinden belirlenmiş alan adının çözümlenmesidir. Ters DNS veritabanı internetin köklü "Adres ve Yönlendirme Parametre Alanı" ( arpa )' dır. IPv4 in-addr.arpa alanını kullanır. IPv6 ise ip6.arpa alanını kullanır. Ters çözümleme işleminde bir IP adresi DNS kayıt tipi işaretçisi(PTR record) ' ni kullanır. RFC 1033, RFC 1912 Section 2.1 de de belirtildiği üzere internette her ulaşılabilir makinanın bir adı olmalıdır. IPv4 adreslerinde ters DNS sorgusu, in-addr.arpa özel alanında ters "IN-ADDR" girdisi kullanır. Bu alanda IPv4 adresi zincirleme 4 desimal sayi ile noktalarla ayrılmış olarak temsil edilir. 32 bit IPv4 adresi 8 bitlik 4 kısma ayrılır ve her 8 bitlik kısım desimale çevrilerek 4 desimal sayı elde edilir. Örneğin, mail.example.com için bir kayıt olsun. Bu kayıt 192.0.2.5 IP adresine işaret etsin. Ters DNS veritabanında bu IP adersinin alan adı 5.2.0.192.in-addr.arpa şeklinde tutulur. Geri işaret etmesi için de makina adı mail.example.com olarak tutulur. IPv6 adreslerinde ters DNS sorgusu için ip6.arpa özel alanı kullanılır. Bir IPv6 adresi bu alanda hexadecimal olarak temsil edilen alt alanlara göre tersten yazılmış bir isim olarak görünür. Örneğin, 2001:db8::567:89ab IPv6 adresine tekabül eden işaretçi alan adı b.a.9.8.7.6.5.0.0.0.0.0.0.0.0.0.0.0.0.0.0.0.0.0.8.b.d.0.1.0.0.2.ip6.arpa' dır. Ahmed Åžamlu Ahmed Şamlu (, "Ahmade Šāmlū", kalem adı altında bilinen A. Bamdad (), (d. 12 Aralık 1925- ö. 24 Mayıs 2000) İranlı şair, yazar, eleştirmen, gazeteci ve yönetmen. Tanınmış ve meşhur İran Yeni Şiir Akımı’nın isimlerinin arasında yer almaktadır. Nima Yuşic Adlı İran’ın ilk yeni akım şairi ile görüştükten sonra yeni şiir akımına geçer. Ondan önce Kaside ve folklor şiirler yazmaktadır. Şamlu İlk kez 1947. Yılda İran’ın kalıplaşmış ve olmazsa olmazı olan Vezin üslubundan çıkıp vezinsiz şiire başlar. Bu üslup İran’da Beyaz Şiir, Mensur Şiir ya da Şamlu’yi şiir olarak tanınmaktadır. Ahmed Şamlu şiirin dışında Gazetecilik, araştırma ve çeviri konusunda da ün kazanmıştır. Şamlu’nun İran’ın folklor çalışması ve aynı anda onun en kapsamlı araştırması olan Ketab-i Kûçe’yi (Sokak Kitabı) bitirmeden önce vefat etmiştir. Şairin eserleri İsveççe, İngilizce, Japonca, Fransızca, İspanyolca, Almanca, Rusça, Ermenice, Felemenkçe, Romanca, Fince, Kürtçe ve Türkçe’ye çevirilmiştir. Baba tarafı aslen Kabil’li olan Ahmed’in annesi Kafkas göçmenidir. Babasının asker olduğu için çocukluğunu ailece İran’ın çeşitli bölgelerinde geçirmiştir. İlkokulu Haş, Zahidan, Meşhed ve Bircend’de geçiren şair Liseyi Bircend, Meşhed, Gorgan ve Tahran’da geçirer. II. Dünya Savaşı sırasında babası ve ailesiyle beraber Jandarma tarafından Türkmensahra’ya gönderilir. Türkmensahra’daki yaşam ve Türkmenler ile tanışması onun şiirine başka bir boyut kazandırır. “Abayi’nin kalbinin yarasından” adlı eserini Rıza Şah’a karşı savaşan Türkmen bir devrimci öğretmenin kurşuna dizilmesini canlandırır. Bu şiiri çağdaş İran şiirinin en önemli eserlerindendir. Müttefikleri protesto ettiği için Tahran’da tutuklanır ve önce Tahran’da sonra Reşt’teki Sovyetler Birliği’nin hapishanesine gönderilir. Muhammed Musaddık olayında yazılarından dolayı takip altına alınır ve kaçar ama birkaç gün sonra tutuklanır. Birçok eseri de bu esnada yok olur. 2004 Yılında "Ey Aşk, Ey Aşk! Mavi Yüzün Görünmüyor" (Ahmed Şamlu-Seçki Şiirler kitabı) Cavit Mukaddes tarafından dilimize çevrildi, YKY tarafından yayımlandı. Kahve Bahane Kahve Bahane 2009 ve 2010 yıllarında Turkmax televizyon kanalında yayınlanmış komedi dizisi. Dünyada Fransa, Yunanistan, Ukrayna gibi çeşitli on sekiz ülkede "Caméra Café" adıyla yayınlanan diziden uyarlanmıştır. Bir ofisteki kahve makinesine gizlenmiş kamera kurgusuyla çalışanları ve iş yerindeki olayları konu eden dizi yirmi dakikalık bölümlerle yayınlanmaktaydı. Dizi yeni bir formatla "tek açılı kamera"yla çekilmekteydi. Baş rollerinde Teoman Kumbaracıbaşı, Halil Sezai Paracıkoğlu, Janset, Melike Öcalan ve Selim Erdoğan'ın oynadığı dizinin oyuncu kadrosu oldukça genişti. Yapımcılığını Mustafa Altıoklar'ın yaptığı dizi dünya çapında geniş kitlelere ulaşmış bir sitkomdan uyarlanmıştır. Senaristliğini Meriç Acemi yapmıştır. Mizantropi Mizantropi sözlük anlamıyla "insanlardan nefret etmek, ürkmek veya sevmemek " anlamına gelir. Bu görüş ve düşüncelerin etkin olduğu kimselere ise mizantropist denir. Mizantropi, insanlığın doğasına ve/veya eylemlerine karşı nefret beslenmesi olarak tanımlanabilir. Bir başka ifade ile mizantropi, hümanizmin zıttıdır. Mizantropi düşüncesini benimseyen kişilere ""mizantropist"" denir. Mizantropistler, insanın doğası itibarıyla kötü olduğunu düşünür. Doğası gereği kötü olan bir canlı istemsiz de olsa kötülük yapar, yaptırır veya yapılan kötülüklere göz yumar. Tarih boyunca kendi nesline ve gezegende yaşayan diğer tüm canlılara zarar veren insanoğlu, bunu kendi çıkarları ya da korkuları nedeniyle yapmaktadır. Örneğin para karşılığı bir başka insanı öldürebilen bir kişi çıkarı için; yolda bir akrep ya da yılan gördüğünde üzerine basarak öldüren kişi bu canlılardan korktuğu için öldürme yoluna gitmiştir. Şüphesiz her iki durumun da insanlık tarihinde sayısız örneği vardır. Ancak mizantropi denince akla yalnızca katletme eylemi gelmemelidir. İnsanın yeltendiği her türlü suç, şiddet ve kötülük eylemleri bu düşüncenin ortaya çıkmasında rol almıştır. Mizantropi psikopatolojik etkileri olan, sosyo-toplumsal ve psikolojik verimliliği düşük derecede kalan bireylerde gözlemlenebilir. Özellikle psikososyal ve psikoseksüel gelişim döneminde çocukta meydana gelen birtakım "dış etkinin koşulları" olarak tabir edebileceğimiz büyük bir psikolojik darbe ve aşınmanın kişi üzerinde bıraktığı ender bozukluklardan biri olarak ortaya çıkar. Nitekim kıskançlık, zafer duygusunun tatmin edilememesi, küçük düşürülme ve çağsal eylemlerin şiddetle yanlış yansıtılması (çocukluk çağı da dahil olmak üzere hayatının ilk anlarında cinsel organı tanımada yetersizlik ve utanma duygusunun yanlış bir şekilde kazandırılması) ile başlayabilir. Bireyin tamamlanamayan ya da problemli bir şekilde geçirdiği bu gelişim dönemleri, kendisini otomatik olarak toplumsal kalifikasyon süreci karşısında çaresiz bırakır ve yaşamın zorlayıcı etkilerinden olan "hemen öğrenme" ve "mantıksal fikir üretebilme" yeteneğinin oluşmasına engel olur. Bir şekilde sağlıklı toplumsal yaşam biçimini kazanamayan birey kendisini fikirlerin ve sorunların kargaşası içinde bulacak, bir türlü anlam veremediği olgular altında ezilecek, karşı cinse yönelik karmaşık duygular besleyecek ve nihayetinde toplumsal süreç onu asosyal kılana kadar devam edecektir. Sonuçta yaşama tutunamayan birey toplumda yaşamış olduğu olumsuzlukları ve umutsuzluğu nefrete dönüştürecek, engellenme ve sonuca ulaşamama kompleksi altında bir saldırganlık stratejisi ya da tam tersine asosyal ve ürkek davranışlar geliştirerek henüz oluşturulamamış vicdani sorumluluklarını bertaraf edecektir. Sonuç olarak mizantropik süreç başlar ve yaşamı boyunca "(pişmanlık olgusu gelişene kadar)" sıfır tolarans çizgisinde devam eden bir yargılama mantığına sahip olur. Genellikle pişmanlık sürecinin başlaması ya da herhangi bir duygusal durum esnasında yaşanabilecek vicdani bir hareketlenme bireyin hayatı boyunca yapmış olduğu seçimlerden dolayı acı bir şekilde sorumluluk duymasına neden olurken ardından büyük bir ihtimalle intihara dönük seçimler yapmasına neden olacaktır. Alessandro Esseno Alessandro Esseno (d. 27 Haziran 1969, Roma) özellikle film müzikleri ile ünlü bir İtalyan bestecidir. Cimorelli Cimorelli YouTube ile ün kazanmış ve Universal Music'in Island plak şirketiyle kontratı olan bir solist grubudur. Sacramento Magazine tarafından "Jackson Five'dan beri en iyi aile müzik grubu" îlan edilmiştir." Cimorelli; Christina, Katherine, Lisa, Amy, Lauren, ve Dani olmak üzere altı kız kardeşten oluşmaktadır. 2007'de ailenin en büyük beş kızı Cimorelli'yi bir vokal grubu olarak kurdu. Listelerdeki şarkıların cover'larını kaydettiler ve onları her birkaç hafta YouTube'a yüklediler. 2008'de, kızlar ilk EP'lerini çıkardılar. Her şarkı Christina ve Lauren tarafından yazılmış, ses uyumu düzenlemeleri ise Lisa tarafından yapılmıştı. Bir plak şirketi altında çıkarılmamasına rağmen bu şarkılardan oluşmaktadır: Cimorelli, 2009'da Sugababes'in menajeri Sarah Stennett'in müşterileri oldular. 2010'da en genç kardeşleri Dani gruba katıldı. 11 çocuğun tüm ailesi, kızları müzik kariyerlerini sürdürebilsin diye Güney Kaliforniya'ya taşındılar. Universal ile anlaştılar, ve 6 Aralık 2011'de iTunes'ta CimFam EP'yi çıkardılar. EP'de bir orijinal şarkı, ve beş cover var. Mayıs 2012'de Cimorelli Justin Bieber'ın hit şarkısı "Boyfriend" cover'larıyla Ryan Seacrest'in bir yarışması olan "The Bieber-Off"u kazandılar. Temmuz'da, 2012 Teen Choice Ödülleri'nde "Choice Web Star"a aday gösterildiler. 3 Aralık'ta, Cimorelli Believe It EP'sini iTunes ve Amazon'da çıkaracaklarını duyurdular, ve 11 Aralık'ta EP'ye adını veren şarkının müzik videosunu VEVO YouTube kanallarına yüklediler. EP'de bu parçalar var: 18 Haziran'da Cimorelli "Made In America" adlı dördüncü EP'lerini çıkardılar.Bir tanesi şarkıları Wings'in stüdyo versiyonu olmak üzere hepsi orijinal olmak üzere dört şarkıdan oluşmaktadır. 27 Ekim'de Cimorelli "Renegade" adlı beşinci EP'lerini çıkardılar.Hepsi orijinal olmak üzere 4 şarkıdan oluşmaktadır. 24 Kasım'da Cimorelli "Christmas Magic" adlı altıncı EP'lerini çıkardılar.Hepsi cover olmak üzere 5 şarkıdan oluşmaktadır. 2015 yılında 9 şarkıdan oluşan 'Hearts On Fire' isimli ilk mixtape'lerini çıkardılar. 18 Mayıs'ta ilk albümleri olan Up At Night'ı çıkardılar.Up At Night 14 şarkıdan oluşmaktadır. Christina Lynne Cimorelli (doğum 12 Ağustos, 1990) grubun en büyüğü ve grubun kuruluşundan sorumlu olandır. Cimorelli ailesinin 11 çocuğu arasında ikinci en büyüktür, ve grubun ana söz yazarıdır. İki yaşındayken Christina piyanoda "Daha Dün Annemizin"'i çalabiliyordu, ve hâlâ da grubun YouTube videolarında çalışını sergilemeye devam etmektedir. On beş yaşındayken Christina "müziğe sahip çıktığını ve asla geriye bakmadığını" söylemiştir. Katherine Ann Cimorelli (doğum 4 Mart, 1992) gruptaki ikinci en büyük kardeştir ve ayrıca Cimorelli ailesinin on bir çocuğu arasında üçüncü en büyüktür. Lisa Michelle Cimorelli (doğum 19 Eylül, 1993) gruptaki üçüncü en büyük kardeştir, ve Cimorelli ailesinin on bir çocuğu arasında dördüncü en büyüktür. Amy Elizabeth Cimorelli (doğum 1 Temmuz, 1995) gruptaki dördüncü en büyük kardeştir, ve Cimorelli ailesinin on bir çocuğu arasında beşinci en büyüktür. Lauren Christine Cimorelli (doğum 12 Ağustos, 1998) gruptaki beşinci en büyük kardeştir, ve Cimorelli ailesinin on bir çocuğu arasında yedinci en büyüktür. Danielle "Dani" Nicole Cimorelli (doğum 15 Haziran, 2000) grubun en gencidir ve Cimorelli ailesinin on bir çocuğu arasında sekizinci en büyüktür. -What I Do -Everything You Have -Come Over Izabela Jagiellonka Izabela Jagiellonka (Macarca: Izabella Jagelló; 18 Ocak 1519 - 15 Eylül 1559), Doğu Macaristan Kralı I. János'un eşi. 18 Ocak 1519'da, Jagiellon Hanedanı'ndan Polonya Kralı I. Zygmunt ile Bona Sforza'nın çocuğu olarak Kraków'da dünyaya geldi. 1539'da, Doğu Macaristan Krallığı'nın varisi I. János ile evlendi. 8 Temmuz 1540'te çiftin çocuğu, János Zsigmond Zápolya dünyaya geldi. Yaklaşık iki hafta sonra, 22 Temmuz'da I. János'ın ölmesi üzerine ülkenin yönetiminde hak sahibi olmak için Osmanlı Padişahı I. Süleyman'ın onayını aldı. Yaşananları duyan Avusturya Arşidükü I. Ferdinand, 1541 ağustosunda Budin'i kuşattı. 22 Haziran 1541'de Budin üzerine sefere çıkan I. Süleyman, burada I. Ferdinand'ın kuvvetlerini yenilgiye uğrattı. Sonrasında oğluyla birlikte Erdel'e yerleşen Izabela Jagiellonka, I. Süleyman tarafından György Martinuzzi'nin yerine buranın yöneticisi oldu. 19 Temmuz 1551 tarihinde Ferdinand ile yaptığı antlaşmayla birlikte Ferdinand'ın Macaristan ve Erdel toprakları üzerindeki hakimiyetini tanırken, Opole Dükalığı'nın yönetimi oğlu János'a verildi ve kendisi János'un naibesi olarak görevini sürdürdü. 1551'de Avusturya kuvvetlerinin Erdel'e girmesinin ardından buradan ayrıldı. 15 Eylül 1559 tarihinde, Gyulafehérvár'da vefat etti. Oyuncu Oyuncu, bir karakteri canlandıran (aktör veya aktris), dramatik bir yapımda rol alan ve sinema, televizyon, tiyatro veya radyoda mesleğini yapan sanatçı. Aktör kelimesi Antik Yunanca'daki "(hypokrites)" kelimesinden gelmektedir. Bu kelime, "oynayan, canlandıran kişi" anlamına gelir ve bu yüzden aktör kelimesi de oyunculuk yapan kişiyi temsil eder. Oxford İngilizce Sözlüğü, "aktör" kelimesinin İngilizce'de her iki cinsiyet için de kullanılabileceğini ifade eder. "Aktris" kadına özgü bir kelime olduğundan, bazı feministler tarafından cinsiyetçi bir kelime olduğu iddia edilmiştir. Bu nedenle, "aktör" kelimesi modern İngilizce'de hem erkek ve hem de kadın oyuncuları karşılayacak şekilde yeniden ortaya çıktı, ancak "aktris" kelimesi ödül törenlerinde kadın oyunculara verilen ödüllerde kullanıldı ve hâlâ genel kullanımda yaygındır. Oyunculuk M.Ö. 534 yılına dayanır. Yunan oyuncu Thespis, "Theatre Dionysus" sahnesinde, bir oyunda ilk kez konuşan oyuncu oldu. Thespis'in anısına, oyunculara "Thespians" adı verildi. Öte yandan, bir tiyatro efsanesine dayanılarak, tiyatrolarda meydana gelen afetlerden onun ruhani müdahalesi sorumlu tutulur. Oyunculuk, Orta Çağ başlarında onurlu bir meslek değildir. Tiyatro toplulukları genellikle güvensizlikle karşılanırdı. Avrupa'nın bazı bölümlerinde, aktörler Hristiyan mezarı alamazlardı. Ancak bu olumsuz tutum, 19 ve 20. yüzyıllarda büyük ölçüde değişti ve oyunculuk onurlu bir meslek ve bir sanat hâline geldi. Konstantin Stanislavski tarafından 19. yüzyılın sonlarında Moskova Sanat Tiyatrosu'nda geliştirilen bu oyunculuk kuramı, 1930'lu yıllarda Group Theatre (New York) tarafından popülerleştirildi. Daha sonra 40'lı ve 50'li yıllarda Actors Studio'da Lee Strasberg tarafından geliştirildi. Bu kuramda, oyuncunun ruh durumunu yaratıcı konuma getirmesi ve bunu istemli bir şekilde oluşturması amaçlanır. Kurama göre, oyuncunun o anda oynadığına gerçekmişçesine inanması gerekmektedir. Oyuncu rolüne hazırlanırken, anılarından bir kaynak olarak faydalanabilir ancak, yalnızca bu duygularla değil, oynadığı rolün çevresini, koşullarını iyice araştırarak, bunların hepsinin üzerine, kendi düş gücünü de koyup rolüne hazırlanmalıdır. İstanbul Büyükşehir Belediyespor İstanbul Büyükşehir Belediyesi Spor Kulübü, 1990'da İstanbul'da kurulmuş olan Türk spor kulübü. Voleybol, basketbol, güreş, karate, tekvando, judo, masa tenisi, atletizm, badminton, halter, okçuluk, wushu, buz hokeyi, buz pateni, yüzme, tenis, özel sporcular, bedensel engelli yüzme, bedensel engelli okçuluk ve izcilik branşlarında faaliyet göstermektedir. Kulübün voleybol şubesi hâlen oynamakta olduğu Erkekler 1. Ligi'nde 2008-2009 sezonunda şampiyon olmuş, 2008'de Balkan Kupası'nı kazanmış ve 2013-14 sezonunda CEV Challange Kupası'nda Final Four oynamıştır. Basketbol şubesi de 2013-14 sezonunda 7. bitirdiği Basketbol 2. Ligi'nde play-offta çeyrek finalde Ankara DSİ Era'yı 2-1, yarı finalde de Aydem Pamukkale Üniversitesi'ni 3-1 yenerek tarihinde ilk kez Türkiye Basketbol Ligi'ne yükselmiştir. 2019 yılında yönetim kurulu kararıyla Basketbol Süper Ligi'nden çekilerek faaliyetlerine altyapıda devam etme kararı almıştır. Kulübün renkleri lacivert-turuncu'dur. 1990 senesinde dönemin İstanbul Büyükşehir Belediyesi Başkanı Nurettin Sözen'in Gençlik ve Spor İl Müdürlüğü'ne gönderdiği yazı ve Ağustos 1990'da müdürlüğün kurulmasına izin vermesinden sonra faaliyete başladı. İETT, İSKİ ve İtfaiye kulüpleri, 28 Kasım 1990 tarihinde Büyükşehir Belediyesi Spor Kulübü'nün olağan kongresinde alınan karar ve kendi bünyelerinde aldıkları kararlar uyarınca "İstanbul Büyükşehir Belediyesi Spor Kulübü" altında birleşmiştir. Kulüp futboӀ takımı 2007 'den beri süper ligde mücadele verdikten sonra, 4 Haziran 2014 tarihinde faaliyetlerine futbol kulübü olarak devam etme kararı almış ve İstanbul Başakşehir FK ismiyle belediye bünyesinden ayrılmıştır. İstanbul Büyükşehir Belediyesi ile aynı sembole sahip olan kulübün logosu, 7 beyaz üçgenle İstanbul'un 7 tepesini, cami minareleri ve surlar ile de şehrin tarihi dokusunu vurgulamaktadır. Turbojet Turbojet, hava solumalı, havacılık sektöründe kullanımı olan bir jet motorudur. Motorun termodinamik çevrim patenti 19. yüzyılda Brayton tarafından alınmış olmasına rağmen, İngiltere'de Frank Whittle ve Almanya'da Hans von Ohain tarafından birbirinden bağımsız olarak 1930'lu yılların sonlarında çalışır prototipleri geliştirildi. Turbo, Latince "yüksek hızda dönen" demektir. Jet ise Latincede "fırlatmak" anlamına gelir. Newton'un 3. Yasası uyarınca yüksek hızda gazları geriye iterken, kendisi ters yönde bir kuvvet oluşturur. formula_1 bu denklemde geÃ§en parametreler Etimek Etimek, (rusk) kıtır ekmek, Zwieback ; yumurta ile yapılan ve iki kez pişmiş, şekerli ekmek türüdür. Sert, kuru bisküvi veya iki fırında pişmiş ekmekdir. Bazen bebek dişleri yiyecek olarak kullanılır. Bazı kültürlerde, rusk ekmek yerine pastadan yapılır: buna bazen pasta rusk denir. Birleşik Krallık'ta, isim aynı zamanda buğday bazlı bir gıda katkı maddesini ifade eder. Tost ekmeğine benzeyen sert, kırılgan dilimler şeklindedir. Ekmekler 1. pişirilmeden sonra dilimlenir ikinci kez pişirilir. Zwieback çocukların beslenmesi için kullanılır. Mide rahatsızlığı olan hastalar için katı gıda olarak kullanılır. Zwieback Doğu Prusya, Almanya kökenlidir. Türkiye'de uzun yıllar boyunca Eti (şirket) tarafından "Etimek" markasıyla üretilen peksimet, halk dilinde de aynı markayla tanınmaktadır. Rusk'a Azerbaycan, Rusya ve birkaç ülkede sukhary (suxarı) denir. Genellikle eski bir ekmek ve çörekler yapılır. Bakü'de bazı fırınlar bayat çörekler ve ekmekleri peksimet yapmak için kullanırlar. Fırınlarda bu artık ekmek ve çöreklerin israfını önlemek için yaptıkları için rusk fiyatı genellikle düşüktür. Rusyada bunlar ya ikinci kez tatlı challah benzeri ekmeklerden yapılır, biscotti tarzında dilimlenir veya sadece artık bayat ekmeklerden yapılır, küçük küpler halinde kesilir, havayla kurutulur veya çok düşük bir sıcaklıkta pişirilir. Birincisi, kurabiye, süt, kefir, çay, kahve veya kakao ile iyidir. İkincisi genellikle çorbaya eklenir, berrak veya başka şekilde, emilmiş sıvılardan yumuşatılır ve ekmek yerine eşlik eder. Rus mutfağında her zaman temel bir malzeme olan artık ekmeğin boşa harcanmaması, binlerce yıl boyunca çok çalışılması ve saygı duyulması bir gelenek haline geldi. Slav uluslarının yaşam ve tarihinin temel taşlarından biri olan bu tahıl yemine gereken bedeli öderken, Rus dilinde ekmek hakkında birçok folklor ve söz vardır. Kübada etimek biscottiye benzer, ancak iki kez pişmiş sarı kek hamuru yapılır. Sarı kek hamuru düz, dikdörtgen bir kek tavası içine pişirilir; bir kez pişirilip soğutulursa, şeritler halinde dilimlenir ve tekrar pişirilir veya bir kek tostu yapmak için kızartılır. Genellikle Küba kahvesiyle (Küba espressosu) veya dondurma, krema veya diğer tatlı yemeklerine eşlik eder. Danimarka tvebak, Danimarkalı bir rusk türüdür. Fransada biscotte, Fransız usulü bir rusk türüdür. Süpermarkette paketlenmiş olarak satılırlar. Finlandiya usulü rusk'a, genellikle kuru bir çörek olan ve tarçın ve şekerle tatlandırılan korppu adı verilir. Korppu normalde kahveye batırıldıktan sonra yenen sıradan bir kahve ekmeğidir. Hapankorppu adı verilen ekşi bir versiyon, çavdar unu ve tuzdan yapılan düz bir rusktur ve ekmek gibi yenilebilir. İtalya'da bu forma fette biscottat denir. Zwieback (kelimenin tam anlamıyla "iki kez pişmiş"), Almanya'da yenilen rusk şeklidir. Danca ve Fransızca kelimeler gibi, isim de iki kez pişirilmek veya pişirilmek anlamına gelir. Yunanistanda paximadi (Yunanca: παξιμάδι) terimi, genellikle arpa veya nohut unundan yapılan ve yemekten önce şarap, su veya yağla yumuşatılmış çeşitli Yunan rusk formlarını kapsar. Paximadi Girit atıştırma veri tabanlarının temelini oluşturur (Yunanca: ντάκος). Hindistan'da rusk (veya tost bisküvi) geleneksel bir kurutulmuş ekmek veya kektir. Ayrıca Hintçe, Pencapça ve Urduca'da papay, khasta (Hintçe: खस्ता) veya Bengalce'de katti toos olarak da bilinir. Genellikle çay döneminde sütü yumuşatan sütlü çay ile yenir. Tatlı kek börek sürümü, içeriği buğday unu, şeker, yağ, kabartma ajanı ve isteğe bağlı olarak yumurta içeren kekden yapılmıştır. Rusk 7. yüzyıldan kalma Persistan kökenlidir ve kuzey Hindistan'da ve güneyin bazı kısımlarında yaygındır. Pakistan'da, russ (Urduca: رس) veya pasta rusk olarak bilinir. Çoğunlukla büyük yuvarlak bisküvi şekillerinde bulunur, ancak aynı zamanda uzun dikdörtgen şekillerde (kek böreği) bulunur. Genellikle süt çaylı kahvaltıda yenir. Bazen Papay olarak da bilinir (Urduca: پاپے) İran'da rusk, nān-e sokhāri (Farsça: نان سوخاری) olarak adlandırılır. Buğday unu, şeker, yağsız süt tozu, bitkisel yağ, glüten, malt özü, soya unu, tuz, maya ve sudan yapılır. Özellikle İran çayı ile smaçlı bir bisküvi olarak yenir. Naan sukhaari'nin en yaygın markası Vitana'dır. Japonya'da rusk, baget, kek ve hatta kruvasandan yapılan bir lezzettir. Sık sık tatlıdır. Levant'ta bu forma Irak ve Suriye'de boksum (Arapça: بقصم) veya Ürdün'de qurshalla (Arapça: قرشلة) denir. Un, yumurta, yağ veya tereyağı, şeker, maya veya kabartma tozundan ve bazen de az miktarda kakule yapılır. Kavrulmuş susam, kara kimyon tohumu veya anason ile süslenir ve smaç bisküvi olarak, özellikle de bitkisel çay ile yenir. Hollandalı crispbakes olarak da bilinen Beschuit, hafif ve yuvarlaktır, daha ziyade Hollanda ve Belçika'da yenilen peksimetlerdir. Özellikle Hollanda'da, beyaz, pembe veya mavi şekerle kaplanmış anason tohumları ve geleneksel olarak muisjes bulunuyor. Beschuiten ayrıca çikolata (chocoladehagel veya chocolademuisjes), meyve (vruchtenhagel) veya peynir gibi tatlarda en sık tereyağı ve sprinkler gibi çeşitli malzemelerle bir kahvaltı olarak da yenir. Uzun zamandır Hollanda geleneği geleneği genellikle şeker veya çırpılmış krema ile doldurulmuş meyvada çilek servis etmektir. Norveç'te rusk, kavring olarak adlandırılır ve İsveç skorporuna benzer. Strøkavring adı verilen ezilmiş kavring, diğer şeylerin yanı sıra, kjøttkaker (frikadeller) yapımı ve geleneksel tatlı tilslørte bondepiker'de kullanılır. Kavring ayrıca parçalanır ve normal, ekşi veya kültürlü süt ile servis edilebilir. İsveçde skorpor rusk şeklidir. Otlar, kurutulmuş meyveler, kuruyemişler veya anason veya kakule gibi baharatlarla tatlandırılabilirler. İsveç fırın şirketi Pågen, dünyanın en çok satılan rusk markası Krisprolls'ü üretti. Ruska Filipinlerde versiyonu biscocho denir. Kek peksimetlerine mamon tost da denir. Portekizce, ruska tosta denir. "Tosta" kelimesi sert, bisküvi dokulu bir dilim ekmek anlamına gelir. Tatlı olabilir, ama çoğu zaman tuzludur. Çeşitli şekil ve kalınlıklarda olabilir. Öğütüldüğü zaman, kelimenin tam anlamıyla öğütülmüş ekmek ve çeşitli mutfak kullanımları vardır ve buna "pão ralado" denir. Güney Afrika'da rusk, beskuit için basitleştirilmiş bir terimdir ve geleneksel Afrikaner kahvaltısı veya atıştırmalıktır. Güney Afrika'da, 1690'lı yılların sonlarından beri, özellikle buzdolabında uzun mesafelerde seyahat ederken, ekme yapmanın bir yolu olarak kurutulmaktadır. Kullanımları Büyük Trek ve Boer Savaşları ile günümüze kadar devam etti. Peksimet tipik olarak yenmeden önce kahve veya çay ile içilir. Pek çok fırın, şarküteri ve ev sanayii, bazen hamur mayası yerine kabartma tozu gibi geleneksel olmayan malzemelerden yapılan ticari peksimet de satar. Sade ve ayran lezzetlerinin yanı sıra anason, kepekli, yoğunlaştırılmış süt, müsli ve limonlu haşhaş çeşitleri de mevcuttur. İngilizlere göre etimek, partikül büyüklüğüne göre ayrılmış ve sosis üretiminde gıda katkısı maddesi olarak kullanılan bir bisküvidir. Başlangıçta eski ekmeklerden yapılmış olmasına rağmen, şimdi "ekmek-rusk" olarak adlandırılan, basitçe "rusk" olarak adlandırılan mayasız bir çeşittir. Kullanımda, gıda endüstrisinde çeşitli rusk partikül boyutları kullanılmaktadır, bunlar arasında şunlar bulunur: Birleşik Krallık'ta, Farley's Rusks, 1994'ten beri Heinz tarafından üretilen kuru bir bisküvidir. Genellikle ya sütle ıslatılmış, ezilmiş ya da orijinal sert formlarında diş çıkarma yardımı olarak bebeklere verilir. ABD'de yaygın olarak bulunan rusk türleri, marketlerde paketlenmiş satılan melba tostunu ve hem marketlerde hem de kafeteryalarda veya kafelerde bulunan biscotti'yi içerir. Turboprop Turboprop, arkasında çalışan bir turbojet motorundan aldığı güçle bir pervaneyi çeviren motor türüdür. Düşük hızlarda yüksek verim sağlar. Bu sebeple hâlen büyük kargo uçaklarında kullanımdadır. S覺v覺 itici yak覺tl覺 roket Sıvı yakıtlı roket motoru, oksitleyici ve yakıtı sıvı fazda olan bir roket motoru tipidir. Katı yakıtlı roket motoru Katı yakıtlı roket motoru yakıt ve oksitleyicisi katı fazda olan bir roket motoru türüdür. Askeri füze sistemlerinde, uydu fırlatma sistemlerinde ve hava yastıklarında kullanılmaktadır. Çinliler tarafından geliştirmiştir. Grissini Grissini uzun ince kıtır ekmek çubuklardır. İlk olarak İtalya'da yapılmıştır. Rosquilletas denilen gressini için bir başka tarifi, Castelló de la Plana (İspanya) bulunmaktadır. Kruton Kruton kızarmış ekmek parçalarıdır. Çorba, salatalarda kullanılır. Sezar salatasında lezzet katmak için kullanılabilir. Tek başınada atıştırma amaçlı yenilebilir. Gatarın demiryol stansiyasına dahil olması Gatarın demiryol stansiyasına dahil olması (Azerice: "Qatarın dəmiryol stansiyasına daxil olması"), 1898 yılı yapımı sessiz kısa film. Azerbaycan sinemasının ilk filmlerinden biridir. Kısa filmin yönetmenliğini, yapımcılığını ve senaristliğini Azerbaycan sinemasının öncülerinden Aleksandr Mişon yapmıştır. Film, bir Lumière sinematografında 35 mm'lik film ile çekilmiştir. Azerbaycan yapımı film, 21 Haziran 1898'de "Şehir Bağında Halk Gezintisi" ve "Bakü Sokağı Sabah Çağı" filmleri ile beraber V. İ. Vasilyev-Vyatski'nin tiyatro-sirkinde yayınlanmıştır. Kısa filmde, bir trenin Bakü'deki demiryolu istasyonuna girmesi anlatılmıştır. Max Bendo Max Bendo (d. 1972), Kenya asıllı Türk dizi ve film oyuncusu. "En Son Babalar Duyar" dizisindeki Rafi rolü ile tanınmıştır. 1972 yılında doğan Max Bendo, animatörlük yaparken dizi oyuncusu olmuştur. Daha sonra Türkiye'ye gelen Kenyalı oyuncu, "En Son Babalar Duyar" ve "Akasya Durağı" gibi dizilerdeki rolleri ile tanınmıştır. Ayrıca, daha sonradan Türk vatandaşlığına geçmiştir. How to Destroy Angels How to Destroy Angels, Nine Inch Nails'in solisti Trent Reznor, eşi Mariqueen Maandig ve Atticus Ross'un 2010 yılında başlattığı bir müzikal projedir. Rob Sheridan grubun sanat direktörlüğünü yapmaktadır. Grup, ismini Coil'in 1984 yılına ait aynı adlı teklisinden almıştır . Grup, ilk olarak 1 Haziran 2010 tarihinde grupla aynı adı taşıyan bir EP yayınlamıştır. Grup, albümlerindeki "A Drowning" adlı şarkıyı bir dijital tekli olarak yayımlamış, ve ikinci bir parça olan "The Space in Between"'in klibi ilk olarak Pitchfork'da 14 Mayıs 2010 tarihinde yayımlanmıştır. Üçüncü bir şarkı, "The Believers", şarkının incelenmesi ve analizi ile birlikte "Wired" dergisinin iPad eklentisi aracılığıyla yayımlanmıştır. Daha sonra şarkı resmi siteden de bedavaya yayımlanmıştır. "The Believers" aynı zamanda 2011 filmi ""Limitless""'ın soundtrack'inde de bulunmaktadır. Grup aynı zamanda Bryan Ferry şarkısı "Is Your Love Strong Enough?"'ı cover'lamışttır. Bu cover, David Fincher'ın yönettiği ""The Girl with the Dragon Tattoo""'nun soundtrack'inde bulunmaktadır. How to Destroy Angels, şu anda ilk stüdyo albümünün post-prodüksiyon aşamasındadır. Plains of the Purple Buffalo Plains of the Purple Buffalo Britanyalı/Amerikalı rock grubu *shels'in 2011 yılında yayınladığı ikinci albümüdür. Post-rock Post-rock'da Rock müzikte sıkça kullanılan çalgılara yer verilse de, rock müzikten farklı olarak gitarı "sesin rengini ve dokusunu yöneten" bir biçimde kullanmak ile ayırt edilir. Post-rock müzisyenleri genellikle enstrümantal müzik üretirler. Don Caballero ve Tortoise 1990'larda göze çarpan ilk post rock grupları arasındaydı. Enstrümanlar esas olarak gitar ve bateri olsa da tarzları çok farklıydı. "Post-rock" teriminin Simon Reynolds tarafından Bark Psychosis'in "Hex" adlı albümünün Mojo dergisinde Mart 1994'te yayınlanan eleştirisinde uydurduğuna inanılır. Reynolds bu düşüncesini daha sonra The Wire dergisinin Mayıs 1994 sayısında genişletti. Reynolds bu terimi "rock enstrümanlarını rock dışı amaçlarla kullanmak, gitarı riff veya güç akorlarından ziyade sesin rengini ve dokusunu yöneten bir biçimde kullanmak" olarak tanımladı. Post rock grupları 60'larda ABD'de kurulmuş olan The Velvet Underground'dan ve onların "dronoloji"'sinden yoğun bir etki taşır. İngiliz Public Image Ltd de ayrıca bu türün öncülerindendir ve NME gruptan "tartışmasız ilk post-rock grubu" diye bahsetmiştir. İkinci albümleri olan Metal Box'ta (1979) geleneksel rock and roll yapısını neredeyse tamamen terk ederek tekrar eden dub, krautrock'tan esinlenilmiş "soundscape"'ler, John Lydon tarzı örtülü ve bilinç akışı sayılacak şarkı sözlere sahip bir albüm ortaya koumuşlardır. PiL basçısı Jah Wobble Metal Box yayınlanmadan bir yıl önce yaptığı bir konuşmada "rock müziğin artık geçmiş olduğunu" söylemiştir. Üçüncü albümleri Flowers of Romance (1981) ise bir öncekine göre daha radikaldi ve hareketli perküsyon ve soyut "musique concrète" içeriyordu. 1990'ların ilk yıllarında kurulan Slint, veya daha önce kurulan Talk Talk'un daha sonra kurulacak olan post-rock gruplarını etkilediği kabul edilir. Slint'in Spiderland'i ve Talk Talk'ın Spirit of Eden'ı post rock'ın doğuşu sayılır. Bu iki grubun birbirinden oldukça farklı olmalarına rağmen, Talk talk art rock ve progresif rock'tan, Slint ise post-hardcore ve math rock'tan kaynaklansa da ikisinin de 90'larda Post-rock'ın gelişimi üzerinde çok yoğun etkileri olmuştur. Deep (albüm) Deep, Bauhaus'un eski solisti Peter Murphy'nin üçüncü solo albümüdür. 1989 yılında albümdeki en başarılı tekli "Cuts You Up" ile birlikte yayımlanmıştır. Aksi belirtilmediği sürece albümdeki tüm şarkılar Peter Murphy ve Paul Statham tarafından yazılmıştır. Danny Jacobs Daniel Charles "Danny" Jacobs, Jr., (d. 7 Temmuz 1968, Detroit, Michigan), Yahudi asıllı İngiliz bir komedyen ve oyuncudür. Eric Freeman Eric Freeman, (d. 1965), Yahudi asıllı İngiliz bir komedyen ve oyuncudür. Frenemies Frenemies (Dost musun, düşman mı?) Disney Channel Orijinal Filmi, 3 hikâyeden oluşur. Konusu arkadaşlıktır. Her 3 hikâyede Avalon Greene Bella Thorne ve Halley Brandon Zendaya bulunmaktadır. Filmin ilk hikâyesidir, Jake ve Murray çok iyi arkadaşlardır, fakat aralarına "Julianne" girene kadar. "Julianne" "Jake" 'i ödevi için kullanmak istemektedir ama Murray bunu anlar ve Julianne'ye kötü davranır, bu yüzden Murray ve Jake düşman olur. Sonunda Jake Julianne'nin onu kullandığını anlar ve Murray ile tekrar dost olurlar. Filmin 3. hikâyesidir. Savannah 3 kardeşi olan kaykaycı kızdır ve ilk hikâyedeki Jake'e aşıktır. Bir gün kendine ikiziymiş gibi benzeyen Emma ile karşılaşır ve 1 haftalığına yer değiştirirler. Daha sonra birbirlerinin hayatlarına uyum sağlayamadıkları için tekrar kendi hayatlarına devam ederler. Tabii Savannah, Jake ile çıkmaya da başlar. Tereke Tereke, ölen ya da gaipliğine karar verilen kişilerin mal varlığı, hak ve borçlarının tümüne verilen addır. Maddi mal varlığı, parasal veya benzer değeri olan işlemlerdir. “Tereke” ile “miras” terimi eş anlamlı olarak kullanılabilir. “Tereke” kavramı ile ölenin terk ettiği haklar ve borçlar ifade edilir. “Miras” kavramı ile ise, bunların mirasçıya intikali ifade edilmektedir. 2012'de Türkiye millî futbol takımı Türkiye millî futbol takımı, 2012 yılına Abdullah Avcı'nın antrenörlüğünde başlamıştır. "Ay-Yıldızlılar", 2014 FIFA Dünya Kupası Avrupa elemeleri'nde D Grubu'nda mücadele edecektir. Türkiye millî futbol takımı, 2011 yılında EURO 2012'ye katılamamış, bunun sonucunda da antrenör Guus Hiddink'in sözleşmesi karşılıklı olarak feshedilmiştir. Daha sonra, 17 Kasım 2011'de millî takımın başına İstanbul BB'nin teknik direktörü Abdullah Avcı getirilmiştir. Ayrıca, 2010-11 sezonunda birçok Süper Lig ve 1. Lig kulübünün adının teşvik ve şikeye karıştığı ortaya çıkmıştır. Bunun üzerine birçok futbolcu, teknik direktör ve kulüp başkanı gözaltına alınmıştır. Bunlardan Aziz Yıldırım, Tayfur Havutçu gibi isimler tutuklanmıştır. Daha sonra, bu isimler tahliye edilmiştir. 31 Ocak 2012'de TFF Başkanı Mehmet Ali Aydınlar ve başkanvekilleri Lütfi Arıboğan ile Göksel Gümüşdağ istifa etmiştir. 27 Şubat 2012'deki başkanlık seçimine kadar başkanlığı vekaleten Hüsnü Güreli yürütmüştür. 27 Şubat 2012'deki başkanlık birçok kişi aday olmuş, fakat seçim tarihine kadar kalan tek aday olan Yıldırım Demirören, TFF'nin 41. başkanı olmuştur. 28 Şubat 2012'de Nike, millî takımın yeni deplasman formasını tanıtmıştır. Dri-FIT teknolojisi ile üretilen forma, beyaz renk üstüne kırmızı şerit şeklinde olmuştur. Forma yakasının arka iç kısmında, nazardan koruduğuna inanılan nazar boncuğu yer almıştır. Formanın şortu %100, üstü %96 geri dönüştürülmüş polyesterden üretilmiştir. 17 Nisan 2012'de Nike, millî takımın yeni iç saha formasını tanıtmıştır. Dri-FIT teknolojisi ile üretilen forma, kırmızı renk üstüne daha koyu kırmızı şerit şeklinde olmuştur. Formanın, kalbin üstüne gelen bölümünde Türk bayrağı yer almıştır. Ayrıca, forma yakasının arka iç kısmında nazardan koruduğuna inanılan nazar boncuğu yer almıştır. 29 Şubat 2012'de Türkiye, 2012 yılındaki ilk maçına Bursa Atatürk Stadyumu'nda Slovakya ile yaptığı özel maç ile çıkmıştır. "Ay-Yıldızlılar", bu maçı 2-1 kaybetmiştir. Millî takımın tek golünü Ömer Toprak atmıştır. Maç öncesi, aynı zamanda millî takımın başında ilk maçına çıkacak olan Abdullah Avcı, maç için sürpriz bir kadro hazırlamıştır. Türkiye millî futbol takımı, 21 Mayıs 2012'de Avusturya'nın Leogang kasabasında 10 gün kamp yapmıştır. Bu kampta Gürcistan, Finlandiya ve Bulgaristan ile 3 maç yapıldıktan sonra, 30 Mayıs'ta Portekiz ile oynayacağı maç için Lizbon'a giden A Millîler, 2 Haziran'da Portekiz ile maç yapmıştır. Daha sonra ise Almanya'nın Ingolstadt kasabasına giden "Ay-Yıldızlılar", burada Ukrayna ile son maçını yapmıştır. Türkiye, bu kamp döneminde Gürcistan'ı ve Portekiz'i 3-1, Ukrayna'yı ve Bulgaristan'ı 2-0 yenmiş, Finlandiya'ya 3-2 yenilmiştir. Selçuk İnan, Caner Erkin, Umut Bulut ve Mustafa Pektemek ilk defa bir millî maçta gol atmışlardır. Ayrıca bu kamp döneminde Rüştü Reçber millî takım jübilesini yapmıştır. 2014 FIFA Dünya Kupası elemelerinin kuraları 30 Temmuz 2011 tarihinde Rio de Janeiro'da çekilmiştir. Bu kura sonucunda Türkiye, D Grubu'nda Hollanda, Macaristan, Romanya, Estonya ve Andorra ile eşleşmiştir. Türkiye, eleme grubundaki ilk maçını 7 Eylül 2012'de Hollanda ile deplasmanda oynayacaktır. "Ay-Yıldızlılar", 2012 yılında eleme grubunda Estonya ve Romanya ile iki maç daha yapacaktır. Türkiye millî futbol takımı FIFA Dünya Kupası elemelerinden önce son hazırlık maçına 15 Ağustos 2012 tarihinde Avusturya millî futbol takımı karşısında çıkmıştır. Aday kadroya çağrılan Gökhan Gönül ve Volkan Demirel sakatlıkları dolayısıyla kadrodan çıkarılmıştır. Aday kadrodan çıkarılan Volkan'ın yerine Cenk Gönen çağrılmıştır. Türkiye bu maçta 2-0 mağlup olmuştur. AT&T AT&T (ingilizce: American Telephone and Telegraph Company, Türkçe: Amerikan Telefon ve Telgraf Şirketi) (bazen küçük harflerle anılır at&t; NYSE: T, "telefon"), merkezi Whitacre Tower, Dallas, Teksas, ABD'de bulunan çok uluslu bir telekomünikasyon şirketidir. Alexander Graham Bell tarafından kurulan Bell Telefon Şirketi'yle birleşmiş ve dönem dönem dünyanın en büyük telefon şirketi olmuştur. Yasal sebeplerle Bell Sistemleri (eski Bell Telefon) ve AT&T ayrılmıştır. Bağımsız siyasetçi Bağımsız siyasetçi, siyasetle uğraşan ve "hiçbir parti, grup, görüş veya akıma doğrudan dahil olmayan" kişi. Bağımsız siyasetçiler, kendi imkânlarıyla seçim kampanyası yürütürler. Birçok ülkede bağımsız siyasetçiler vardır. Bunların diğer isimleri ise "serbest siyasetçi"dir. Bu siyasetçiler bir partiye, akıma veya görüşe "doğrudan" bağlı değillerdir. Ancak bir gruba veya gruplara yakın olabilirler ya da görüşlerini açıkça ifade ederek oy alırlar. Koza Altın Koza Altın İşletmeleri A.Ş, Türkiye'de faaliyet gösteren ve cumhuriyet tarihi boyunca Türkiye'de altın çıkaran ve işleyen ilk Türk madencilik şirketidir. Koza Davetiye Mağaza İşletmecilik A.Ş ve Koza İpek Holding A.Ş firması, 2005 yılında "Normandy Madencilik A.Ş."'nin bütün hisselerini Newmont Mining Corporation Şirketi'nden satın aldı. Şirket 2010 yılı şubat ayında halka arz edildi. Halka arz edildiğinde piyasa değeri 2,2 milyar liraydı. 2012 mayıs itibarıyla şirketin piyasa değeri yaklaşık 5 milyar liradır. Konya ili genel seçim sonuçları Konya İli, Türkiye Büyük Millet Meclisi'ne (TBMM) 14 milletvekili göndermektedir. 1920'den beri yapılan tüm genel seçimlerde temsil edilmiş olan Konya İli'nde tek seçim bölgesi vardır. 1946-2011 arasında yapılan genel seçimlerde Konya İli'ne ait milletvekilliği dağılımları; 12 Haziran 2011 Genel Seçimleri Konya İli sonuçlar; Muhammed Mursi Muhammed Mürsî Îsa el-Eyyat (Arapça: محمد مرسي عيسى العياط; d. 8 Ağustos 1951, Şarkiya - ö. 17 Haziran 2019, Kahire, Mısır), Mısır'ın seçimle ilk defa başa gelen, devrik 5. cumhurbaşkanı olan siyasetçiydi. 3 Temmuz 2013 tarihinde Mısır Silahlı Kuvvetleri'nin askerî darbe yapması sonucu devrildi. Muhammed Mursi, 8 Ağustos 1951 tarihinde, Mısır'ın kuzeyindeki Şarkiye iline bağlı Eladva köyünde doğdu. Beş kardeşin en büyüğü olan Muhammed Mursi ilk eğitimini orada aldı. Babası çiftçi annesi ise ev hanımıydı. Mühendislik lisansını Kahire Üniversitesi'nde aldı (1975 ve 1978). Mühendislik doktorasını Güney Kaliforniya Üniversitesi'nde tamamladı (1982). Northridge Kaliforniya Eyalet Üniversitesi'nde yardımcı doçent oldu (1982-1985). Ardından eğitim vermek için Mısır'daki Zagazig Üniversitesi'ne geldi. İdeolojik bakımdan yakın olduğu Müslüman Kardeşler hareketi içerisinde siyasete atıldı. Mursi 2000 ve 2005 yılları arasında milletvekili oldu. Müslüman Kardeşler'in yasal olarak seçime katılmaları mümkün olmadığından parlamentoya bağımsız siyasetçi olarak girdi. Tam 5 yıl Mısır Halk Meclisi üyeliği yaptı. 2011 Mısır Devrimi'ne muhalif bir lider olarak destek verdi ve 30 Nisan 2011 tarihinde Müslüman Kardeşler'in kurduğu, Özgürlük ve Adalet Partisi'nin başkanı seçildi. 2012 Mısır cumhurbaşkanlığı seçimleri'nde Müslüman Kardeşler'in aday gösterdiği Hayrat Şatır'ın adaylığı düşünce, yerine Muhammed Mursi seçildi. Yoğun seçim kampanyası yürüttü. İlk turda %25.5 oy aldı ve ikinci tura girmeye hak kazandı. İkinci turda da %51.73 oy alarak, 5. cumhurbaşkanı oldu. 2012–13 Mısır protestoları adıyla bilinen, 3 Temmuz 2013 tarihinde yapılan büyük gösteriler sonucu Mısır ordusu askeri bir müdahale ile yönetime el koydu. Mursi ise darbeyi kabul etmediğini açıkladı ve yandaşlarına direnmelerini söyledi. Muhammed Mursi'nin gözaltına alındığı, ev hapsinde tutulacağı bildirildi. 16 Mayıs 2015 günü mahkeme tarafından idam cezasına çarptırıldı. 16 Haziran 2015 günü hakkında açılan "casusluk" davasından müebbet hapse mahkûm olurken, "cezaevi baskınları" davasında ise mahkeme idam kararını onadı. Sağlık durumunun kötüye gitmesinden sonra, 17 Haziran 2019 tarihinde,