ve Aba/Apa (baba, dede) manaları da yine bu isimle alakalıdır. Eski Moğolca "Av" ile Mançuca’da Aba ve Eski Türkçede “Ab” sözcükleri av, avlanmak manalarını da barındırır. Anadolu Türkçesinde Abakan sözcüğü cömert, şerefli, onurlu anlamlarına gelir. Fazlı Ulusoy Fazlı Ulusoy (d. 18 Mart 1975, İstanbul), Türk eski futbolcudur. Kariyerinin ilk dönemlerinde defansta görev yapmasına karşın daha sonra forvet mevkiinde oynamıştır. 1992-93 sezonunda PAF Ligi'nde Galatasaray PAF takımı forması ile maçlara çıkan Fazlı, 1993-94 sezonunda 2. Lig kulübü Mersin İdman Yurdu ile profesyonel sözleşme imzalamıştır. İlk profesyonel maçına ise 29 Ağustos 1993 tarihinde Antalyaspor karşısında çıkmıştır. Galatasaray'dayken defansta oynayan Fazlı, Mersin'de de ilk zamanlarında defansta görev yapmasına rağmen birkaç sezon sonra forvet mevkiinde oynamaya başlamıştır. Mersin'de 5 sezonun ardında 1998 yılında Şanlıurfaspor'a transfer olmuş ve ilk sezonunda 18 gol kaydetmiştir. İkinci sezonunda ise sadece 4 gol atabilen Fazlı, 2000-01 sezonu öncesi Malatyaspor'a transfer olmuştur. Bu sezonda takım, yükselme grubuna kalamamasına rağmen klasman grubunu 1. bitirmiş ve sonrasındaki play-off'ları da kazanarak sonraki sezon adı değişerek Süper Lig olan 1. Lig'e yükselmeye hak kazanmıştır. 4 sezon boyunca formasını giydiği kulüpte kaptanlığa kadar yükselmiştir. Malatyaspor, 2002-03 sezonunu ise 5. bitirerek bir sonraki sezon UEFA Kupası'na katılmaya hak kazanmıştır. Bu kupada Basel ekibiyle eşleşmiş ve ilk maçta kendi sahasında 2-0 yenilmesine rağmen ikinci maçta 2-0 öne geçerek maçı uzatmalara taşımıştır. Fakat uzatmalarda yediği golle maçı 2-1 kazanan takım gol averajıyla kupadan elenmiştir. İlk maçta yedek kulübesinde oturan Fazlı, ikinci maça ilk on birde kaptan olarak çıkmıştır. 2004-05 sezonu öncesi Süper Lig'e yeni katılan takımlardan Kayserispor'a transfer olmuştur. Fakat devre arasında sözleşmesini kulüple karşılıklı olarak feshetmiş ve 1. Lig takımlarından Kocaelispor ile anlaşmıştır. Sezon sonunda buradan da ayrılarak başka bir 1. Lig ekibi olan Altay'a geçmiştir. İyi bir sezon geçiren takım ligi 3. bitirerek play-off'lara katılmış fakat finalde Sakaryaspor'a yenilerek yükselme hakkı kazanamamıştır. 2006-07 sezonunda eski takımı Mersin İdman Yurdu ve Elazığspor'da yarım sezon oynayan Fazlı, 2007-08 sezonuna 2. Lig ekibi Adanaspor'da başlamış ve ligin devre arasına kadar 14 lig maçında forma giymiştir. Daha sonra takımdan ayrılan futbolcu, aktif futbol yaşantısına son vermiştir. Fazlı, Türkiye A2 kadrosuna bir kez 23 Şubat 2003'te İskoçya A2 ile oynanan Future Cup maçında çağrılmıştır. Maça yedek başlayan oyuncu sonradan da oyuna alınmamış, daha sonra tekrar kadroya çağrılmadığı için millî formayı hiç giyememiştir. May-Ana May Ana - Türk ve Altay mitolojilerinde Varlık Tanrıçası. Pay (Bay) Ana olarak da söylenir. İnsanların koruyucusu, kollayıcısı ve gözeticisidir. Göğün üçüncü katında oturur. Budizmin etkisiyle Maitreya adlı Tanrı ile özdeşleşmiştir. Bayanay ile aynı kişilik olduğu öne sürülür. Kırk başlı bir kadındır. Kimi yerlerde gümüş saçlı sarı bir kadın olarak betimlenir. Evini havada kurar ve çocuklarını orada doğurur. Çocukları korur. Yay ve oku ile acı veren ruhları çocuklardan uzak tutar. Adı May Ata ile birlikte anılır. Tungus Tanrısı "Mayın" ile benzerlikler gösterir. (May/Bay) kökünden türemiştir. Varlık, zenginlik, ululuk, bilgelik, yönetmek anlamlarını içerir. Baymak fiili, büyümek ve gelişmek anlamına da gelir. Türk inanç sisteminde mitolojik varlıkların adlarında kutsallık içeriğini bildiren bir sözcük ve köktür. Örneğin Ülgen ve onun oğulları gibi, en ulu ilâhî varlıkların ve en güçlü şamanların adlarıyla birlikte yer alır. Veya "Bay Terek" (Bay Kayın) adı verilen hayat ağacının adında da kullanılır. Bayram sözcüğü ve benzeri bir anlam taşıyan Bay-gün yine bu kavramla alakalıdır. Moğolcada "Boyan", "Bayan", "Buyan" ve "Poyan" gibi kişi adlarının içerisinde de korunmuştur. Bay/Pay/May kökü. anlam itibarıyla efsun, büyü, dua ve kurban, şölen, bayram ve benzeri anlayışlarla bağlılık içerir. Anadolu Türkçesinde "bağı" sözü, efsuncu, büyücü anlamında kullanılır. Altaylarda, "baylu" sözü, dokunulmaz, kutsal ve yasak anlamına gelir. Slav dillerine bu kökten geçen bazı kelimeler vardır. Örneğin Sırp-Hırvatça'da kullanılan, "Bayati" (büyülemek, efsunlamak, fala bakmak) gibi... Kuyaş Kuyaş (Tatarca: "Кояш" veya "Qoyaş", Başkurtça: "Ҡояш", Özbekçe: "Quyosh", Uygurca: قۇياش) - Türk ve Altay mitolojilerinde Güneş Tanrı. Koyaş Ata, Gün (Kün) Ata ya da Güneş (Küneş) Ata yahut Yaşık Ata olarak da bilinir. Moğollar Nar (Nara) Etzeg derler. Yeryüzüne gönderdiği yaşam enerjisi nedeniyle Türk kültüründe Güneş’e saygı duyulur ve Yaşam verici bir unsur olarak kabul edilir. Güneş’in doğduğu yön saygıyı hak eder. Avrupa ve Batı medeniyeti “Eks Oriente Luks” (“Işık Doğudan Yükselir” yani uygarlığın kökeni doğudadır,) diyerek aynı anlayışı farklı bir biçimde vurgulamışlardır. Anadolu sözcüğü Güneş’in doğduğu yer demektir eski Yunan dilinde. Türkler doğan Güneşi üç veya dokuz kez selamlarlar. Hakanın çadırın kapısı doğuya bakar. Evlerin kapıları hep doğuya açılır. Moğolca söyleyişi Macarların Güneş Tanrısı Napkiraly’yi anımsatmaktadır. Tüm kültürlerde güneş dünyaya gönderdiği ışıklar, yani yaşam enerjisi nedeniyle saygı duyulmuştur. Verdiği ısı onun gücü olarak görülmüştür. Bu nedenle de neredeyse tüm uygarlıklarda ve tüm topluluklarda eril olarak algılanarak Baş Tanrı konumuna getirilmiştir. Göğün yedinci katında oturur. Türklerle de bağlantılı bazı ön Asya kültürlerinde dişil olarak algılanmıştır. Günümüzde kızlara Güneş adının verilmesinin nedenlerinden birisi de budur. Türklerde güneş sıcağın ay ise soğuğun sembolüdür. Ural Batır (Ural Han) söylencesinde Gök Tanrısı Samrav’ın iki karısı vardır birisinin adı Kuyaş Ana’dır. (Diğeri de Ay Ana’dır.) Gün Han ile karıştırılmamalıdır. Divan-ı Lügati’t Türk’te sözcüğe "Usıtgan kuyaş kapsadı (Bunaltıcı güneş bastırdı)" şeklinde rastlanır. Ubır Ubır (Tatarca: "Убыр") - Rus ve Türk mitolojisi ve halk inancında Vampir anlamına gelir. Obur, Hobur, Vupar, Opkur, Opkan olarak da bilinir. Ayrıca Rusçaya "Убыр" (Ubır) ve Вубар (Vubar); Çekçe ve Slovakçaya "Upír" olarak geçmiştir. Çekoslavak (Çek ve Slovak) kültüründe tam olarak vampir anlamını verir. Günahkar kimseler mezarda bir hayvan şekline bürünür ve Ubır haline gelir. İri başlı, uzun kuyruklu bir varlıktır. Genellikle ölen büyücüler Ubıra dönüşür. Ağzından ateş püskürür. Günlerce hatta aylarca hareketsiz kalabileceği gibi istediğinde uçabilir de. Hiç kimseden korkmaz. Etrafına bulaşıcı hastalık yayar. Ne bulursa yer. Obur olduğu anlaşılan bir ölünün mezarı açılıp çivi çakılır. İstediğinde istediği şekle girebilir. Kurt veya yaban köpeği kılığına girip koyunları parçalar. Bir dağın başında toplanıp, kaçırdıkları insanları yerler. Bir ölünün obur olmaması için ateşin altından geçirilmesi gerekir. Daha çok Romanya ve Moldova’da yaşayan Türk topluluklarınca Vampir anlamında kullanılır. Fin Ugor kavimlerinde de benzer söyleyişlerle yer alır. Ele geçirdiği insanın içinde yaşayan korkunç bir yaratıktır. İçinde Ubır bulunan kimse ona benzemeye başlar, yemeye doymaz. Ama yese de zayıf kalır. Çünkü onun yediği yemek kendi vücuduna değil, Ubır’a sinermiş. Tatar halkında “Ubır kendisi doysa da gözü doymaz” gibi bir deyim de vardır. Ubırlı insanlar gece kalkıp yemek ararlar, bulamayınca da alev yumağına dönüşüp bacadan çıkarlar ve başka insanların yemeğini çalarlar. Ubır da tıpkı alev gibi doymak bilmez, azgın, açgözlü, her şeyi yutan bir yaratıktır. Ayrıca leşle beslenir. İstediği an kedi, köpek veya güzel bir kız kılığına girebilir. Ubır kadınları ve hayvanları emmeyi de sever. Obot; Türk ve Altay halk inancında doyumsuzluk cinidir. Ubot olarak da söylenir. Ubır'ın bir türüdür. Görünüşleri son derece çirkindir. Dişleri çok büyük ve korkunçtur. İri kemikleri vardır. Sürekli yer ama doymazlar çünkü, yediklerini anında geri çıkarırlar. Ateşli gözleri vardır. Aileleri ve evleri bulunur. İnsanların içine girerek veya musallat olarak tüm servetini harcamasına neden olurlar. Sözcük anlamı olarak ele alındığında kelime kökünde yemek, yutmak, yok etmek anlamları bulunur. Obur sözcüğüyle kökteştir. Opkan (veya Vupkan, "Çuvaşça:" , Vupkăn - "sefalet getiren, hasar veren"); Çuvaş mitolojisinde kötü bir ruh. Çuvaşlar salgın hastalıklar ve ruhsal hastalıklar dahil olmak üzere birçok korkunç hastalıkların nedeni olarak onu düşünürler. Vupkan hızlı bir rüzgar şeklinde insanlara gelir ve düşüncelerinin bozulmasına yol açar. Vupkan kendini görünmez kılar. Onu yatıştırmak için vupkana üç siyah koyun kurban edilir. Birincisi baba vupkana ("vupkăn aşşĕ"), ikinci anne vupkana ("vupkan amăşĕ") ve son koyun vupkan tanrısına (vupkăn turro) armağan edilir. Vupkan bir köpek olarak temsil edilir ve yıkıcı bir varlıktır. Ondan sadece kurnazlık sayesinde kurtulmak mümkündür. Vubar (Vopar, Vapar, Vubar "Çuvaşça:" , Vupăr); Çuvaş mitolojisinde kötü bir ruh. Vubar geceleri görünür ve hayvanların ve insanların havasız kalarak boğulmasına neden olur. Ateş saçan bir yılan şeklinde görünür. Kadın veya erkek kılığına bürünebilir. Uyuyan insanlara saldırır, onu elle yakalamak imkânsızdır. Hristiyan Çuvaşlar ondan korunmak için kollarını yatarken çapraz olarak koyarlar (haçı andırdığı için). (Ub/Ob) kökünden türemiştir. Açgözlülük anlamı içerir. Obruk sözü de aynı kökten gelir ve girdap demektir. Ayzıt Ayzıt (Yakutça: "Айыыhыт", Bulgarca: "Айъсът" veya "Айъсит", Rusça: "Айысыт") - Türk ve Altay mitolojilerinde Güzellik Tanrıçası. Ayığsıt (Ayıhıt veya Ayısat) Hanım da denilir. Aşkın ve güzelliğin simgesidir. Ongunu kuğudur. Kuğular bu nedenle kutsal sayılır ve dokunulmaz. Kuğular biçim değiştirmiş kutsal kızlar olarak kabul edilir. Ayığsıt gümüş tüylü bir kısrak biçimine bürünebilir ve gökten yeryüzüne bu şekilde iner. Kısrak kılığındayken kuyruk ve yelelerini kanat gibi kullanır. Ormanlarda dolaşmayı sever. Ak bir kalpağı, çıplak omuzlarında ak bir atkısı vardır. Çocukları ve hayvan yavrularını korur. İnsanlara sevgi ilham eder. Sarayının kapısında ellerinde gümüş bakraçlar ve gümüş kamçılar bulunan yasakçıları (bekçileri) vardır. Bu yasakçılar kötü insanları içeriye almazlar. Ayzıt’ın kızları vardır. Onlar da kuğu kılığına bürünebilirler. Ayzıt’ın kızları büyülü beyaz bir tülü giyinince kuğuya dönüşürler. Beyaz Turna kuşu da diğer simgelerinden biridir. Sümerlerde Ay Tanrıçası olan Ay'a da ışık saçmaktadır ve adı da bu anlamla bağlantılıdır. Aşk her zaman ışıkla ve parlaklıkla simgelenmektedir. “Aşk ateşi gözlerimi kör etti” ifadesi bunun en belirgin anlatımıdır. Yakutlar göre Ayzıt'ın elinde bulunur. Tüm insanların yaşamları ve kaderleri bu kitapta kaydedilir. (Ay) kökünden türemiştir. Ay gibi parlak demektir. Ay güzelliği ve ışığı, nuru simgeler. Bayanay Bayanay (Yakutça: "Байанай", Rusça: "Байанай" veya "Барилах", Altayca: "Баянай") - Türk mitolojilerinde Geçim Tanrıçası. Bayana (Payana, Payna) olarak da bilinir. Avcıları, balıkçıları ve ormanı korur. Adına Payna töreni düzenlenir. Avcılar ateş yakıp dua ederek avlarının bereketli ve kazasız geçmesini dilerler. Kimi kültürlerde çocukları korur. Soyun koruyucusu olduğu düşünülür. May Ana (Pay Ana)’nın farklı bir söyleyişi ve aslında aynı Tanrı olduğunu ileri süren görüşler de mevcuttur. Bir görüşe göre Bayanay Hanım aslında yedi kişidir. En bilinenleri şunlardır. (Bay/Pay/May) kökünden türemiştir. Geçim, zenginlik, rızık ve kutsallık anlamları vardır. Bilgelik, yönetmek, egemenlik bildirir. Türkçede Bay erkek, Bayan ise kadın demektir. Bayan sözcüğünün zenginlik anlamı Moğolcada da aynen mevcuttur. Bayar ise Bayram anlamına gelir ve bu sözcüklerde aynı köktendir. Türk inanç sisteminde mitolojik varlıkların adlarında kutsallık içeriğini bildiren bir sözcük ve köktür. Örneğin Ülgen ve onun oğulları gibi, en ulu ilâhî varlıkların ve en güçlü şamanların adlarıyla birlikte yer alır. Veya "Bay Terek" (Bay Kayın) adı verilen yaşam ağacının adında da kullanılır. Bayram sözcüğü ve benzeri bir anlam taşıyan Bay-gün yine bu kavramla alakalıdır. Moğolcada "Boyan", "Bayan", "Buyan" ve "Poyan" gibi kişi adlarının içerisinde de korunmuştur. Bay/Pay/May kökü. anlam itibarıyla efsun, büyü, dua ve kurban, şölen, bayram ve benzeri anlayışlarla bağlılık içerir. Anadolu Türkçesinde "bağı" sözü, efsuncu, büyücü anlamında kullanılır. Altaylarda, "baylu" sözü, dokunulmaz, kutsal ve yasak anlamına gelir. Slav dillerine bu kökten geçen bazı kelimeler vardır. Örneğin Sırp-Hırvatça'da kullanılan, "Bayati" (büyülemek, efsunlamak, fala bakmak) gibi... Samsung Galaxy Samsung Galaxy Samsung Electronics tarafından üretilen ve pazarlanan, Android işletim sistemine sahip akıllı telefon serisidir. Boyut, kullanım şekli ve fiyatlarıyla her türlü kullanıcıya hitap etmektedir. Özel olarak Çift SIM kartlı Samsung Galaxy Duos serileri de vardır. Samsung Galaxy Note 7 cihazda oluşan batarya sorunu nedeniyle tüm dünyada toplatılmıştır. Samsung Galaxy'ler, GSM operatörlerinin ve reklamların da desteğiyle dünyanın birçok yerindeki teknoloji marketlerinde ve mağazalarda satışları yapılmaktadır. n bulunan yerlerde modellerin numaraları yazmaktadır. Not: Tüm cihazlar artık üretimden kalkmıştır. Samsung akıllı telefonlarında kullanılan varsayılan zil sesidir. Android sürümüne göre farklılık gösterebilir. Zafer Turan Zafer Turan (d. 9 Ekim 1969, Zonguldak), Türk eski futbolcu ve antrenör. Eyüpspor'de teknik direktörlük görevindedir. Futbol kariyeri 1989 yılında Zeytinburnuspor'da başlamıştır. 1991 yılında buradan Zonguldakspor'a transfer olmuş ve 1992'de 5 ay Zeytinburnuspor'a dönüşü hariç 1993-94 sezonunun sonuna kadar bu kulüpte kalmıştır. 1994-95 sezonunda Göztepe ile anlaşmış ve 1995-96 sezonunu sonuna kadar burada kalmıştır. 1996-97 sezonunda İstanbul Büyükşehir Belediyespor'a transfer olmuştur. 4 sezon İBB forması giydikten sonra Hacılar Erciyesspor, Bakırköyspor ve son olarak da Karadeniz Ereğlispor forması giydikten sonra 2002 yılında futbol yaşamını noktalamıştır. 18 Kasım 2011 tarihinde, Arif Erdem'in, İstanbul Büyükşehir Belediyespor teknik direktörü olması ile birlikte Zafer Turan da teknik direktör yardımcılığına getirildi.Sonrasında Bülent Korkmaz'in takıma gelmesiyle birlikte takımdan ayrıldı.Anadolu Selcuklusporda 6 ay teknik direktörlük görevi yaptı.2013-2014 sezonu itibarıyla Bugsaşsporda teknik direktörlük görevindedir. 25 Aralık 2013 tarihinde Göztepe'de teknik direktörlüğe getirilmiştir. Google ürünleri listesi Google ürünleri listesi Google tarafından satın alınan tüm ana masaüstü, mobil ve çevrimiçi ürünleri içerir. Bu ürünler son ürün ya da beta sürümler olabilir. Liste ayrıca kullanımdan kaldırılmış, birleştirilmiş ya da tekrar isimlendirilmiş ürünleri de içerir. Ürünlerin içinde olan özellikler ayrıca listelenmemiştir. Bu ürünlere mobil bir cihaz üzerinde bir tarayıcıdan erişilebilir. Bu ürünlerin bir kısmı indirilerek bir mobil cihazdan çalıştırılmalıdır. Bu ürünlere bir web tarayıcı üzerinden ulaşılmalıdır. Ã–mer Bayram Ömer Bayram (27 Temmuz 1991, Breda, Hollanda) Hollanda'da yetişmiş Türk futbolcu. Süper Lig takımlarından Galatasaray'da forma giymektedir. Hollanda'nın Breda kentinde bir Kayseri'den göç etmiş Türk işçi ailenin çocuğu olarak dünyaya gelen Ömer Bayram, futbola PCP Breda altyapısında başladı. Daha sonra Baronie van Breda ve NAC Breda altyapılarında forma giydi. 2009 yılında profesyonelliğe geçiş mukavelesi imzalayarak as takıma alındı. NAC Breda formasıyla ilk resmî karşılaşmasına 26 Mart 2010 tarihinde ADO Den Haag'a karşı oynanan Eredivisie karşılaşmasında çıktı. 2009-2010 ve 2010-11 sezonlarında genelde yedek oyuncu olarak ortalama bir sezonda 10 karşılaşmada görev alsa da 2011-12 sezonunun başından itibaren ilk 11'de düzenli olarak görev almaya başladı. Hollanda liginde sergilediği performansla zamanla birçok Süper Lig ekibinin transfer listesine girmeyi başardı. 2012-13 sezonunda Kayserispor'a transfer olan futbolcu ilk haftalarda şans bulsa da ilerleyen haftalarda forma şansı azalmıştır. İlk sezonunda Kayseri'nin plaka kodu olan 38 numaralı formayı giyen Bayram, 2013-14 sezonundan itibaren 3 numaralı formayı giyecektir. Hollanda genç millî takımlarından da teklif almasına rağmen tercihini Türkiye'den yana kullandı ve Türkiye 18 yaş altı millî futbol takımı formasıyla ilk karşılaşmasına 1 Nisan 2009 tarihinde Hollanda A genç millî takımına karşı oynanan dostluk karşılaşmasında çıktı. Bu güne dek 8 kez millî takımlara çağrılan Ömer Bayram, 5 kez Türkiye U-19 ve 3 kez de Türkiye A2 forması olmak üzere toplam 8 kez millî formayı giymiştir ve bu karşılaşmalarda 1 gol kaydetmiştir. Peripatrik türleşme Peripatrik veya peripatri (dış kenara ait), yayılma alanları birbirine komşu olan ama çakışmayan, bunun yanında bir sıra dağ veya geniş nehirler gibi engeller yüzünden birbirinden ayrılan ve artık eski yurtlarında olamayan organizmaları ifade eden birer biyocoğrafya terimleridir. Birbirinden ayrılmış bu tür canlı organizmalar genellikle birbirleriyle yakın akraba olup aynı soydan gelen kardeş türlerdir ve gösterdikleri yayılım peripartik türleşmenin bir sonucudur. Peripatrik türleşme veya dış kenarlı türleşme evrim yoluyla yeni türlerin oluştuğu bir türleşme şeklidir. Bu türleşme şeklinde, izolasyon içinde bulunan ve diğerlerinden yalıtılmış olan periferik (dış kenara ait) bir popülasyon içinde yeni türler şekillenir. Bu, izole popülasyonların birbirleriyle gen alış verişlerinde bulunamadığı ve gen akışının engellendiği allopatrik türleşmeye çok benzer. Ancak peripatrik türleşme terimi, allopatrik türleşmenin aksine, daha ziyade popülasyonlardan birinin diğerinden daha çok küçük olduğu durumları tanımlamak için kullanılması önerilir. Peripatrik türleşmenin olası bir sonucu, coğrafi olarak geniş bir alana yayılmış olan ata türün parafiletik (birden fazla atadan köken almış) olmaya başlaması ve böylece bir paratür olmasıdır. Kısa olarak paratür, kendisi herhangi bir soy tükenmesi yaşamadan bir veya daha fazla oğul türler oluşturabilmiş olan türlere denir. Örneğin, boz ayıdan kutup ayılarının evrimiş olması, soyundan geldiği ata türün sınır bölgesinde yaşayan bir popülasyonun evrilerek yeni türler oluşturmasına dair iyi belgelenmiş canlı bir örnektir. Peripatrik türleşme, başlangıçta Ernst Mayr tarafından önerilmiş olup küçük nüfuslu canlı popülasyonlarının, bir veya daha fazla nesil boyunca nüfus azalmasına maruz kalarak bir süre için genetik çeşitliliğin hızla azalış gösterdiği seçim darboğazlarından geçmesi nedeniyle, kurucu etkisi denilen olgu ile yakın ilişkilidir. Bunun yanında genetik sürüklenmenin peripatrik türleşmede genellikle önemli bir rol oynadığı da düşünülmektedir. La Caja MÃ¡gica La Caja Mágica (Sihirli kutu] İspanya'nın başkenti Madrid'de yer alan aynı zamanda tenis kortu olarak da kullanılan spor kompleksi. Usera ilçesi kıyısında Manzanares Nehri'ne komşu olan salon çoğunlukla Real Madrid tarafından kulanılmaktadır. La Caja Mágica Spor kompleksini Fransız mimar Dominique Perrault tasarlanmıştır. 12.442 koltuk kapasiteli olan salon toplamda 294.000.000 € 'ya malolmuştur. La Caja Mágica 8 Mayıs 2009 tarihinde 2.009 rock şarkıcısı Lenny Kravitz'in verdiği bir konserle açılmıştır. Karesi TÃ¼rbesi Karesi Türbesi, Balıkesir'de yer alan ve Karesi Beyliği'nin kurucusu olan Karesi Bey için inşa edilen bir türbedir. 1898 Balıkesir depreminde yıkılan türbe, dönemin belediye başkanı Hayrettin Bey tarafından yeniden yapılıp onarılmıştır. Türbede Karesi Bey ile beş oğlu yatmaktadır. Rîbniţa rayonu Rîbniţa rayonu, Transdinyester'in bir rayonudur. Merkezi Rîbniţa'dır. 850,2 km²'lik bir yüzölçümüne sahiptir. Nüfusu 76,301'dir. Ülkenin kuzey bölümünde bulunur. Dinyester nehri kıyısında yer alır. Camenca rayonu toplam 47 yerleşimden oluşur. Bunların arasında aşağıdakiler mevcuttur: Barış ve Dostluk Salonu Barış ve Dostluk Salonu (yunanca Στάδιο Ειρήνης και Φιλίας) Yunanistan'ın Pire şehrinde yer alan kapalı bir spor salonu. Şehir merkezine 10 KM mesafede yer alan salon 14.940 koltuk kapasitelidir. 1985 yılında inşa edilmiştir. Basketbol dışında voleybol ve hentbol müsabakalarıda yapılmaktadır. Yunanistan'ın Olimpiakos kulübü tarafından kullanılan salon birçok yerli ve yabancı organizasyona ev sahipliği yapmıştır. Atletizm Voleybol Basketbol Güreş Jimnastik Halter Ayyavaji Ayyavaji (Tamil: அய்யாவழி Malayalam: അയ്യാവഴി -""Tanrı'nın yolu"") 19 yy.'da Güney Hindistan'da ortaya çıkmış Dharmatik bir inanç sistemidir. Çeşitli yayınlar, hükûmet raporları ve akademik araştırmalar bunun bağımsız monistik bir din olduğunu belirtirler. Ayyavaji'nin bir Hindu mezhebi olduğunu savunan görüşler de mevcuttur. Hindistan nüfus sayımlarında bu dinin takipçilerinin büyük çoğunluğu kendilerini Hindu olarak tanıtmıştır. Ayyavaji, hayatın merkezindedir ve Ayya Vaikundar dini lideridir. O, fikirlerini ve felsefesini "Akilattirattu Ammanai" ve "Arul Nool" kutsal kitaplarında toplamıştır. Buna göre Ayya Vaikundar, Narayana'nın avatarıdır. Ayyavaji'nin, mitoloji ve uygulamada Hinduizm ile birçok fikir paylaşımları mevcuttur, ancak; iyi ve kötü ve dharma kavramları oldukça farklıdır. Ayyavaji, dharmatik inanç olarak sınıflandırılmaktadır çünkü dharmanın merkezine odaklanmıştır. Ayyavaji takipçileri, Hindistan'ın geneline yayılmış olmasına karşın, özellikle Tamil Nadu ve Kerala eyaletlerinde yoğunlaşmışlardır. Sayılarının 8 ile 10 milyon arasında olduğu tahmin edilmektedir. Şimşek McQueen Şimşek McQueen ya da genellikle kullanılan sadece soyadıyla McQueen, Pixar'ın Arabalar, Arabalar 2 ve Arabalar 3 filmlerinde yer alan kurgusal karakter. NASCAR araçları temel alınarak tasarlanan McQueen'in tasarımında, Mazda Miata ve Dodge Viper'ın da etkileri vardır. Şimşek McQueen'in ismi, Pixar animatörü Glenn McQueen'in 2002'de deri kanseri sonucu ölümünden sonra verilmiştir. McQueen, Arabalar ve Arabalar 2, Arabalar 3 filmlerinde, Mater and the Ghostlight kısasında ve video oyununda Amerikalı aktör Owen Wilson tarafından, , Cars Mater-National ve Cars Race-O-Rama'da Amerikalı seslendirici Keith Ferguson tarafından seslendirilmiştir. McQueen'in yaratıcısı ise John Lasseter'dir. Gloger kuralı Gloger kuralı sıcakkanlı türlerin kendi içinde, daha çok pigment içeren varyasyonlarının nemli iklimlerde, örneğin ekvatora daha yakın bölgelerde daha çok bulunduğunu belirten bir biyolojik kuraldır. Bu kurala, fenomenden ilk olarak 1833 yılında kuşların tüy renkleri ile iklim değişikliğinin ortaklığı üzerine yaptığı çalışmasında sözeden zoolog Constantin Wilhelm Lambert Gloger'in adı verilmiştir. Jon Cryer Jonathan Niven "Jon" Cryer (d. 16 Nisan 1965, New York), Amerikalı oyuncu, yönetmen, senarist ve yapımcı. Oyuncu ve şarkıcı olan Gretchen Crayer'ın oğlu olan oyuncu, ilk sinema filmi olan 1984 yapımı No Small Affairs filminde "Charles Cummings" rolüyle Demi Moore ile birlikte oynamıştır. Bu romantik komedi filminin ardından asıl üne kavuşturan ise 1986 yapımı Pretty in Pink filminde oynadığı "Duckie" karakteri olmuştur. 1998 yılında ise senaristliğini ve yönetmenliğini üstlendiği bağımsız filmi "Went to Coney Island on a Mission from God... Be Back by Five" tamamladı ve olumlu eleştiriler topladı. Oyun yazarı, oyuncu, şarkıcı ve şarkı sözü yazarı Gretchen Cryer ile vaizlik eğitimi almasına rağmen oyuncu ve şarkıcı olmayı seçen Donald David Cryer'ın oğlu olarak New York'ta doğmuştur. .Robin ve Shelley adında iki kız kardeşi bulunmaktadır. Cryer daha 4 yaşındayken annesi ile babası 1969 tarihinde boşanmıştır. 12 yaşındayken oyuncu olmaya karar veren Cryer'a annesinin ilk tepkisi yedekte bir planının daha olduğunu söylemek ve şakayla "Muslukçuluk da iyi bir meslek" demek olmuştur. . 1983'te Bronx Bilim Lisesi'nden (Bronx High School of Science) mezun olmuş. Buradaki sınıf arkadaşları arasında senarist ve yönetmen Boaz Yakin de bulunmaktadır. annesinin tüm isteklerine rağmen üniversiteye gitmemeye karar veren Cryer, Londra'ya giderek Royal Academy of Dramatic Art'ta eğitim almaya karar verdi. 1999 yılında İngiltere doğumlu aktris Sarah Trigger ile evlendi. Charlie Austin Cryer adında oğulları olan çift 2004 yılında boşandı. Şubat 2007'de konuk olduğu The Tonight Show With Jay Leno programında Lisa Jorney ile evleneceklerini duyurdu. Haziran 2007'de Meksika'da evlenen çift Daisy adını verdikleri yedi haftalık bir kız çocuğunu evlat edindiler. Jon Cryer 1.75 boyunda, 1984 yapımı "No Small Affairs" filminde başrol Charles Cummings rolünü 19 yaşındayken oynayan Cryer, ilk önemli çıkışını "Pretty in the Pink" filmindeki Phil "Duckie" Dale rolüyle elde etti. annesinin daha sonra Daily News için verdiği bir röportajda bu filmin ardından ev telefonunun susmadığı ve dünyanın pek çok yerinden kıkırdamalar ve gülüşmelerle dolu mesajların geldiğini söylemiştir. 1989 yılında komedi dizisi "The Famous Teddy Z"'de başrolü aldıysa da beğenilmeyen performansı ve eleştirilen dizi ancak bir sezon ekranlarda kalabildi. Bir yıl sonra Charlie Sheen ile birliktwe Jim Abrahams'ın komedisi olan "Hot Shots!"'ta rol almaya başladı. 1993 yılında ise Friends'teki Chandler Bing rolüne başvurdu. ancak o dönemde Londra'da tiyatro oyununda olduğu için seçmelere video kasedini yolladıysa da kasedin ulaşmasının öncesinde oyuncu seçimi çoktan gerçekleştirilmiştir. 1995'te "Partners" adlı sitcom dizide Bob karakterini, 2000 yılında ise "Trouble with Normal" adlı dizide başrolü üstlendiyse de her iki dizi de Cryer için "The Famous Teddy Zdeki tecrübenin tekrarı oldu ve ikisi de yayından kaldırıldı. Verdiği bir röportajda bunu şöyle değerlendirmiştir: "Hey, başladığım her yapım yayından kaldırılıyor. Ama şunu da bir düşünün: George Clooney tam 28 yapımın ilk bölümünde oynadı, peki sonrası? Benimkiler hiçbir şey." Dharma & Greg ve The Outer Limits yapımlarında konuk oyuncu olarak bulunduktan sonra kendi filmini çekmeye karar verdi. Yazdığı veyönettiği Went to Coney Island on a Mission from God... Be Back by Five"' filmi ilk kez 1998 yılında Los Angeles Film Festivali'nde gösterildi ve çok olumlu eleştiriler aldı. Leonard Maltin onu 'Sinemaya taze bir soluk' olarak niteledi. Two and a Half Man kariyeri başlamadan önce yeniden çekilecek olan Battlestar Gallactica dizisinde Gaius Baltar rolüne aday olmuş fakat rol James Callis'e gitmiştir. Televizyondaki başarısız kariyeri ise CBS tarafından Two and a Half Men kadrosuna Alan Jerome Harper rolüyle seçilmesiyle tersine döndü. 2003 yılında başlayan komedi dizisi başarı kazandıkça Cryer'ın tanınırlığı ve başarılı performansı da yükselişe geçti. Dizideki rolüyle Primetime Emmy Ödlleri'nde 6 kez aday olan Cryer, 2009 yılında Komedi Dizilerinde En İyi Yardımcı Erkek Oyuncu Emmy Ödülü'ne sahip olmuştur. Dizinin 9. sezonu itibarıyla, bütün bölümlerin tamamında oynayan tek oyuncu da yine Jon cryer'dır. Seslendirme de yapan Cryer, finans hizmeti sunan Wells Fergo firmas覺n覺n radyo ve televizyon reklamlar覺nda seslendirme yaparken, ayr覺ca Danny Phantom'da Freakshow karakterini seslendirdi. Cryer'ın sözcüsü Karen Sanfilippohis'e göre: "Jon Cryer politikayla ilgilenmeyi tercih etmese de 2008 yılında toplumun beğenisini kazanmış John McCain'in seçileceğini düşünüyor.". Cumhuriyetçi aday için bağış toplama kampanyasına katılan oyuncu, siyasi duruş olarak Cumhuriyetçi Parti'ye daha yakın olduğunu belli etmektedir. Zafer Uysal Zafer Uysal (d. 7 Ocak 1976, Taşova), Türk eski futbolcudur. Profesyonel futbol hayatına Kırklarelispor'da başlayan Zafer, ilk profesyonel maçına 3. Lig'de 8 Ekim 1995'te Keşanspor ile oynanan karşılaşmada çıktı. Maça yedek başlayan futbolcu, 85. dakikada oyuna girerek sadece 5 dakika oyunda kaldı. Burada iki sezon oynadıktan sonra 1997-98 sezonu öncesi 2. Lig takımı Hatayspor'a transfer oldu. Ertesi yıl Süper Lig ekibi Ankaragücü tarafından transfer edilen futbolcu, takımının formasını hiç giymeden Elazığspor'a kiralık verildi. 1999-00 sezonu öncesi takımına geri döndü ve sezonun ilk yarısında Ankaragücü formasını 2 lig ve 1 kupa maçında giydi. Türkiye Kupası'nda Çaykur Rizespor ile oynanan karşılaşmada attığı 3 golle o yıl düzenlenen turnuvanın gol kralları arasına girdi. Ligin ikinci yarısındaysa tekrar bir 2. Lig takımı olan Yimpaş Yozgatspor'a sezon sonuna kadar kiralık gitti. 2000-01 sezonuna Ankaragücü'nde başladı ve 3 lig maçında forma giydi. Fakat sonra Ekim ayında, 1. Lig ekibi Göztepe'ye satıldı. Burada Göztepe'yle 2. Lig şampiyonluğu yaşayan Zafer, takımının Süper Lig'e yükselmesiyle tekrar üst lige dönmüş oldu. Bu sezonda daha az şans bulan oyuncu 13 maçta forma giyebildi. 2003-04 sezonu öncesi aynı ligdeki Bursaspor'a transfer oldu. Burada yine 13 lig maçında forma şansı buldu. Bir sonraki sezon 1. Lig kulübü Vestel Manisaspor ile anlaştı. Sezonun ilk yarısında düzenli şans bulamadı ve devre arasında ayrılarak Kayseri Erciyesspor'a geçti. 2004-05 sezonunda Diyarbakırspor'a transfer olarak tekrar Süper Lig'e döndü. 2005-06 sezonunu ise 1. Lig ekibi Mardinspor ve 2. Lig ekibi Kardemir Karabükspor'da geçirdi. Sonraki iki sezondaysa 1. Lig takımları Uşakspor ve Karşıyaka'da oynadı. 2008-09 sezonunda hiçbir maçta forma giymedi. 2009-10 sezonunda Kahramanmaraşspor'a transfer oldu ve fakat takımla sadece 2 maça çıkabildi. Julian Koch Julian Koch (d. 11 Kasım 1990, Schwerte) Borussia Dortmund'da defans olarak görev yapan Alman futbolcudur. 1990 yılında Schwerte'de doğan Koch futbol karşyerine VfL Hörde'de başladı. 2001 yazında Borussia Dortmund altyapısına transfer oldu. Yedi yıl Borussia Dortmund altyapısında oynayan Koch Temmuz 2008'de rezerv takıma yükseldi ve Regionalliga West'teki ilk maçına FSV Mainz 05 II karşısında çıktı. 6 Mart 2010'da As takım adına Bundesliga'daki ilk maçına Borussia Mönchengladbach karşısında çıktı ve maçı 3-0 kazandılar. Koch 2007'deki bir kez Almanya 17 yaş altı millî takımında ve 2008'de bir kez de Almanya 18 yaş altı millî takımında oynadı. 13 Kasım 2009'da Almanya 20 yaş altı millî takımında ilk maçına Avusturya karşısında çıktı. 2009 yılında Goethe-Gymnasium Dortmund'dan mezun olmuştur. Cleo Cleo aşağıdaki anlamlara gelebilir: Iris (şarkıcı) Iris, Belçikalı şarkıcı. 2012 Eurovision Şarkı Yarışması'nda Belçika'yı temsil etmiştir fakat şarkısı "Would you?" ile finale çıkamadan elenmiştir. 18 Kasım 2011'de Belçika Devlet kanalı VRT İris'in temsilcileri olacağını açıklamıştır. Vandenberg Hava Kuvvetleri Üssü Vandenberg Hava Kuvvetleri Üssü (İngilizce: Vandenberg Air Force Base) Kısaltılmışı VBG, KVBG, VBG olan ve Lompoc'ta yer alan bir askeri hava üssü. Bu üs 1941 yılında kurulmuştur. Menlo Park, Kaliforniya Menlo park Kaliforniya da bir şehir. Bu şehir 23 Mart 1874'te kurulmuştur, nüfusu ise 32,026'dır. Eyüp Kaymakçı Eyüp Kaymakçı (d. 26 Eylül 1981, İstanbul), Türk futbolcudur. 2. Lig ekiplerinden Gaziosmanpaşa'da futbol oynamaktadır. Futbola Galatasaray altyapısında başlayan Ümit, burada Türkiye genç millî takımlar için erken seçilmeye başladı ve uzun seneler Türkiye genç millî takımların birçok kademesinde görev aldı. Burada gösterdiği performansla Türk futbolcunun en fazla istikbal vadeden futbolcular arasında görülmeye başlandı. 2001 yılında Galatasaray ile profesyonelliğe geçiş mukavelesi imzalayarak as takıma alındı. As takımla sezon öncesi hazırlık kampına katıldı, fakat kamp sonrası henüz as takım için hazır olmadığı düşünülerek oyun tecrübesi edinebilmesi için Süper Lig ekiplerinden Antalyaspor'a bir sezonluğuna kiralandı. Antalyaspor formasıyla ilk resmî karşılaşmasına 18 Ağustos 2001 tarihinde Kocaelispor'a karşı oynanan Süper Lig karşılaşmasında çıktı. Antalyaspor'da bir sezon boyunca 14 kez forma giyme fırsatı buldu. Sezon bitimi Galatasaray'a geri döndü fakat yeni sezon için Yıldırım Bosnaspor'a kiralandı. 2003-2004 sezonunda tekrar Galatasaray'a geri döndü. Yeni sezon için kadroda tutuldu ve sezon boyunca bir karşılaşmada görev aldı. 2004-2005 sezonunda bonservisiyle beraber geri satın alma opsiyonuyla Denizlispor'a transfer oldu. Burada sadece bir yarım sezonda bir lig karşılaşmasında forma giyebildi. Sezonun ara transfer döneminde İstanbul Büyükşehir Belediyespor'a transfer oldu. Burada yarım sezon görev aldı ve sezon bitiminde tekrar Denizlispor'la anlaşarak buraya geçti. Denizlispor'da bir sezon boyunca birkaç lig karşılaşmasında görev aldı ve ikinci sezonunun başında Uşakspor'a kiralandı. Burada yarım sezon kaldı ve sezon arası bonservisiyle beraber Beypazarı Şekerspor'a transfer oldu. Daha sonra bir sezon Çankırıspor'a transfer oldu. 2008-2009 sezonunun yaz transfer döneminden beri 2. Lig ekiplerinden Gaziosmanpaşa'da form giymektedir. Gaziosmanpaşaspor'la 2010-11 3. Lig sezonunda 3. Lig şampiyonluğu yaşayarak 2. Lig'e yükselmeyi başardı. 94 kez millî takımlara çağrılan Eyüp Kaymakçı, 6 kez Türkiye U-16, 22 kez Türkiye U-17, 11 kez Türkiye U-18, 1 kez Türkiye U-19, 3 kez Türkiye U-20 ve 6 kez de Türkiye U-21 forması olmak üzere toplam 49 kez millî formayı giymiştir ve müsabakalarda 2 gol kaydetmiştir. Türkiye 20 yaş altı millî futbol takımıyla katıldığı 2001 Akdeniz Oyunları takımıyla dördüncülük elde etti. Kleiner Perkins Caufield & Byers Kleiner Perkins Caufield & Byers Menlo Park, Kaliforniya da yer alan sermaye destekli ve ekonomiye yön veren kuruluştur. Şirketin önde gelen kişileri arasında Eugene Kleiner, Brook Byers, Bill Joy, John Doerr, Ray Lane gibi isimler yer almaktadır. Bu şirket 1972 yılında kurulmuş ve faaliyete geçmiştir. Halka açık şirket Halka açık şirket hisselerinin tamamı veya bir kısmı halka arz edilmiş şirket türüdür. Bu hisse senetlerinin BİST'de işlem görebileceği iki piyasa bulunmaktadır, bunlar : Halka Arz SeferberliÄŸi Çin'in internet sansürleme politikaları Çin'de internet sansürleme ile ilgili çalışmalar çok sık yaşanmaktadır. Çin daha önce de uluslararası anlaşmalarla korunan Altın Kalkan Projesini kabul etmesine rağmen bu kuralı sık sık ihlal etmektedir. Çin'de ilk sansürleme ise 11 Temmuz 2003'te başladı. Çin bu sansürü ise 30.000 polis ile sağlamaktadır. Çin hükûmetinin internet sansür sistemi, Çin Seddi'ne atıf olarak halk dilinde "Çin Güvenlik Seddi" () olarak bilinir. Falmer Stadyumu Falmer Stadyumu (), İngiltere'nin East Sussex kontluğunda bulunan bir futbol stadyumu. Brighton & Hove Albion takımının iç saha maçlarına ev sahipliği yapmaktadır. 30 Temmuz 2011 tarihinde Tottenham takımıyla oynanan dostluk maçıyla birlikte kullanıma açılmıştır. Stadyum 31 Mayıs 2011 tarihinde kulübe teslim edildi. Stadyumda oynanan ilk resmi maç, 2010-11 sezonunda 16 Temmuz 2011 tarihinde Brighton ve Eastbourne Borough arasında oynanan Sussex Senior Cup finalidir. Stadyumdaki ilk lig maçıda Brighton takımı ile Doncaster Rovers arasında oynanmıştır. "The West Stand" Falmer'in üç katlı tribünüdür. Stadyumun en büyük tribünü 11,833 koltuk kapasitesine sahiptir. "The East Stand (The Family Stand - Aile Tribünü)" 5,404 koltuk kapasitesine sahip olup, kupa organizasyonları sırasında deplasman taraftarlarına %10 yer ayrılır. "The North Stand" isimli tribün ise 2,688 koltuğa sahiptir. "The South Stand" ise 2,575 koltuk kapasitesine sahiptir. Armağan, Kemaliye Armağan, Erzincan ilinin Kemaliye ilçesine bağlı bir köydür. 1530'da Çemişgezek sancağına bağlı olan köyün eski adı, 1916 yılı kayıtlarında Eğnesor olup, Ermenice'de "agnatsor" sözcüğü "gözedere" anlamına gelmektedir. Köy, Erzincan il merkezine 201 km, Kemaliye ilçe merkezine 44 km uzaklıktadır. Gine Bissau pasaportu Gine Bissau pasaportu Gine-Bissau vatandaşlarının ülke dışına seyahatleri için verilir. Bu uluslararası seyahatin kanıtıdır. Bu ehliyet kimlik için de kullanılabilir. Pasaport aynı zamanda, vatandaşlığın temel kanıtıdır. Gine-Bissau'lu vatandaşlar Batı Afrika Ülkeleri Ekonomik Topluluğu (ECOWAS) üyesi ülkelere vizesiz seyahat edebilirler. Bu, uluslararası seyahat için tek öncelikli kanıtıdır. Ayrıca, ulusal kayıt kartı veya ehliyet tanımlanması için kullanılabilir. "Henley Vize Kısıtlamaları Endeksi" 1 Ocak 2017 raporuna göre Gine Bissau vatandaşları sınır kapısında vize alarak veya vizesiz 49 ülkeye seyahat edebilirler. Bu sayede Gine Bissau vatandaşları Dünya'da seyahat özgürlüğü açısından 87. sırada yer almaktadır. Grand Theft Auto IV: The Lost and Damned Grand Theft Auto IV: The Lost and Damned (kısaca TLAD), Rockstar North tarafından Grand Theft Auto IV için yayınlanmış bir genişleme paketidir. İlk olarak 17 Şubat 2009'da Xbox 360'a özel olarak yayınlanmış, 13 Nisan 2010'da ise paketinin içinde PlayStation 3 ve Microsoft Windows için piyasaya çıkmıştır .Grand Theft Auto'nun bu yıllara kadar yayınlanan 12. sürümüdür. Oyundaki karakterimiz, Liberty City motosikletçi çetesinin üyelerinden biri olan, daha önce Grand Theft Auto IV'te karşılaştığımız "Johnny Klebitz"'dir. Dan Houser, Rockstar Games yaratıcı geliştirme başkanı olarak bu oyunun Liberty City'ye farklı bir bakış kattığını söylemiştir. Türk Kurtuluş Savaşı ve Amerika Birleşik Devletleri I. Dünya Savaşı'nda Osmanlı İmparatorluğu İttifak Devletleri yanında ve Amerika Birleşik Devletleri İtilaf Devletlerinde yer aldı ama birbirlerine savaş ilan etmediler. Fakat ABD Çanakkale Savaşı sırasında İtilaf Devletleri'nin savaş malzemelerini taşıyordu. I. Dünya Savaşı sonunda Osmanlı İmparatorluğu yenilince ve Mondros Mütarekesi imzalanınca İtilaf Devletleri İstanbul, Marmara ve yeni kurulacak Büyük Ermenistan'nın Amerikan mandasına girmesini istediler. Hatta bütün Anadolu'nun ABD'nin kontrolünde tek bir manda halinde olması fikri ortaya konuldu. ABD'nin maskeli savaşma nedeni Türkiye'deki misyoner kuruluşları, Amerikan enstitüleri ve onların faaliyetlerine son verilmemesi içindi. ABD İtilaf Devletleri'ne Osmanlı'nın Anadolu'da kalan topraklarının işgalinde yardımcı oldu. ABD'nin işgale yardımı lojistik destekle sınırlı kalmadı. ABD İzmir'in işgaline USS Arizona ve üç tane savaş gemisiyle koruma sağladı. 7 Haziran 1922'de Yunan savaş gemileri (aralarında Averof zırhlı kruvazörü bulunuyordu) ve ABD savaş gemileri USS Sands, USS McFarland ve USS Sturtevant Rum çetelerine destek olmak için Samsun ve Trabzon'u bombaladılar. Gemilerin Samsun'a 400 top atışı yapmalarına karşın Türkler tek bir topla sadece 25 atışla karşılık verebildi. Samsun'un bombalanmasında 4 Türk öldü ve 3 Türk yaralandı. Ayrıca şehirde büyük oranda maddi hasar meydana geldi ve onlarca bina da oturulamaz duruma geldi. 1908 - 1923 arası Türk denizlerinde operasyon yapan çok sayıda ABD savaş gemisi oldu. Bunların başlıcaları: Give Me Everything "Give Me Everything", Pitbull'un "Planet Pit" adlı albümünden çıkan ve 18 Mart 2011'de yayınlanan single. Kalender Çelebi İsyanı Kalender Çelebi İsyanı ya da Kalender Şah İsyanı, 1527'de Kalender Çelebi liderliğinde başlayan ayaklanmadır. Kalender Çelebi İsyanı 1527 yılında Osmanlı Devleti'ne karşı Anadolu'da çıkan dini içerikli büyük bir isyandır. İsyanın lideri, Bektaşî tarikâtının tekke şeyhliğini yapan Kalender Çelebi'dir. Hacı Bektaş-ı Veli soyundan olup “Kadıncık Ana’dan doğma Habib Efendi’nin torunu” olduğu rivayet edilir. Yine rivayete göre babası İskender, Hacı Bektaş-ı Veli’den sonra gelen büyük Bektaşi şeyhi Balım Sultan’ın oğludur. Anadolu’da Safeviler’in desteğiyle çıkarılan isyanların en önemlilerinden birinin liderliğini üstlenen Kalender’in Hacı Bektaş ocağı şeyhi olması dışında hayatı hakkında bilgi mevcut değildir. Şah unvanı bulunan Kalender Çelebi Maraş ve civar bölgesinin Alevi kanaat önderidir. Anadolu’da artan mali sıkıntılar yanında yeni düzenlemelerden memnun olmayan ve yoğun Safevi propagandasından etkilenen Türkmen gruplarının destek verdiği Kalender’in isyanı 1526 Mohaç seferi sırasında patlak verdi. Kalender’in isyanı sırasında Çiçekli, Akça Koyunlu, Masadlı, Bozoklu gibi büyük Türkmen aşiretleri onun yanında yer almıştı. Ayrıca daha önce çıkan Baba Zünnun isyanında dağıtılan gruplar da ona katılmıştı. Hareket daha sonraki dönemlerde Osmanlı ile arası açık olan Sünni Dulkadirli beylerinin de katılımıyla güneydoğuya yayılmıştır. İleriki dönemler de tımarları elinden alınmış sipahilerin ve onlara bağlı askerlerin de katılımıyla Orta Anadolu'ya yayılmıştır.Kısa zamanda büyük bir ayaklanmaya dönüşmüştür.İsyanın vurucu gücü haline gelen tecrübeli sipahiler Kalender'e bağlılıklarını bildirmiş, isyanın yayılmasında önemli rol oynamışlardır .Kaynaklara göre Kalender’in etrafında 30.000 kişi toplanmıştı. İsyanın başlaması ve yayılması haberi Kanuni Sultan Süleyman’a sefer dönüşü Petervaradin’de ulaştı. Anadolu Beylerbeyi Behram Paşa ile Karaman Beylerbeyi Mahmud Paşa isyanı bastırmakla görevlendirildi. Bu kuvvetler yetişmeden önce Sivas Beylerbeyi Yakup Paşa Kalender’e mağlup oldu. Ardından Diyarbekir Beylerbeyi Deli Hüsrev Paşa ile Pasin ovasında yapılan çarpışmada geri çekilmek zorunda kalan Kalender, Anadolu Beylerbeyi Behram Paşa’yı Karaçayır’da yenilgiye uğrattı. Behram Paşa, kendisine katılan Karaman ve Halep beylerbeyleriyle birlikte 8 Haziran 1527' de Tokat civarında Cincife’de tekrar onunla savaşa tutuştu. Çok çetin geçen savaşta Behram Paşa yine mağlup oldu. Savaşta; Karaman beylerbeyi, Alâiye, Amasya, Birecik beyleriyle Karaman ve Anadolu timar defterdarları hayatlarını kaybettiler. İsyanın büyümesi ve büyük zararlara yol açması Kanuni'yi harekete geçirmiştir. İsyanı bastırmakla görevlendirilen Sadrazam Pargalı İbrahim Paşa, bu yenilgi haberleri üzerine emrindeki 3000 yeniçeri ve 2000 sipahi ile Elbistan’a kadar ilerledi. Osmanlı kuvvetlerinin yoğun baskısı karşısında tutunamayacağını anlayan Kalender İran’a gitmeye niyetlendi, sonra da Bağdat’a yöneldi. İbrahim Paşa, tedbir olarak Kalender’e mağlup olan askerleri ordugahına sokmadığı gibi timarları ellerinden alınmış Dulkadırlı sipahileri ve Türkmen ileri gelenlerini davet ederek eski haklarının geri verileceğini bildirdi. Bunun üzerine Kalender’in safındaki sipahi grupları ve Türkmen beyleri İbrahim Paşa’nın yanına geldiler. Paşa boy beylerine hil‘at giydirip onlara bağışlarda bulundu. Buna bağlı olarak topraklarından sürgün edilen Türkmen aşiretler yurtlarına geri dönecek,vergi borçları affolunacaktı,kellesi vurulan Şehsuvaroğlu Ali Bey ve oğullarının özrü olarak bölgenin yönetiminin yeniden Dulkadirli beylerine verilecekti. Sipahilere ise tımarları ve dirlikleri geri verilecek, askere geri dönmelerine izin verilecek, önceki hataları affolunacaktır. İbrahim Paşa nın bu hamlesi ve teklifleri çok işe yaradı. Sipahiler ve Türkmen aşiretleri teker teker desteklerini çekmeye başladılar. Kalender' in 3-4 bin kişilik kuvvetinin kaldığı anlaşılınca İbrahim Paşa yanında bulunan çaşnigirlerden Bilal Mehmed ve Divâne Pervâne'yi beş yüz kişilik bir kuvvetle isyancıların gönderdi. 22 Haziran 1527 tarihinde Başsaz yaylağında asilere yetişen kuvvetler asileri mağlup ederek kalanları kılıçtan geçirdikleri gibi reisleri Kalender Çelebi ve Dulkadiroğulları'ndan Divâne Dündar'ın başını da kesmişlerdir. Kalender Şah Çelebi İsyanı Anadolu da Alevilik-Bektaşilik üzerine kurulu çıkan son büyük isyandır. Bu isyandan sonra bir daha büyük bir ayaklanma çıkmayacak, çıkan bazı büyük Celali İsyanları (Kalenderoğlu, Karayazıcı isyanları gibi) da Alevi nitelikli olsa da temeli dini amaçlara dayanmayacaktı. Kalender Şah'ın öldürülmesi üzerine Bektaşi tarikatının Anadolu'daki faaliyetlerine son verilmiş ve tarikattaki çok sayıda dedebaba öldürülmüştür. Bu ayaklanmayla birlikte Hacı Bektaş postu 35 yıl postnişinsiz kalmış, 1551 yılında Dedebaba unvanıyla Sersem Ali Dedebaba Hacı Bektaş postuna oturmuştur. Bu tarihten sonra Dedebabalar Hacı Bektaş postunun sahipleri olmuştur. Bektaşilik; Babagan ve Dedegan koluyla ikiye ayrılıp yıllarca karşılıklı olarak hak iddiasında bulunmuşlardır Bu isyanın etkileri devam ederken Sivas'ta Pir Sultan Abdal çeşitli nedenlerden ötürü 72 müridiyle birlikte başkaldırmış, bu olay Sivas Valisi Hızır Paşa tarafından bastırılmış, halk ozanı Pir Sultan asılmıştır. Anadolu'da Sünni-Alevi Türkmen ittifakı yaşanmıştır. Fakat bu ittifak erken bozulmuştur. Bu bölgede Şafii Kürt beyleri büyük güç kazanmıştır. Şeyhülislam Ebu Suud Efendi'nin Kızılbaş katli vaciptir fetvası çıkmıştır. Bölgede Türkmen yönetimi uygulanmamış, Dulkadirli Türkmenler kandırılmıştır. Dağınık sipahiler orduya geri alınınca orduda düzen bozulmuş, Tımar sistemi büyük oranda yıpranmış ve ileriki dönemlerde de sorun arz etmeye devam etmiştir. INSAS INSAS (Indian Small Arms System), Hindistan tarafından üretilmiş bir piyade tüfeğidir. FN FAL ve AKM piyade tüfeklerinin bir sentezi olarak ortaya çıkmıştır. Yaklaşık 300 000 adet hâlen Hindistan Ordusu tarafından kullanılmakla beraber, önemli miktarda INSAS Hindistan ile yakın ilişkide olan ülkelere ihraç edilmiştir. Bunlar: Grand Theft Auto: Chinatown Wars Grand Theft Auto: Chinatown Wars, Nintendo DS, PlayStation Portable platformları için bir video oyunu ve iOS, Rockstar Leeds tarafından Rockstar North ile birlikte geliştirilmiştir. Grand Theft Auto serisinin on üçüncü oyunudur. Oyun Nintendo DS sürümü, PDA, GPS, radyo, harita üzerinde kişiye erişim kontrolü, dokunmatik ekrandan yararlanılmıştır. Üst ekran oyun ve film şeridi gösterir. Islık ile Taksi çağırma DS mikrofon tarafından desteklenmektedir. PSP versiyonu böylece spor, artık cel-gölgeli güncellenmiş grafikler, serinin önceki oyunları (Ancak, cutscenes ile aynıdır) benzer bir "klasik"(kuş bakışı) bir görünüm sunuyor. Mini oyunlar (örneğin dövme hazırlanması, araca düz kontak yaptırma) QTE gibi mini oyunlar dokunmatik ekran işlevselliğine adapte edilmiştir. PSP versiyonu da Nintendo DS sürümü bulunmayan ilave görev ve özel radyo istasyonları sahiptir. Ancak PSP, çoklu oyuncu sadece 2 oyuncuya kadar desteklenmiştir. Oyunun iOS versiyonu dokunmatik ekranda kontroller, iPod kütüphane kullanan bir özel radyo istasyonu ve mini oyunlar, kapasitif dokunmatik ekranı ile iyi çalışması için adapte edilmiş özellikler içerir. Oyunun dikkat çekici özellikleri eksik NPC sesler, bazı değerlendirmelere göre Liberty City biraz fazla "sessiz" gözüküyor. IOS versiyonu da, Nintendo DS ve Sony PSP ye göre daha fazla müzik ve radyo istasyonu içerir. Hareket eden bir araç çalmak önceki GTA oyunları ile benzer ancak Chinatown Wars oyununda park etmiş araçları çalmak için farklı bir sistem kullanılmaktadır. Bazı araçlar Düz kontağa ihtiyaç duyarken, eski arabaların kontak bir tornavida ve birkaç döner gerektirir. Daha yeni, daha pahalı arabalar için oyuncu, bilgisayarı immobilizer "hack" gerektirir. Araçtan ateş etmek hala mümkündür.Oyuncu Nintendo Wi-Fi bağlantısı üzerinden kullanılabilen bazı özellikler şunlardır; ticaret öğeleri, favori GPS istatistikleri ve benzeri şeyleri diğer oyuncular ile paylaşabilir . Social Club sayesinde, yeni görev yüklemek de mümkün. Narince Narince, Tokat yöresinde yetiştirilen beyaz üzüm çeşididir. Beyaz şarap üretiminde kullanılan narincenin Anadolu orijinli üzümler içinde önemli bir yeri bulunmaktadır. Hem sofralık hem de şaraplık olarak üretilir. Renk olarak yeşile çalan sarı renkte (Kirli yeşil), biçim olarak iri ve ovaldir. Sek şarap üretiminde kullanıldığı gibi, Anadolu'nun diğer önemli şaraplık üzümleri ile (Emir, Sultaniye) yapılan kupajlarda da kullanılır. Özellikle karasal iklimin nemli Karadeniz iklime geçiş noktası olan Tokat, narince için uygun toprak ve iklim şartları sunar. Tokat iklimini belirleyen asıl öğe olan Yeşilırmak'ın derin vadilerinde yüzyıllardır yetiştirilen bir tür olan narince, özel aromasıyla dömisek beyaz şaraplarda tercih edilir. Kupaj Kupaj, farklı üzümlerden üretilen şarapların, şişeleme aşamasına geçilmeden önce birbirine karıştırılıp harmanlanmasını ifade eden bir şarap terimidir. Paçal olarak da adlandırılan kupaj, farklı aromalar elde etmek için belirli oranlarda yapılan işlemlerdir. 2 veya daha fazla üzüm türüyle yapılabilir. Cabernet Sauvignon, Merlot, Cabernet Franc kupajlarda yoğun olarak kullanılan yabancı orijinli türlerdir. Türkiye'de öküzgözü, boğazkere, şiraz üzümlerinden üretilen kırmızı şarap kupajları, emir, narince, sultaniye, misket ile yapılan beyaz şarap kupajları yoğun olarak üretilmektedir. Tek üzüm cinsi ile yapılan şaraplar ise monosepaj olarak adlandırılır. DLC DLC ÅŸu anlamlara gelebilir: SeyÅŸeller pasaportu Seyşeller Pasaportu ülke dışına seyahat için Seyşel Adaları vatandaşlarına verilir. Seyşel Adaları vatandaşları Avrupa Birliği üyesi ülkelere (28 ülke) vizesiz seyahat edebilme hakkına sahiptir. "Henley Vize Kısıtlamaları Endeksi" 2015 raporuna göre Seyşel Adaları vatandaşları sınır kapısında vize alarak veya vizesiz 129 ülkeye seyahat edebilirler. Bu sayede Seyşeller vatandaşları Dünya'da seyahat özgürlüğü açısından 28. sırada yer almaktadır. Togo pasaportu Togo pasaportu Togo dışına seyahat için Togo'lu vatandaşlara verilir. Togo vatandaşları pasaport olmadan, Batı Afrika Devletleri Ekonomik Topluluğu (ECOWAS) üyesi devletlere seyahat edebilirler. Bunun için ulusal kimlik kartı yeterlidir. Togo pasaportunun verileri sayfa / bilgi sayfası Fransızcadır. "Henley Vize Kısıtlamaları Endeksi" Ağustos 2016 Raporu'na göre Togo vatandaşları sınır kapısında vize alarak veya vizesiz 55 ülkeye seyahat edebilirler. Bu sayede Togo vatandaşları Dünya'da seyahat özgürlüğü açısından 80. sırada yer almaktadır. Zimbabve pasaportu Zimbabve pasaportu Zimbabve vatandaşlarına öncelikle uluslararası seyahat için verilen belgedir. Pasaport Ulusal kayıt kartı veya ehliyet yerine kimlik için de kullanılabilir. Pasaporttaki veriler İngilizcedir. "Henley Vize Kısıtlamaları Endeksi" Ağustos 2016 raporuna göre Zimbabve vatandaşları sınır kapısında vize alarak veya vizesiz 59 ülkeye seyahat edebilirler. Bu sayede Zimbabve vatandaşları Dünya'da seyahat özgürlüğü açısından 75. sırada yer almaktadır. Komorlar pasaportu Komorlar pasaportu Komorlar Birliği vatandaşlarının uluslararası seyahat için verilir. "Henley Vize Kısıtlamaları Endeksi" Ağustos 2012 raporuna göre Komorlar vatandaşları sınır kapısında vize alarak veya vizesiz 41 ülkeye seyahat edebilirler. Bu sayede Komorlar vatandaşları Dünya'da seyahat özgürlüğü açısından 92. sırada yer almaktadır. London Road Stadyumu London Road Stadium, İngiltere'nin Peterborough yerleşkesinde bulunan çok amaçlı bir stadyum. Stadyum Peterborough United takımının iç saha maçları için hâlâ kullanılmaktadır. 1913 yılında hizmete açılan stadyum, 15,314 koltuk kapasitesine sahiptir. London Road 1913 yılında inşa edildiğinde 250 seyirci kapasitesine sahip tek bir tribünü olan bir stadyumdu. Stadyum daha sonra el değiştirince çeşitli şekilde yenilenerek bugünkü hâlini almıştır. Stadyumda 1965 FA Cup mücadelesinde Swansea Town maçında 30.096 seyirci ile en çok seyircili maç rekoru kırılmıştır. Stadyum kapasitesi 15.314'e düştükten sonra 2009 yılında oynanan Leicester City maçında 14,110 seyirci, stadyum tarihinde kapasite değişikliği sonrası en çok katılımın gerçekleştiği maç olarak tarihe geçmiştir. Stadyumda 1939 yılında düzenlenen boks mücadelesini 18.000'den fazla kişi izledi. O zamandan bu yana zaman zaman küçük konserler organize edilmesine rağmen çok önemli etkinlikler düzenlenmemiştir. SC Bastia 1999-2000 sezonu Fransa'nın Korsika adasının takımı olan SC Bastia'nın 1999-00 sezonu. Division 1'de sezonu 10. sırada tamamlarken, Coupe de France'da Olympique Saint-Quentin'e 1-0 yenilerek elendi. Coupe de la Ligue'de ise yarı finale kadar çıktı ancak Paris Saint-Germain'e 4-2 yenildi ve elendi. Bastia, sezon boyunca bütün galibiyetleri evinde almıştır ve evinde sadece bir kez yenilmiştir. Mali pasaportu Mali pasaportu Mali vatandaşlarına ülke dışına seyahat için verilir. Bu uluslararası seyahatin öncelikli kanıtıdır. Pasaport, ulusal kaydı kartı veya ehliyet kimlik için de kullanılabilir. Aynı zamanda, vatandaşlığın temel kanıtıdır. Mali vatandaşları Batı Afrika Ülkeleri Ekonomik Topluluğu (ECOWAS) üyesi ülkelere vizesiz seyahat edebilmektedirler. Mali pasaportunun veri sayfası / bilgi sayfası İngilizce ve Fransızca olarak basılmaktadır. Bir başvuru ücretlerinin ödenmesi ile birlikte ya da yeni Mali pasaportu almak için destekleyici dokümanlar aşağıdadır. "Henley Vize Kısıtlamaları Endeksi" Ağustos 2016 Raporu'na göre Mali vatandaşları sınır kapısında vize alarak veya vizesiz 52 ülkeye seyahat edebilirler. Bu sayede Mali vatandaşları Dünya'da seyahat özgürlüğü açısından 79. sırada yer almaktadır. Angola pasaportu Angola pasaportu Angola vatandaşlarının uluslararası seyahatini kolaylaştırmak için verilen seyahat belgesidir. Pasaportlar Luanda'da, Göç ve Yabancılar Hizmetleri (Servicos de Migração e Estrangeiros) ofisi tarafından verilir. Önceki makam olan Ulusal Göç ve Angola Sınırları Müdürlüğü (Dnefa) tarafından verilen pasaportlar, 19 Nisan 2001 tarihinde geçersiz olmuştur. "Henley Vize Kısıtlamaları Endeksi" 2016 raporuna göre Angola vatandaşları sınır kapısında vize alarak veya vizesiz 45 ülkeye seyahat edebilirler. Tıklama sahtekarlığı Tıklama sahtekarlığı, internet üzerindeki sitelere yapılan kötü amaçlı tıklamalardır. Elle birçok kez aynı siteye tıklama yapılabildiği gibi, bazı programlar (bot) tarafından otomatik yaptırılabilir. Farklı bilgisayarlardan giriş yapıp organize olan ve tıklama sahtekarlığı yapan oluşumlar da tespit edilmiştir. Özellikle internet üzerinden reklam uygulamaları satan şirketlerin aleyhine bir durum olduğu için, bu firmalar tıklama sahtekarlığına karşı önlemler geliştirmişlerdir. Google firmasının Adsense uygulaması, yayınlanan ilanlara art arda aynı IP adresinden tıklamaları fark edip, kullanıcı hesabını bloke ediyor. Böylece para kazanmaya çalışan ancak sahtekarlığa başvuran kullanıcı bu şekilde engellenmiş olur. 2600: The Hacker Quarterly 2600: The Hacker Quarterly, 1984 yılında yayın hayatına başlayan ve 3 ayda bir yayınlanan bilgisayar korsanlığı (hackerlık) ve bilgisayarla ilgili teknik konuların yer aldığı bir dergidir. Editörlüğünü Emmanuel Goldstein yapmaktadır. Gilles Cioni Gilles Cioni (d. 14 Haziran 1984, Bastia), Korsika doğumlu Fransız futbolcudur. Şu an Bastia takımının formasını giymektedir. Ludovic Genest Ludovic Genest (d. 18 Eylül 1987, Thiers), Fransız futbolcudur. Şu an Bastia takımının formasını giymektedir. Kurucu etkisi Kurucu etkisi veya kurucu ilkesi, popülasyon genetiğinde büyük bir popülasyondan koparak daha az sayıdaki küçük ve yeni bir popülasyonun oluşması ve böylece genetik çeşitliliğin ve genetik varyasyonların kaybedilmesidir. Kurucu etkisi, ilk kez 1952 yılında, tam olarak ana hatlarıyla Ernst Mayr tarafından tanımlanmış olup bunun için daha önce Sewall Wright gibi araştırmacıların mevcut olan teorik çalışmalarını kullanmıştır. Genetik varyasyonun kaybedilmesinin bir sonucu olarak, yeni oluşan popülasyon, hem genetik hem de fenotipik olarak belirgin bir biçimde türediği ebeveyn popülasyondan farklı olabilir. Olağanüstü durumlarda, kurucu etkisinin türleşmeye ve ardından yeni türlerin sonraki evrimine yol açabileceği düşünülmektedir. Şemada da gösterildiği gibi, orijinal popülasyon neredeyse eşit sayıda kırmızı ve mavi bireylerden oluşmaktadır. Özgün popülasyondan rastgele alınan numunelerle oluşturulan üç küçük kurucu popülasyon, bu popülasyonların bazılarında mavi rengin, diğerlerinde ise kırmızı rengin ağır basabileceğini (kurucusu etkisi) göstermektedir. Tam anlamıyla yeni bir popülasyon olmasa bile bu şekildeki bir popülasyon darboğazı, aynı zamanda kurucu etkisinin oluşmasına yol açabilir. Burada özellikle ”genetik sürüklenme” olarak da tanımlanan rastlantısal seçilimler, evrimsel sürecin temel mekanizmalarından biri olarak önem kazanmaktadır. Olası bir felakette veya türün yaşadığı ekolojik sistem içinde baş gösteren ciddi çevre değişikliklerinde, kısaca olumsuz herhangi bir felakette, tür içinde var olan genotiplerden hangisinin hayatta kalacağı ve bu türün gen havuzunda bulunan özelliklerden hangisinin geride kalabileceği bu rastlantısallıklara bağlıdır. Aynı şekilde yeni bir yaşam alanına göç etmek zorunda kalan canlı türlerin beraberinde de ne tür bir gen havuzu getirdikleri bu rastlantısal olaylarla yakından ilişkilidir. Genetik sürüklenmenin etkisi en çok, bir canlı türünün kaderi sadece birkaç bireye bağlı olduğunda ortaya çıkar. Örneğin, fırtına sonrası deniz akımının etkisine maruz kalan bir veya birden çok canlının bir ağaç kütüğü yardımıyla eski yaşam alanından kopup başka bir ekolojik sisteme, mesela okyanustaki herhangi bir adaya sürüklenmesine ”coğrafi yalıtım” veya “coğrafi izolasyon” denilir. Eski türün bu bireylerine ise ”kurucu birey” veya ”kurucu popülasyon” , bu prensibe de “kurucu prensibi” denilmektedir. Bu birkaç kurucu bireydeki alellerin görülme sıklığı, genellikle geride bıraktıkları popülasyonun alellerinde olduğundan ve diğer bireylerinin çoğundan farklıdır. Bu farklılıklar, yeni ortamda türeyen popülasyon üzerinde uzun süreli evrimsel etkiler yaratırlar. Havai Adaları gibi takım adalarda görülen tür çeşitliliğinin, birbirine temas eden ana karalardan fazla olmasının nedeni, bu kurucu prensibi ile ilişkilidir. Bu izole topluluklar genetik sürüklenme sonucu yeni yaşam alanlarında daha farklı seçici baskılara maruz kaldıkları genotipik farklılaşmaya uğrar ve bu topluluklar bir araya gelince o kadar evrimleşmiş olurlar ki artık birbirleriyle çiftleşemezler ve gen alış verişi yapamaz duruma gelirler. Bu anlamda kurucu etkisi, genetik sürüklenmenin özel bir formudur. Kurucu etkisine ek olarak, yeni oluşan popülasyon genellikle küçük bir popülasyondan ibaret olduğundan genetik sürüklenmelerin etkisine karşı da çok hassas olup soy içinde gen kalitesini azaltabilen yakın akrabalı çiftleşmeler artış gösterir ve bu şekilde gen havuzunda nispeten düşük bir genetik varyasyon seviyesine yol açar. Bu durum, İzlanda, Faroe Adaları, Paskalya Adası ve Pitcairn Adasındaki yerli nüfusun sahip olduğu kısıtlı gen havuzunda görülebilir. Başka bir örnek, ABD'nin Massachusetts eyaletine bağlı Atlantik Okyanusu'nda yer alan Martha's Vineyard adası sakinlerinde görülen çok yüksek sağırlık oranı ile bu durumun yol açtığı Martha's Vineyard işaret dilinin ortaya çıkmasıdır. Parapatrik türleşme Parapatrik veya parapatri (bitişik bulunan), yaşam alanları belirgin bir şekilde örtüşmeyen ama birbirine bitişik olan ve en azından dar bir temas bölgesinde birlikte görülebilen organizmaları ifade eden bir biyocoğrafya terimi. Bu tür bir coğrafi dağılım şekli, her iki durumda da simpatrik (aynı bölgede) ve allopatrik (veya peripatrik) (dış kenara ait) terimlerinin karşıtıdır. Bu dağılım türü, uzun zaman boyunca parapatrik türleşme denilen bir sürecin oluşmasına ve kardeş türlerin türleşmesine yol açar. Parapatrik türleşme türleşmenin başka bir şekli olup bir türün popülasyonları arasında polimorfizmler baş gösterdiğinde ve kesintisiz bir coğrafi alan içinde çiftleşme alışkanlıklarında eş zamanlı değişimler meydana geldiğinde ortaya çıkar. Bu modelde ebeveyn türler, alt popülasyonların coğrafi olarak yalıtıldığı allopatrik ve peripatrik türleşme ile aynı yaşam alanı içinde oluşan simpatrik türleşmenin aksine kesinti göstermeyen ve bütünlük teşkil eden bir yaşam alanında yaşarlar. Bu habitat içinde yer alan ekolojik nişler çevresel bir eğim çizgisi boyunca farklılık gösterebilirler ve gen akışını engelleyerek sınır bölgelerde yaşayan canlılarda farklı özelliklerin oluşmasına yol açabilirler. Parapatrik türleşmede bu anlamda gen akışını önleyen özel bir dış engel bulunmaz. Popülasyon bir süreklilik gösterir ama yine de gelişigüzel veya rastlantısal olarak birbirleriyle çiftleşmezler. Bireyler daha ziyade popülasyonun yayıldığı başka bölgelerden gelen bireyler yerine, kendilerine coğrafi olarak daha yakın olan komşularıyla eşleşirler. Bu modelde divergenz (ıraksama veya farklılaşma), popülasyon içinde baş gösteren değişken seçilim baskıları ve bu seçilim baskılarının da gen akışını azaltması sonucu ortaya çıkarlar. Bunun bir örneği bahar otu olarak da anılan ve maden ocakları çevresinde tespit edilen metal kirliliğine tepki olarak parapatrik türleşmeye gösteren Anthoxanthum odoratum bitkisidir. Burada, bitkiler, topraktaki yüksek metal seviyesine karşı direnç geliştirmişlerdir. Metale karşı duyarlı ebeveyn popülasyonla yakın akraba eşleşmesine karşı seçilim, metale karşı dirençli olan bitkilerin çiçek açma dönemlerinde, sonunda tümüyle üreme yalıtımına yol açan kademeli bir değişime yol açar. Her iki popülasyon arasında oluşan hibritlere karşı seçilim, iki türün dış görünüşlerinde birbirlerinden giderek farklılaşmasında gözlemlenen karakterlerin yer değişimi gibi, bir tür içinde üremeyi destekleyen özelliklerin evrimini pekiştirmeye yol açabilir. Benzer şekilde yeni bir çalışma, Tennessee mağara semenderinde ("Gyrinophilus palleucus") parapatrik türleşme olayının gözlemlendiğine dair yeni bulgular sağlamıştır. Bu araştırmada yüzeyde yaşayan semenderler ile mağarada yaşayan semenderler arasındaki gen akışında bir ıraksama olduğu bulunmuştur. Diğer örnekler ise halka türlerdir. Lesotho pasaportu Lesotho pasaportu ülke dışına seyahat için Lesotho vatandaşlarına verilir. Lesotho vatandaşları vizesiz İrlanda'ya seyahat edebilme hakkına sahiplerdir. "Henley Vize Kısıtlamaları Endeksi 2016 R"aporu'na göre Lesotho vatandaşları sınır kapısında vize alarak veya vizesiz 69 ülkeye seyahat edebilirler. Bu sayede Lesotho vatandaşları Dünya'da seyahat özgürlüğü açısından 67. sırada yer almaktadır. 2005 Dünya Atletizm Şampiyonası 10. Dünya Atletizm Şampiyonası, Uluslararası Atletizm Federasyonları Birliği (IAAF) tarafından, 1983'teki ilk dünya şampiyonasına da ev sahipliği yapmış olan, Finlandiya'nın başkenti Helsinki'deki Olimpiyat Stadyumu'nda düzenlenen (6-14 Ağustos 2005) spor organizasyonu. Yarışmaların büyük bölümü yoğun yağmur altında yapıldı. Kadınlarda 3000 metre hendekli koşunda programa eklenmesiyle, 2005 şampiyonasında kadınlar ve erkeklerde neredeyse aynı programlara ulaşıldı. 50 km yürüyüş haricinde erkekler ve kadınlar arasında fark kalmadı. ("Kadınlar 100 metre engelli - Erkekler 110 metre engelli" ve "Kadınlar heptatlon - Erkekler dekatlon" farkı hariç) 1983 Helsinki Dünya Şampiyonası'ndan itibaren programa kadınlarda 7 ek yapıldı: Şampiyonaya ev sahipliği yapmak için ilk olarak İngiltere'nin başkenti Londra seçildi ancak Picketts Lock'ta yapılması planlanan stadyum ve organizasyon masrafları, hükûmet tarafından çok yüksek bulundu. Birleşik Krallık Atletizm Federasyonu ev sahibi şehir olarak Sheffield'ın (Don Valley Stadyumu) belirlenmesini önerdiyse de IAAF başvuruda Londra'nın esas unsur olduğunu belirtti. Bunun üzerine adaylık süreci yeniden başladı. Birleşik Krallık'ın büyük bir organizasyonu düzenlemekten çekilmesi gelişmiş ülkelerde eşine az rastlanır bir olay olarak kayıtlara geçti. Helsinki daha sonraki süreçte şampiyonanın yapılacağı kent oldu. IAAF Helsinki'de, 705 atlete 804 testin uygulandığı, o yıla kadar yapılmış en büyük doping önleme çalışmasını yaptı. Testler iki atlette pozitif sonuç verdi. Hint disk atmacı Neelam Jaswant Singh'te uyarıcı pemolin ve Ukraynalı çekiç atmacı Vladyslav Piskunov'da stereoid drostanolon maddesine rastlandı. Singh iki yıl, ikinci kez dopingli çıkan Piskunov ise ömür boyu yarışlardan men cezası aldı. 2001 | 2003 | 2005 | 2007 | 2009 2001 | 2003 | 2005 | 2007 | 2009 2001 |2003 |2005 |2007 |2009 | 2001 |2003 |2005 |2007 |2009 | Kepçe (mutfak) Kepçe, sofrada veya lokantalarda tezgâhta yemek, özellikle çorba gibi sıvı yemekler, dağıtılırken kullanılan mutfak eşyasıdır. Her ne kadar değişik tasarımlar olsa da, genellikle tipik bir kepçe derin bir çanak içinde son bulan bir sapa sahiptir. Kepçenin sapı, sıvıyı bir tencere'nin veya bir kazanın içinden rahatça taşımayı sağlayacak bir açıya sahiptir. Kepçeler daha farklı malzemelerden yapılabileceği gibi genellikle diğer mutfak aletleri gibi paslanmaz çelik alaşımlar'dan yapılır, bunun yanında alüminyum, gümüş, plastik ve melamin gibi malzemelerden de yapılabilir. GÃ¼rcan Berk Gürcan Berk (3 Temmuz 1936, İzmir - 27 Aralık 2019), Türk eski futbolcu ve teknik direktör. Futbolculuk kariyerinde İzmirspor, Beşiktaş, Fenerbahçe ve Altay'da oynamıştır. Eski millî atlet Muharrem Berk'in oğludur. Bir dönem ünlü İspanyol ses sanatçısı Julio Iglesias'la benzerliğinden dolayı medyanın ilgisini çekti. Futbola Beşiktaş'ta başladı ve daha sonra as takım kadrosuna dahil edildi. Burada 1958-59 sezonunun sonuna kadar oynadı ve sonra Fenerbahçe'ye transfer oldu. Burada da bir sezon oynadı ve ondan sonra İzmirspor'a geçti Burada dört başarılı sezon geçirdi. 1963-64 sezonunda Altay'da forma giydikten sonra aktif futbol hayatını sonlandırdı. 1 kez Türkiye A2 millî takımına çağrılan Gürcan Berk, 1 kez Türkiye A2 millî takım formasını giymiştir. Futbola vedasindan sonra antrenörlük yapamya karar verdi. Türkiye millî takımda Sabri Kiraz'in yardımcı antrenörlüğünü üstlendi ve bunun yanında Türkiye 21 yaş altı millî futbol takımını çalıştırdı. Daha sonra 1982 yılında Tamer Güney'le beraber Türkiye 21 yaş altı millî futbol takımını çalıştırdı. 1980-81 Türkiye 1. Futbol Ligi sezonunda Gaziantepspor'la Süper Lig 4. sırada tamamlamayı başarmıştır. 1983-84 sezonunda o zamanlar 1. Lig'de mücadele eden Eskişehirspor'u çalıştırmaya başladı. 1983-84 sezonunda sezonunda Eskişehirspor'u 1. Lig şampiyonu yaparak Süper Lig'e yükselmesini sağladı. 1985 yılında Adana Demirspor teknik direktörlüğünden yasal olmayan gerekçeyle ayrılmasından dolay TFF'den 17 ay antrenörlük yaşağı cezasi aldı. Tayvan pasaportu Tayvan pasaportu veya Çin Cumhuriyeti pasaportu Çin'in belli deniz aşırı Bölgesi ev kaydı ile Çin Cumhuriyeti (Tayvan) vatandaşlarına verilen ulusal seyahat belgesidir. Henley Vize Kısıtlamaları Endeksi Ağustos 2016 Raporu'na Tayvan vatandaşları sınırda vize alarak ya da vizesiz 137 ülkeye seyahat edebilirler. Bu sayede Tayvan vatandaşları Dünya'da seyahat özgürlüğü açısından 29 sırada yer almaktadır. Tayvan vatandaşları Avrupa Birliği üyesi ülkelerine (28 ülke), Kanada'ya, Yeni Zelanda'ya vizesiz seyahat edebilmektedirler. Tayvan Hükûmeti ABD'ye vizesiz seyahat için ise Visa Waiver Program kapsamında görüşmeler yürüttü. 1 Kasım 2012 tarihinden itibaren Tayvan vatandaşları ABD'ye seyahatlerinde internetten başvurdukları ESTA vizesi ile seyahat edebilmektedirler. Avustralya'ya da internetten başvurdukları elektronik vize ile seyahat edebilirler. 2012 Eurovision Şarkı Yarışması'nda Slovenya Slovenya, "2012 Eurovision Şarkı Yarışması"'na katılan kişiyi belirleyen "Misija Evrovizija" kamusal yayın kurumu olan RTV Slovenia tarafından yapılmıştır. Yarışmanın Sunuculuğunu Klemen Skalonya ve Maja Keuc üstlenmiştir. Slovenya, yarışmaya ikinci yarı finalden başlamıştır. Malezya pasaportu Malezya pasaportu Malezya Göç Dairesi (Jabatan Imigresen Malaysia) tarafından Malezya vatandaşlarına verilen seyahat belgesidir. Malezya, 1998 Mart ayında biyometrik pasaportu çıkaran dünyada ilk ülke oldu. Pasaportu yerel bir şirket IRIS Corporation teknoloji geliştirdi. Benzer teknoloji, Malezya kimlik kartı olan MyKad'dada kullanılmaktadır. Yeni pasaport uygulaması, Mart ve Mayıs 2010 tarihleri ​​arasında ülke çapında önce Klang Valley, Johor ve Pahang çapındaki ofislerde, sonra da Temmuz ve Ağustos 2010 tarihleri ​​arasında yurt dışında konsolosluklarda başladı. Malezya vatandaşları Avrupa Birliği ülkelerine, Avustralya'ya ve Yeni Zelanda'ya vizesiz seyahat edebilmektedirler. Henley Vize Kısıtlamaları Endeksi 2016 Raporu'na Malezya vatandaşları sınırda vize alarak ya da vizesiz 164 ülkeye seyahat edebilirler. Bu sayede Malezya vatandaşları Dünya'da seyahat özgürlüğü açısından 13. sırada yer almaktadır. San Francisco Ulusal Denizcilik Tarihi ParkÄ± San Francisco Ulusal Denizcilik Tarihi Parkı San Francisco, Kaliforniya, ABD'de bulunmaktadır. Park tarihi gemiler, bir ziyaretçi merkezi, bir denizcilik müzesi ve bir kütüphaneye sahiptir. Monster Magnet Monster Magnet, Amerikalı stoner rock müzik grubu. 1989 yılında New Jersey'de Dave Wyndorf (vokal ve gitar), John McBain (gitar) ve Tim Cronin (vokal ve bateri) tarafından kurulmuştur. Simpatrik türleşme Simpatrik türleşme, aynı coğrafi bölgede yaşayan tek bir atasal türden yeni türlerin evrilerek oluştuğu süreçtir. Simpatrik ve simpatri terimleri, evrimsel biyolojide ve biyocoğrafyada yaşam alanlarının birbirleriyle örtüştüğü, hatta aynı olduğu, en azından bu yaşam alanlarının bazı yerlerinde birlikte var olabildikleri organizmaları tanımlar. Bu organizmalar birbirleriyle yakından akraba olduğu durumlarda (örneğin kardeş türler), böyle bir dağılım simpatrik türleşmenin bir sonucu olabilir. Etimolojik olarak simpatri kelimesinin kökeni Yunanca olup "συν" (birlikte) ve "πατρίς" (vatan veya anavatan) kelimelerinden türetilmiştir. Bu kavram ilk olarak, türemeyi açıklayan İngiliz evrimsel biyolog Sir Edward Bagnall Poulton tarafından, 1904 yılında icat edilmiştir. Simpatrik türleşme, türleşme olaylarını kategorilendirmede kullanılan üç geleneksel coğrafi sınıftan birisidir. Allopatrik türleşme, coğrafi olarak yalıtılmış olan popülasyonların farklı türlere evrilmesidir. Bu modelde ıraksama (diverjans), gen alış verişi yoluyla popülasyonları genetik olarak birbirine benzer tutma eğiliminde olan gen akışının olmaması nedeniyle kolaylaşır. Parapatrik türleşme, coğrafi olarak birbirleriyle komşu olan bitişik popülasyonların farklı türlere evrilmesidir. Bu modelde ıraksama, birbirinden uzaklaşmaya başlayan grupların temas etme olanaklarının gitgide azalması ve ancak sınırlı bir şekilde eşleşerek melezleşebildiği durumlar nedeniyle ortaya çıkar. Simpatrik türleşmede, eşleşme ve melezleşme önünde herhangi coğrafi bir kısıt veya engel bulunmaz. Yukarıda sayılan bu kategoriler, ıraksayan grupların sıfırdan (simpatrik) yüzde yüze (allopatrik) kadar olan mekansal ayrılık derecelerinin bütünlüğüne dair her birisinin özel durumlarını tanımlamada kullanılır. Simpatrik türleşme çok hücreli ökaryot organizmalarda nadir olarak görülen, ancak tek bir ana türden (üreme yalıtımı yoluyla) çeşitli popülasyonların genetik ıraksamalarına yol açan ve aynı coğrafi bölgede yaşayan yeni türlerin meydana çıkmasına neden olan mantıklı bir süreç olduğu düşünülür. Bakterilerde buna paralel olarak gerçekleşen simpatrik türleşme süreçleri ise (belirlenmiş ekolojik nişleri işgal eden yeni bakteri türlerinin oluşma nedeni olarak tanımlanır) daha yaygın olarak görülebilir. Bunun nedeni eşeyli üremenin bakterilerde daha az homojenleştirici etkilere sahip olması ve yatay gen transferi yoluyla bakterilerde daha hızlı genetik değişimlerin yaşanmasıdır. 2012 Eurovision Şarkı Yarışması'nda İsviçre İsviçre, 2012 Eurovision Şarkı Yarışması'na katılacak kişiyi belirleyecek ""Die große Entscheidungsshow"", kamusal yayın kurumu olan SRG SSR tarafından yapılmaktadır. İsviçre, yarışmaya ilk yarı finalden başlayacak. Arnavutluk 21 yaş altı millî futbol takımı Arnavutluk 21 yaş altı millî futbol takımı, Arnavutluk'un 21 yaş altı millî futbol takımı. Takım, her iki yılda bir düzenlenen Avrupa 21 Yaş Altı Futbol Şampiyonası için yarışır. Teknik direktÃ¶r: Skender Gega " toplamda 2-0 kazandı." Hande AltaylÄ± Hande AltaylÄ± (1971, Edremit), yazar. Galatasaray Lisesi’nin bitirdi. Boğaziçi Üniversitesi’nde Uluslararası İlişkiler ve Siyaset Bilimi okudu. Çeşitli ajanslarda reklam yazarlığı yaptı ve şarkı sözleri yazdı. İlk romanı Aşka Şeytan Karışır, 2006 yılında yayımlandı ve o yılın en çok satan kitapları arasında yer aldı. İkinci romanı Maraz, 2009 yılında okuyucuyla buluştu. Üçüncü romanı Kahperengi 2012 yılı Nisan ayında yayımlandı. Dördüncü romanı Delice 2015 yılında yayımlandı. Antimilitarizm Antimilitarizm, kelime ve anlam bilimi olarak militar yani silahlı bir hareket veya eylem karşıtlığıdır. KasÄ±miye Medresesi Kasımiye Medresesi, Mardin'de bir medresedir. Artuklular döneminde yapımına başlanan medresenin inşası Timur dönemindeki Moğol saldırıları nedeniyle yarım kalmış, 15. yüzyılın sonlarında Akkoyunlu sultanı Kasım ibn Cihangir döneminde tamamlanmıştır. Medrese, eğitim verdiği dönemde bölgenin en önemli eğitim merkezlerindendi. 16. yüzyılda Mardin'de en fazla maddi kaynağa sahip medrese olduğu bilinmektedir. I. Dünya Savaşı sırasında kapanmıştır. İki mescide, bir türbe ve bir çeşmeye de ev sahipliği yapmaktadır. Artuklular döneminde yapımına başlanan medresenin inşası Timur dönemindeki Moğol saldırıları nedeniyle yarım kalmış, 15. yüzyılın sonlarında Akkoyunlu Sultanı Kasım İbn-i Cihangir döneminde tamamlanmıştır. Eğitim verdiği dönemde bölgenin en önemli merkezleri arasında yer alan Kasimiye Medresesi, şimdi de Mardin'in turizmine katkı sunuyor. Gelen konuklar, 700 yıllık bir tarihe sahip mükemmel bir mimari yapısıyla, nakış, nakış süslenmiş, her köşesi ilim ve irfan kokan Kasımiye Medresesi'nde geçmişte dini ilimler ve fenni ilimler icra edildiği derslikleri inceleyerek tarih meraklarını gidermektedir. Rivayetlere göre Kasım Paşa burada katledilmiştir. Kasımiye Medresesi eyvanı, rivayete göre, Kasım Paşa'nın kız kardeşi, Kasım Paşa öldüğünde kanlı gömleğini ağıtlar eşliğinde bu eyvanın duvarlarına sürmüş ve hala o duvarlara su döküldüğünde duvardaki kan izleri belli olmaktaymış, duvarlardaki kan izlerinin bunlara ait olduğu söylenir. Bina Artuklu dönemi mimarisiyle inşa edilmiştir. İki katlı olan medrese, tek bir avlu etrafında yapılmıştır. Yapının güney cephesi ovaya bakar. Binanın giriş kapısı bu cephede bulunur. Kapı çeşitli işlemelerle süslüdür; ama bunların bir kısmı tahrip olmuştur. Binanın batısında ise Şafiiler tarafından kullanılan bir mescit mevcuttur. Dikdörtgen biçimli bu mescit, kubbeli bir yapıdır. Sünnilerin kullandığı mescit binanın doğusunda bulunur. Bu mescit Şafiilerin kullandığından biraz daha küçüktür. Yapının kuzeyindeyse çeşme yer alır. Binada toplam yirmi üç medrese odası bulunur. Bunların on biri alt katta, on ikisi üst kattadır. Medresenin avlusundaki havuzda akan su tasavvufi bir betimlemeyi saklıyor. Suyun akışı ile doğumdan ölüme kadar insan hayatı ve sonrası simgelenmiştir. Çeşmeden çıkan su doğumu, döküldüğü yer gençliği, ince uzun oluk olgunluğu ve suların bir havuzda toplanması ölümü temsil ettiği belirtiliyor. Daha sonra bu su kanallarla toprağa aktarılır ve buda topraktan tekrar can buluyormuş. Kasımiye Medresesi değişik bir mimari ile tasarlanmış, gün doğduktan sonra güneş batana kadar cephe önemli olmaksızın tüm derslikler güneş ışığından faydalanabiliyor. Dersliklerin kapı yüksekliği bir metreden biraz fazla. Bu yüksekliğin özellikle tercih edildiği ve öğrencinin hocasının huzuruna girerken başını eğmesi ve hürmet göstermesi anlamında yapıldığı belirtiliyor. Orta Asya'dan gelen sembolizmin İslam felsefesi ile kucaklaştığı bir şah eser olarak bilinen Kasımiye Medresesi günümüzde ise El Cezire Sanat Müzesi olarak ziyaretçilerini ağırlıyor. 2012 Eurovision Şarkı Yarışması'nda Finlandiya Finlandiya, 2012 Eurovision Şarkı Yarışması'na katılacak kişiyi belirleyecek ""Uuden Musiikin Kilpailu (UMK)"" kamusal yayın kurumu olan YLE tarafından yapılmaktadır. Finlandiya, yarışmaya iki yarı finalden birinde yarışacak. Nauru pasaportu Nauru pasaportu Nauru vatandaşlarına verilen uluslararası bir seyahat belgesidir. Nauru vatandaşları Birleşik Krallık ve İrlanda'ya vizesiz gidebilme hakkına sahiplerdir. "Henley Vize Kısıtlamaları Endeksi" 2019 Raporu'na göre Nauru vatandaşları sınırda vize alarak ya da vizesiz 85 ülkeye seyahat edebilirler. Bu sayede Nauru vatandaşları Dünya'da seyahat özgürlüğü açısından 61. sırada yer almaktadır. Palau pasaportu Palau pasaportu Palau, Meyuns'da Pasaport Ofisi merkezinde Palaulu vatandaşlara verilen uluslararası bir seyahat belgesidir. Palau pasaportunun verilmesi, 8 Aralık 1994 tarihinde başladı. Resmi ve diplomatik pasaportlar ilk olarak 9 Aralık 1994 tarihinde yayımlanmıştır. 31 Aralık 2006 tarihinde biyometrik olmayan Palau pasaportlarının verilmesi otomatik olarak sona ermiş ve 1 Ocak 2007 den itibaren, sadece makine tarafından okunabilir biyometrik Palau pasaportları geçerli seyahat belgesi olmuştur. Şu anda sıradan bir Palau pasaportu için başvuru maliyeti 50 ABD dolarıdır. Palau pasaporu sahipleri, İngiltere'ye vizesiz seyahat edebilir ve 6 ay kalabilirler. Ayrıca ABD'ye seyahatlerde de vizeden muaftırlar. Palau pasaportuna sahip vatandaşlar, 7 Aralık 2015 tarihinden itibaren Schengen Bölgesi’ne girişte vize muafiyetinden yararlanabilmektedirler. "Henley Vize Kısıtlamaları Endeksi" Haziran 2019 raporuna Palau vatandaşları sınırda vize alarak ya da vizesiz 118 ülkeye seyahat edebilirler. Bu sayede Palau vatandaşları Dünya'da seyahat özgürlüğü açısından 50. sırada yer almaktadır. Samoa pasaportu Samoa pasaportu Samoa vatandaşlarına verilen uluslararası bir seyahat belgesidir. Samoa vatandaşları Kanada, İngiltere ve İrlanda'ya vizesiz gidebilme hakkına sahiplerdir. Samoa pasaportuna sahip vatandaşlar, 28 Mayıs 2015 tarihinden itibaren Schengen Bölgesi’ne girişte vize muafiyetinden yararlanabilmektedirler. "Henley Vize Kısıtlamaları Endeksi" 2019 Raporu'na Samoa vatandaşları sınırda vize alarak ya da vizesiz 130 ülkeye seyahat edebilirler. Bu sayede Samoa vatandaşları Dünya'da seyahat özgürlüğü açısından 42. sırada yer almaktadır. 9. Uluslararası İstanbul Film Festivali 9. Uluslararası İstanbul Film Festivali, 31 Mart - 15 Nisan 1990 tarihleri arasında İstanbul Kültür Sanat Vakfı