tedbirli ve ihtiyatlı; fikren ve cismen yorgun olduğunu yazdıktan sonra tereddütlü ve yorgun olmasındaki sebebi îmâ yoluyla birinci kolordu kumandanlığında bulunurken çektiği güçlüklerle izah etmektedir. İlk zabitliğinden itibaren yarım asırdan fazla ordu emrinde ve pek mühim hizmetlerde bulunmuş olan paşa, hayatı boyunca sahip olduğu mizacını muhafaza etmiştir. Jurnalciliğin revaçta olduğu ve Sultan II. Abdülhamid'in yaveri ekremlikte itimadına erişmiş olarak üst kademedekilerin hoşnutluğunu kazanmış, alt kademelerin de itimat ve hürmetini kazanmıştır. Ömer Rüştü Paşa'nın Hayriye, Mustafa Kadri, Ali Ekrem, Mehmed Fuad ve Hüseyin Suat isimlerinde evlatları olmuştur. Ali Ekrem Bey askerlikten yetişerek Almanya'da tahsil görmüş ve Milli Mücadele'de hizmet vermiştir. Taylor Lautner Taylor Daniel Lautner (d. 11 Şubat 1992) Amerikan oyuncu, seslendirmen, model ve dövüş sanatçısı. Lautner en iyi Stephanie Meyer'ın aynı isimli romanlarından uyarlanan "Alacakaranlık Efsanesi" film serisindeki Jacob Black rolüyle tanınır. Taylor Lautner, 11 Şubat 1992 tarihinde, Grand Rapids, Michigan, ABD’de dünyaya geldi. Babası Daniel sivil havacılık pilotu, annesi Deborah ise bilgisayar yazılım şirketinde çalışan bir yazılımcı olan Lautner, çocukluğunu Hudsonville, Michigan’da geçirdi. Anne tarafından kanında kızılderili unsurlar bulunan Lautner, Makena adlı kızkardeşi ile beraber Roma Katoliği mezhebi kurallarınca büyütüldü. Altı yaşındayken karate eğitimine başlayan Lautner, 18 yıllık geçmişi olan çocuklara yönelik T.V. dizisi Power Rangers’da rol almış olan karate hocasının aracılığıyla genç yaşta oyunculuk kariyerine başladı. Genç oyuncunun rol aldığı ilk film, T.V. için çekilmiş olan 2001 yapımı Shadow Fury oldu. Oyunculuktaki ilk yılları T.V. filmlerinde aldığı ufak rollerle geçen Lautner, ilk büyük çıkışını Cheaper by the Dozen II adlı sinema filminde Steve Martin ile beraber oynama şansını elde ederek yakaladı. Taylor Lautner’in başrol oynadığı ilk yapım, 2005 yılında vizyona giren ve yönetmenliğini Kill Bill, Desperado gibi efsanevi filmlerin arkasındaki isim olan Robert Rodriguez’in yaptığı The Adventures of Sharkboy and Lavagirl in 3-D oldu. Aynı yıl içerisinde What’s New, Scooby-Doo, Danny Phantom ve Duck Rogers adlı animasyonlarda seslendirme sanatçısı olarak çalışan Lautner, 2006 yılında da iki T.V. filminde oyuncu olarak rol aldı. Genç oyuncunun Holywood starları arasına girmesi ise, Stephenie Meyer’ın aynı adı taşıyan çoksatan romanından uyarlanan The Twilight Saga (Alacakaranlık Efsanesi) adlı film serisindeki Jacob Black karakteri ile gerçekleşti. Twilight’da Kristen Stewart ve Robert Pattinson ile beraber kamera karşısına geçen başarılı oyuncu, serinin bu ilk filminde ufak bir rolde yer aldı. 2009 yılında vizyona giren serinin ikinci filmi New Moon için toplam 12 kilo alan ve kaslı bir görünüme kavuşmak için vücut çalışan Lautner, kurtadamların liderini canlandırdığı film sayesinde dünya çapında pek çok hayrana sahip oldu. Serinin üçincü filmi Eclipse’in 2011 de 18 Kasım da vizyona giren Breaking Dawn part 1 in ve 16 kasım 2012 de vizyona girmiş olan Breaking Dawn part 2 kadrosunda bulunan oyuncu ayrıca 2010 yılının gözde romantik komedi filmlerinden Valentine’s Day’de rol arkadaşı Taylor Swift ile beraber öpüştüğü sahne ile MTV Sinema Ödülleri’nde En İyi Öpüşme’ye aday gösterildi. Aynı zamanda 30 Aralık 2011 de vizyona giren aksiyon filmi olan Abduction(Kaçış) da Lily Collins ile başrol oynadı. – Özel hayatı ile ilgili olarak lise çağlarında iken Sara Hicks ile bir ilişkisi olmuştur ve Taylor'ın oyunculuk hayatı başladıktan sonra da bir süre ilişki yaşamışlardır. Sara ile devam eden bir arkadaşlığı vardır. Ayrıca Taylor Swift ile [- Aralık 2009 Temmuz 2009] aralıkta bir ilişkisinin olduğu, daha sonra Selena Gomez ile ilişkisi başlamıştır. Abduction daki rol arkadaşı Lily Collins ile bir süre birlikteliği olduğu bilinmektedir. –Soyadı "Lautner" Alman kökenlidir. Ve kökeninde Kızılderilik vardır . –O on bir yaşına kadar O Hudsonville, Michigan Jamestown İlköğretim Okulu'na gitti –Taylor, yedi yaşından itibaren, yerel, ulusal ve uluslararası düzeyde birçok karate turnuvası kazandı, keskin bir dövüş sanatçısı. –Robert Pattinson ve Kristen Stewart ile birlikte Taylor Lautner inde 3 Kasım 2011 tarihinde Los Angeles, California Graumann da Çin Tiyatrosu önünde çimento ile el ve ayak izi yerleştirdi. 2010: - Kids Choice Ödülleri - Jacob ve Bella En iyi çift "New Moon" için - Kids Choice Ödülleri - En İyi Erkek Oyuncu "New Moon" için - KidsPicks - En Ä°yi Erkek Oyuncu - Peoples Choice Awards –Breakout Male Actor (en iyi çıkış yapan erkek oyuncu) - Peoples Choice Awards – Best Movie Team for ‘New Moon’ (en iyi film takımı "New Moon") 2009: MTV Movie Awards – Aday gösterildi for Breakthrough Male Performance for Twilight – did not win(Alacakaranlıkta olağanüstü performans gösteren Erkek)Kazanamadı - Scream Awards – Breakthrough Performance Male (Olağanüstü Performans Gösteren Erkek)- Teen Choice Awards – Choice Movie: Fresh Face Male (yeni yüz erkek) 2006: Young Artist Awards – Aday gösterildi for Best Performance in a Feature Film (Comedy or Drama) – Leading Young Actor – did not win (Öncü erkek Oyuncu) Kazanamadı. Kölemen Abdullah Paşa Abdullah Kölemen (1846, Trabzon - 1937, İzmir), Türk asker. Kölemen Abdullah Paşa olarak bilinir. 1846 yılında Trabzon'da doğdu. Türk Kölemenlerinden olan babası Rüstem Bey, Mısır ordusu süvari miralaylığında bulundu. Harbiye'yi bitirdikten sonra kurmay yüzbaşı olarak 1881'den itibaren orduda görev aldı, Hicaz ve Yemen'de bulundu. İstanbul'a döndüğünde Erkân-ı Harbiye Mektebi'nde hocalık yaptı, Von der Goltz Paşa'nın tercümanlığı ve yardımcılığında bulundu. Viyana askerî ataşeliği de yaptı. Anadolu'daki Ermeni isyanını bastırmakla görevlendirildi. Musul valilisi oldu. Sonraki dönemde, geçici elçilik görevleriyle birkaç kez yurt dışına gönderildi. 1904'te Mâbeyn Erkân-ı Harbiye reisi oldu ve müşir rütbesi aldı. 1908'de II. Meşrutiyet'in ilanından sonra Dördüncü Ordu komutanı oldu. 1910'da rütbesi birinci ferikliğe indirildi. 1911'de birinci redif müfettişliğine getirilince istifa etti. Ancak sonra Arnavutluk'ta toplanan ordunun komutanlığına, ardından da Anadolu Garp Ordusu kumandanlığına getirildi. Balkan Savaşı çıktığında, bu savaşa karşı olmasına rağmen, Doğu Trakya Şark Ordusu Komutanlığını istemeyerek de olsa üstlendi. Kumandanlığa atandığında, savaşın akıbetini öngören şu beyanı vermiştir: "Balkan devletlerinden sadece Bulgaristan'la bile başa çıkacak durumda değiliz. Silahlı kuvvetlerimizin hali perişandır. Düşmanı Çatalca'da durdurabilirsek başarıdır." Bulgar Ordusu karşısında Lüleburgaz ve Kırklareli'nde başarısızlığa uğrayarak Çatalca'ya geri çekildi ve bu başarısızlığının hemen ardından görevinden alındı ve emekliye sevk edildi. 1917 yılında anılarını bir kitap halinde yayınladı. Mütareke döneminde 11 Kasım 1918 - 19 Aralık 1918 tarihleri arasında kurulan Tevfik Paşa hükümetinde 38 gün Harbiye Nazırlığı yaptı. 1937 yılında İzmir'de öldü. Karamanoğlu Mehmetbey Üniversitesi Karamanoğlu Mehmetbey Üniversitesi 5662 Sayılı "Yükseköğretim Kurumları Teşkilatı Kanununda ve Yükseköğretim Kurumları Öğretim Elemanlarının Kadroları Hakkında Kanun Hükmünde Kararname ile Genel Kadro ve Usulü Hakkında Kanun Hükmünde Kararnameye Ekli Cetvellerde Değişiklik Yapılmasına Dair Kanun"la kurulan ve 28 Mayıs 2007 tarihinde Ahmet Necdet Sezer tarafından onaylanan, 17 yeni üniversiteden biridir. Karaman ilinde bulunmaktadır. Üniversite, daha önce Konya Selçuk Üniversitesi'ne bağlı olarak eğitim vermekteydi. Karamanoğlu Mehmetbey Üniversitesi'nin logosu, Karamanoğlu Mehmet Bey’in her yerde Türkçe konuşulacağını belirten Ferman figürü üzerine temellendirilmiştir. Bu 16 ferman, 16 Türk devletini sembolize eder. Fermanların birleşmesi ile bir güneş oluşturmuştur. Logodaki sarı bilgi ışığını ve pozitivizmi; mavi ise sadelik, vakar ve güveni; ifade etmektedir. Ocak 2017'de, Cumhurbaşkanı Recep Tayyip Erdoğan tarafından üniversite rektörlüğüne Prof. Dr. Mehmet Akgül atandı. Ömer Yaver Paşa Ömer Yaver Paşa (d. 1861 - ö. 1931) Harbiye Nazırlığına kadar yükselmiş Osmanlı devlet adamı ve asker. 1861 yılında Adıgeli göçmen bir aileye doğdu. Mondros Ateşkes Anlaşmasından sonra 13 Ocak 1919-24 Şubat 1919 tarihleri arasındaki Tevfik Paşa hükümetinde Harbiye Nazırlığı yaptı. 1920 yılında Ankara hükûmeti tarafından gıyabında idama mahkûm edildi. 1922 yılında Padişah Vahdettin'le birlikte Türkiye'den ayrıldı. Lozan Antlaşması'ndan sonra oluşturulan 150'likler listesine eklendi ve Türkiye'ye girmesi yasaklandı. 1931 yılında Beyrut'ta öldü. Bartın Üniversitesi Bartın Üniversitesi, Türkiye'nin Bartın ilinde bulunan bir üniversite. 31/05/2008 tarih ve 26892 sayılı resmî Gazete ilan edilen 22/05/2008 tarih ve 5765 sayılı Kanun ile kurulan 9 devlet üniversitesinden biridir. Aynı Kanun ile kurulan diğer üniversiteler Ardahan Üniversitesi, Bayburt Üniversitesi, Gümüşhane Üniversitesi, Hakkâri Üniversitesi, Iğdır Üniversitesi, Şırnak Üniversitesi, Tunceli Üniversitesi, Yalova Üniversitesi'dir. Bartın Üniversitesi; Zonguldak Karaelmas Üniversitesi'ne bağlı iken Bartın Üniversitesi'ne bağlanan Orman Fakültesi, Beden Eğitimi ve Spor Yüksekokulu, Bartın Meslek Yüksekokulu ile Bartın Sağlık Hizmetleri Meslek Yüksekokulu ve yeni kurulan İktisadî ve İdarî Bilimler Fakültesi, Mühendislik Fakültesi, Sosyal Bilimler Enstitüsü ve Fen Bilimleri Enstitüsü'nün kurulup üniversiteye bağlanmasıyla eğitime başladı. 2010 yılında Eğitim ve Edebiyat Fakülteleri, 2011 yılında Fen Fakültesi, 2012 yılında ise Eğitim Bilimleri Enstitüsü ve İslami İlimler Fakültesi kurularak üniversiteye bağlanmıştır. Bartın Üniversitesi 2 kampüsten oluşmaktadır. 2008 yılına kadar Zonguldak Karaelmas Üniversitesine (Bülent Ecevit Üniversitesi) bağlı iken 2008 yılında yeni kurulan Bartın Üniversitesine bağlanmıştır. Bartın Üniversitesinin yeni kampüs alanıdır. Hali hazırda Mühendislik Mimarlık ve Tasarım, İslami İlimler, Eğitim, Edebiyat, Spor Bilimleri ve Fen Fakülteleri bu kampüste faaliyet göstermektedir. Prof. Dr. Ramazan KAPLAN (2008-2016) Prof. Dr. Orhan UZUN (2016-2020) Pîrî Reis Üniversitesi Pîrî Reis Üniversitesi veya Pîrî Reis Denizcilik Üniversitesi, 8 Şubat 2008 tarihinde İstanbul'da kurulan vakıf üniversitesidir. Kampüs, İstanbul'un Tuzla ilçesinde yer almaktadır. Üniversite, Yelken sporuna ilgiyi artırmak için bir proje hazırlamıştır. LYS'nin MF4 puan türüne göre öğrenci alan üniversitede Denizcilik Fakültesine girmek için Gemiadamı Olur Sağlık Belgesi almak zorunludur. Bunun dışında yine Denizcilik Fakültesine giren öğrenciler bedeni yeterlilik ve sözlü mülakat aşamalarını da aşmak zorundadırlar. Gümüşhane Üniversitesi Gümüşhane Üniversitesi 31 Mayıs 2008 tarihinde Karadeniz Teknik Üniversitesi’nden ayrılarak, Gümüşhane ilinde kurulan devlet üniversitesidir. Mühendislik Fakültesinin adı 26.04.2013 tarihli 28629 sayılı Resmî Gazetede yayımlanan Bakanlar Kurulu Kararı ile Mühendislik ve Doğa Bilimleri Fakültesi olarak değiştirilmiş, 16.05.2013 tarih ve 28649 Sayılı Resmî Gazetede yayımlanan 2013/4694 Sayılı Bakanlar Kurulu Kararı ile Turizm İşletmeciliği ve Otelcilik Yüksekokulu kapatılarak bunun yerine Turizm Fakültesi kurulmuştur. Gümüşhane Üniversitesi; hâlen 6 Fakültesi, 2 Yüksekokulu , 2 Enstitüsü, 8 Meslek Yüksekokulu ve 2 Uygulama ve Araştırma Merkezi ile büyümesini hızlı bir şekilde sürdürmektedir. 3 Ocak 2013 itibarıyla kayıtlı öğrenci sayısı 10327'dir. Ocak 2017'de, Cumhurbaşkanı Recep Tayyip Erdoğan tarafından üniversite rektörlüğüne Prof. Dr. Halil İbrahim Zeybek atandı. Mustafa UÄŸurlu Mustafa Uğurlu, (d. 25 Kasım 1955, Karaman). Türk tiyatro ve sinema oyuncusu. Ayrıca kendisi gibi oyuncu olan Ahmet Uğurlu'nun kardeşidir. |- ! colspan="3" style="background: #DAA520;" | AltÄ±n Portakal Faun başı Faun başı, (orijinal İtalyanca: "Testa di fauno", İngilizce: "Head of a Faun") Michelangelo'nun ilk çalışması olarak bilinir, 15-16 yaşındadır ve antik çalışmanın küçük bir değişiklikle bir kopyasıdır. Heykel kayıptır. İtalyan sanatçıların biyografilerine ilişkin yazdıklarıyla ünlü Giorgio Vasari (1500-1574) eserinin 1550 ve 1580 tarihli iki edisyonunda ve 1553'de yayınlanan "Ascanio Shere"'nin Michelangelo biyografisi eserinde, ressam Domenico Ghirlandaio'nun 15 veya 16 yaşlarında genç çırağı olan Michelangelo'nun antik bir Romalı heykelinin parçasını kopya ederek bir "Faun Başı" adlı mermerden bir heykel yaptığı belirtilir. Floransa yöneticisi olan Muhteşem Lorenzo de Medici'nin yakın çalışma arkadaşı Francesco Granacci'ne ait San Marco'daki bahçesi ziyaret ettiğinde, genç Michelangelo'nun bu çalışmasını gördüğü ve bundan çok etkilendiği bildirilir. Lakin Lorenzo de' Medici bu heykeldeki faunun bütün dişlerinin orada olduğunu işaret ettiği söylenir. Yaşlı bir Faun başı olarak bunun olanaksız olduğu görülmektedir. Michelangelo'ya ön dişlerinden birisini yontması söylenir. O da Faun heykelinin dişlerinin bazıları arasında bir oyuk açar. Lorenzo'nun dönüşünde, o çok etkilenir ve genç Michelangelo'nun hamisi olmasını önerir. Çalışma kayıp olup, onun varlığından bir iz yoktur. Benim BeyoÄŸlum Benim Beyoğlum, sinema eleştirmeni ve yazar Atilla Dorsay'ın 1991 yılında yayımladığı anı, inceleme kitabı. İlk baskısı Çağdaş Yayıncılık tarafından 1991 yılında yapılan kitap, 1993 yılında bu kez Varlık Yayınları tarafından tekrar yayımlandı (ISBN 975-434-113-3). Bu 12. kitabında Atilla Dorsay 1950'lerden itibaren 'başladığı' ve ilk görüşte aşık olduğu ve halâ cazibesinden kurtulamadığı İstanbul'un Beyoğlu semtini ve bu semtle ilgili anılarını anlatmaktadır. Asıl mesleği mimarlık olan ancak uzunca bir süredir sinema eleştirmenliğini ve yazarlığı kendisine asıl mesleği olarak seçen Dorsay, adeta sahiplendiği bu semte hem şehircilik açısından hem de bir sinema eleştirmeni olarak nostalji gözlüğüyle bakıyor. Zira kitabın önemlice bir bölümünü "Beyoğlu'nun Hayal Şatoları" adını verdiği Beyoğlu sinemalarına ayırmış. Bu sinemaların tarih içinde geçirdikleri evreleri, semte yaptıkları katkıları, sosyolojik ve kültürel etkilerini incelemiş ve 1950'li yıllardan itibaren daha bir öğrenciyken defterlerine kaydetmeye başladığı notlarından yola çıkarak seyrettiği filmleri detaylarıyla anlatmış. Kitapta sadece sinemalara yer verilmemiş, semtin tiyatroları, vitrinleri, pasajları, birahaneleri, meyhaneleri, ünlü pastane ve lokantaları, kiliseleri, büfe ve muhallebicileri, ünlü kişileri de anlatılmış. Tabii ki yıllar içindeki kaçınılmaz değişimin getirdiği yıkımları, yok olan tarihi binaları ortadan kalkan sokaklarına da dikkat çekilmiş ve yeri geldiğinde çözüm önerileri sunulmuştur. Kitapta çok sayıda siyah beyaz fotoğrafa da yer verilmiştir. Bunlar arasında Beyoğlu semtinin sokakları ve binalarına ait eski ve yeni fotoğraflar ve bunlara ait mimari ayrıntılar, bazı tiyatro temsillerinde çekilmiş fotoğraflar, tiyatro ve sinema sanatçılarının fotoğrafları, sinemaların dış ve içlerinden alınmış belge niteliğindeki görüntüler, sinema afişleri, film tanıtım ilanlarının fotokopileri vb sayılabilir. Kitabın arka kapağında şunlar yazıyor: Yansıtmalı teleskop Yansıtmalı teleskop, ışığı bir veya birden çok dışbükey ayna düzeni ile yansıtan ve bir görüntü oluşturan optik bir teleskoptur. Yansıtmalı teleskop, 17. yüzyılda kırılmalı teleskoplarda tasarımlarından kaynaklanan kromatik sapma nedeniyle yaşanan sorunlara bir seçenek olarak icat edildi. Yansıtmalı teleskoplar başka optik sapmalar üretse de, çok büyük çaplı nesnelerin gözlemlenmesine olanak sağlayan bir tasarımdır. Astronomide kullanılan büyük teleskopların neredeyse tamamı yansıtmalıdır. Yansıtmalı teleskoplar birçok tasarım çeşidine sahiptir ve görüntü kalitesini artırmak için ek optik araçların uygulanmasına veya görüntünün mekanik olarak üstünlüğü olan bir durumda yerleştirilmesine uygundur. Sonny J Sonny J, Liverpool, İngiltere doğumlu ve Whitstable'de yaşayan İngiliz şarkıcı. Asıl adı Sonnington James'dır. 2007'de çıkardığı ilk single albümünde yer alan tek şarkı "Can't Stop Moving" ile birçok Avrupa ülkesinde ilk sıralarda yer almayı başarmıştır. 2008 yılında çıkardığı "Enfant Terrible" ve "Handsfree (If You Hold My Hand)" ile başarısını devam ettiren sanatçı BBC Radyo 1'de ilk sırada yer almıştır. Sanatçı son olarak 9 Haziran 2008'de "Disastro" adlı albüm çıkarmıştır. Entei Entei, Ho-oh isimli efsanevi pokemon tarafından yaratılan; üç efsanevi hayvan pokemondan ateş tipi olanıdır. Aslana benzeyen bu pokemon volkanlarda yaşar. Entei'nin güçlü, volkanik ve yapabilme sınırı çok fazla olan ateş tipi saldırıları vardır. Entei'nin en güçlü saldırısı ise; kükrediği zaman yaptığı "Volkanik meteor taşları" saldırısıdır. "Basınç yeteneği" sayesinde Entei; savaşlarda düşmanlarına karşı iyi bir performans gösterip, düşmanlarını yorabilir. Entei, "en güçlü dördüncü" ateş tipi pokemonudur. ( En güçlü ateş tipi pokemon; Ho-oh, ikinci; Heatran, üçüncü; Moltres'tir. ) Katrina and the Waves Katrina and the Waves, seksenlerde kurulan bir İngiliz pop rock grubudur. Grup, özellikle yayımladıkları 1985 yılı şarkıları "Walking on Sunshine" ve 1997 Eurovision Şarkı Yarışması'nda Birleşik Krallık adına yarışarak birinci oldukları "Love Shine a Light" adlı eserleriyle bilinmektedir. Grubun ilişkili olduğu en eski oluşum, İngiltere'deki Cambridge kentinde 1975-77 yılları arasında etkin olan "The Waves" adlı gruptur. Bu ilk grupta gitarist Kimberley Rew ve baterist Alex Cooper da yer almaktaydı. Grup bu haliyle hiçbir kayıt yapmadı ve Rew'ün Soft Boys'a geçmesiyle de dağıldı. Yine İngiltere'nin Feltwell kentinde kurulan "Mama's Cookin'" adlı bir pop müzik grubuna 1978 yılında vokalde Katrina Leskanich ve yine gitarda Leskanich'in o dönemki erkek arkadaşı Vince de la Cruz katıldı. Grupta bu isimlerin yanında Marcos de la Cruz, Ron Kucharsk ve Andrew Hoffner da yer almaktaydı. 1980 yılının sonunda da gruba vurmalılarda Alex Cooper ve basta Bob Jakins katıldı. Mama's Cookin' grubu bir süre Heart, Foreigner, Linda Ronstadt ve ZZ Top gibi grupların şarkılarını düzenleyerek ve seslendirerek ayakta kalmayı başardı. Soft Boys grubu 1981 yılında dağılınca Rew, eski arkadaşı Cooper ile iletişim kurarak yeni bir oluşum meydana getirmeyi hedefledi. Cooper da Rew'ü kendi grubu olan Mama's Cookin'e katılmaya ikna etti. Böylece grubun adı "The Waves" olarak değiştirildi. Grubun ilk halinde Rew, ana vokalde yer almaktaydı. Leskanich ise sadece bazı yerlerde ana vokallerde yer almaktaydı. Ancak Rew, yeni yazdığı sözleri Leskanich'e vererek onu ana vokalist olarak atadı. Grup, bu haliyle 1982 teklisi "Nightmare"/"Hey, War Pig!" adlı şarkılarını yayımladı. İlk EP'leri "Shock Horror" ise 1982 yılında yayımlandı. Bu süreç içinde Jakins, grubu terketti. Bu üyenin yerine yeni bir basçı alınmadı. Onun yerine de la Cruz, bas görevini üstlendi. Ayrıca "Katrina and the Waves" adı da ilk defa bu dönemde kullanılmaya başlandı. 1983 yılında grup kendi çabalarıyla ilk albümlerini kaydetti. Bu albümde Rew tüm şarkıların sözlerini yazarken, Leskanich de albümün on şarkısından sekizinde ana vokali üstlendi. Diğer iki şarkı da Rew tarafından seslendirildi. Albümün farklı yerlerde satışa sunulması için çalışıldı. Ancak sadece Kanada'daki Attic Records olumlu yanıt verdi. Böylece grup, ilk albümleri "Walking on Sunshine"'ı sadece Kanada'da satışa sundu. Burada elde edilen birtakım başarılar sonrasında grup Kanada'da konserler verdi. Bu konser turlarında Leskanich'in tüm vokalleri üstlenmesi de önemli bir gelişme olarak görülmektedir. 1984 yılında grubun "Going Down to Liverpool" adlı şarkısı Bangles tarafından düzenlenerek seslendirildi. Bu süreçte grubun tanınırlığı giderek artmaya başladı. Öyle ki 1985 yılında Capitol Records, grup ile bir anlaşma imzaladı. Capitol altında yayımlanması düşünülen ilk albüm için önceki çalışmaların yeniden düzenlenmiş ve yeniden kaydedilmiş sürümleri elden geçirilerek 1985 yılında uluslararası olarak satışa sunuldu. "Katrina and the Waves" adı verilen bu ilk albüm dünya çapında büyük başarılara imza attı. Öyle ki albümden yayımlanan "Walking on Sunshine" adlı tekli Amerikan müzik listesinde dokuz numaraya yükselirken, İngiltere'de sekizinci sırada yer buldu. Bu başarıları "En İyi Yeni Sanatçı" dalındaki bir Grammy Ödülü adaylığı ve konser turları izledi. Albümde de la Cruz tarafından yazılan bir diğer şarkı "Do You Want Crying" de tekli olarak satışa sunuldu ve ABD'de otuz yedi numaraya yükselmeyi başardı. Ancak grubun "Waves" adlı bir sonraki albümleri, bu başarıyı sürdüremedi. Bu albümde Rew, on şarkının yalnızca ikisini yazdı. Yine de la Cruz ve Leskanich de dörder şarkı yazdı. Albümdeki şarkılar listelerin alt sıralarında yer aldı. Bu nedenle Capitol, grubu kovdu. Baterist Cooper, birkaç yıl sonra bu durumu aşağıdaki gibi açıkladı: Grup hemen sonra SBK Records ile anlaşarak "Break of Hearts" adlı albümlerinin kaydına başladı. Albümde rock ögelerinin diğer albümlerden daha yoğun olarak kullanılması dikkat çekmektedir. Albümdeki şarkılardan "That's the Way", Amerikan müzik listesinde on altı numaraya kadar yükseldi. Ancak sonraki tekliler bu başarıyı elde edemedi. Bu nedenle grup tekrar kovuldu. Doksanlar boyunca grup hızını iyice yavaşlattı. Her ne kadar bazı tekli çalışmalarına imza atmış olsalar da bu çalışmaların çoğu düşük başarılar elde etti. Ancak 1990 yılında "China Beach" adlı televizyon serisi için Eric Burdon ile beraber "We Gotta Get Out of This Place" şarkısını kaydeden grup bu şarkıyla birtakım başarılar elde etti. Yıllar geçtikçe grup tamamen yok oldu. Ancak aniden 1997 Eurovision Şarkı Yarışması'na katılan ve 3 Mayıs 1997 tarihinde düzenlenen final gecesinde Birleşik Krallık'a birincilik getiren şarkıları "Love Shine a Light", Avrupa çapında geniş başarılar elde etti. Leskanich, bu başarıyı aynı hafta genel seçimlerden birinci çıkan Tony Blair'i de göstererek "bir haftada iki zafer" şeklinde nitelendirdi. "Love Shine a Light", grubun İngiltere'deki en büyük başarısı oldu. Öyle ki bu ülkenin müzik listesinde üç numaraya kadar yükseldi. Her ne kadar büyük bir başarı yakalamış olsalar da, grup "Love Shine a Light"ın ardından hiçbir çalışma yapmadı. Leskanich, 1998 yılında grubu terketti. Bazı anlaşmazlıkların ardından grubun isminde geçen Katrina'dan rahatsız olan Katrina Leskanich, yasal bir politika izledi. Grup için yeni bir "Katrina" bulma çabaları sonuçsuz kalınca "Katrina and the Waves" ismi tarihe karıştı. Grubun dağılışından altı yıl sonra Leskanich, grubun Eurovision başarılarını sürdürmek adına İsveç'te yeni bir grup kurma girişiminde bulundu. 2005 yılındaki Melodifestivalen adlı İsveç ön elemelerine katılan Leskanich, burada elendi. Başta grubun adının "Katrina and the New Wave" olması düşünülürken, sonrasında "Katrina and the Nameless" olarak değiştirildi. Andrés Mendoza (futbolcu) "'Andrés Augusto Mendoza Azevedo" (d. 26 Nisan 1978; Chincha Alta), Columbus Crew'da oynayan Perulu millî futbolcudur. Mendoza, 1996 yılında Sporting Cristal kulübü ile profesyonel futbola adımını atmıştır ve 3 sezon formasını taşıdığı kulübünün Primera División Peruana'yı kazanmasında emeği geçen futbolculardan biri olmuştur. Daha sonra; Belçika, Ukrayna, Rusya, Romanya ve Fransa kulüplerinde forma giymiştir. İstikrarlı dönemlerinden biri olan Club Brugge (2000-2004) döneminde, kulübünün 2002 Beker van België'yi müzesisine götürmesini sağlamış ve Mouscron'u 3-1 yendikleri maçta hat trick yapmıştır. 2004'te FC Metalurh Donetsk ile sözleşme imzalayan Mendoza, Kısa süreliğine, Olympique de Marseille ve Dinamo Moskva takımlarına kiralanan ve bu takımlarda pek forma şansı bulamayan Mendoza, 2008'de Steaua București'ye transfer oldu. Bu kulüpte de fazla uzun kalamayan Mendoza, Meksika kulübü olan Monarcas Morelia'ya transfer oldu. 27 maçta 13 gol atarak istikrarlı sezonlarından birini yaşayan Mendoza'nın 1 Mayıs 2009'da sağ ayağının sakatlanması sonucu sözleşmesi sonlandırıldı ve serbest kaldı. Mendoza, 2009-2010 sezonu öncesi Diyarbakırspor'la bir yıllık sözleşme imzaladı. Peru millî futbol takımıyla 1999-2007 yılları arasında 44 maçta 8 gol atan Mendoza, ilk millî maçına 1999 yılında çıktı ve düzenli olarak millî takımda forma şansı bulan Mendoza; 1999 CONMEBOL Copa América, 2004 CONMEBOL Copa América ve2007 CONMEBOL Copa América'da forma giydi. İkinci İznik Konsili İkinci İznik Konsili, 787 yılında toplanan yedinci ve son ekümenik konsil. Aynı zamanda Ortodokslar ve Katolikler tarafından kabul edilen son konsildir. 24 Eylül 787 tarihinde İznik'te Patrik Tarasios tarafından toplanan konsilin ilk yedi oturumu Ayasofya'da imparator ve imparatoriçe olmaksızın gerçekleştirilmiş, sekizinci ve son oturum başkent Konstantinopolis'teki imparatorluk sarayında İmparatoriçe İrini başkanlığında toplanmıştır. III. Leon'un ikonoklast imparatorluk fermanı ve Hieria Konsili'nin ikonoklast tebliğini mahkûm eden konsil kararı ile birlikte Bizans İmparatorluğu sınırları içerisinde ikona inancına serbestiyet tanınmış ve ikonoklazm döneminin ilk evresi sonlanmıştır. Kon Artis Denaun Porter (d. 7 Aralık 1978), sahne adıyla Kon Artis veya prodüktör olarak kullandığı takma adıyla Mr. Porter, Amerikalı rapçi, prodüktör ve şarkıcı. Detroitli rap grubu D12'in üyesi olarak tanındı. Kon Artis, eleştiriler açıdan büyük takdir görmüş ve multi-platin plak kazanmış Murda Overload grubunun üyesi olarak tanındı. Müzik sanayisinin en iyi prodüktörlerinden biri olarak da ün kazandı. Porter'ın kariyeri Kuniva ile birlikte Da Brigade adındaki hip hop grubunu kazanmasıyla başladı. Daha sonra ikilinin arkadaşı olan D12 üyesi Proof da onlara katıldı. Bunun sonucunda Porter da Eminem ile tanıştı. Tanıştıktan kısa bir süre Dr. Dre, Porter'ın amatör beat'lerinden birkaçını aldı. Bu beat'lerin kullandığı parçalardan biri de 50 Cent'in büyük beğeni toplayan "P.I.M.P." parçası oldu. "P.I.M.P." ve G-Unit'in "Stunt 101" parçaları yayınlandı bu şarkıların elde ettiği başarılar sonrasında Porter'ın prodüksiyonuna olan ilgi arttı. Sonraki yıllarda Busta Rhymes, Snoop Dogg ve The Game gibi rapçilerin de prodüktörlüğünü üstlendi. Dr. Dre'nin "Detox" albümü üzerinde de çalışan Porter, "tHe mEmO" adında bir de solo albüm yayımlayacaktır. Aftermath Entertainment rapçisi Bishop Lamont'ın DJ Whoo Kid tarafından sunulan "The Confessional" adlı mixtape'indeki iki şarkıda vokal ve prodüksiyon desteğinde bulundu. Eminem'in albümü "Relapse"in tanıtım konserlerinde Eminem'e Proof yerine eşlik etmektedir ve Eminem'in bazı röportajlarına da katılmaktadır. Porter, Mart 2012'de D12'den ayrıldığını Twitter'dan duyurdu. Solo çalışmalarına ağırlık vermek istediğini belirten Porter, grup üyeleriyle aralarında bir sorun olmadığını ifade etti. 2014 yılında Porter, grubu D12'e geri döndü ve "Shady XV" albümündeki "Bane" isimli parçada yer aldı. 7 Mayıs 2015'te, "sTuFf In My BaCkPaCk" adlı bir EP yayınladı. Carlo Cafiero Carlo Cafiero (1 Eylül 1846 – 17 Temmuz 1892), İtalyan anarşist ve 19. yüzyılın ikinci yarısında Mihail Bakunin destekçisi. Carlo Cafiero güney İtalya'nın Apulia bölgesinde yer alan Barletta'da zengin ve asil bir ailede dünyaya geldi. Babası 1821'de Carboneria üyesiydi. Kardeşlerinden biri ve bir eniştesi vekildiler. Carlo Cafiero her zaman ailenin 'yüz karası' olarak görüldü. 1864'te Napoli'ye taşındı ve orada hukuk diploması aldı. Daha sonra diplomatik kariyerine başlamak üzere Floransa'ya gitti. 1870'in başlarında Cafiero'yu "kadınların başını döndüren güzel bir genç adam" olarak tarif eden hemşehrisi ressam Giuseppe De Nittis'in misafiri olarak Paris'te bulundu. Sonrasında olgunlaştığı, diplomatik kariyerinden, refahtan ve ailesinden vazgeçerek devrime ve sosyalizme katıldığı Londra'ya gitti. Öyle görünüyor ki bir ayakkabıcının büyüleyici nümayişi işitmesi Cafiero'nun işçi sınıfının hazin durumunun farkına varmasını sağlamıştır. Londra'da Cafiero Marx ve Engels ile irtibata geçmiştir. Uluslararası Emekçiler Birliği'ne katıldı ve sonrasında Mihail Bakunin'nin anarşizmi ve Giuseppe Mazzini'nin cumhuriyetçiliğinin güçlü etkisi altına girecek olan İtalya'da Marx'ın ideolojilerini hakim kılmakla suçlandı. Genç Errico Malatesta'nın yardımıyla, Napoli'de "L'Internazionale"'nin eski bölümünü yeniden iyileştirmiştir ve burada bir toplantı sırasında ilk kez tutuklanmıştır. Marx ve Engels'in temsilcisi olarak anarşizmin etkisini engellemek amacıyla İtalya'da bir yıl bulunduktan sonra Giuseppe Fanelli ile kurduğu ilişki sayesinde barikatın diğer tarafına geçmiş, Bakunin ve onun İtalyan destekçilerinin yanında yer almıştır. 1872'nin başlarında "La Campana" gazetesinin ilk sayısı çıkmış ve Cafiero hem gazetede yazmış hem de basımı için para vermiştir. Aynı yıl Locarno'da (İsviçre) Bakunin ile buluşmuş, burada Bakunin'in fikirlerinin ve Marx ve Engels'in otoritarizmine itirazlarının tartışıldığı bir ay geçirmiştir. 1873 yazında Cafiero'nun yardımıyla eski bir proje olan İtalya'da ve dünyada devrimin uluslararası merkezini oluşturma projesi hayata geçirildi. Cafiero kendisine miras kalan topraklarını satarak İsviçre'de Bakunin'in yaşayabileceği bir çiftlik satın aldı. Aynı zamanda hükümetleri tarafından zulme uğratılmış devrimciler için bir sığınak olacak bu merkez "La Baronata" olarak adlandırıldı. 1875'te Cafiero Milano'ya gitti ve Enrico Bignami tarafında idare edilen ilk günlük sosyalist gazete olan "La Plebe"'nin editör kadrosuna katıldı. 1877 Nisanında Cafiero, Malatesta , Ceccarelli, Rus Stepniak ve 30 diğer yoldaş Benevento şehrinde yeniden dirilişe geçti. Büyük coşkuyla karşılandıkları Letino kasabasını savaşmadan ele geçirdiler. El konulan mallar ve silahlar halka dağıtıldı, vergiler iade ve resmi dokümanlar yok edildi. Cafiero anarşizm, özgürlük, adalet ve devletsiz, efendisiz, kölesiz, askersiz ve sahipsiz devlet konularını yerel dilde açıkladı. Bildirisi cemaatine enternasyonalistlerin 'Tanrı tarafından gönderilen gerçek müritler' olduğunu açıklayan papazı dahi ikna etti. Ertesi gün Gallo kasabası benzer biçimde ele geçirildi. Enternasyonalistler kasabayı terk ederken hükûmet askerleri tarafından kuşatıldılar ve tümü tutuklandı. Ağustos 1878'de yargılanıp serbest kalmalarından önce bir yıldan fazla hapis kaldılar. Tutukluluk döneminde Enternasyonal ile ilişki kurmaktan imtina etmediler ve Cafiero daha sonra Milano'da "La Plebe Editions" tarafından basılacak olan en önemli eseri "Kapital'in İncelemesi"'ni yazdı. Çalışma, çalışmayı diğer benzer çalışmalardan daha üstün bulan Marx tarafından bile takdir edildi ve övüldü. İnceleme Kapital'in teorisinin öğrenciler, bilinçli işçiler ve küçük sermayedarlar tarafından anlaşılmasına olanak sağlamak amacıyla yazıldı. 1876'da Cafiero Marsilya'da yaşıyor ve aşçı ve liman işçisi olarak çalışıyordu. Ekimde, Malatesta ile birlikte tutuklandı, sonrasında serbest bırakıldı ve Fransa'dan sürüldü. 1941 (film) 1941, senaryosu Robert Zemeckis ve Bob Gale tarafından yazılan, Steven Spielberg'in yönettiği komedi filmidir. John Belushi ve Dan Aykroyd'un başrolde yer aldığı film 1979 yılının Aralık ayında gösterime girdi. Film, Pearl Harbor'a yapılan saldırı sonucunda Los Angeles'ta meydana gelen panik hakkındadır. "1941", Spielberg'in önceki filmlerine göre finansal ve eleştirel açıdan başarı sağlayamadı. Filmin uzatılmış kurgusu daha sonra ABC kanalında gösterildi. Bu versiyonun beğenilmesinin ardından filmin video kasetlerinin satışında yükselme gerçekleşti. Bu sayede "1941", zamanla kült statüsüne yükseldi. Film, En İyi Görsel Efekt, En İyi Görüntü Yönetimi ve En İyi Ses dallarında Akademi Ödülü'ne aday oldu ancak hiçbir kategoriyi kazanamadı. Lanetli Ev Lanetli Ev ("The Haunting in Connecticut"), 2009 yapımı Psikolojik bir doğaüstü korku filmidir. Film, bir ailenin yaşamış olduğu gerçek bir paranormal olaya dayanmaktadır. 1987 yılında geçen film, Matthew William Campbell'in kansere yakalanması sonucu ailesi ile birlikte Connecticut'ta bir eve taşınması ile başlar. Hastanede kanser tedavisi gören Matthew kısa zamanda evin eskiden kullanılan bir morg olduğunu öğrenir. Matt'in gördüğü halüsinasyonlar artar ve evde garip olaylar gerçekleşir. Bu olaylar neticesinde evin sırrı çözülmeye başlar. Evin bodrum katında bulunan otopsi odası, geçmiş zamanlarda Doktor Aickman tarafından kullanılmıştır. Aickman ve asistanı Jonah bu evde medyumluk yaparak ünlü ve zengin insanları çevrelerinde toplarlar. Ölülerin ruhlarıyla bağlantı kurmaya çalışırlarken, bir ruh çağırma seansında Jonah hariç Aickman ve tüm konuklar ölmüştür. Fakat ölenlerin ruhları eve hapsolmuştur. Matthew'in hastanede tanıştığı Reverend Nicholas Popescu (Elias Koteas) ise ev halkı ile birlikte bu olayı çözmeye çalışır. N.W.A N.W.A ("Niggaz Wit Attitudes"un kısaltılmışı), Compton, Kaliforniya temelli hip hop grubu. Gangsta rap'te yeni ufuklar açan gruplardan biri olarak kabul edilmektedir. 1986'dan 1991'e kadar aktif olan grup, şarkı sözlerinin açık sözlü doğası nedeniyle tartışmalara yol açtı. Aktif oldukları dönemde ABD radyo istasyonlarından engellenen ve bazen konserleri iptal edilen grup; yalnızca ABD'de günümüze dek dokuz milyon kopya sattı. Grubun "Staright Outta Compton" adını taşıyan ikinci albümü, şarkı sözleriyle gangsta rap'te yeni bir dönem başlattı. "Rolling Stone" dergisi gruba "Tüm Zamanların En Büyük 100 Sanatçısı" listesinde 83. sırada yer verdi. Grup dağıldıktan sonra solo kariyerlerine devam eden Dr. Dre, Ice Cube, Eazy-E ve MC Ren, yaptıkları albümlerle ABD'de platin plak kazandılar. Rometta Rometta (İtalyanca: Rometta; Sicilyaca: "Rumetta") Sicilya bölgesinin güneyinde yer alır. Yüzölçümü 32,5 km²'dir.Nüfusu 6.523 (2007) kişidir. Casa Buonarroti Casa Buonarroti; İtalya'nın Floransa şehrinde bulunan bir müzedir. Müzenin bulunduğu bina, ünlü sanatçı Michelangelo'ya aittir fakat kendisi burada hiç oturmamıştır. Ölümünden sonra konutun mülkiyeti yeğeni Lionardo Buonarroti'ye geçmiş, sonrasında müzeye çevrilmiştir. Günümüzde müze; Michelangelo'nun erken dönem çalışmalarından ikisi olan Madonna Merdivenleri ve Sentorlar Savaşı heykellerine ev sahipliği yapmaktadır. Ayrıca Buonarroti ailesi ve Michelangelo'ya ait olan çizimler ve mektuplar da müzenin kütüphanesinde sergilenmektedir. Müttefik Kuvvetler Yüksek Komutanı (Japonya) Müttefik Kuvvetler Yüksek Komutanı (İngilizce: Supreme Commander of the Allied Powers, kısaca: SCAP), II. Dünya Savaşının ardından Japonya’nın işgali sırasında ABD Generali Douglas MacArthur’ın işgal ettiği konum. Müttefik Kuvvetler bünyesinde buna benzer komutanlıklar olsa da MacArthur’un yetkileri çerçevesinde yetkili olan başka bir komutan bulunmamaktadır. Japonya’da ağırlıklı olarak ABD personelini kapsayan kurmay heyetine Genel Karargâh (GHQ) denilecek, bu tanımlamayla işgal kuvvetleriyle beraber görev yapan Amerikalı sivil yöneticiler de kapsanacaktır. Bu personel Japon Anayasasının taslak halinde hazırlanmasında rol oynayacaktır. Sayılar az olmakla beraber Avustralyalı, İngiliz, Hindistan, Kanada ve Yeni Zelanda subayları da bu gruba dahil olmuştur. MacArthur komutasındaki doğrudan yönetim Japon halk tarafından ülkedeki yeni bir imparatorluk olarak değerlendirilmiş, neredeyse eski dönemdeki shogun yönetimlerine benzetilmiştir. Douglas MacArthur ve komuta heyeti, İmparator Hirohito gerçek anlamda devletin başı olmasına rağmen savaştan sonra kurulacak yeni sisteme geçişte onun otoritesinden faydalanmak amacıyla savaş suçlarından muaf tutulacak ve yargılanması engellenecektir. Yargı sürecinden muaf olan sadece o değil imparatorluk ailesi mensupları Prensler Chichibu (Kara Kuvvetleri - Tümgeneral), Takeda (Kara Kuvvetleri - Yarbay), Asaka (Kara Kuvvetleri - Orgeneral), Higashikuni (Kara Kuvvetleri - Orgeneral) ve Fushimi (Deniz Kuvvetleri - Mareşal) de Tokyo Savaş Suçları Mahkemesinde yargılanmayacaktır. Douglas MacArthur Washington’dan gelen aksi yönde taleplere rağmen bu kararlılığını 26 Kasım 1945 gibi oldukça erken bir tarihte Amiral Mitsumasa Yonai’ye iletir. Tokyo Savaş Suçları Mahkemesi başlamadan önce işgal yönetimi ve Japon hükümet yetkilileri mahkeme sürecinde verilen hiçbir ifadede imparatorun suçlanmaması gerektiğini belirterek bu yönde telkinde bulunurlar. İmparatorluk döneminin devrik liderleri ve eski bürokratlar bu konuda ABD işgal yönetimiyle tam bir işbirliği içinde olacaktır. Mahkeme edilmek için tutuklanan sanıklar ile Sugamo Hapishanesinde tek tek görüşülerek imparatoru savaş suçundan dolayı itham altında bırakacak hiçbir açıklama yapmayacaklarına dair söz alınır. Ayrıca MacArthur biyolojik silah geliştiren 731. Birim'in sorumlusu Shirō Ishii (Kara Kuvvetleri - Korgeneral) ve tüm ekibini, insanlar üzerinde yaptıkları deneylerin verilerini paylaşmaları kaydıyla affeder. MacArthur Washington’a 6 Mayıs 1947 tarihinde yazdığı yazıda alınacak bilgilerin savaş suçları teşkil etmeyeceği garantisi verilmesi halinde çok daha detaylı bilgilerin alınabileceğini belirtir. Anlaşma 1948 yılında sağlanacaktır. 1945-1952 yılları asarında 7 yıl boyunca ülkede kurulan siyasi ve ekonomik hegemonyanın yanı sıra işgal yönetiminin basın üzerinde de muazzam denetimi ve sansürü vardı. Her türlü yayın organında yasaklı konular belirtilmişti. Bunlardan bazıları; Zaman içerisinde bazı sansür başlıklarında rahatlama sağlansa da işgalin resmen sona erdiği 1952 yılına dek atom bombası gibi hassas konular tabu olarak kaldı. MacArthur, ABD Başkanı Harry Truman tarafından Nisan 1951 tarihinde Kore Savaşına dair düşünceleri yüzünden emre itaatsizlik gerekçesiyle görevden alınmıştır. Yerine General Matthew Ridgeway gelecek ve komutanlık konumu Japonya ile imzalanan barış antlaşmasıyla lağvedilmiştir. İlk aşamada çoğunluğu Newdealer'lerden oluşan GS söz sahibi olup demokratik reformlar gerçekleştirildi. Fakat Soğuk Savaş'ın başlamasından dolayı ABD'de 1948'den sonra McCarthycilik cereyanıyla "Red Scare", 1950'da Japonya'da "Red Purge" gerçekleştirildi. Bu durumda istihbarat işleriyle meşgul olan G2 ile GS arasındaki güç mücadelesinde G2 kazandı. Cennetin Çocukları Ferhunde HanÄ±mlar Ferhunde Hanımlar, 1993-1999 yılları arasında yayımlanan Türk televizyon dizisi. Başrollerinde Beyhan Saran, Baykal Saran, Güven Hokna, Melek Baykal ve Şahap Sayılgan'ın yer aldığı ekranların en uzun soluklu ve günlük yayımlanmış televizyon dizilerindendir. Ferhunde Hanımlar Türkiye'de yayımlanan ilk günlük dizidir. İlk yıllarında TRT 1'de "Ferhunde Hanım ve Kızları" adıyla yayımlanmış, 1995 yılında İnterstar'a geçmesiyle birlikte Ferhunde Hanımlar adını almıştır. 22 Mayıs 2012 tarihinde Star TV'de yayımlanan Melek adlı sabah programında Ferhunde Hanımlar ekibi uzun yıllar sonra yeniden bir araya gelmişlerdir. ! Oyuncu ! Karakter Ä°stasyon (film) İstasyon, 1977 yılında Şerif Gören'in yönettiği Türk filmi. Filmin senaryosu Bülent Oran tarafından kaleme alınmıştır. Başrollerini Hülya Koçyiğit, Erol Taş ve Cüneyt Arkının paylaştığı filmin yardımcı rollerinde de birçok tanıdık sima görmek mümkün. Filmin müziklerini Cevdet Yalçın, Numan Hekimoğlu, Saygun Arpalı, İrfan Güney, Tahsin Ünüvar'dan oluşan Ozanlar Müzik Grubu yapmıştır. Yasemin (Hülya Koçyiğit) şöhrete kavuşmuş sempatik bir assolistdir. Gırgır Ali (Cüneyt Arkın) ise hayati ti'ye alan eski bir mahkûmdur. Bu ikisinin yolları alacak davası yüzünden Yasemin'i kaçırmak isteyen çete lideri Palandöken'in (Erol Taş), Gırgır Ali'den yardım istemesiyle kesişir. Gırgır Ali'nin bir haftalık tutsağı olan Yasemin bu süre zarfında etrafındaki yağcılardan uzak özgür bir hayatın ne kadar güzel olduğunu anlar. Mafya emaneti almak için geldiğinde beklenmedik bir sürprizle karşılaşır. Illmatic Illmatic, Amerikalı hip hop şarkıcısı Nas'ın 19 Nisan 1994'te Columbia Records aracılığıyla yayımlanan ilk stüdyo albümüdür. Albümün kayıtları 1992 ve 1993 yıllarında Chung King, D&D Recording, Battery ve Unique Recording Stüdyoları'na gerçekleştirildi. Albümün prodüksiyonu Large Professor, Pete Rock, Q-Tip ve Gang Starr üyesi DJ Premier ile L.E.S. tarafından sağlanırken; AZ da albümde konuk sanatçı olarak bulundu. "Illmatic" albümü hardcore rap tarzı, prodüksiyon kalitesi, Nas'ın çok heceli iç kafiye kalıpları ve deneyimlerinden yola çıkarak yazdığı sözleriyle dikkat çekti. "Illmatic" albümü piyasaya çıktığı ilk hafta 59.000 kopya sattı ve "Billboard" 200 listesine 12 numaradan giriş yaptı. Ancak, albümün ilk satışları beklentilerin altında kaldı ve albümden çıkan beş single da, listelerde önemli başarılar elde edemedi. İlk düşük satışlara rağmen "Illmatic", çok sayıda müzik eleştirmeninden olumlu yorumlar ve övgüler topladı. 17 Ocak 1996'da RIAA tarafından altın plak ile ödüllendirilen albüm; 2001 yılı itibarıyla ABD'de bir milyonluk satışı geçmesi nedeniyle RIAA tarafından bu kez de platin plak ile onurlandırıldı. Yazarlar ve eleştirmenler "Illmatic" albümünü 1990'ların özetin özeti hip hop kayıtlarından biri olarak kabul etti. New York'taki sanatsal rönesansa katkıda bulunması ve aynı zamanda etkili bir üslup değişikliğinin habercisi olması nedeniyle East Coast hip hop piyasasındaki dönüm noktalarından biri olarak kabul gördü. "Illmatic" çeşitli yayınların hazırladığı "en iyi albüm" listelerinde yüksek sıralarda yer aldı ve eleştirmenler tarafından tüm zamanların en büyük hip hop albümlerinden biri olarak gösterildi. 2003'te "Rolling Stone" dergisinin hazırladığı tüm zamanların en büyük 500 albümü listesinde 400. sırada yer aldı. 2004 yılında, albümün onuncu yıldönümü nedeniyle bonus parçalar içeren ikinci bir disk yayımlandı. Leonid Gayday Leonid Gayday (Rusça: "Леонид Иович Гайдай" 30 Ocak 1923 — 19 Kasım 1993, Moskova) Leonid Gayday 1923 yılında Freeport kentinde doğdu. Babası İş Isidorovich Gaidai (1886-1965) bir demiryolu çalışanı, Poltava bir yerli idi. Annesi Maria Ivanovna orijinal was Ryazan Oblast. Bir Leonid Gayday kardeşi Alexander ve Augustus kızkardeşi vardı. Kısa bir süre sonra ailesi için 1923 olarak taşındı Çita ve sonra Priangarye - in Irkutsk, burada istasyonu alanı olarak Glazkova. Gaidai Irkutsk demiryolu okul sayısı 42 olarak okudu Çerkezköyspor Çerkezköyspor, 1956 yılında Tekirdağ ilinin Çerkezköy ilçesinde kurulmuş bir spor kulübüdür. 1994-1995 sezonunda Çerkezköy Profilospor adıyla 3. Lig'e yükselen kulüp, tarihinde ilk kez profesyonel liglerde mücadele etmeye başladı. 1995-1996 sezonunda 3. Lig 9. Grup'ta 2. sırada yer alarak 2. Lig'e yükselme fırsatını kaçırdı. 1998-1999 sezonu başında adını Çerkezköy Belediyespor olarak değiştiren kulüp, 1999-2000 sezonu başında belediyenin bir sezonluk verdiği desteği geri çekmesiyle tekrar Çerkezköyspor adına döndü ve sezon sonunda 3. Lig 8. Grup'ta sonuncu olarak amatör kümeye düştü. 2007-08 sezonunda Tekirdağ Süper Amatör Ligde Şampiyon olarak 3. Lige terfi maçlarına katılmaya hak kazandı. 3. Lige terfi maçlarında Kocaeli takımı Köseköy Belediyespor'a 3-2 kaybederek 3. Lige yükselemedi. 2008-09 sezonunda yine Tekirdağ Süper Amatör Ligde Şampiyon olarak 3. Lige terfi maçlarına katılmaya hak kazandı.3. Lig'e terfi maçları finalinde Bayburt Grup İl Özel İdarespor'u 5-0 mağlup ederek 2009-2010 sezonu başında Çerkezköy Belediyespor adıyla tekrar 3. Lig'de mücadele etmeye başladı. Ancak aynı sezon sonunda 3. Lig 1. Klasman Grubu'nda 8. sırada yer alıp yeni kurulan Bölgesel Amatör Lig'e düştü. Amatöre düşüşünün ardından belediyenin desteği çektiği kulüp tekrar Çerkezköyspor olarak adlandırıldı. 28 Nisan 2013'te Çorlu Gençlerbirliği ile oynadığı play-out maçını 3-0 kazanan kulüp, 2013-2014 sezonunun sonuna kadar Bölgesel Amatör Lig'de mücadele etti. 27 Nisan 2014'te Velimeşe Belediyespor ile oynadığı play-out maçını 3-1 kaybederek Tekirdağ Süper Amatör Ligi'ne düştü. 2015 senesinde faaliyetlerini sonlandırarak kapandı. Amatör Lig Tekirdağ Süper Amatör Lig 1994-2000 2009-2010 2010-2014 1956-1994, 2000-2009, 2014-2015 1993 Fransa Açık - Tek kadınlar 1993 Fransa Açık'taki tek kadınlar müsabakalarında, finalde Alman Steffi Graf Amerikalı Mary Joe Fernandez'i 4-6, 6-2 ve 6-4'lük setlerle yenerek şampiyon olmuştur. Hameur Bouazza Hameur Buazze (Arapça: عامر بوعزة) (d. 22 Şubat 1985 - Evry, Fransa) Cezayir asıllı Fransız futbolcudur. Cezayir millî futbol takımında da forma giymektedir. Bouzza, bir burs ile geldiği Watford FC'de profesyonel futbola başladı. İstikrarsız bir tablo çizdiği takımda 2 sezon boyunca 37 maçta 2 gol attı. 2005-06 sezonunda hem yeni transferler hem de ayağından geçirdiği sakatlık yüzünden kadroya uzun bir süre giremedi ancak 19 maçta 3 tane gol kaydetti. Sezonun geri kalanında Swindon Town takımına kiralandı ve 11 maçta 2 gol attı. Watford'a geri döndüğünde genel olarak yedek kalsa da 2006-07 sezonunda maçlarda genel olarak ilk 11'de, sol kanatta yer aldı. 8 Ağustos 2007'de Bouazza Fulham FC'ye 3 milyon pound'a transfer oldu. Sezona üç maçta oynayarak iyi bir başlangıç yaptı. Ancak omzu çıkınca bir süre takımdan uzak kaldı. Takıma geri dönüşünde ilk 11'e girmeyi başardı ve ilk golünü 22 Eylül 2007'de Manchester City'ye uzaktan frikik ile attı. Ağustos 2008'de Charlton Athletic'e bir sezon kiralık verildi. Ancak Ocak 2009'da takımı Fulham tarafından Birmingham City FC'ye kiralandı. Mart ayındaki Doncaster Rovers maçında ilk golünü attı. 18 Ağustos 2009'da Fulham'dan Sivasspor'a transfer oldu. Sivasspor'un kendi sahasında Shakhtar Donetsk'e 3-0 yenildiği maçta 60 dakika oynayan futbolcu, 23 Ağustos 2009'da, şehre alışamadığı gerekçesiyle kulüpten ayrılmıştır. http://www.hurriyet.com.tr/spor/futbol/12344380.asp?gid=229 Gabriela Sabatini Gabriela Beatriz Sabatini (d-16 Mayıs 1970,Buenos Aires,Arjantin) Arjantinli emekli tenis oyuncusu.1990 Amerika Açık finalinde Steffi Graf'ı yenerek şampiyon olmuştur.Ayrıca çiftlerde 1988 Wimbledon şampiyonluğu ve teklerde 1988 Yaz Olimpiyatları'nda gümüş madalyası vardır.Avustralya Açık'ta yarı final,Fransa Açık'ta yarı final ve Wimbledon'da final onun diğer Grand Slam turnuvalarındaki en iyi dereceleridir.27 Şubat 1989 tarihinde elde ettiği dünya 3 numaralığı kariyerinin en iyi derecesidir.toplamda $8,785,580 Amerikan doları kazanmıştır. Ardahan Ãœniversitesi Ardahan Üniversitesi; 5765 Sayılı, ""Yükseköğretim Kurumları Teşkilatı Kanununda ve Yükseköğretim Kurumları Öğretim Elemanlarının Kadroları Hakkında Kanun Hükmünde Kararname ile Genel Kadro ve Usulü Hakkında Kanun Hükmünde Kararnameye Ekli Cetvellerde Değişiklik Yapılmasına Dair Kanun""la kurulan ve 22 Mayıs 2008 tarihinde Abdullah Gül tarafından onaylanan üniversitedir. Ardahan ilinde bulunmaktadır. Ardahan Üniversitesi Yenisey Kampüsü il merkezine 5 km mesafededir. Ocak 2017'de, Cumhurbaşkanı Recep Tayyip Erdoğan tarafından üniversite rektörlüğüne Prof. Dr. Mehmet Biber atandı. Kafkasya Üniversiteler Birliği'nin kurucu üyesidir. Madonna Merdivenleri Madonna Merdivenleri (Michelangelo) (Orijinal İtalyanca: "Madonna della Scala (Michelangelo)" ; İngilizce:"Madonna of the stairs") bir rölyef olup, Michelangelo tarafından kendisinin Lorenzo de' Medici okulunda olduğu sırada 14 yaşında iken yaratılmıştır. Madonna merdivenleri Michelangelo'nun yaşamında gündeme gelmemiş ve Michelangelo'nun heykeli ilk olarak Giunti yayımındaki (1568) Giorgio Vasari'nin yaşamı ile zikredilmesi suretiyle ilk işaret oluşmuştur. Wittenborg Ãœniversitesi Wittenborg Üniversitesi 250 öğrencisiyle Hollanda’nın en küçük yüksek okullarından biri olduğu söyleniyor. Wittenborg uluslararası bir yüksek okulu. Yerleşimi Hollanda’nın Overijssel eyaletinde bulunmakta olan Deventer şehrindedir. Wittenborg Üniversitesi Hollanda’da Hogeschool Wittenborg ve Dünyaca Wittenborg University of Applied Sciences olarak tanılıyor. Wittenborg kendini Uluslararası bir Ticaret Okulu olarak konumluyor ve International Business Administration isimli eğitim programını İngiliz ve Felemenk dillerinde sunuyor. Wittenborg üniversitesi Hollanda devleti tarafınca onaylanmış bir okuldur. Böylece Hollanda Eğitim, Kültür ve Bilim bakanlığının kural ve hukuku altında yer alıyor. Wittenborg 1987 yılında iş adamı Bay H. Nijkamp tarafınca kurulmuş ve kısa süre içerisinde Banka, Sigorta ve Gayrimenkul yönetimi dalında uzmanlık merkezi olarak tanılmıştır. 2002 yılında iş dünyasına yönelik eğitim programları sunan uluslararası danışmanlık şirketi olan BTC ile işbirliği yapmaya başlayan Wittenborg, bu adımla uluslararası İngilizce sunulan ticaret programlarını geliştirmeye başlamıştır. Wittenborg’un International Business Administration eğitim programı Hollanda’da NVAO (Hollanda/Flaman Akreditasyon Kurumu) ve Türkiye’de YÖK (Yüksek Öğretim Kurulu) tarafınca onaylanmıştır. www.wittenborg.eu www.wittenborg.nl Şehr-i Hüzün Şehr-i Hüzün, maNga grubunun 15 Nisan 2009 tarihli üçüncü albümüdür. Albümün ilk video klibi "Dünyanın Sonuna Doğmuşum" adlı parçaya çekilmiştir. Albümün ikinci video klibi ise 27 Temmuz 2009'da "Beni Benimle Bırak" adlı parçaya gelmiş, üçüncü video klip ise 16 Kasım 2009'da yayınlanan "Cevapsız Sorular" olmuştur. Topluluğun kuruluşundan "Şehr-i Hüzün"e kadar başından geçenleri anlatan "maNga Belgeseli DVD"'si albümle beraber isteyenlere verilmiştir. Belgesel 150 dakika olup, yönetmenliği ve prodüktörlüğünü Ferman Akgül yapmıştır. Albüm CD ve LP (plak) formatında yayınlanmıştır. Albümün müzik prodüktörlüğünü Haluk Kuruosman yapmıştır. Şevket Turgut Paşa Şevket Turgut Paşa (1857, İstanbul - 1924, İstanbul), Osmanlı asker ve devlet adamı. Harbiye'de eğitim gördü. 31 Mart İsyanında Yıldız Sarayı'nı işgal eden kuvvetlerin komutanıydı. Balkan Savaşlarında ve I. Dünya Savaşında çarpıştı. Damat Ferit Paşa hükûmetlerinde 1919 yılında Nafia Nazırlığı ve 19 Mayıs 1919-26 Haziran 1919 tarihleri arasında Harbiye Nazırlığı yapmıştır. Kuva-yi Milliye'yi desteklediği gerekçesiyle 1921 yılında emekliliğe zorlandı. 23 Mart 1924 tarihinde İstanbul'da öldü. The Chronic The Chronic, hip hop müzik prodüktörü ve rapçi Dr. Dre'nin ilk solo albümüdür. 15 Aralık 1992'de Death Row Records etiketiyle yayımlandı ve dağıtımını Priority Records şirketi yaptı. Albümün kayıtları Haziran 1992'de Los Angeles, Kaliforniya'daki Death Row Stüdyoları'nda ve Hollywood, Kaliforniya'daki Bernie Grundman Mastering'de gerçekleştirildi. Albümün adı, yüksek derecede marijuanayı temsil eden argo bir kelimedir. Albümün kapağı Zig-Zag sarma kâğıdı şirketine yapılmış bir saygı gösterisidir. "The Chronic", mali anlaşmazlıklar nedeniyle Dr. Dre'nin N.W.A ve Ruthless Records'tan ayrılması sonrasında kaydedildi ve albümde Ruthless şirketinin sahibi ile eski N.W.A üyesi Eazy-E'ye ince ve doğrudan hakaretler bulunmaktadır. "The Chronic", müzik eleştirmenlerinden genellikle olumlu yorumlar aldı ve önemli satış başarıları kazandı. Albüm, "Billboard" 200 listesine üç numaradan giriş yaptı. Üç milyon kopya satan albümüyle Dr. Dre; 1993 yılının en çok satan ilk on Amerikalı sanatçısından biri olmayı başardı. Dr. Dre'nin prodüksiyonu, G-funk tarzı müziğin gangsta rap'in bir alt türü olarak popülerlik kazanmasında rol oynadı. "The Chronic" albümü 1990'ların en önemli ve etkili albümlerinden biri olarak kabul gördü. Ayrıca hayranları ve emsalleri tarafından da tüm zamanların en iyi prodüksiyona sahip hip hop albümü olarak kabul edildi. 2003 yılında "Rolling Stone" dergisinin hazırladığı tüm zamanların en büyük 500 albümü listesinde 137. sırada yer aldı. "The Chronic"in yenilikçi ve çığır açan prodüksiyonu dünya çapında eleştirmenlerin beğenisini kazandı. Allmusic, Dr. Dre'nin çabalarını şöyle yorumladı: "İşte, Dre kendi patentli G-funk soundunu başlattı; dumanlı Parliament-Funkadelic ritimler, hisli geri vokaller ve baslara eşlik eden canlı enstrümanlar ve mızmız synthler. Sonraki dört yıl boyunca bir şekilde Dre'den ve G-funk soundundan etkilenmemiş bir piyasa hip-hop'ı duymak gerçekten imkansız." Diğer hip hop sanatçılarının aksine (The Bomb Squad gibi), Dr. Dre bir şarkı için bir ya da az sayıda birkaç sample kullandı. "Rolling Stone" dergisinin hazırladığı "The Immortals - The Greatest Artists of All Time" (Ölümsüzler - Tüm Zamanların En Büyük Sanatçıları) listesinde Dr. Dre, 54 numarada yer aldı. Yazdığı özette Kanye West, albümün prodüksiyon kalitesinden şöyle bahsetti: ""The Chronic" hala Stevie Wonder'ın "Songs in the Key of Life" albümünün hip hop'taki eşdeğeridir. Eğer ciddiyseniz albümünü kıyaslayacağınız ölçüt budur." "The New York Times" yazarı Jon Pareles, "alt tarafta Parliament-Funkadelic'e açıkça öykünen synthesizer baslar; üstte aralıksız yalnızca klavye, ıslık ya da bip sesleri. Arada sadece ritim gitar ve seyrek klavye akorları yer alan açık boşluklar." Pareles, "şarkılar Doğu Yakası rap'inden daha daha düz ve basit, Dr. Dre ve Snoop Dogg kararlı bir şekilde banliyöde yaşayan insanlara da hitap ettiler." Bu noktaya dek piyasa hip hop'ı, parti müziği (örneğin Beastie Boys) ya da sinirli ve politik müzik olarak görülüyordu (örneğin Public Enemy veya X-Clan) ve sampling ve breakbeatlerden oluşuyordu. Dr. Dre, hip hop müzikte yeni bir müzikal ve lirikal tarz başlattı. Daha yavaş ve sakin ritimler üzerine 1970'lerin sonu ve 1980'lerin başından funk müzikler ile canlı enstrümanları birleştirerek G-funk olarak bilinen türü yarattı. Albüm, zaman zaman homofobi ve şiddeti konu edindiği şarkı sözleriyle büyük yankı uyandırdı. Öyle ki, sözler için "sokak çetelerinin kadın düşmanı cinsel politikaları ve intikam senaryolarının korkutucu bir bileşimi" yorumu yapıldı. Dr. Dre'nin eski grup arkadaşı Eazy-E'ye attığı diss, Dre'nin düşmanına eşcinsel imalarıyla saldırdığı ahlaksız sözler içerdi. Bir eleştirmen, "cümlelerde ve kafiyelerde cesur bir zeka var, diğer bir deyişle, şarkı saldırgan, ancak "yaratıcı biçimde" saldırgan." yorumunu yaptı. Albümde önemli rol oynayan rapçi Snoop Dogg, sözleri ve flowlarıyla övgüler topladı. Bir eleştirmen, "Snoop'un farklı tarzı, yaratıcı kafiyeleriyle birleştiğinde, henüz kendi adına bir albüm bile çıkarmadan onu bir süperstar yaptı." dedi ve onun varlığının, albümün başarısında prodüksiyon kadar etkili olduğunu ifade etti. "The New York Times"dan Touré, "Snoop rapini özenle yaparken, içerik tam tersi. Fakir büyümek, şiddetin içinde yaşamak ve Los Angeles'ın dışındaki Wayside County'de altı ay hapis yatmak (kokain bulundurma suçundan) Snoop Dogg'a, anlattığı bu deneyimleri kazandırdı." dedi. Snoop Dogg sonraları sözlerinin "gerçekliği" üzerine şunları söyledi: "Raplerim, yakın arkadaşlarımın başına geldiğini gördüğüm ya da sadece ghettoda yaşadığım olayları anlatıyor. Bilmediğim bir şey hakkında rap yapamam. Beni mezuniyet hakkında rap yaparken duymayacaksınız. Sadece bildiğim şeyler ve bu sokak hayatı. Günlük hayat, gerçekten." Albümden üç single yayınlandı: "Nuthin' but a "G" Thang", "Fuck wit Dre Day" ve "Let Me Ride". "Nuthin' but a "G" Thang", ilk single olarak 19 Ocak 1993'te piyasaya çıktı. Amerikan "Billboard" Hot 100'de iki numaraya yükselen şarkı, Hot R&B/Hip-Hop Singles & Tracks ve Hot Rap Singles listelerinde zirveye yerleşti. 24 Mart 1993'te bir milyon barajını aşarak Amerika Kayıt Endüstrisi Birliği (RIAA)'dan platin plak aldı. Şarkı, 1994 Grammy Ödülleri'nde En İyi İkili veya Grup Rap Performansı dalında ödüle aday gösterildiyse de, ödülü "Rebirth of Slick (Cool Like Dat)" ile Digable Planets'e kaptırdı. Allmusic'den Steve Huey, parçayı "örnek G-funk single'ı" olarak tanımladı ve ekledi: ""Nuthin' but a 'G' Thang"in soundu, tarzı ve performansları 90'ların başları hip-hop sahnesindeki hiçbir şeye benzemiyor." Snoop Dogg'un performansını ise "flowu kısa, öz ve sakin; kendinden emin ve hızlı tekerlemeleri söyleyebiliyor ama aynı zamanda rahat ve neredeyse çabasız." Şarkı günümüzde hâlen tüm zamanların en başarılı hip-hop/rap şarkılarından bir tanesi olarak kabul edilmektedir. "Fuck wit Dre Day (and Everybody's Celebratin')", ikinci single olarak 20 Mayıs 1993'te çıktı ve önceki single gibi bu da listelerde hit oldu. "Billboard" Hot 100'de sekiz ve Hot R&B/Hip-Hop Singles & Tracks'te altı numaraya yükseldi. 8 Ekim 1993'te 500 binlik satış adedine ulaştı ve ülkesinde altın plak kazandı. Allmusic yazarı Steve Huey, şarkıyı "klasik hip-hop single'ı" olarak tanımlarken; Dr. Dre'nin prodüksiyonu için "her zamanki gibi kusursuz, ona özgü mızmız synth melodilerini; aksak, azalan bir bas ritmi, gürleyen trampetler ve geride duygulu kadın vokalleriyle birleştiriyor" yorumunda bulundu. Snoop Dogg için ise "Attitude was something Snoop had by the boatload, his drawling, laid-back delivery projecting unassailable control — öyle olmadığı hâlde kulağa ağırkanlı geliyordu, ve bu da Snoop'a o umursamaz kişiliği kazandırdı." Şarkıda Doğu Yakası rapçisi Tim Dog, 2 Live Crew üyesi Luke ve Dre'nin eski grup arkadaşı Eazy-E'ye doğrudan hakaretler yer almaktadır. "Let Me Ride", 13 Eylül 1993'te kaset formatında piyasaya çıktı. Listelerde orta seviye başarı göstererek "Billboard" Hot 100'de 34 ve Hot Rap Singles'ta üç numaraya ulaştı. Şarkı, Dr. Dre'ye 1994'te En İyi Solo Rap Performansı dalında Grammy kazandırdı. "Time" dergisi, Dre'nin bu şarkıdaki ve "Nuthin but a "G" Thang"deki verse'leri "hiptonize edici şekilde korkutucu bir rahatlıkla" söylediğini ve şarkıların "ihtimaller ve kötülükle dolu bir Los Angeles caddesindeki alacakaranlık" hissi yarattığını yazdı. "The Chronic", Amerika Birleşik Devletleri'nde dört buçuk ve dünya çapında sekiz milyon kopya sattı. RIAA, 3 Kasım 1993'te albüme üçüncü kez platin platin plak verdi. Yıllar sonra çıkardığı ikinci albümü "2001", altı kez platin plak alarak bu başarıyı katlamıştır. Albüm, ilk kez 1993'te müzik listelerine giriş yaptı. O dönem "Billboard" 200'de üç ve Top R&B/Hip-Hop Albums listesinde bir numaraya yerleşti. Albümden çıkan üç single'ın her biri "Billboard" listelerinde ilk ona girmeyi başardı. "The Chronic", 2003'te listelere yeniden giriş yaptı. İrlanda Top 75'te 48 numaraya yükselen albüm, sonraki yıl İngiltere Top 75'te 43. sıraya yükseldi. Şarkı sözleri zaman zaman negatif yönde eleştiriler alsa da, "The Chronic" genelde olumlu karşılandı. "Rolling Stone"dan Havelock Nelson, albüme beş üzerinden dört yıldız verdi ve ""The Chronic" ham gerçekçilik sunuyor ve hip-hop ustalığına saygı duruşunda bulunuyor" yorumunu yaptı. "Entertainment Weekly", A+ verdiği albüm için "şiddetle fırtına estiriyor, özgüvenle boy gösteriyor ve genelde çirkin ve ürkütücü bir sosyal gerçekçilik yansıtıyor." dedi. "Chicago Tribune" yazarı Greg Kot, albüme dört üzerinden iki buçuk yıldız verdi ve "Dre, sokağın gücünü thug-tarzı aptallıkla birleştiriyor" yorumunda bulundu. "The Village Voice"dan Robert Christgau, albüme C+ verdi ve albümü "kötü pop müziği" olarak tanımladı. Christgau wrote unfavorably of the album's lyrical content and described Dr. Dre's production and sound as "bell-bottoms-and-Afros music, its spiritual source the blaxploitation soundtrack, and what it promises above all is boom times for third-rate flautists--sociopathic easy-listening". "USA Today" albüme dört üzerinden üç buçuk verdi ve Dr. Dre'nin performansını şu sözlerle övdü: "Dre'nin beat-ustası ve sokak hatibi olarak gösterdiği cesaret inkar edilemez." Albüme sonraki yıllarda yapılan yorumlar çoğunlukla pozitif yönde oldu. "The New York Times" yazarı Jon Pareles, "The Chronic" ve Snoop Dogg'un "Doggystyle" albümlerinin "gangsta hayatını zaman zaman silah sesleriyle yarıda kesilen bir parti gibi gösterdiğini" ifade etti. Allmusic'den Steve Huey Dr. Dre'yi, ona ilham kaynağı olan George Clinton ile kıyasladı: "Dre's just as effortlessly funky, and he has a better feel for a hook, a knack that improbably landed gangsta rap on the pop charts". Rhapsody'den Brolin Winning, albümü "dokunulmaz bir California Gangsta Rap şaheseri" olarak tanımladı ve "her parçanın bir G-funk cevheri" olduğunu ifade etti. "Rolling Stone" dergisinin tüm zamanların en büyük 500 albümü listesinde albüm için "Dre rapleri düz bas ağırlıklı bir prodüksiyonla ve o dönemde bilinmeyen rapçi Snoop Doggy Dogg'un rahat anlatımıyla funk etkisi altına soktu." yazdı. "Time" dergisi yazarı Josh Tyrangiel, "tıpkı 60'ların Detroit'ini tanımlayan Motown gibi, 90'ların başları L.A. müziğini tanımlayan bir sound yarattı." dedi. 2004'te albüme beş üzerinden beş veren "Rolling Stone", Snoop Dogg'un katkılarını ve Dr. Dre'nin prodüksiyonunu övdü: "1992'de çıkan başarılı solo albümü "The Chronic" hoparlörleri gümbürdetirken, akılları baştan alan Funkadelic ritimleriyle dolu." 1994'te "Nuthin' but a "G" Thang" ve "Let Me Ride", o yılın Grammy Ödülleri'nde birer ödüle aday gösterildiler. "Let Me Ride", Dr. Dre'ye En İyi Solo Rap Performansı ödülü kazandırdı. "The Chronic", "Vibe" dergisinin "100 Essential Albums of the 20th Century" (20. yüzyılın en önemli 100 albümü) listesi içinde yer aldı ve "Top 10 Rap Albums of All Time" (Tüm zamanların en iti 10 rap albümü) listesinde altı numarada yer aldı. "Rolling Stone" dergisi, tüm zamanların en büyük 500 albümü listesi'nde albüme 137. sırada yer verdi. "Spin" dergisinin 2005'te hazırladığı "90 Greatest Albums of the '90s" ('90'ların en iyi 90 albümü) listesinde sekiz ve "100 Greatest Albums, 1985–2005" (En iyi 100 albüm, 1985–2005) listesinde 35 numarada yer aldı. The Source dergisi albüme beş üzerinden dört buçuk "mic" verdi ve En İyi 100 Rap Albümü listesine dahil etti. Sonraları, dergideki herkesin bunun bir klasik olacağını bilmesine rağmen, derginin müzik editörünün hiçbir albüme mükemmel derece vermekten kaçınma politikası güttüğü ortaya çıktı. 2005'te MTV Networks, "The Chronic"i tarihin en büyük üçüncü hip hop albümü olarak gösterdi. 2006'da "Time" dergisi albümü tüm zamanların en büyük 100 albümünden biri saydı. Albüm, "Ölmeden Önce Dinlemeniz Gereken 1001 Albüm" kitabında da yer aldı. "XXL" dergisi, 2007'de "The Chronic"e mükemmel "XXL" derecesi verdi. N.W.A grubundan ayrılan Dr. Dre, ilk solo albümüyle döneminin en büyük hip hop yıldızlarından biri hâline geldi. Yahoo! Music yazarı S.L. Duff, albümün etkisi hakkında şunları söyledi: "Dre'nin şöhreti bu albümün yanı sıra, Snoop'un "Doggystyle" ındaki prodüksiyon tekniği ve N.W.A. ile yaptığı ilk çalışmalarına dayanıyor. Aşırı kabadayı rapler hakkında ne düşünülürse düşünülsün, Dre'nin bir araya getirdiği parçalar ve beatler kusursuzdu." "The Chronic", G-funk tarzını piyasa müziğine taşıdı—yavaş bas ritmleri ve melodili synthesizerlar, P-Funk sampleları, kadın vokaller ve rahat ve sakin bir tonda yapılan raplerden oluşan bir tarz. Albüm, adını esrara verilen adlardan birinden almaktadır. Albümün kapak resminde ise sarma kağıtları üreten Zig-Zag şirketine saygı gösterisi yapılmıştır. Albüm, Snoop Doggy Dogg, Daz Dillinger, Kurupt, Nate Dogg ve Dre'nin üvey kardeşi Warren G gibi birkaç Batı Yakası rapçilerinin kariyerlerini başlattı ve her biri sonraki yıllarda başarılı işler yaptılar. "The Chronic", West Coast hip hop'ın tanımını yeniden yapan, gangsta rap'in ticarî potansiyelini kanıtlayan, G-funk'ı sonraki birkaç yıl boyunca en popüler hip hop sound'u hâline getiren albüm olarak kabul edilmektedir. Albümün başarısı Death Row Records şirketini 1990'lar hip hop piyasasında güçlü bir konuma getirdi. Albümdeki "Fuck wit Dre Day" ve "Nuthin' but a "G" Thang" adlı parçalar popüler video oyunu ""da kullanıldı. Albüm üç kez yeniden yayınlandı. Birincisi yeniden mastering'i yapılmış olarak, ikincisi geliştirilmiş stereo ve dört video eklenmiş olarak DualDisc formatında ve son olarak 2009'da "The Chronic Re-Lit" adıyla ve 30 dakikalık bir röportaj ve yayınlanmamış yedi parça içeren bir DVD ile birlikte. Route 66 (anlam ayrımı) Monterey KÃ¶rfezi Akvaryumu Monterey Körfezi Akvaryumu (veya MBA) Monterey, 1984 yılında California'daki Pasifik Okyanusu kıyısındaki eski bir konserve fabrikasının yerine kurulmuştur. Yıllık 1,8 milyon ziyaretçi, 35.000 bitki ve 623 balık türünü görme fırsatı bulmaktadır. Okyanus suyu borular aracılığıyla akvaryumlara pompa edilmekte ve taze suyun dolaşımı faydalı olmaktadır. Kaliforniya kıyı deniz yaşamı incelenen 'Okyanus Kenar Kanadı' adlı tankın merkez derinliği 10 metredir. 1/3 milyon galon su kapasitesine sahiptir. Borut Pahor Borut Pahor (2 Kasım 1963), Sloven siyasetçi. Slovenya'nın 2008 - 2012 yılları arası başbakanı ve Sosyal Demokratlar'ın genel başkanıdır. Borut Pahor Postojna kentinde doğdu. Ancak çocukluğu ve gençliği İtalya sınırındakı Semteber kasabasında geçti. Nova Gorica Gramer Okulu'nu bitirdikten sonra Ljubljana Üniversitesi'nde Sosyal Bilimler Fakültesi'nde kamu politikası okudu. Kolej yıllarında Slovenya Komünist Partisi'ne katıldı. 1980 sonlarında Milan Kučan önderliğinde yenilikçi partinin en güçlü destekleyicisi olduktan sonra ün yaptı. Nisan 1990'da yapılan ilk genel seçimlerde DEMOS Koalisyonları tarafından mağlup edildi. Sloven parlamentosunda Komünist Ligi-Demokratik Reform Partisi listesine seçildi. Parti içinde daha çok reformcu bulmaya devam etti. 1997'de üçüncü merkezcil platform başkanı seçildi. 2000 yılında Janez Drnovsek'in partisi Liberal Demokrat Slovenya ile koalisyona öncülük etti. Slovenya Millet Meclisi başkanlığına seçildi. 2004 yılında Avrupa Parlamentosu üyeliğine seçildi. Aynı yıl solcu koalisyon sağcı müttefiklerine yenik düştü. 2007'den sonra sosyal demokratlar Slovenya'da ikinci kuvvet oldular ve bu nedenle Borut Pahor sağ görüş karşısındaki en büyük lider oldu. 2008'de demokratlar sol merkezci karşıtı iki partiyle koalisyon kurdular. 2008 parlamento seçimlerinde bu partiler Slovenya Demokrat Partisi'ni mağlup etti ve başa Borut Pahor geçti. Borut Pahor ve eşinin bir erkek çocuğu vardır. Borut Pahor ayrıca ileri düzeyde İngilizce, İtalyanca, Hırvatça ve Fransızca bilmektedir. Borut Pahor ateist'tir. Britanya AdalarÄ± Britanya adaları, kıta Avrupasının kuzeybatısında Büyük Britanya, İrlanda ve altı binden fazla küçük adadan oluşan takımadadır. Bu adaların üzerinde iki egemen devlet bulunmaktadır: İrlanda ve Büyük Britanya ve Kuzey İrlanda Birleşik Krallığı. Yeşilbağ Yeşilbağ, aşağıdaki anlamlara gelebilir: Inside Wants Out Inside Wants Out, John Mayer'ın bağımsız olarak başlangıçta Atlanta, Georgia çevresinde dağıttığı albümüdür. Bu albüm, Mayer'ın Columbia Records şirketi ile anlaşma imzalamasına ve "Room for Squares" adlı stüdyo albümünü yayımlamasına öncülük etti. Bu albümdeki şarkılardan dördü, sonraki albümde de yer aldı. "Room for Squares" albümünün yeniden yayımlanmasından sonra, bu EP de "Neon" şarkısının ikinci versiyonu çıkarılarak yeniden yayımlandı. "Inside Wants Out"'tan sonra çok satan çeşitli albümler çıkarmasına rağmen Mayer; bu albümdeki parçaları konserlerinde düzenli rotasyonda çalmaya devam etmektedir. Mayer on dokuz yaşındayken Boston, Massachusetts'deki Berklee College of Music'e yazıldı. İki sömestr sonra, çalışmalarını kesmeyi seçti ve arkadaşı Clay Cook'un çağrısı üzerine ikili Atlanta, Georgia'ya taşındı. İkili, isimlerini duyurmak amacıyla çeşitli yerel mekanlarda sahne almaya başladı. Cook, Mayer'ın grubu daha pop yöne çekmek istemesi nedeniyle müzikal farklılıklar yaşadıklarını ifade etti. İkili, yollarını ayırdı ve Mayer solo kariyerine adım attı. Yerel prodüktör ve mühendis Glenn Matullo'nun yardımıyla Mayer, "Inside Wants Out" adında bağımsız EP'sini kaydetti. Cook, Mayer'ın ilk ticari single'ı "No Such Thing" dahil olmak üzere, EP'deki dört parçanın yazımına katkıda bulundu. EP'deki—yalnızca vokallerinin bulunduğu "Comfortable" parçası dışındaki—parçaların tümünde ana vokalleri seslendirdi ve gitar çaldı. Açılış parçası "Back to You"da David "DeLa" LaBruyere de bas gitar çaldı. Mayer ve LaBruyere, Georgia ve çevre eyaletlerde turneye çıktılar. Aşağıda adı geçenler "Inside Wants Out" albümünün stüdyo çalışmalarında yer alan kişilerdir. Süloğlu Süloğlu, Edirne ilinin kuzeydoğusunda yer alan ve Kırklareli iline sınırı olan ilçe. Türk Kurtuluş Savaşı'ndan sonra Mudanya Mütarekesi hükümlerine göre 22 Kasım 1922'de Türk topraklarına katıldı. Cumhuriyetin ilk yıllarında Edirne Merkez'e bağlı bir köy olan Süloğlu, 1934'te nahiye 1967'de belediye oldu. 1991'de ilçe haline geldi. İlçenin yüzölçümü 256 km'dir. Güneyinde Havsa, doğusunda Kırklareli, kuzeyinde Lalapaşa ve batısında Edirne ile çevrilidir. Dalgalı bir arazi yapısına sahiptir. Başlıca yükseltileri Tavşan Tepe, Fakir Tepe, Yatsı Tepe ve Kamber Tepe'dir. Akarsuları, Süloğlu Deresi ve Geçkinli Deresi'dir. Başlıca göletleri, Süloğlu Barajı, Keramaettin Sülecik ve Geçkinli Göletleridir. Karasal iklim hüküm sürer. Genellikle kuru tarım daha çok yapılır. Başlıca tarım ürünleri, tahıllar, ay çiçeği ve mısırdır. İlçede daha çok büyük baş hayvancılığı olarak süt inekçiliği yapılır, küçük baş hayvanlardan koyun yetiştirilir, arıcılıkta gelişmeye başlamıştır. Geçkinli ve Küküler köyleri civarında anıt niteliğindeki Tatar Türbesi bulunmaktadır. Balkan Savaşlarının yoğun olarak geçtiği Geçkinli Köyün'de Balkan Şehitleri Abidesi yer alır. İlçe turizm bakımından fazla gelişmemiştir. Süloğlu barajı yaz mevsiminde kullanılan mesire yeridir. İlçede bulunan Süloğlu Barajı ve Geçkinli Göletleri yöresel turizmin gelişmesine katkıda bulunmaktadır. Süloğlu 2009 yılından itibaren tarihi Sultanlar Yolu üzerinde yer almaktadır. Doğa yürüyüşçüler, trekking sporcuları ve bisikletçiler tarafından tercih edilen Sultanlar Yolu güzergâhı ilçe turizminin hızlandırıcı unsurudur. İlçe, 10 köy ve merkezdeki dört mahalleden oluşmaktadır. 1997 nüfus sayımında ilçe merkezinin nüfusu 5633, bağlı köyleri ile birlikte toplam nüfusu 11.426 iken, 2000 nüfus sayımına göre ilçe merkezi 6546, bağlı köylerle birlikte toplam nüfus 11.912 kişi olmuştur. İlçede tarımsal araç üretimine yönelik çalışmalar yapılmaktadır. İlçenin Domurcalı yöresinde 1993 yılında başlatılan Edirne Organize Sanayi bölgesi alt yapı çalışmaları, 260 hektar arazi üzerinde bazı fabrikalar tamamlanmış olup halen çalışmalar devam etmektedir. İlçe yer altı zenginlik kaynakları fazla önemli olmamakla birlikte, Geçkinli Köyü yakınında Linyit kömürü, Süloğlu yakınında kuvars madenleri işletilmektedir. Yine Süloğlu'nun kuzeyindeki Aktaşlar yöresinde Mermer madeni bulunmaktadır. Mater Mater (Latince: = anne). Lee J. Cobb Lee J. Cobb (d. 8 Aralık 1911, New York - ö. 11 Şubat 1976, Los Angeles) Amerikalı karakter oyuncusu ve oyuncu. Yahudi asıllı bir baba ve anneden doğmuştur. Babası New York'ta matbaa işçisiydi. Küçüklüğünde müziğe olan ilgisi bileğinden sakatlanınca çabuk söndü. Bu defa da sinemaya ilgi duydu ve 17 yaşında sinema endüstrisinin merkezi Kaliforniya'ya gitti. Fakat burada tutunamadı. New York'a dönünce çeşitli tiyatro gruplarında küçük roller aldı. Aslında sinema için gerekli olan değişik bir yüz ve biraz kabadayı hareketleri onun 1937'de yönetmenlerin ilgisini çekmesini sağladı. 1954 yapımı Rıhtımlar Üzerinde (On The Waterfront) adlı filmde Marlon Brando ile birlikte oynadığı "Johnny Friendly (Liman İşçileri Sendikası başkanı)" rolüyle en iyi yardımcı erkek oyuncu olarak Oscar'a aday gösterildi. Bu başarıdan sonra pek çok ünlü filmde karakter oyuncusu rollerinde oynadı. Ayrıca pek çok TV filmi ve dizilerinde de rol almıştır. Lee J.Cobb 1976 y覺l覺nda kalp krizi sebebiyle hayat覺n覺 kaybetti. Morse Morse: LT eksotoksini Isıya duyarlı enterotoksin "Escherichia coli" 'de bulunan bir toksindir. Mikrobiyolojik yayınlarda İngilizce "labile toxin" (kararsız, ısıya duyarlı toksini)'nin kısaltması olan LT olarak da değinilir. Bu toksin, normalde adenilat siklaz'ı inhibe eden bir G proteinini ADP-ribozlayarak hücredeki cAMP seviyesini yükseltir, bu özelliği ile kolera toksinine benzer. Yüksek cAMP seviyeleri klorür iyonları ve suyun enterositlerden bağırsak içine salgılanmasına neden olur, bunun sonucunda ishal meydana gelir. Thomas Mitchell Thomas Brown Mitchell (1843 - Ağustos 1921 Dumfries, İskoçya) beş kez FA Cup kazanan İskoç teknik direktör. Thomas Mitchell, 1843 yılında Dumfries'te doğdu. 1867 yılında güneye taşınan Mitchell, 1884 yılında Blackburn Rovers'ın teknik direktörlüğüne getirildi. 1884 ile 1891 yılları arasındaki 8 sezonda 5 kez FA Cup şampiyonluğu yaşadı. 1891 yılındaki final maçında David Calderhead'in teknik direktörlüğünü yaptığı Notts County takımına karşı mücadele edip kupaya ulaştı. 12 yıl teknik direktörlüğünü yaptığı Blackburn Rovers'tan 1896 yılında ayrıldı. Tom Whittaker (futbolcu) Thomas James Whittaker (21 Temmuz 1898 - 24 Ekim 1956, Hampshire, İngiltere), Arsenal ile özdeşleşmiş eski İngiliz futbolcu ve teknik direktör. Thomas Whittaker, 1898 yılında Doğu Cavalry Barracks, Aldershot, Hampshire'da doğmuştur. Ailesinin, o üç haftalıkken taşındığı Newcastle şehrinde büyütmüştür. Futbol kariyerine Kuzey-doğu İngiltere'de başlayan Whittaker, bir denizcilik mühendisi iken antrenmanlar yapmıştır. Daha sonra yine Kuzey-doğu İngiltere'de Hawthorn Leslie & Co adlı şirkette çalışmaya başlamıştır. 1917 yılında, Britanya ordusuna çağrıldıktan sonra Kraliyet Topçu Birliği'ne katıldı. Kent bölgesindeki Lydd şehrine tayin edildi. Sonrasında Kraliyet Donanmasına geçti. 1919 yılında askerliğini bitirerek terhis oldu. Dost KÃ¶rpe Dost Körpe; (d. 1972, İstanbul) Türk yazar, şair ve çevirmen. Boğaziçi Üniversitesi İş İdaresi Bölümü'nde ve İstanbul Üniversitesi İngiliz Dili ve Edebiyatı Bölümü'nde eğitim gördü. Birçok dergi ve yayında şiir, deneme ve öyküleri yayımlandı. 1993 yılında ""Zaman Sona Ermeli"" adlı kitabı, daha sonra ""Kıyı"" ve ""Günah Yiyen"" adlı kitapları yayımlandı. Edgar Allan Poe, Sylvia Plath, Philip K. Dick, Howard Phillips Lovecraft, Henry James, Percy Bysshe Shelley, William Blake, John Maxwell Coetzee, J. K. Rowling vs yazar ve şairlerden çeviriler yaptı. İthaki Bilimkurgu Klasikleri dizisi için 5 roman çevirisi yapmıştır. Işıkçılık Işıkçılık / Işık Alevîliği son dönemlerde "Alevîler" arasında yaygınlaşan, Alevî inanç ve tarihini alternatif bir şekilde algılayan bir hareketi imâ etmek amacıyla kullanılan bir terimdir. Her ne kadar 1990'lı yılların başlangıcından beri Alevîler arasında alternatif görüşler varolduysa (örneğin Nejat Birdoğan), ciddi ve etkili bir biçimde görüşler 2004 yılında ortaya çıktı. Bu farklı görüş ve yorumlar Erdoğan Çınar'ın "Aleviliğin Gizli Tarihi" isimli kitabının 2004 yılında yayınlanmasıyla kurumsallaştırılmıştır. Işık-Alevî hareketi "Alevî" teriminin eski bir Anadolu uygarlığı olan Luvilerden geldigini, ve Luvi sözcüğünün Hitit dilinde "Işık İnsanları" anlamına geldiğini öne sürmektedir. Buna karşın, geleneksel Alevîlik'te Alevî terimi, Arapça "Ali'ye bağlı" anlamına gelen sözcükten geldiği kabul edilir. Ama "Al" kelimesi ibranicede Tanrı demektir ve Tarıdan gelen anlamında da kullanılabilir. (). Bazı Osmanlı kaynaklarinda belirli bölgelerde yaşayan bir kısım Alevîler için "Işık Taifesi" denmesi, Işık-Alevîlerine göre, Luvilerin ve Alevîlerin arasındaki bağın ispatıdır. Işıkçılar kendilerini ezoterikçi olarak görürler ve Alevîliğin de ezoterizmin ta kendisi olduğunu savunurlar. Böylece kendilerini tarihteki bütün ezoterik inançlarla özdeşleştirirler (örneğin Hristiyan ezoterizmi, İslâm ezoterizmi "(Bâtınîlik)", Musevi ezoterizmi "(Kabbala)" ve Pagan ezoterizmi gibi kimliklerle). Işık Alevîleri, Alevîliğin Dünya'nın en eski dini olduğunu, ve bu dinin zamanla birçok kılıfa bürünmeye mecbur kaldığını savunurlar. Dünya'nın bu "ilk ve orijinal" dininin, diğer din ve inançlara asıl kaynak olduğunu öne sürerler: Işık hareketi, Alevîlerin dini törenlerinin Hititler ve hatta Sümerler tarafından bile yapıldığını iddia eder. Işıkcılara göre, Ortaçağ'daki Paulusçuluk ve Bogomilizm gibi Hristiyan mezhepleri de aslında Alevî idi. Bu görüşe dair iyi bir örneği, Sean Martin'in "The Cathars: The Most Successful Heresy of the Middle Ages" isimli kitabının Türkçeye çevirilmesinde görüyoruz. Kitabın orijinalı "Alevî" sözcüğünü içermediği halde çeviren kişi, kitabın başlığını "Ortaçağ'da Avrupa'da Alevî Hareketi - Katharlar" olarak çevirmistir. İlk başta Alevî tarihinin 3.000 yıllık olduğunu savunan Işık hareketi, bu rakamı 12.000 yıla yükseltmiştir. Bunu Ocak 2009'da Berlin şehrinde bir konferansta beyan etmişlerdir. Geleneksel Alevîlik ile kıyaslandığı zaman Işık hareketinin en çarpıcı farklılıkları, hareketin tarih algılayışında görülmektedir. Işıkçıların itikadlarına göre: Işıkçı-gelenekçi ayrışması Alevi camiasında derin bir fikir ayrılığına yol açmıştır. Alevîler son yüzyıllarda ilk kez inanç bakımından bu kadar ciddi bir ayrışmaya tanık olmuşlardır. Bazı geleneksel Aleviler, Işıkçı hareketine şiddetli bir biçimde karşı çıkmıştır. Onlar, Işık Alevilerini yeni bir din icat etmekle ve bazen