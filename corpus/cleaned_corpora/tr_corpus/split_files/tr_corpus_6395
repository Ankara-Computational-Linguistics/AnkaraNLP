almaktadır. 2001 sayımına göre şehirde 910.000 kişi yaşamaktadır. Rosario şehri aynı zamanda Rosario ilinin de merkez şehridir ve Arjantin'in "sanayi koridoru"nun merkezini oluşturur. Banliyöleri ve bazı komşu knetlerle birlikte oluşturduğu metropolitan bölge "Gran Rosario" (Büyük Rosario) 1.121.441 kişilik nüfusuyla ülkenin en büyük üçüncü yerleşimidir. Şehir, demiryolu taşımacılığının başlıca duraklarından biri olduğu gibi, Kuzeydoğu Arjantin'in de en önemli alışveriş merkezidir. Okyanus gemileri Paraná Nehri sayesinde şehre kadar ulaşır. Şehrin limanı 9,75 m derinliğindedir. Rosario limanı sürekli bir alüvyon birikimi tehdidi altında olduğundan periyodik olarak bu alüvyon tabakası kaldırılmak durumundadır. Yakın bir zamanda nehirdeki liman derinliği 10,4 m derinliğe indirilecektir. Buğday, un, saman, keten tohumu ve diğer bitkisel yağlar, mısır, şeker, kereste, et, deri, ve yün bu limandan yapılan ihracatı oluşturur. Şehirde üretilenler arasında un, şeker, et ürünleri ve diğer yiyecek maddeleri sayabilir. 2003 yılında Paraná Nehri üzerinden geçen ve Rosario şehrini Victoria şehrine bağlayan Rosario-Victoria Köprüsü ulaşıma açılmıştır. Paraná şehriyle birlikte Rosario şehri, kurucusunun belli olmadığı birkaç Arjantin şehrinden biridir. Şehrin koruyucusu Rosary bakiresidir (Virgen del Rosario) (kutlama günü 7 Ekim). Rosario Arjantin bayrağının beşiği olarak bilinmektedir. Che Guevara'nın ve Lionel Messi'nin doğduğu şehirdir. Harbiye, Defne Harbiye, Hatay ilinin Defne ilçesine bağlı mahalle. Binlerce yıllık bir yerleşim yeridir. Tarihsel adı 'Defne' veya 'Daphne' olarak bilinmektedir. Defne bitkisi ve koza ipeği üreticiliğine sık rastlanır. Harbiye, E-91 karayolu üzerinde bulunur ve Antakya şehir merkezinin yaklaşık 8 km güneyindedir. E-91 karayolu, Harbiye'den 55 km sonra Suriye sınırından geçip Orta Doğu'ya uzanır. Hasan Polatkan Hasan Polatkan (1915, Eskişehir - 16 Eylül 1961, Bursa), Kırım Tatarı kökenli Türk siyasetçi ve maliyeci. Mayıs 1950 ile Aralık 1950 arasında kısa bir dönem Türkiye Cumhuriyeti Çalışma Bakanlığı görevine getirildi. 1950-60 yılları arasında ise Türkiye Cumhuriyeti Maliye Bakanlığı görevinde bulundu. 27 Mayıs Darbesi sonrası başlatılan Yassıada Yargılamaları sonrası Başbakan Adnan Menderes ve Dışişleri Bakanı Fatin Rüştü Zorlu ile birlikte İmralı adasında idam edildi. İlk ve orta öğrenimini Eskişehir'de tamamladı. 1936 yılında Siyasal Bilgiler Okulunu (bugün Ankara Üniversitesi Siyasal Bilgiler Fakültesi) bitirdi. Aynı yıl Ziraat Bankası'nda müfettiş yardımcısı olarak göreve başladı. Üç yıl sonra müfettiş oldu. 21 Temmuz 1946'da Demokrat Parti'den (DP) Eskişehir milletvekili seçildi. 14 Mayıs 1950 genel seçimlerinde yeniden Eskişehir milletvekili seçildi ve Adnan Menderes'in 22 Mayıs'ta kurduğu ilk hükûmette çalışma bakanı olarak görev aldı. 14 Aralık'ta maliye bakanlığına getirildi. Daha sonra kurulan dört Menderes hükûmetinde de bu görevi sürüdürdü. Polatkan'ın katkısıyla benimsenen mali politikalar yüksek ve sürekli enflasyona neden oldu. Hızlı büyüme hedefi ön planda olduğundan denk bütçe göz ardı edilerek yatırımlar ertelenmedi. Giderek artan bütçe açıklarının önce dış kaynaklarla karşılanması hedeflendi. Ancak gelişmeler istenilen yönde olmayınca iç kaynaklara dönüldü. 1955 yılından itibaren para arzı hızla arttı. Enflasyonu körükleyen bu uygulamalar sabit ve dar gelirlilerin, asker ve sivil bürokratların tepkisine yol açtı. 27 Mayıs Darbesi'nde (1960) Kütahya'da Menderes'le birlikte tutuklanarak Yassıada'ya gönderildi. Cumhurbaşkanı Celal Bayar, Başbakan Adnan Menderes, öbür hükûmet üyeleri ve DP milletvekilleriyle birlikte anayasal düzeni bozma ve değiştirmeye kalkışmak suçundan (TCK 146) yargılandı. Yüksek Adalet Divanı'nca Yassıada'da yapılan yargılama sonunda ölüm cezasına çarptırıldı (15 Eylül 1961). Millî Birlik Komitesi (MBK) tarafından onaylanan ceza ertesi gün İmralı Adasında yerine getirildi. Mezarının uygun bir yere nakledilmesi için 1987'de bir yasa çıkarıldı. 1990'da çıkarılan bir yasa ile de, hüküm giymiş tüm Demokrat Partililerle birlikte itibarı iade edildi. Polatkan, Menderes ve Fatin Rüştü Zorlu'nun naaşları devlet töreniyle İmralı Adası'ndaki mezarlarından alınarak 17 Eylül 1990 tarihinde İstanbul'da Topkapı'da yaptırılan anıt mezara nakledildi. GenÃ§ Marx Genç Marx, genel Marksizm değerlendirmelerinde Karl Marx'ın entelektüel gelişiminin iki ayrı bölümlemeye tabi tutulmasının bir sonucu olarak ortaya konulan adlandırmadır. Buna göre, Genç Marx, bir anlamda Marksist düşüncenin başlangıç dönemini yani hazırlık ve oluşum aşaması evresini teşkil eder. Bazı eğilimlerde bu varsayımsal bir ayrımdır, bazı eğilimlerde ise daha kesin bir kategorik ayrım olarak görünür. Bu evrede Marx, henüz bir tür ekonomi felsefesiyle uğraşmaktadır; Hegel ve Feuerbach üzerinden okumalar yapmakta ve burjuva ekonomi-politiğin terimlerini tersyüz etmektedir. Yabancılaşma, İnsan doğası, din, tin, felsefe, ekonomi politik bu dönemin konu başlıklarıdır. Aynı dönem içinde ekonomi politiğin yanı sıra felsefede Alman idealizmiyle de uğraşmaktadır. Genç Marx, bu döneminde henüz daha ideoloji ya da felsefe alanındadır, yani "felsefi bir problematik içinde çalışmaktadır" ve bu zorunlu bir süreçtir. Olgun Marx ise, Genç Marx'ın çalışmalarının belirli bir evresinde başka bir düzleme, bilim alanına geçiş yapmış varsayılır. Bu ayrımların kuramsal olarak netleştirilmesi ve kesin bir dönemselleştirme yapılması kolay olmamakla birlikte, buradaki ayrımlayışın belirli bir düşünsel gelişimin dönemlerini açıkladığı ve birbirinden ayırdığı söylenebilir. Şu yapıtlar Gerç Marx'ın söz konusu dönemini karakterize eder; Daha sonra Marx, kendini somut tarihsel, toplumsal, ekonomik bir bütünselliğin açıklamasına yönlendirir. Özellikle, Grundrisse adlı çalışmasından itibaren ve Kapital'de bunun somut örneğini vermiş olduğu açıklanmaktadır. "Soyut kategorik tartışmalar"dan "somutun incelemesine", Tarih felsefesinden Tarih bilimine, yani "felsefe"den "bilim"e geçiş, Genç Marx ile Olgun Marx arasına konulan ayrımın temelidir. Althusser'in belirlediği anlamda " epistemolojik kopuş" da bu noktayla ilişkilidir. Bu kopuş'un sonrasında Marx, Althusser'e göre yeni bir kuramsal alandadır. Yani artık felsefi sorunsal'ın değil bilimsel sorunsal'ın içindedir. Althusser burada, genel olarak bir tür bilimlerin kuruluş sürecindeki mantığı Marx'a uyarlar gibidir. Sonuç olarak, buna göre, bütün bilimlerin kuruluşunda olup bitenler, yani bilim öncesinden bilime geçiş, Marksist Bilim'in kuruluşunda da söz konusudur. Genç Marx-Olgun Marx ayrımı bu sürecin Marksizm içindeki tarihini gösterir. Aleksandros Mavrokordatos (diplomat) Aleksandros Mavrokordatos () ya da İskerletzade Aleksandros ya da İskerletzade İskender (1641-1709) Osmanlı padişahı IV. Mehmet zamanında sarayda baş tercümanlık yapmış İstanbul'un nüfuzlu bir Fenerli Rum ailesi olan Mavrokordato ailesinin üyesi Osmanlı vatandaşı bir Rumdu. Aleksandros Mavrokordatos'un babası Sakız adasında yetişmiş bir ipek tüccarıydı. Annesi Aleksandros'u Avrupa'ya eğitim görmek için gönderdi. Aleksandros, Padua ve Bolonya Üniversitelerinde Fen ve Tıp dallarında öğrenim gördü ve tezler yazdı. İstanbul'a döndükten sonra Fener Rum Patrikhanesi'ndeki Akademisini yönetti. 1671 yılında sadrazam Köprülü Fazıl Ahmed Paşa'nın baş tercümanı oldu. Sarayda İskerletzade İskender adıyla tanındı. Merzifonlu Kara Mustafa Paşa sadrazam olduktan sonra görevine devam etti. 1683 yılında II. Viyana Kuşatması'nın başarısızlıkla sonuçlanmasından sonra görevden alındı. Ancak 1687 yılında tekrar göreve döndü. Aleksandros Mavrokordatos'un en önemli rolü 1698 yılında Karlofça Antlaşması'nın müzakeresi sırasında oldu. Sadrazam Köprülü Hüseyin Paşa'nın emriyle sadece tercümanlık yapmakla kalmadı, elçilik görevini üstlenerek antlaşmanın başarıyla sonuçlanmasına aracılık etti. Philip Mansel [1] Aleksandros Mavrokordatos sayesinde Karlofça Antlaşması sonrasında Osmanlı İmparatorluğunun beklenenden daha az toprak kaybettiğini yazar. Sultan başarısından dolayı ona samur kürk hediye etti. Bu tarihten sonra kendi yerine oğlu Nikolas Mavrokordatos baş tercüman yapıldı. 1709 yılında da oğlu Nikolas Mavrokordatos Boğdan Voyvodası oldu ve birkaç nesil boyunca Mavrokordatos ailesi'nin üyeleri Eflak ve Boğdan'ı Osmanlılar adına yönettiler. Osmanlı, Eflak, Boğdan ve Yunanistan hükümetlerinde önemli görevlerde bulunmaya devam ettiler. Alexandros Mavrokordatos ölümüne kadar Fener Rum Patrikhanesi'nde birçok yüksek derecede görevlerde bulundu. 1709 yılında İstanbul'da öldü. LÃ¼beck Lübeck, Almanya’nın kuzey kesiminde, Schleswig-Holstein eyaletinde bir liman şehri. Baltık Denizi'nden yaklaşık 14 kilometre içeride, Trave ve Wakenitz ırmaklarının kıyısında yer alır. 1987 yılında UNESCO tarafından Dünya Mirası olarak ilan edilmiştir. Bölgede kurulan ilk yerleşme bir Slav prensliğinin merkezi olan Liubice’ydi. Alman kenti ise 1143’te Holstein kontu II. Adolf tarafından kuruldu. 1157’deki yangında şehrin büyük kısmı yıkıldıysa da 1159’da III. Heinrich (Aslan) tarafından aynı yerde yeniden inşa edildi. Sonraki yıllarda Avrupa’nın kuzey ve doğusundaki ham madde üreten ülkelerle batısındaki imalat merkezleri arasında bir ticaret merkezi olarak gelişti. Kısa bir zaman için (1201-26) Danimarka'nın yönetimi altında kalan Lübeck, 1226'da serbest şehir oldu. Bu devirde çıkarılan Lübeck Kanunları, daha sonra Baltık bölgesindeki 100'den fazla şehirde uygulandı. Bu şehirlerin ekonomisini ve görünümlerini büyük ölçüde etkileyen Lübeck, 1358'de Hansa Birliği'nin merkezi oldu. Reform hareketiyle (1529-30) birlikte, şehir yönetimi önemli değişikliklere uğradı. Bu devirde şehir kurultayı bölgeden sürüldü ve şehrin idaresini Jürgen Wullenwever üstlendi. Wullenwever'in Danimarka, İsveç ve Felemenk'e karşı giriştiği savaşın başarısızlıkla sonuçlanması, şehrin eski gücünü kaybetmesine sebep oldu. Bununla birlikte Lübeck, Hansa Birliği'nin dağılmasından (1630) sonra da Baltık Denizi'ndeki en önemli liman olma vasfını korudu. 1811'den 1813'e kadar Fransız idaresi altında kalan şehir, 1815'ten sonra da Alman Konfederasyonu'na üye oldu. Lübeck, 1866'dan sonra Kuzey Almanya Konfederasyonu'na, 1871'den sonra da Alman İmparatorluğu'na bağlandı. 1900'de Elbe-Lübeck Kanalı'nın yapımıyla birlikte şehir ekonomisi yeniden canlandı. Şehrin 1226'dan beri süregelen özerk statüsü, 1937'de Nazi yönetimi sırasında Prusya'nın Schleswig-Holstein eyaletine bağlanmasıyla son buldu. Lübeck'in önde gelen tarihî binaları arasında 14. yüzyılda tamamlanan Gotik üsluptaki Marienkirche "(Meryem Ana Kilisesi)", yapımına 1173'te III. Heinrich devrinde başlanan romanesk katedral ile Gotik ve Rönesans üsluplarının karışımı bir üslupta inşa edilen şaşaalı Belediye Binası "(Rathaus)" sayılabilir. Kuleli Kale Kapısı "(Burgtor)" (1444) ve Holsten Kapısı "(Holstentor)" (1477), şehrin Ortaçağ surlarının kalıntılarıdır. Lübeck, Almanya'nın Baltık Denizi kıyısındaki en büyük limanıdır; liman, şehrin en mühim iş alanıdır. Öteki ekonomik etkinlikler arasında gemi yapımı ve metal işleme ile seramik, kereste ürünleri, tıbbî araç ve gıda maddeleri üretimi sayılabilir. Nüfus, 31 Aralık 2005 itibarıyla 213.983 kişidir. Amasya Genelgesi Amasya Genelgesi, ulusal egemenliğe dayanan, tam bağımsız Türkiye Cumhuriyeti'nin temellerini oluşturan ilk kuruluş belgesi olması nedeniyle Türk tarihinde önemi olan metin. İlk kez "ulusal egemenlikten" bahsedilmiştir. Bir ihtilal bildirisi niteliği taşımaktadır, çünkü İstanbul Hükümeti'ni hiçe saymakta, hükümetin düşman devletlerin esiri olduğunu söylemekte ve milleti yine milletin kendisinin "azmi ve kararlılığının" kurtaracağını söylemektedir. Maddenin yorumu Türk Kurtuluş Savaşı'nın amacı ve yönetim şeklinin halk tarafından yapılması ve seçilmesidir Mustafa Kemal kendisinin hazırladığı Amasya Tamimi'ni, 9. Ordu Müfettişi sıfatı ile imzalamıştır. Sivas'ta bir kongrenin toplanacağı, "Amasya Genelgesi"nde belirtilmiştir. Esaslar, Mustafa Kemal tarafından yaveri Cevat Abbas Bey'e 21-22 Haziran 1919 gecesi Amasya'da yazdırılmıştır. Mustafa Kemal tarafından Cevat Abbas Bey’e yazdırılan temel esaslar şunlardır: "Nutuk"un aynı bölümünde ifade edilir ki aslında bu taslak, dört maddelik bir müsvedde olarak dikte edilmiştir. Amasya Genelgesi'nin sonuç bildirgesi bu taslak doğrultusunda gerçekleşmiştir. Bu taslak metnin sonunda, Mustafa Kemal'in, Kurmay Başkanı Albay Kazım Bey'in, kurmay heyetinden tebliğ işlerinden sorumlu memur Hüsrev Bey'in, askeri makamlara şifre yayan diğer bir yaver Muzaffer Bey'in ve sivil makamlara şifreleyen fakat "Nutuk"ta adı açıklanmayan bir sivil memurun imzaları vardır ve "Nutuk"ta ifade edildiğine göre bunlardan başka imzalar da vardır. Hazırlanan bildirideki bu diğer imzalar, bahsi geçen ilk imzalardan sonra müsveddede yerini almıştır. Atatürk'ün "Nutuk"ta, isimlerinden bahsetmediği bu imzaların sahipleri; İstiklal Savaşı'nı başlatan diğer komutanlar olan ve fakat Millî Mücadele sonrasında Terakkiperver Cumhuriyet Fırkası adlı muhalefet partisi kurmak istedikleri için "gözden düşen" Hüseyin Rauf Orbay, Refet Bele ve Ali Fuat Paşa'dır. Bildiri, Erzurum'da 15. Kolordu Komutanı Kâzım Karabekir'e ve Cemal (Mersinli) Paşalara da sunuldu. Onların onayının alınmasından sonra, bildiri, 22 Haziran 1919'da ülkenin en batısındakinden en doğusundakine kadar tüm mülki amir ve askeri komutanlara telgrafla Abdurrahman Rahmi Efendi tarafından ulaştırıldı. Amasya Protokolü Amasya Protokolü veya Amasya Görüşmeleri, İstanbul Hükümeti ile Heyet-i Temsiliye arasında 22 Ekim 1919'da yapılan protokoldür. Mustafa Kemal Paşa, Rauf Orbay ve Bekir Sami Beylerle birlikte 18 Ekim 1919'da Amasya'ya gelerek Salih Paşa ile 20 Ekim'de görüşmelere başladılar ve Sivas Kongresi'nce kabul edilen esaslar üzerinde görüşmeler başladı. Sivas Kongresi'nce kabul edilmiş bulunan esaslar üzerinde görüşmeler 22 Ekim'e kadar sürdü ve taraflar şu esaslar üzerinde anlaştılar: Son madde, yani meclisin İstanbul dışında toplanacağı hükmü, anayasaya aykırı olacağı gerekçesiyle İstanbul Hükûmeti tarafından kabul edilmedi. Mustafa Kemal Paşa da ısrar etmedi. Amasya'da varılan anlaşma ile İstanbul Hükûmeti Temsil Heyeti'ni resmen tanımış oluyordu. Ronny Johnsen Ronny Johnsen (d. 10 Haziran 1969, Tønsberg), Norveçli eski futbolcudur. Johnsen futbola 6 yaşında Sem IF takımında başladı. 1987'ye kadar bu takımda forma giydikten sonra, 1987-89 arası Stokke IL takımı formasını giydi. 1989-91 arasında ise Eik-Tønsberg IF takımının altyapısında oynadı. 1992 ve 1993 yıllarında FK Lyn takımında profesyonel futbol hayatına başladı. 1993'te küme düştüler, buna rağmen Johnsen Lillestrøm SK'ya transfer olmayı başardı. 1994'te Norveç Ligi ikincisi oldular. Norveç'te 1995 sezonu devam ederken, döneminin Norveç için rekor olan bir bonservis ücreti ile 1995 yılında Beşiktaş'a transfer oldu. Gösterişsiz futbolu ile o sezon kulübün en istikrarlı futbolcularından biri olmasına rağmen Christoph Daum'un yönettiği takım sezonu kötü bir performansla tamamladı ve Johnsen spor yazarları tarafından oldukça eleştrildi. Steve Bruce'un takımdan ayrılması sonrası Manchester United, Johnsen'i Beşiktaş'tan transfer etti. Sezonun ilk transferi olan Johnsen, ilk sezonunda formayı kaparak, 38 maçın 31'inde forma giydi. 1996'dan 2002'ye kadar bu 6 senede içinde 4 lig şampiyonluğu (1997, 1999, 2000 ve 2001), bir FA Cup (1999) ve yine 1999 yılında bir kez de UEFA Şampiyonlar Ligi şampiyonluğu yaşadı. Şampiyonlukta büyük yardımı olan Johnson, yarı finaldeki Juventus FC maçında orta sahanın ortasında yer alıp, kariyerinin en iyi performanslarından birini sergiledi. Final maçında da Jaap Stam ile beraber takımın defansında yer aldı. Bayern Münih'in attığı gol, Johnsen'in yaptığı bir faul sonrası kullanılan atış sonrası gelse de, maçın geri kalanında çok iyi bir performans göstererek 90 dakika oynadı. 2000 yılı şampiyonluğunda sakatlığı nedeniyle sezon içinde 3 maçta forma giyebildi. 10 maçtan az forma giymesine rağmen, 7 yıl önce Dion Dublin'e yapılan bir ayrıcalığın aynısından faydalanan Johnsen, madalyayı alma hakkına sahip oldu. 2001 şampiyonluğunda ise ligde tam olarak 10 maç oynayarak madalya alanlardan oldu. Johnsen, Man Utd yıllarında 7'si ligde olmak üzere, tüm kupalarda toplam 8 gole imza attı. İlk golünü Ağustos 1997'de FA Community Shield kupasında Chelsea FC'ye attı. Bu gol ile Manchester United, maçı 1-1 durumuna getirmiş, daha sonra da penaltılarla kupayı kazanmıştı. 2001-02 yılı sonundaki kontrat bitimine kadar takımda kalan Johnson, daha sonra serbest kaldı. 2002'de, bir başka Norveçli millî futbolcu Øyvind Leonhardsen ile Alman kulüp Schalke 04 ile antrenmanlara çıktı anlaşma sağlanamadı. 2002 yılında Birmingham takımı Aston Villa'ya transfer oldu ve iki sezon da bu takımda forma giydi. 49 kez forma giydiği ve bir gol kaydettiği (Şubat 2004'te Leeds United'a) Aston Villa'dan 2004 yılında Newcastle United'a transfer oldu ancak burada ilerleyen yaşı ve fiziksel durumunun müsait olmaması nedeniyle çok az forma şansı bulabildi. 2005 yılında futbolu bırakmayı planlasa da sonradan kararını değiştirdi ve Norveç ekibi Vålerenga ile sözleşme imzaladı. 3 Kasım 2008'de sezonun son maçı olan SK Brann karşısında forma giyen Johnsen, bu maçtan sonra futbolu bıraktı. Johnsen, 2008'de Norveç'te verilen Kniksen Ödülleri'nde "Onur Ödülü"ne layık görülmüştür. Defans ve orta sahada görev yapan Johnsen, 61 kez Norveç millî futbol takımının forması giymiştir. 1998 FIFA Dünya Kupası'nda Norveç kadrosunda yer aldı. Johnsen, EURO 1992 elemelerinde 1 maçta forma giydi. 1994 Dünya Kupası için ise 3 eleme maçında forma giydi. 13 Kasım 1993'te Polonya'yı 3-0 yenen kadroda yer alan Johnsen, bir de gol kaydetti. Bu maçın sonunda Norveç, 1938'den beri ilk kez Dünya Kupası'na katılma hakkı kazandı. Ancak Egil Olsen, Johnsen'i 1994 FIFA Dünya Kupası kadrosuna seçmedi. EURO 1996 elemelerinde 10 eleme maçının 7'sinde forma giydi ancak çok çekişmeli geçen grup maçları sonrası 1. bitiren Çek Cumhuriyeti'nin bir puan, ikinci olan Hollanda'nın ise averajla gerisinde kalan Norveç, Avrupa Şampiyonası'na gidemedi. 1998 FIFA Dünya Kupası elemelerinde 5 maç forma giyen Johnsen, kupaya katılan Norveç'in kadrosunda da yer aldı. 3 grup maçında da (Fas, İskoçya, Brezilya) ilk 11'de, 90 dakika forma giydi. Sonraki turda da 90 dakika oynayan Johnsen, İtalya karşısında alınan 1-0 yenilgiye engel olamadı. Johnson Euro 2000, 2002 Dünya Kupası ve Euro 2004 elemelerinde de forma giydi. Elba Elbe (Latince: Ilva; İtalyanca: Isola d'Elba) İtalya'nın, Toskana eyaletine bağlı bir adadır. Sahil şehri olan Piombino'nun (42°44′N, 10°22′E) 20 km (12 mil) açığındadır. Fransa'ya bağlı Korsika Adası 35 km batıda bulunmaktadır. Toskana bölgesinin en büyük adasıdır. İtalya'nın ise Sicilya ve Sardinya'dan sonra 3. büyük adasıdır. Adada, hepsi Livorno'ya bağlı olmak üzere 8 adet yerel yönetim bulunmaktadır. En büyüğü Portoferraio'dur. Diğerleri ise; Campo nell'Elba, Capoliveri, Marciana, Marciana Marina, Porto Azzuro, Rio Marina ve Rio nell'Elba'dır. Adanın toplam nüfusu 35.000 civarındadır ve bu nüfusun 12.000'i Portoferraio'da bulunmaktadır. Yaz aylarında adanın nüfusunda fark edilebilir bir artış gerçekleşmektedir. 224 km² yüzölçümüne sahip adanın kıyı şeridinin toplam uzunluğu 147 kilometredir. En yüksek dağ 1,018 metrelik yüksekliği ile Monte Capanne'dir. Antik yıllarda ada demir madeni ile öne çıkmıştı. Madenler ilk önce Etrüskler tarafından daha sonra da (M.S. 480) Romalılar tarafından kuruldu. Napolyon Bonapart'ın sürgüne gönderildiği ada olarak ünlenmiştir. Kentleşme Kentleşme, kentsel yaşam biçimlerinin gelişimi olarak tarif edilmektedir. Başka bir deyişle, dar bir alana yerleşen büyük nüfus birikimi, yeni fiziksel ve sosyal oluşum, karmaşık ilişkiler ağı, iş dallarının farklılaşması ve kendine özgü bir kültürel sistemin ortaya çıkması olarak tanımlanmaktadır. Kentleşme, kente göç eden bireyin ya da kentte ikamet eden nüfusun değişim sürecini oluşturur ve sosyal, kültürel, ekonomik özellikleri ile ele alınır. Kentlileşme sosyal bakımdan, kente özgü tavır ve davranış biçimlerinin benimsenmesi ile gerçekleşirken kırsal alanlarda yaşayanlar daha farklı ekonomik ve sosyo-kültürel yaşam biçimine sahiptir. Kentsel yaşam biçimleri ikiye ayrılır: Fiziksel kentleşme, işlevsel kentleşme. Fiziksel kentleşme; şehirlerin büyümesiyle ilgilidir. İşlevsel kentleşme; insanların değişen davranışlarını kapsar.. Yüzyıllardır görülen fiziksel kentleşme süreci, (özellikle 19. yüzyılda Avrupa'da) gelişmekte ve gelişmiş olan ülkelerde son yıllarda büyük oranda hızlanmıştır. Sanayileşmiş ülkelerde, kırsal alanlardaki kentsel yaşam biçimleriyle birlikte fiziksel kentleşme de gelişmeye başlamıştır. Tarihsel inceleme sonucunda kentsel nüfus oranında artış görülmüş, 2008 yılında dünyada ilk defa şehir nüfusunun, kırsal alanlara göre daha fazla olduğu tespit edilmiştir. Birleşmiş Milletler Nüfus Fonu’na göre ise 2030 yılında, 5 milyar insanın şehirde yaşayacağı tahmin edilmektedir. Kentleşme olgusu nüfusun yer değiştirmesinin ötesinde ekonomik, toplumsal, kültürel ve siyasal büyük çaplı dönüşümleri de gerektirir. Ülkemizde, kentleşme hareketlerinin gelişimi 1950 öncesi ve sonrası olmak üzere iki farklı dönemden oluşmaktadır. Kent nüfusu 1950’ye kadar çok yavaş artış gösterirken bu tarihten sonra özellikle kırsal alanlarda çok hızlı bir gelişme sürecine girilmiştir. Bunun nedeni ise, yapısal dönüşümlerin çözülmesi ve günümüzde hala devam eden kentlere yönelik yoğun göçlerdir. Kentleşme süreci 1980’lerden sonra çeşitli toplumsal sorunlara bağlı olarak büyük kentlere göçü gerektirmiştir. Bunun sebebi ise hedeflenen ekonomik büyümenin sağlanamaması, yüksek oranda seyreden enflasyon ve milli gelirin artmamasıdır. Bu göçler özellikle gecekondulaşma olmak üzere önemli maddi ve kültürel sorunlar doğurmuştur. Kentlerin ortaya çıkışının ilk öncülleri, Neolitik Dönem’de Torosların Güneydoğu eteklerinde bulunan “Bereketli Hilal” adı verilen bölgede görülmüştür. Diyarbakır- Çayönü, Körtik Tepe, Batman- Hallan Çemi, Urfa- Nevali Çori, Göbekli Tepe ilk Neolitik yerleşkelerdir ve insanoğlunun toprağa yerleşip üretici duruma geçtiği dönemde kurulmuştur. İkinci öncülleri ise; Orta Anadolu’da MÖ 7000’lerde Konya- Çatalhöyük ve Kuzey Irak- Jarmo yerleşkeleridir. MÖ 4000’li yılların sonlarında ise, Güney Mezopotamya’da Sümerler tarafından Ur, Uruk, Eridu Site'leri kurulmuştur. Daha sonraları Nil Havzası’nda da buna benzer kentler kurulmuştur. Tarımdaki “artı ürün” ile bundan doğan kentler arası ticari ilişki, kentlerin surlarla çevrilmesi, insanların kutsal değerler etrafında birleşmesi, yazı ve hukuk’un ortaya çıkması ve bununla birlikte toplumsal sınıfların oluşmaya başlaması kentleşme sürecindeki öncel faktörler olmuştur. Ege Kıyılarında ise, tarıma elverişli arazilerin yokluğu nedeniyle maden çıkarma, çıkarılan madenlerden çeşitli aletlerin üretimi, denizcilik ve ticaretin gelişmesi kentlerin yapısını etkileyen etmenleri oluşturmuştur. MÖ 2000'lerde kentleşme hızı artmıştır ancak MÖ 1200'lerde “Deniz Kavimleri Göçü” Ege'de Miken, Anadolu'da Hitit Uygarlığı'nın yıkılmasına neden olmuştur. Bu yıkım kentlere göçle gelen topluluklara ve dolayısıyla kentleşme olgusuna da büyük bir darbe olarak kabul edilmiştir. MÖ 1000'li yıllarda, yeniden gelişmeye başlayan kentler önce Batı Anadolu Kıyılarında, 9. yüzyıl başlarından itibaren ise Anadolu'nun doğusu ve iç kısımlarında varlığını göstermiştir. Orta çağın ilk dönemlerinde, üretici iş gücü olarak toprağa bağlı bulunan serfler nedeniyle, toplumsal yapı kırsal alanda örgütlenmiştir. Onuncu yüzyıla gelindiğinde ise, ticaretin canlanmasıyla birlikte eski site devletleri ortadan kalkmış, “komün yönetimleri” ortaya çıkmıştır. Tüccar ve zanaatkarlardan oluşan komün yönetimleri, kırsal kesimden net bir şekilde ayrılmış ve büyümeye başlamıştır. On beşinci yüzyılda ticari rekabetler, aralarındaki anlaşmazlıklar nedeniyle iç düzenlerinin bozulması ve sınıf çatışmaları komünlerin özerkliklerini kaybetmelerine yol açmıştır. 16. yüzyılda sanayileşme ile büyüyen kentlerin demokratik ve toplumsal hareketliliğin odağı olmaya başlaması, bu kentlerde hızlı nüfus artışı ve çağdaş anlamda kentleşmenin ortaya çıkmasına neden olmuştur. Sanayi Devrimi ile ulaşılan yeni teknik buluşlar, makineler ve beraberinde getirdiği toplumsal değişmelerin sonucu olarak “işçi” sınıfı ortaya çıkmış, iş bölümü ve uzmanlaşma ile birlikte daha çok sayıda işçi ihtiyacı doğmuştur. Bunun sonucu olarak da, çalışmak için kente gelen insanların barınma ihtiyacını karşılayacak alanlar yetersiz kalmış, kent dışında kurulmuş olan fabrikalar çevresinde işçi mahalleleri oluşmuştur. Böylece, sanayi devrimi ile gelişen kent yaşamındaki değişimler; hem ekonomik alanda hem de sosyal, siyasi ve kültürel alanlarda meydana gelmiştir. Türkiye’deki kentleşme, genel nitelikleri itibarıyla az gelişmiş ve gelişmekte olan ülkelerin kentleşme süreçleriyle benzerlik göstermektedir. Başta İngiltere olmak üzere, 19. asır başlarına kadar dünya genelinde sanayi imalatının üretim biçimi ve örgütlenme yapısı büyük ölçüde benzer özellikler sergilemiştir. Ancak 19. yüzyılın başlarından itibaren Sanayi Devrimi bütün geleneksel üretim merkezlerini dar boğaza sokmuştur. Osmanlı Devleti de 1840’lı yıllarda Tanzimat Fermanı’nın ilanının ardından sanayileşme çabaları çerçevesinde yeni fabrikalar tesis etme faaliyetlerine girişmiştir. Fabrikalaşma yoluyla gerçekleşen bu sanayileşme çabaları kentleşme sürecine ivme kazandırmıştır. 1927’de Cumhuriyet döneminin ilk nüfus sayımında, Türkiye’de kentlerde yaşayanların oranı %24'tür. Cumhuriyet’in ilk yıllarındaki şartlar, nüfusun ve özel olarak da kent nüfusunun artışını engellemiştir. 1950'li yıllara kadar, kentlerdeki nüfus artışındaki durgunluk süregelmiştir. Kırsaldan kentlere yönelen nüfus hareketleri, 1950'lerde Marshall Yardımı'ndan kaynaklı olarak kentleşmenin temel dinamiğini oluşturmuştur. Bu dönemde Türkiye'de özellikle orta ve büyük işletmelerde makineleşmenin artması, ortakçılık ve kiracılık sistemiyle çalışan köylülerin kitle halinde işsiz kalmasına neden olmuştur. 1950-1985 yılları arasını kapsayan dönemde, kentlerdeki nüfus artışında hareketli bir süreç yaşanmıştır. 1985-1997 yılları arası zaman diliminde ise, kırsal kesimden kentlere doğru yönelen büyük göç dalgaları olmuştur. Türkiye'de kentleşme oranı, endüstrileşmiş ülkelere göre düşük olmasına rağmen kentleşme hızı son derece yüksektir. 1950’de dünya nüfusunun %30’u kentlerde yaşarken, 2010’da bu oran %50’yi aşmıştır. Aynı yıllarda Türkiye'de, nüfusun %15’i kentlerde yaşarken, %85’i kırsal alanda yaşamaktaydı. 2009 yılı Adrese Dayalı Nüfus Kayıt Sistemi’ne göre ise, bu dönemde nüfusun %75,5'i kentlerde, %24,5'i de kırsal alanda yaşamaktadır. 19. yüzyılda batıdaki sanayileşme hareketi, kentleşme sürecini başlatmıştır. Günümüzde, dünya üzerindeki ülkelerin çoğunda, kentlerde yaşayanların, kırlarda yaşayanlara oranla sayısı daha da artmaktadır. Kentlerin asıl gelişmesi sanayi devriminden sonra olmuştur. Sanayi devrimi, kentleşme sürecinde gelişmeyi etkileyen önemli bir aşamadır. Sanayi devrimi, kentlerin gelişmesinde, büyümesinde, büyük endüstri merkezleri halini almasında önemli bir yere sahiptir. İngiltere’de endüstri alanındaki yeni buluşların ortaya çıkması tarım alanındaki ilerlemeler ve mülkiyetle ilgili yeni gelişmeler, köylülerin endüstri bölgelerine göç etmelerine neden olmuştur. İngiltere’de başlayan endüstrileşme hareketleri kısa zaman sonra Almanya, Fransa, İsviçre ve Belçika gibi diğer Avrupa ülkelerine de yayılmıştır. Endüstri devriminin kentte yarattığı değişim, kentin fiziki planlamasını da etkilemiş olup kentin dışında veya uzağında yeni yerleşim alanlarını oluşturmuştur. Türkiye İkinci Dünya Savaşı’ndan sonra büyük bir değişim sürecine girmiştir. 1940’lı yıllardan sonra kent ve kentlileşme problemleri sürekli olarak Türkiye’nin gündeminde önemli bir yer işgal etmiştir. Kaynağını iç göçlerle kırsal nüfustan alan kentleşme hareketi, sadece demografik bir olay değil aynı zaman da bir değişim sürecidir. Kent nüfusu 1950’lere kadar çok yavaş biçimde artmıştır. Tarımdaki büyüme, nüfus artış hızıyla aynı oranda olmadığı için ekonomik nedenlerle kırsaldan kente göç son derece önem kazanmıştır. Bu yüzden o yıllarda bir nüfus patlaması ortaya çıkmıştır. Kırdan kopan bu nüfusun kente göçü, 1950’li yıllarla birlikte ülkenin kırsal alanlarında görülen ekonomik ve toplumsal değişimle başlamıştır. Genelde dünya sistemiyle birlikte hızlanan Türkiye’deki toplumsal oluşum içinde tarımın makineleşmesi ve modernleşmesi, geleneksel toprak sahipliği rejiminin değişmesi, tarımda verim düşüklüğü, tarımsal gelirin yetersizliği, topraksızlaşma ya da toprağın belirli ellerde toplanması, ulaşım koşullarındaki gelişmeler gibi faktörlerle kırsal alanlarda yaşayan nüfus kentsel alanlara doğru hızla hareketlenmiştir. 1960 ile 1980 yılları arasında kır-kent gelir farklarının artışı, kentlerin ekonomik ve toplumsal yükselişi, ulaşım ve haberleşmenin gelişimi ve artan iç göç hareketleri gibi etkenler kent nüfusunu arttırmıştır. 1980’ler de Türkiye’de, başta büyük kentlerde olmak üzere ekonomik, sosyal ve fiziksel problemleri de beraberinde getirmiştir. Türkiye'nin ekonomik ve sosyal yapısı bu göçü kaldıramadığı için bu kentleşme süreci “aşırı kentleşme”, “sağlıksız kentleşme”, “çarpık kentleşme” gibi kavramlarla ifade edilir. Göçle gelen insanlar da kent merkezlerinin etraflarında gecekondu mahalleleri oluşturmuşlar ve bu gecekondularda ekonomik, konut, sağlık, eğitim, sosyal refah gibi konularda önemli sorunlarla yaşamaya başlamıştır. 1980 sonrası dönemde genel nüfusun giderek artmış olduğu ve nüfusun kentlerdeki oranının daha önceki dönemlerin aksine kırdaki oranından fazla olduğu anlaşılmıştır. İç göçlerin bu dönemden itibaren kent merkezli bir yapıya dönüşmesinin nedenleri arasında; eğitim örgütlenmesinin kentsel alanlarda ağırlıklı olarak yer alması, kamu kesiminin ekonomik politikalar ve yatırımı özendirici politikalar nedeniyle köyle kent arasında ara engellerin oluşmasını ve aşamalı göçün başlamasına neden olmuştur. 1980 yılından sonraki dönemde Türkiye'deki iç göçü büyük ölçüde etkileyen nedenlerden bir diğeri ise, bu yıllardan sonra Türk tarımında görülen gerilemedir. Türkiye 1980 yılına kadar hayvancılıkta Avrupa ülkeleri arasında birinci, dünyada ise ikinci sıradaydı. Bugün kentleşme süreci, özellikle endüstri alanında gelişmişlik seviyesine yakın ya da gelişmiş devletlerde gerçekleşmektedir. Aynı zaman da bu durumu, kırsal bölgelerde neredeyse hiç iş imkanının olmayışı ya da savaşlar nedeniyle ekonominin kötüleşmesi hızlandırmaktadır. Bu nedenler özellikle bu tür ülkelerde hızla büyüyen çok sayıda yeni şehrin oluşmasına sebep olur. Burada en büyük sorun, bu şehirlerin derme çatma ya da vergilendirilemeyen imar alanlarına sahip olmalarıdır. Bununla birlikte yeni oluşan bu şehirlerde şartlar birçok yönden beklenildiği gibi değildir (bknz. Gecekondulaşma/ çarpık kentleşme). Buna rağmen yine de köyden şehre göç edenler için “şehir” geldikleri yerden çok daha iyi imkanlara sahiptir. Bu kentleşme yöntemi kırsal göç ya da ’’köyden şehre göç” olarak adlandırılabilir. Bu kavram bir ülke içindeki geleneksel göç kavramını ifade etmekle birlikte, gelişen göç nedenlerine ve ülkenin kırsal bölgesinden şehre göç anlamına denk düşmektedir. İlk olarak kente bir kişi göç eder ve sonrasında ise onu diğer kişiler takip eder. Bu tür göç olayına ise “Zincirleme Göç” denir. Fakat her ne kadar köyden şehre göç, endüstride gelişme gösteren ülkelerde ilk akla geliyor gibi dursa da; aynı zamanda endüstri uluslarında da söz konusudur. Bu durum, yani köyden şehre göç, tarım arazilerinde çalışacak iş gücünün azalmasına neden olur. Bu durumdan özellikle kentsel yığışım içerisinde olan kadınlar etkilenmektedir. Bunun da sebebi hizmet sektörü içerisinde kendilerine çalışma alanı bulma eğilimidir. Böylelikle kırsal bölgelerde nüfus anlamında eşit dağılım gerçekleşmez. Böyle bölgelerde yüksek maliyetler ve az kar marjı nedeniyle alt yapı çalışmaları şehirlerde olduğu gibi hızlı ilerleme kaydedemez. Köyden şehre göçün aksine bir de şehirden köye ya da kırsala yerleşim söz konusudur. Bu tür göçte, iyi kazanan orta gelire mensup aileler banliyö ya da çevresine yerleşmek adına şehri terk eder. Kentleşmenin oranı ülkeden ülkeye, ülkenin az gelişmişlik veya gelişmişliğine göre farklılık göstermesine rağmen, yukarıdaki göç nedenine bağlı olarak; kentleşmeye etki eden itici, çekici ve siyasi faktör olmak üzere evrensel nedenleri de vardır. Bu çerçevede bu nedenlerin açıklanması, kentleşmenin sebeplerini ortaya çıkaracaktır. İtici faktörler, kentleşme nedenleri arasında ekonomik durum ile ilişkilendirilir. Ekonomik nedenler, kentleşme ile ilgili gelişmelerde en üstte duran temel nedendir. Bu sebepler ise sanayileşme ve makineleşmeyle birlikte geçimini tarım ile sağlayan insanların kente yönelmelerine neden olur. Ayrıca özellikle az gelişmiş ülkeler de tarımsal verimlilikte yaşanan kaos ve kırsal bölgelerde kişi başına düşen gelirin az olması; ekilebilen toprakların dengesiz dağılımı, iklim koşulları ve yaşanan erozyonlar bu bölge yaşayanlarının kente yönelmelerini güçlendiren nedenlerdendir. Ayrıca itici faktörlerin bir diğer nedeni de kentlerin sunduğu ekonomik üstünlüklerin fazla oluşudur. B. Goodall “The Economics of Urban Areas” adlı kitabında ekonomik üstünlükleri beş noktada toplamaktadır. Bütün bunlar ve özellikle kentteki iyi yaşam koşulları, kırsal bölgelerin itici nedenleriyle birleşince kente göçü kaçınılmaz kılmaktadır. Kent, insan ilişkisi açısından fizyolojik, ekonomik, sosyal ve kültürel ihtiyaçların belirli düzeyde karşılandığı yerdir. Bir başka ifadeyle kentler daha iyi eğitim, sağlık, vb. hizmet, çalıştığı işte yükselme isteği taşıyan, daha fazla gelir, daha güzel ve iyi konut isteyen insanlar için yerleşim merkezleri olmuştur. Sağladığı bu imkanlar nedeniyle çekim merkezi haline gelmiştir. Aynı zamanda kentlerin çekim merkezi haline gelmesine etmen olarak, özellikle kimi yazarların eserlerin de şehirlere güzel atıflarda bulunması gösterilebilir. Bunun gibi “İstanbul'un taşı toprağı altın” sözü de büyük kentin çekiciliğini gösteren ifadelerdendir. Kentleşme sürecini etkileyen faktörlerden biri de siyasi ve iletici faktörlerdir. Ülke içerisinde alınan siyasi kararlar, yönetim yapısı, yasaların uygulanması ve ülkenin uluslararası ilişkileri kentleşmeyi etkileyip, süreci hızlandırmaktadır. İngiltere' nin 1946 yılında kabul ettiği “Yeni Kentler Yasası” kentleşme sürecinde siyasi kararların ne derece etkili olduğunun bir örneğidir. Ayrıca ülkelerin yaşadığı savaşlar ve siyasi kaos, kentleşme üzerinde etkili olan unsurlardır. Örneğin Ankara'nın başkent ilan edilmesi savaş sonrası yeni ve modern Türkiye inşasının görünür yüzünü temsil etmektedir. İletici faktörler, iletişim- haberleşme ve ulaşım imkanları olarak kabul edilir. Köy ile kent arasındaki en önemli engel, mesafedir. Ulaşım olanaklarının iyileştirilmesiyle birlikte mesafeler kısalmıştır. Bu durum ise köyden şehre göçü olumlu etkilemiş, kentleşme sürecini hızlandırmıştır. Teknoloji dünyası içerisinde değerlendirilen ve hem iletişim- haberleşme hem de bilgi kaynağı olan medyanın toplumları etkileme gücü oldukça kuvvetlidir. Haberleşme araçlarındaki gelişme bireysellik kavramının öne çıkmasını etkilemiş bu da toplumun hareketliliğini arttırmıştır. İletici faktörler, diğer etmenlerin etkilerini azaltıcı ya da çoğaltıcı bir etkiye sahiptir. Ayrıca itici ve çekici faktörler arasında bir nevi aracıdır da. Gelişmiş ülkelerde meydana gelen kentleşme sürecinde, toprağa bağlı geleneksel toplumdan-yoğun iş gücüne dayalı şehir toplumuna doğru gerçekleşen bir dönüşüm söz konusu olmuştur. Kentleşme ve endüstrileşme süreçleri ya tarım reformu ile derinlemesine bir gelişim içerisinde ya da birbirleriyle eş zamanlı gerçekleşmişlerdir. Günümüz gelişmekte olan ülkelerinde meydana gelen kentleşme süreci, 1920'li yıllarda Latin Amerika’da başlamış olup, II. Dünya Savaşı sonrasında ise diğer ülkelere yayılma göstermiştir. Ancak bununla birlikte bilindiği gibi, gelişmiş ülkelerin kentleşme süreci temelinde bazı farklılıklar yatar: Farklı kentleşme türleri arasında belirli değişiklikler vardır: Mimari ve mekânsal-alansal, kentsel yayılma-genişlemeyi ifade eder. Şehir ve Kırsal alanın birbirinin içine geçmesini, birbirinin devamı gibi görünmesini ifade eder. Bununla birlikte şehrin üretimi artmış yeni iletişim bilgi ağları gelişmiştir. Kent halkının değer yargıları ve yönergelerinin kırsalda da benimsenmesi ve aynı zamanda tüketim alışkanlıklarının da kırsalda yaşayan insanlar üzerinde genel olarak yer bulmasını ifade eder. Bir alanda, şehirde ya da ülkede yaşayan nüfusun artmakta olan oranı buna işaret eder. Kentleşme oranı demografik duruma ve sürece göre değerlendirilir. Kentlerde her şey resmi açıdan o ülkenin kendi yasal düzenine göre yönlendirilir. Şehirlerin sayısı artmaktadır, bu ödünç alınan ya da yeniden kurulan şehirler aracılığıyla gerçekleşmektedir. Yüksek Orta Çağ, Barok ve Sanayi dönemi temel aşamalara örnek olarak verilebilir. Şehirlere göç etme; bina sayısında artışa neden olduğu gibi sokak ve alt yapıların da çoğalmasını hızlandırır. Ayrıca bu durum mevcut şehirlerin genişlemesini etkiler ve şehrin doğal alanlarını yok eder. Dünyada ve Türkiye'de kentleşme hızlı bir gelişim göstermektedir. Bununla birlikte hızlı kentleşme beraberinde avantajlar ve dezavantajlar getirir. Bunları şu şekilde sıralamak mümkündür. Daha Fazla Yaşam Alanı Sağlaması: Kentleşme yatay değil dikey gelişmeyi ifade eder. Kentleşme sonunda kentlerde yapılan yüksek katlı binalar bunun tipik örneğidir. Bu sayede canlılara daha fazla yaşam alanı sağlanmış olmaktadır. Enerji Etkinliğinin Yükselmesi: Kentsel gelişme çeşitli açılardan enerjide etkinliğin artmasına neden olabilir. Örneğin müstakil bir evin ısınmasında harcanılan enerji bir apartmanı ısıtmak için harcanılan enerjiden çok daha fazladır. Burada önemli olan diğer bir nokta apartman dairelerinin en uygun bir büyüklüğe sahip olmasıdır. Günümüzde yapılan apartman içindeki iki katlı daireler bu tasarrufu sağlamayabilir. Başka bir örnek toplu taşımacılıktır. Toplu taşıma sonucu tüketilen benzin miktarında bir tasarruf sağlanabilir. Özellikle kentleşme ile birlikte ortaya çıkan trafik sorununun da çözümü bireyleri toplu taşımaya yöneltmektir. Etkili Katı Atık Yönetim Sistemleri: Kentlerde oluşturulan geri dönüşüm merkezleri, çöpleri belirli bir alana yaymaktansa geri kazanma yollarını araştırarak ulusal kaynakların israfını önleyebilmektedir. Daha İyi Sosyal Olanaklar: Eğitim seviyesinin yükselmesi kentleşmenin önde gelen faydaları arasındadır. Kentsel alanlarda doğum oranları, kırsal alanlardan daha düşüktür. Bu ise nüfus artışının neden olduğu çevresel bozulmaları azaltan bir etmendir. Bireylere kentlerde sunulan aile planlaması eğitimleri, kırsal alanlardan daha fazladır. Kentleşme bireylere iş bulmada da daha iyi olanaklar sağlayabilir (özellikle Türkiye'de İstanbul, Ankara gibi büyük şehirlerimizin yoğun göç almasının nedeni kırsal kesimde yaşayan ve yeterli olanaklara sahip olamayan halkın kentlerde iş bulma ümididir). Kentleşme yukarıda anılanlar yanında bireylere daha iyi sağlık hizmeti ve daha iyi bir sosyal yaşam da sağlayabilir. Sinan Åžamil Sam Sinan Şamil Sam (d. 24 Haziran 1974; Frankfurt, Almanya - ö. 30 Ekim 2015; İstanbul, Türkiye), Türk profesyonel boksör. 24 Haziran 1974 tarihinde Almanya'nın Frankfurt şehrinde doğdu. Amatör boks yaşamı yıllarında oldukça başarılıydı. Dokuz defa Türkiye şampiyonluğunu kazandı. 1992 yılında Gençler Dünya Şampiyonu oldu. 1993'te Vize-Avrupa şampiyonluğunu kazandı. 1995 Dünya İkinciliği'ni elde ederken 1999 büyüklerde "Amatör Boks Dünya Şampiyonu" olmayı başardı. 15 Nisan 2000 tarihinde profesyonel oldu. 12 Ekim 2002'de Polonyalı rakibi Przemyslaw Saleta'ya karşı Avrupa Şampiyonluğu için ringe çıktı ve yedinci raundda nakavtla yendi. "Boğazın Boğası" lakabıyla tanındı. Yaptığı 35 maçın 31'ini kazandı. Bu galibiyetlerden 16'sını nakavtla elde etti. altın kemerini iki maç boyunca korumasını bildi. Bunlardan ilki Danny Williams'a karşıydı ve maçı altıncı raundda teknik nakavtla aldı. İkinci maçında ise Julius Francis ile yaptı ve bu maçı da yedinci raundda nakavtla kazandı. 14 Şubat 2004 tarihinde Stuttgart'ta ringe çıkan Sinan Şamil Sam, Arnavut asıllı Alman vatandaşı Luan Krasniqi'ye sayıyla yenilerek altın kemeri teslim etti. 20 Kasım 2004'te Güney Almanya'nın Kempten kentinde Rus boksör Denis Bakthov'a karşı ringe çıktı. Bakhtov'u onuncu raundda nakavtla yenerek WBC klasmanında "Dünya Kıtalararası Ağırsiklet Boks Şampiyonluğu" unvanının sahibi oldu.22 Şubat 2005'te bu kez Berlin "WBC Dünya Kıtalararası Ağırsiklet Boks Şampiyonası" unvan maçında rakibi Lawrence Clay-Bey'i yenerek galibiyete kavuştu. 11 Haziran 2005'te Kempten "WBC Dünya Kıtalarası Ağırsiklet Boks Şampiyonası" unvan maçında rakibi Ugandalı Peter Okhello'yu sayıyla yendi.Ancak aynı yılın 12 Kasım tarihinde Hamburg WBC Dünya Kıtalarası Ağırsiklet Boks maçı ve "WBC Dünya Ağırsiklet" eliminasyon maçında rakibi Rus Oleg Maskaev'e yenildi. Aralık 2010 itibarıyla karaciğer yetmezliğinden dolayı yoğun bakıma alınmış, 14 Ocak 2011'de taburcu olmuştur. Ayrıca Ankara`nın Sincan ilçesi Osmanlı Mahallesinde kendi adına yapılmış bir park vardır. Ekim 2015 itibarıyla karaciğer yetmezliği teşhisiyle hastanede tedavi gören "Dünya Kıtalararası Ağır Siklet Boks Şampiyonu" Sinan Şamil Sam, 24 Ekim 2015 itibarıyla böbrek yetmezliğinin de baş göstermesi sonucu yoğun bakıma alınmıştır. Acil organ ihtiyacı doğan Sam, 30 Ekim 2015 gecesi karaciğer yetmezliğinden dolayı hayatını kaybetmiştir. "Boğaz'ın Boğası" lakaplı Sinan Şamil Sam, 15 Nisan 2000 tarihinde profesyonel olmuştur. Miroslav Karhan Miroslav Karhan (d. 21 Haziran 1976, Trnava), Slovak eski futbolcudur. Profesyonel olarak futbola 1994 yılında Slovakya takımı Spartak Trnava'da başlamıştır. 1970'lerden beri kupaya hasret takımın önemli futbolcularından biri olan Karhan, takımın 1995-96 sezonunda üçüncü olmasına yardım etti. Sonraki sezon MFK Kosice'ye son maçta yenilip tarihlerindeki ilk lig şampiyonluğunu kazanma şansını kaybettiler. Sonraki sezon ise Slovenský pohár'nı ve Slovenský superpohár'nı kazandılar. 1996 UEFA Intertoto Kupası'nda oynayarak ilk kez Avrupa'da top koşturan Karhan, sonraki iki sezon ise UEFA Kupası'nda oynadı ancak ilk sezon PAOK'a, ikinci sezon daha sonra formasını giyeceği Beşiktaş'a elendiler. 1999 yılında La Liga ekibi Real Betis'e transfer olarak ilk kez yurtdışında bir lige transfer olmuştur. Ancak La Liga'da 18. olup küme düştüler. Karhan, 2000 yılında yönetimi değişen ve tamamen kadrosunu yenileyen Beşiktaş'a transfer olmuştur. Beşiktaş'ta kariyerinde ilk kez UEFA Şampiyonlar Ligi'nde forma giydi ve Lokomotiv Moskva'ya bir de gol attı. Elemeler dahil olmak üzere 9 maçta forma giyen Karhan, AC Milan, Leeds United ve FC Barcelona karşısında oynadı. Ligde 25 maçta forma giyen Karhan, Ankaragücü ve Trabzonspor'a gol attı. Sezon içinde Atatürk Kupası'nı kazandılar. Karhan ise sakatlığı nedeniyle kupa maçında forma giyemedi. Başarılı performansıyla dikkat çeken Karhan 2001-02 sezonunda Bundesliga ekiplerinden VfL Wolfsburg'a transfer oldu. 34 maçın 33'ünde forma giyen Karhan, 3 tane de gol attı. Sezon içinde tek forma giymediği maçta ise kırmızı kart cezası nedeniyle oynayamadı. Karhan, Wolfsburg döneminde 2006'ya kadar sezonda 30 maçın altına inmedi. 2003'te Intertoto Kupası finaline çıktılar ancak finalde kaybettiler. Yarı finalin ikinci maçında NK Cibalia Vinkovci karşısında bir gol bir asist yaparak takımına destek oldu. 2006-07 sezonunda ise pek forma şansı bulamadı. 2007-08'de 2. Bundesliga takımı Mainz'a transfer oldu. Karhan defansif oyununun yanında 5 gol 9 asistlik performans gösterdi ancak üçüncü olan 1. FC Köln'ün üç puan arkasında kalıp bir üst lige çıkamadılar. Sonraki sezon tüm maçlarda oynayıp 5 gol atıp 7 asist yapan Karhan'ın yardımıyla Mainz, 2. Bundesliga'da ikinci oldu ve Bundesliga'ya çıkmaya hak kazandı. 2009-10 sezonunda Mainz, ligi 10.cu bitirdi. 2010-11 sezonunda da Karhan, ilk 9 maçın 9'unda da forma giymiştir. 2011 yazında Mainz 05'den eski takımı Spartak Trnava'ya geri dönmüştür ve bu kulüpte futbolu bırakmıştır. Karhan 2002'de Slovakya'nın en iyi futbolcusu seçilmiştir. 100 kez Slovakya millî futbol takımı forması giyen Karhan, ülkesinin en çok millî olan futbolcusudur. Karhan'ı 75 maçla Róbert Vittek izlemektedir. Millî takımda 13 gol atan Karhan, defansif bir orta saha olmasına karşın Slovakya tarihinin en golcü 4. ismidir. Karhan millî formayı ilk kez 6 Eylül 1995'te İsrail'le oynanan EURO 1996 elemelerinde giydi. Karhan EURO 1996'dan beri her Avrupa Şampiyonası elemesinde, 1998 FIFA Dünya Kupası'ndan bu yana her FIFA Dünya Kupası elemesinde forma giymiştir. İlk golünü 8 Ağustos 1999'da Euro 2000 elemelerinde Liechtenstein'a karşı attı. 3 Eylül 2005'te Almanya ile oynanan hazırlık maçında Slovakya maçı 2-0 kazanırken iki golü de Karhan kaydetti. 2007'de millî takımı bıraktığını açıklayan Karhan, hoca değişikliği ile millî takıma geri döndü. 2010 FIFA Dünya Kupası elemelerinde 10 grup maçının 7'sinde forma giyen Karhan, 1 gol kaydetti. Slovakya grup birincisi olarak tarihinde ilk kez FIFA Dünya Kupası'na gitme hakkı kazandı ancak Karhan, sakatlığı nedeniyle kupaya giden kadroda yer alamadı. Bolivya Silahlı Kuvvetleri Bolivya Silahlı Kuvvetleri (İspanyolca: Las Fuerzas Armadas de Bolivi), Bolivya'nın iç ve dış tehditlere karşı savunmasından sorumlu askeri kuruluştur. 3 kuvvet komutanlığından oluşur: Gönüllü askerlik hizmeti için yaş sınırı 18 olmasına rağmen yıl içinde öngörülen sayıda gönüllü bulunamadığı durumda 14 yaşındaki erkek çocuklar dahil olmak üzere zorunlu olarak askere alma yöntemi uygulanmaktadır. Bir tahmine göre Silahlı Kuvvetlerin %40'ı 18 yaşın altındadır ve bu sayının %50'si de 16 yaşın altındadır. Askerlik hizmet süresi 2002 yılı bilgilerine göre 12 aydır. Che Guevera'yı da öldüren ordudur ve bu yüzden Nicholas Giel bu ordu için Soldatido Boliviano (Küçük Bolivyalı asker) şarkısını yazmıştır. Kiel Antlaşması Kiel Antlaşması, Napolyon Savaşları sırasında, Büyük Britanya ve İrlanda Birleşik Krallığı ile İsveç'in oluşturduğu tarafla Danimarka-Norveç arasında 14 Ocak 1814'te imzalanan ve taraflar arasındaki çarpışmaları sona erdiren antlaşmadır. Antlaşma uyarınca Danimarka'nın Norveç'i İsveç'e bırakmasıyla 1380'de kurulmuş olan birlik sona ermiş, Danimarka'nın Baltık bölgesi ve Avrupa'daki gücü de azalmıştır. Antlaşma İsveç'in 1809'da Finlandiya ve Aland Adalarını (Ahvenanmaa) Rusya'ya bırakmasıyla doğan kaybını bir ölçüde dengeliyordu. Danimarka ile birliğe öteden beri karşı çıkan Norveç ise pazarlık konusu yapılmasına sert tepki gösterdi ve İsveç'le birleşmeye karşı koymak amacıyla kendi anayasasını hazırladı. Kiel Antlaşması'na silahla direnmeye karar vererek İsveç'i anayasasını kabul etmeye zorladı; sonuçta 1905'e değin süren birleşik bir krallık kuruldu. Danimarka, eski Norveç toprakları olan Grönland, İzlanda ve Faroe Adalarını elinde tutmasına karşın Norveç'i yitirmesi yüzünden siyasal ve ekonomik zarara uğradı. Crytek Crytek, 1999'da üç Türk kardeş olan Cevat, Avni ve Faruk Yerli tarafından Almanya'nın Coburg şehrinde kurulmuş olan bir video oyun şirketidir. Crytek'in ana merkezi Frankfurt'ta bulunmaktadır. Ayrıca Kiev, İstanbul olmak üzere 2 farklı yerde stüdyosu vardır. En çok bilinen oyunları olan "Far Cry" 'da CryEngine, ve daha çok bilinen Crysis'de de CryEngine 2 kullanılmıştır. CryEngine 3 ise Crysis 2 ile kullanılmaya başlanmıştır. Crytek Electronic Arts, Ubisoft, NVIDIA, Intel, AMD, FMOD, Scaleform, ve Xoreax Software şirketleri ile iş birliği halindedir. Crytek 1999'da Yerli kardeşler tarafından Koburg'da kuruldu. Tarihleri ECTS 2000'de başlar. Burada Crytek büyük yayıncılarla birlikte teknoloji demosunu NVIDIA standında sergiledi. Onlar demo yayınlamaya devam ettiler ve bu demo "X-Isle" olarak biliniyordu (daha sonradan "Far Cry" olacaktır). 2 Mayıs 2002'de Crytek CryEngine oyun motorunu duyurmuştur. 2003'te, Crytek GDC'ye katıldı ve oyun motorunu ve yeni teknolojilerini sergilediler. Yine 2003'te, Crytek yine ECTS'deydi, "Far Cry" "En iyi PC oyunu" ödülünü kazandı. Aynı ayda, Crytek CryEngine modifiye ederek AMD64 için optimize etti. Şubat 2004'te, Alman polisi Crytek ofisine "Sahte Ürün Kullanımı" sebebiyle baskın yaptı. Aramalarda lisanssız hiçbir şey bulunamadı. Yine Şubat 2004'te, Crytek ve Electronic Arts stratejik ortak olduklarını duyurdu. Aralık 2004'te, Crytek ve ATI hollywood stili machinima oluşturdular. Geleceğin pc oyunculuğu hakkında görüşlerini belirttiler. 23 Ocak 2006'da, Crytek "Crysis"in yapımına başladığını duyurdu. Söylenene göre fps oynanışına yeni bir "taktik" mücadelesi getirecekti. E3 ve Games Convention'dan bir sürü ödül kazandı. 3 ay sonra, Crytek Frankfurt'ta yeni ofislerine taşındı. CryEngine 2'nin ilk açık gösterimi 23 Ocak 2007'de oldu ve bir yıl sonra "Crysis" duyuruldu. Avatar Reality, WeMade Entertainment, Entropia Universe, XLGames, Reloaded Studios, 1st Educational Institution, and Games Academy GmbH gibi firmalar tarafından lisanslandı. 11 Mayıs 2007'de, Crytek paralel stüdyolarını Kiev, Ukrayna'da açtığını duyurdu. Kiev stüdyosu geliştirici stüdyo olarak belirlendi ve şirketin 2. geliştirici stüdyosu oldu. 2. stüdyo şu an Crytek'in yeni markası üzerinde çalışıyor. Kiev stüdyosu kurulduktan bir hafta sonra, Crytek Budapeşte, Macaristan'de yeni stüdyosunu açtı. Aynı Kiev stüdyosu gibi Budapeşte stüdyosununda ağırlıklı görevi CryEngine 2 üzerineydi. 14 Haziran 2008'de Crytek, Sofya merkezli Black Sea Studios'u satın alarak ismini Crytek Black Sea olarak değiştirdi. 17 Ekim 2008, Güney Kore'de Crytek Seul stüdyosu açıldı. Ofis Young Mok Park'ta bulunmakta ve dikkatlerini CryEngine 2'yi Kore firmalarına lisanslamaya vermiştir. Crytek'in ünlü oyunu, "Crysis Warhead", 12 Eylül 2008'de PC-özel oyunu olarak piyasaya çıktı. 3 Şubat 2009'da, Crytek, Free Radical Design şirketini satın aldı. Britanya'da video oyunu "TimeSplitters" serisi ile bilinir ve stüdyonun ismi Crytek UK olarak değiştirilmiştir. 11 Mart 2009'da, Crytek internet sitesinde CryEngine 3'ün 2009'da Game Developers Conference olacağını duyurdu. Yeni motor PlayStation 3, Xbox 360 ve PC'de kullanım için yapıldı. 14 Kasım 2009'da CryEngine 3 motoru geliştiricilere ticaret akışı ile kullanılabilir hale geldi. 1 Haziran 2009'da Crysis 2'yi duyuruldu. 3 Mart 2010'da, CryEngine 3'ün 3D Stereoscopic teknolojisine sahip olduğu açıklandı. 23 Mart 2011 Amerika'da , 25 Mart 2011 de Avrupa'da Crysis 2'yi çıkardılar ve oyun normalinden bile fazla ilgi gördü. 16 Nisan 2012'de, Crytek ve Electronic Arts Crysis 3'ü resmi olarak duyurdu. Oyunun 2013 yılının ilkbahar aylarında geleceği bildirildi. 24 Nisan 2012'de, Crytek ve Electronic Arts Crysis 3'ün ilk Oyunanış videosu'nu yayınladılar. 8 Ağustos 2012'de Crytek Şanghay stüdyosunu kurduğunu resmen açıklamıştır. 17 Ocak 2013'te Yerli kardeşler tarafından Türkiye lansmanı yapıldı ve Türkiye'de bir stüdyo açıldı. Bu stüdyo yaklaşık 150 personel bulunduracak ve oyun geliştirilecek. Kazaklar (Slav) Kazaklar, (farklı dillere göre "Kozak", "Kosak", "Cossack", "Kossak", "Kazak", "Rus Kazakları" olarak da adlandırılırlar) Ukrayna ve Güney Rusya yerli halklarının karışımı ile 15. yüzyıl dolaylarında Don ve Dinyeper nehirleri civarında ortaya çıkan etnik topluluk. Kazaklar, bugünkü Kazakistan'da yaşayan ve Türkî kökenli olan Kazaklar'la karıştırılmamalıdır. Kazak sözcüğü Eski Türkçede "maceracı-özgür insan" anlamındadır. Tolstoy'un aynı adlı eserine de konu olan Kazaklar Rus ordularında özellikle sınır bölgelerin korunması gibi görevlerde kullanılmışlardır. Rusların Orta Asya ve Sibirya'yı ele geçirmelerinde bu savaşçı topluluğun payı çok büyüktür. Vassmer'in etimolojik sözlüğünde bu ad Eski Doğu slav dilinde (козакъ, "kozak") olup, Kumanları ifade için "Cosac" (Kosak) kullanılmıştır - özgür kişi ( Codexte bu sözün Latin harflerine çevirisi) veya hür kişi (Arap alfabesinden çevirisi). Bu ad net olarak ilk kez 13 asırda yazılan Codex Cumanicus adlı eserden anlaşılır. 1590'dan sonra İngilizceye girmiştir, bir İrlandalı soyadı Cossack olup 12. asra aittir. Kazak etnonimi kökü Türkçeye dayanır. XVI. yüzyıl başında Lehistan (Polonya) kralları Tatar akınlarına karşı koymak üzere Kazaklar'ı öncü güç olarak örgütledi. Kazaklar kısa bir süre için Ataman Bohdan Hmelnytski önderliğinde bağımsız bir devlet kurdular. XVII. yüzyıl ortalarında Ukrayna, Rusya ile Lehistan arasında paylaşıldığı zaman, Rus çarları Polonya geleneğini devam ettirerek Kazaklar'ı, önce sınırların korunmasında daha sonra Rusya'nın Ural, Kafkas ve Hazar Denizi'ne doğru yayılmasında öncü güç olarak kullandılar. Nitekim Sibirya'yı fetheden Yermak Timofeyeviç de bir Kazak'tı. Toprak sahiplerinin kısıtlama çabaları, Kazaklar arasında sık sık isyanlar çıkmasına neden oluyordu. XVII. ve XVIII. yüzyılda en önemli, isyanlar Stenka Razin, Kandrati Bulavin ve Emelyan Pugaçev önderliğinde yürütülen isyanlardı. Kazaklar'ın belli ayrıcalıklarında karşın askerlik hizmeti her erkek için zorunluydu. Kazak topluluğunun temel birimi olan Stanitsa denilen köylerdi. Her Stanitsa'nın seçilmiş bir meclisi bulunmaktaydı. Stanitsalar birleşerek daha büyük olan Okrugiler'i (bölge), bunlarda birleşerek Voiskolar'ı (ordu) oluşturdu. Toprak, köyün ortak malıydı; ancak, 1869'dadan sonra Kazak subayları ve hizmetlilerinin özel toraklara sahip olması kabul edildi. XX. yüzyıl başında Rusya'da 12 Kazak Voiska'sı vardı. 1916-1920 arasındaaki Rusya'daki içsavaş sırasında Kazaklar'ın bir bölümü Beyaz, bir bölümü Kızılordu saflarında savaştı. II. Dünya Savaşı boyunca bazı Kazak askeri birimleri varlığını sürdürdü, ancak eski biçim toplulukları eriyerek SSCB'nin yeni yönetsel birimlerine katıldı. Bugünkü Ukraynalılar'ın kökeni Zaporojya Kazakları'na dayanır. Galway Galway (Galce'deki resmî adı: Gaillimh), İrlanda'nın Connacht ilinin başlıca kenti ve Galway ilçesinin merkezidir. Şehir İrlanda'nın batı kıyısında bulunmaktadır. İrlanda dilinde şehir Cathair na Gaillimhe ("Galway şehri") diye de anılmaktadır. Şehir adını "Dún Bhun na Gaillimhe" adı verilen ilk yerleşim bölgesinin batı sınırını oluşturan "Gaillimh" ırmağından (Corrib ırmağı) ya da ırmağın ağzındaki kaleden almıştır. "Gaillimh" kelimesi ""taşlık yer"" anlamına gelir. Şehre verilen takma ad ise "Kabileler Şehri'dir" "(The City of the Tribes)". Çünkü Normanların İrlanda'da hüküm sürdüğü dönemde şehir 14 tüccar aile (ya da Cromwell zamanında küçük düşürücü anlamda kullanıldığı üzere "kabile") tarafından kurulmuştur. Bu tüccar aileler kendilerini İngiliz soylularından saydıkları için Büyük Britanya Kralı'na sadıktılar. Şehir nüfusu Nisan 2006 sayımına göre 71.983'tür. Bu nüfus ile İrlanda'nın üçüncü büyük şehridir. Real Zaragoza Real Zaragoza, İspanya'nın Aragon bölgesinin Zaragoza şehrinin futbol takımıdır. 18 Mart 1932'de kurulan kulüp, La Liga 2'de mücadele etmekte ve maçlarını 34.596 kişilik La Romareda'da oynamaktadır. Kulüp, tarihinin büyük kısmında La Liga'da yer almıştır. Real Zaragoza, 6 Copa del Rey, 1 UEFA Kupası ve 1 de Avrupa UEFA Kupa Galipleri Kupası sahibidir. Geleneksel forması, beyaz forma ve çorapla koyu mavi şorttur. İspanya hükumetinin 2007'de yaptırdığı araştırmaya göre İspanya halkının %2,7'si Real Zaragoza'yı desteklemektedir. Bu da Real Zaragoza'yı ülkede en çok destekçisi olan 7. takım yapmaktadır. Real Zaragoza, "Iberia SC" ve "Real Zaragoza CD" adlı iki rakip kulübün birleşmesiyle kurulmuştur. 1939'da 12 takımlı ligde 7. olmasını takiben İspanya İç Savaşı nedeniyle liglere verilen üç yıllık aranın ardından Zaragoza, 1941'de ligde kalmak için oynadığı play-off'ta Castellon'a yenildi ve küme düştü. Ancak ertesi yıl Segunda División'da grubunu ikinci tamamlayarak La Liga'ya döndü. Fakat La Liga'ya döndüğü 1941-42 sezonunda yine küme düştü ve 1950-51 sezonuna kadar Birinci Lig'de mücadele edemedi. 2 sezon da 3. Lig'de de oynadı. Real Zaragoza o tarihe kadar maçlarını yaptığı El Torrero'dan 8 Eylül 1957'de ayrıldı ve La Romareda'ya geçti. 1960-61 sezonundan başlayarak yaklaşık 10 yıl boyunca Real Zaragoza, İspanya'nın en iyi oyuncularının oynadığı futbol kulübü oldu ve bu yönüyle kulübe Los Magníficos" (Muhteşem takım)" yakıştırması yapıldı. Bu yıllarda Real Zaragoza şampiyonluğu yakalayamasa da 1968-69 sezonuna kadar ligi hep ilk beşin içinde bitirdi ve iki üçüncülük kazandığı bu dönemi iki Copa del Rey şampiyonluğu ve 1963-64 Fuar Şehirleri Kupası şampiyonluğu ile geçti. Zaragoza'nın ünlü forvet hattında o dönem Canário, Carlos Lapetra, Marcelino, Eleuterio Santos ve Juan Manuel Villa bulunuyordu. Kariyerine Real Zaragoza'da başlayıp daha sonra Barcelona tarafından transfer edilen Perulu Juan Seminario, Marca gazetesinin yılın en golcü futbolcusuna verdiği Pichichi Kupası'nı 1961-62 sezonunda, 30 maçta 25 golle kazandı. Zaragoza o sezonu 4. tamamladı. Zaragoza 1973-74 sezonunu 3. tamamladı ve bir sonraki sezon, Real Madrid'e şampiyonluğu son haftalarda kaybederek 3. oldu. Ayrıca takım 1976 Copa del Rey Finali'nde Atlético Madrid'e de 1-0 kaybetti. Bu yıllardaki önemli başarılardan sonra Zaragoza'nın ışığı bir süre sönük kaldı. Hatta 2. olduktan 2 sene sonra küme düştü ve ertesi yıl 2. Lig şampiyonu olarak La Liga'ya yükseldi. 1986'da Zaragoza üçüncü Copa del Rey'i Barcelona'yı 1-0 yenerek kazandı. Kulüp 1990-91 sezonunu 17. sırada bitirdi. Real Murcia ile ligde kalabilmek için iki maça çıkan Zaragoza 0-0 biten ilk karşılaşmanın ardından Romareda'da 5-2 kazandı ve ligde kalmayı başardı. Víctor Fernández'in 1991'de takımın başına geçmesiyle Zaragoza yeniden bir toparlanma sürecine girdi. 10 Mayıs 1995'te, Kral Kupası'nda Celta Vigo'ya karşı kazandığı şampiyonluktan 1 yıl sonra Real Zaragoza 1994-95 UEFA Kupa Galipleri Kupası'da çeyrek finalde Feyenoord ve yarı finalde de Chelsea'yi eleyerek Prensler Parkı Stadı'nda oynanan finalde Arsenal'in rakibi oldu. Normal süresi 1-1 sona eren karşılaşmanın uzatma dakikalarında Nayim çok uzaklardan yaptığı vuruşla David Seaman'ı mağlup etti ve 2-1'lik sonuçla şampiyon Real Zaragoza oldu. 1995 UEFA Süper Kupası'nda ise o yılın Avrupa Şampiyonlar Ligi şampiyonu Ajax'la karşılaşan Zaragoza, ilk maçta rakibiyle evinde 1-1 berabere kalsa da Amsterdam'da oynanan ikinci maçı 4-0 kaybetti ve şampiyon Ajax oldu. Real Zaragoza 2000'li yıllara Copa del Rey şampiyonluğuyla başladı. 2000-01 sezonunda Celta'yı yenerek Kral Kupası'nı kazanan Zaragoza ertesi sezon küme düştü. 2003-04 sezonunda yeniden La Liga'da başlayan Zaragoza, finalde Real Madrid'i uzatmalarda 3-2 yenerek bir kez daha Kral Kupası'nı müzesine götürdü. Mayıs 2006'da Agapito Iglesias Alfonso Solans'la birlikte İspanya ve Avrupa'nın en güçlü ekiplerinden birini kuracaklarının sözünü verdiler. İlk yılda Pablo Aimar, Valencia'dan 11 milyon avroya transfer edildi. ve teknik direktör Fernandez de yeniden takımın başına geçti. Diego Milito'nun 23 gol atıp Altın Ayakkabı'nın kıyısından dönse de 2006-07 sezonunu, Real Zaragoza altıncı tamamladı, ve UEFA Kupası'na 1. Tur'dan katılma hakkı kazandılar. Ertesi yıl, her nasılsa, küme düşen Zaragoza UEFA Kupası'ndan da ilk turda elendi; Teknik direktör Fernández Ocak 2008'de görevi bıraktı. Fernandez'in ayrılışıyla teknik direktör krizine giren Zaragoza; sezonun son maçında deplasmanda RCD Mallorca'ya 3-2 kaybederek 42 puanla 18. sırada kaldı ve 43 puanlı Osasuna'yı geçemeyerek küme düştü. Real Zaragoza ilk sezondan La Liga'ya dönme hakkını elde etti. 2. Lig'in son hafta maçında, Rayo Vallecano ile 2-2 berabere kalan takım ligi Xerez'in ardından ikinci bitirip 2009-10 sezonunda yeniden La Liga'da oynama hakkı kazandı. Takip eden 4 yılda Zaragoza sezon sonlarında hep puan durumunun alt sıralarında kaldı. 2013 yılında da yeniden 2. Lige düştü. Real Zaragoza 2013-14 sezonundan beri Segunda División'da mücadele ediyor. "(Kaptan)" Talas Muharebesi Talas Muharebesi, 751 yılında bugünkü Kırgızistan sınırları içindeki Talas Nehri civarında, Abbâsîler ve ortağı olan Karluklar ile Çinliler arasında yapılan ve 5 gün süren muharebe. Çin ordusunun yenilgisi ile sonuçlanan muharebe gerek Çin, gerekse Türk ve İslam tarihi açısından önemlidir. Parçalanan Türgişlerin “Kara Türgişler” grubu 742 de Çinlilerin desteğiyle Tumoça komutasında bağımsızlıklarını korudu. Keş'teki (bugünkü Taşkent) Kara Türgişlerin sonraki hükümdarı Bahadır Tudun, Çinli komutan Kao Siyen Çe (ya da Gao Hsien-çı) tarafından 751'de öldürüldü ve bütün mallarına el konuldu. Şehri yağma edildi. Çinli komutan, hükümdar ile antlaşma yaptığı halde ona komplo kurmuştu. Bu olaydan sonra kaçmayı başaran hükümdarın oğlu Araplardan yardım istedi. Bu gelişmeden bir yıl önce Emevîler yıkılarak (750) yerlerine Abbasiler gelmişti. Ebu Hasan 745 yılında Emevîlerin Horasan valisi Nasr bin Seyyar’ı yenerek Horasan’dan çıkartmıştı. Bu olay Emevîlerden memnun olmayan Müslümanlar için bir kıvılcım oldu. Taşkent'in yardım istediği sırada Horasan valisi olan Ebu Oğuzhan, Arap liderleri gibi düşünmedi ve komutanı Ziya bin Salih’i gönderdi. Çin kaynaklarına göre, Çin ordusundaki Karluklar ve Yağmalar muharebe sırasında taraf değiştirerek Arapların tarafına geçti ve Çin ordusuna arkadan saldırdı. Bu muharebe ile birlikte matbaa ilk defa Çin dışına çıkmıştır. Bunun yanı sıra barut, kâğıt ve pusulayı da Araplar öğrenmişlerdir. Bu önemli buluşlar Avrupa'ya ise Avrupa ülkelerinin İslam dünyasına karşı düzenlediği Haçlı Seferleri ile geçmiştir. Bu bakımdan da Talas Savaşı'nın dünya tarihi için çok önemli bir yeri vardır. Türk tarihi için de önemi büyüktür. Türkler bu savaşta Müslümanlığı yakından tanıma fırsatı bulmuştur ve çoğu tarih kaynaklarında Türklerin Müslümanlığın kabul etmesi konusunda başlangıç noktasını oluşturur. Ota Å ik Ota Šik (11 Eylül 1919; Pilsen, Çekoslovakya - 22 Ağustos 2004; Sankt Gallen, İsviçre), Prag Baharı'nın ve üçüncü yolun fikir babalarından Çek ekonomist. Prag üniversitesinde sanat tarihi eğitimi gördü. Çekoslovakya'nın Naziler tarafından işgal edildiği 1940-1945 yılları arasında direniş güçlerine katılarak mücadele etti. Bu sırada yakalanarak Mauthausen toplama kampına gönderildi. Ülkesine döndükten sonra yeniden üniversiteye girerek siyasi ve sosyal bilimler fakültesinde iktisat okudu. Çekoslovakya Komünist Partisi'ne katıldı ve kısa sürede partinin üst kademelerine yükseldi. 1955-1969 yılları arasında Çekoslovakya Komünist Partisi Merkez Komitesi'nde görev yaptı. 1968 yılına kadar Çekoslovakya Bilimler Akademisi'nin üyeliğini ve aynı akademinin iktisat enstitüsünün müdürlüğünü sürdürdü. 1968 yılında Alexander Dubcek'in reformist hükümetinde başbakan yardımcısı ve iktisat bakanı olarak görev aldı ve böylece insancıl sosyalizmin ekonomik bel kemiğini kuran kişi oldu. 20 Ağustos 1968 tarihinde Rus tanklarının Çekoslovakya'ya girdikleri sırada Yugoslavya'da tatilde bulunuyordu. Bu olayın ardından normalizasyondan kaçınmak amacıyla İsviçre'ye sığındı. 1970 yılından başlayarak Sankt Gallen, Zürih ve Basel üniversitelerinde iktisat hocalığı yaptı. 1983 yılında İsviçre vatandaşlığına geçti. 1972 yılında yayınladığı üçüncü bir yol için argümanlar başlıklı kitabı ile sosyal demokrat ekonomide bir çığır açtı. 22 Ağustos 2004 tarihinde, uzun süreli bir hastalıktan sonra 84 yaşında Sankt Gallen'de öldü. Bilbao Bilbao (Bask dilinde: "Bilbo") İspanya'nın kuzeyinde, otonom Bask Bölgesi'nin "(País de Vasco/Euskadi)" nüfus itibarıyla en büyük şehri ve Biskay ili "(Vizcaya/Bizkaia)" merkezidir. Bilboa İspanya'nın kuzey kıyılarında Atlantik Okyanusu'nun Biskay Körfezi sahilinde Bask Bölgesi'nin kuzeydoğusunda konumlanmıştır. Şehir Nervion Nehri boyunca yerleşmiştir. Bu nehrin kıyısında Sanayi Devrimi sırasında bölgeye refah getiren sayısız fabrika ve işyeri de bulunmaktadır. Bilboa aynı zamanda, bu nehrin gelgit ile çok derin ve bir fiyord gibi çok kara içerisine girmiş olan "Ria de Bilboa" körfezi üzerinde bir liman şehridir. Bilboa şehrinin bazı önemli İspanya şehirlerinde uzaklıkları şu listeden incelenebilir: Bilboa belediye sınırları içinde nüfus (2010 tahmini) itibarıyla 353.187 kişi olup nüfus yoğunluğu 8688,5 kişi/km² olur. Böylelikle Zaragöza, nüfus itibarıyla şehir sıralamasında Bask bölgesinde 1. sırayı; tüm İspanya'da 11. sırayı alır. Fakat esas şehir yanındaki varoşları ile "Büyük Bilbao" oluşur ve Büyük Bilbao'ya resmen "comark" olma statüsü verilmiştir. Bask Bölgesi'nin nüfusunun yaklaşık yarısının yaşadığı "Büyük Bilbao", ekonomik ve endüstri açısından bölgenin en aktif kısmıdır. Büyük Bilboa'nın nüfusu 875,552 kişi olarak tahmin edilmektedir. Büyük Bilboa bu nüfusuyla İspanya'da bulunan büyük metropoliten şehirler arasında 5. sırayı almaktadır. Bilboa belediye sınırları içinde nüfusun gelişmesi şu gösterimde izlenebilir: Bilbao şehri 8 idari bölgeye ayrılır ve bu bolgelerde semtler bulunur: Bilbao'nun şu kardeş şehirleri bulunmaktadır: Dedeman Dedeman Grubu ilk olarak 1918 yılında temelini atmıştır. Mehmet Kemal Dedeman, babasının vefatı nedeniyle 15 yaşında, Kayseri Kapalıçarşı'daki dükkanın idaresini devralmıştır. 1933 yılında inşaat sektörüne giriş yapan Dedeman Grubu bu sektörde başarılı sonuç elde etmiş ve o dönemde Cumhuriyet'in 10. yılı kutlamalarında, Atatürk'ün nutkunu okuyacağı platformun yapımını Mehmet Kemal Dedeman üstlenmiştir. Dedeman Grubu 1947 madencilik sektörüne giriş yapmıştır. İlk madencilik girişimini, Kayseri'nin Pınarbaşı kazasına bağlı Toruntepe Bölgesi'ndeki krom yataklarında başlattı. Dedeman 1961 yılında Madencilik A.Ş. bünyesinde 60.000 ton/yıl kapasiteli Toruntepe Konstantratör Tesisi'ni kurdu. Dedeman Grubu Turizm sektörüne ilk olarak 6 Haziran 1966'da döneminde en modern ve en konforlu oteli olan Dedeman Ankara 119 odalı oteli ile giriş yapmıştır. Dedeman'ın İstanbul'daki beş yıldızlı ilk otelini Esentepe'de 1982 yılında açmıştır. 1983 yılında Mehmet Kemal Dedeman, şahıs işletmeleri devam edem şirketlerini anonim şirketine dönüştürdü. 1989 yılında Dedeman Grubu Antalya ve Dedeman Kapadokya otellerini hizmete sokmuştur. 1991 yılında Dedeman, otelcilik düşüncesine farklılık katmak amacıyla su parkları ve eğlence alanında faaliyet gösteren Depark'ı kurdu. 1993 yılında Kıbrıs, Rusya, Finlandiya, Hollanda, Norveç ve İngiltere'de tur operatörlüğü yapmakta olan ve bu pazarlarda marka haline gelmiş bulunan Detur, A grubu seyahat acentesi olarak kuruldu. Aynı yıl Dedeman Grubu, GİMA A.Ş.'nin % 85 hissesi Dedeman Madencilik Turizm Sanayi ve Ticaret A.Ş. ve Bilfer Madencilik A.Ş. tarafından, özelleştirme kapsamında yarı yarıya satın almıştır. 1994 yılında Erzurum'da Dedeman Palandöken oteli 183 odası ile hizmete girdi. Slovakya millî futbol takımı Slovakya millî futbol takımı, Slovakya'yı uluslararası arenada temsil eden futbol takımıdır. 1939 ile 1944 yılları arasında 16 maç yapan Slovakya, II. Dünya Savaşı sonrasında Çekoslovakya haline geldi. 1992'de Çekoslovakya'nın ikiye bölünmesinden sonra ilk maçını Litvanya ile oynadı. 2016 Avrupa Futbol Şampiyonası elemelerinde İspanya, Ukrayna, Beyaz Rusya, Lüksemburg ve Makedonya ile aynı grupta yer alan Slovakya; 7 galibiyet, 1 beraberlik ve 2 mağlubiyetle, grubu 2. sırada tamamlayarak 2016 Avrupa Futbol Şampiyonası'na tarihinde ilk kez katılma hakkı elde etti. "1896 - 1992 arası, bakınız: " Aşağıdaki 24 oyuncu Hırvatistan (16 Kasım 2019) ve Azerbaycan'a (19 Kasım 2019) karşı çifte eleme fikstürü için çağrıldı. Hint-Aryanlar Hint-Aryan, günümüzdeki Orta Asya sınırlarının kuzeyinden Güney Asya'ya göç etmiş bir Hint-Avrupa ırkıdır. Göç MÖ 300 yıllarına tarihlenmektedir. Aryanlar, beyaz ırkın özel bir koludurlar. Kazak Film kamerası Kamera, birkaç temel öğeden oluşur: biri boş, öbürü görüntü kaydedilmiş filmi içeren makara (verici ve alıcı makaralar); dişlerin filmin deliklerine girip dönmesiyle filmi ışık penceresi önünde değişik hızlarda harekey ettiren mekanik düzenek; çekilecek nesneden ışık ışınlarının filmin duyarlı bölümünde toplanmasını sağlayan optik sistem. Bunlara modele göre çeşitli tamamlayıcı veya ikinci derecede önemli düzenekler eklenir. 1920'li yıllara kadar kameralar elle döndürülen bir kolla çalıştırılırken, sonradan bu kolun yerini motor sistemi almıştır. Günümüzde aşağı yukarı tüm kameralarda refleks vizörler kullanılmaktadır. Çok hızlı görüntü kaydı için (de bir kameranın normal hızı genellikle saniyede 8-48 görüntü arasında değişir) özel kameralar (optik dengeleyicili; bir dizi elektrik sinyali; elektronik) yapılmıştır. Televizyon kamerası, optik görüntüyü bir dizi elektrik sinyaline dönüştürür. Görüntülenecek sahne önce bir objektif yardımıyla, boş bir tüpün içine yerleştirilmiş ışağa duyarlı bir yüzey üstüne yansıtılır. Işık ışınları, aydınlatılmış yüzeyin her noktasına ışığın gücüyle orantılı yoğunlukta elektronlar yayar. Yayılan elektronların oluşturduğu artı (pozitif) elektrik yükleri bir katot ışınıyla taranıp yansızlaştırılır. Sonra bir yükselteç tarafından yükseltilir. Rimini Rimini, İtalya'da, Emilia-Romagna bölgesinde ayni ismi taşıyan Rimini İli merkezi olan bir komündür. Marecchia'nın denize döküldüğü yerde, Adriyatik Denizi kıyısındadır. Belediye sınırları içindeki nüfus (31.5.2010 itibarıyla) 142.579 kişidir. Antik "Ariminum", MÖ 268'de Romalılar tarafından işgal edildi. Romalılar burada bir latin sömürgesi kurdular. "Via Flaminia"nın varış ve "via Emilia"'nın çıkış noktasını oluşturan bu sömürge, İkinci Pön Savaşı ve iç savaş sırasında önemli bir rol oynadı. Daha 3. yüzyıl sonunda piskoposluk olan Ariminium'u Bizans, Gotlar'ın elinden aldı (538, ardından 553). Lombard ve frank egemenliğine giren, bir düklük merkezi olan kent, 1157'de beratlı serbest komün durumuna geldi. Welfeler ve ghibellinolar arasındaki savaşımlardan sonra Rimini'nin tarihi Malatestalar'ın (1134-1528) tarihiyle birleşti. Daha sonra Rimini, papalık toprağı oldu (1528-1797) ve (1816-1860). Bellariva, CorpolÃ², Marebello, Miramare di Rimini, Rivabella, Rivazzurra, San Fortunato, San Giuliano a Mare, San Vito, Santa Aquilina, Santa Giustina, Torre Pedrera, Viserba, Viserbella Rimini şu kentlerle kardeş şehir bağlantısı kurmuştur: Portoferraio Portoferraio, İtalya'da Toskana bölgesinde Livorno ili'ne bağlı Elba adasının merkezi olan liman beldesi. Portoferraio, Elba adasının en büyük nüfus merkezi ve ana limanıdır. Portoferraio'nun nüfusu (1.12.2009 tahminleri itibarıyla) 12.182 kişidir. 19. ve 20. yy/da kasaba nüfusunun gelişimi şu gösterimde incelenebilir: Portoferraio'nin şu komünlerle sınırları bulunur: Campo nell'Elba, Capoliveri, Marciana, Porto Azzurro, Rio nell'Elba Deneysel ÅŸiir Deneysel edebiyatın bir kolu olan deneysel şiir, şairin daha önceki tarzından çok farklı kelime deneyleri üzerine kurduğu şiirdir. Teknik olarak da farklılıklar içeren bu tarz şiirde anlatım tekniğinin yanında anlamsal kırılmalar da söz konusudur. Fransız filozof Jacques Derrida'nın dekonstrüktivizm felsefesinden de yola çıkılarak anlatım ve anlam, obje ile suje arasındaki "geleneksel" bağlar yeniden inşa edilmeye çalışılır. Daha çok 18. yüzyıl düşünürlerin felsefeleriyle temellenmiş de olsa bu tür düşünüş tarzlarına Sokratesçi ve Platoncu düşünceye kadar gidilebilir. 19. yüzyıl Fransız şiiri ve 20. yüzyıl'da özellikle Fransa'dan Orta Avrupa'ya yayılmış olan devrimci edebiyat, Türkiye'deki deneysel şiir gelişimine kaynaklık etmiştir. Arif Dino'nun "Düş ve Uykusuzluk", Asaf Halet Çelebi'nin "Kitaplar", Nâzım Hikmet'in "Kızkapan Oğlu Vehpi" ve "Çocuk Muhittine Dair", Seyhan Kurt'un "Hüznün Sözyitimleri" , Efe Murat Balıkçıoğlu'nun "Sistem" bu tarz şiirlere örnek olarak verilebilir. Ptolemaios Ultima Online Ultima Online, Origin Systems tarafından geliştirilmiş ve 24 Eylül 1997'de piyasaya sürülmüş bir MMORPG oyunudur. 2004 yılında firmanın Electronic Arts tarafından kapatılıp, çalışanlarının başka alt firmalara dağıtılmasında sonra oyunun geliştiriciliği sırasıyla Electronic Arts (2004 -2006), Mythic Entertainment (2006 -2014) ve Broadsword'a (2014- ) devredilmiştir. Ultima Online Megatron Pvp Shard olarak pvp sunucusu açılmıştır. Oyun, serinin diğer oyunlarının da geçtiği Ultima evreninde geçmektedir. Oyundaki genel amaç, özetle, shard adı verilen çok sayıdaki sunucudan birine bağlanmak, burada bir karakter yaratmak ve bu karakteri olabildiğince geliştirmektir. Oyuncu, karakterini yaratırken onun ismini, fiziksel özelliklerini, yeteneklerini ve doğduğu şehri belirler. Karakter, doğduğu şehirde oyuna başlar. Oyuncu oyunu oynadığı sırada, önceden belirlenmiş kurallar çerçevesinde istediğini yapmakta özgürdür. Oyun grafikleri iki boyutlu ve izometriktir. Ses efektleri WAV formatında, müzikler ise MIDI ve MP3 formatındadır. Genel anlamda karakterlerin gelişmişliği, yetenek puanlarının büyüklüğü ile ölçülür. Oyun, terzilikten büyücülüğe, ozanlıktan hırsızlığa, oldukça geniş bir yetenek yelpazesi sunar. Yetenek puanları, tek ondalık basamaklı, yüz üzerinden sayılarla belirlenir. Her yetenek için en yüksek değer 100.0'dır fakat oyun içinde elde edilebilen ziynetler ve Güç Parşömenleri sayesinde bu değer 120.0'a çıkartılabilir. Benzer şekilde, bir karakterin yetenek puanları toplamı için sınır 700.0'dır ve bu sınır oyuncunun hesap yaşına göre 720.0'a kadar çıkabilir. En güncel sürüme göre bir karakterin sahip olabileceği yetenekler şöyledir (İngilizce): Karakterlerin, yetenek puanları dışında, kuvvet, çeviklik ve zeka olmak üzere üç adet fiziksel puanı bulunmaktadır. Bu puanların toplamı 225'i geçemez ve puan başı en yüksek değer 100 dür. Oyuncu hesabının, açıldığı tarihten itibaren aktif olduğu ayların fazla olması halinde bazı sunucularda puan toplamı 255'e kadar çıkarılabilir. Orijinal Ultima Online üzerine, oyunun devamlılığını sağlama amacıyla çeşitli eklenti paketi hazırlanıp piyasaya sürülmüştür. Bu eklenti paketleri oyuna yeni silahlar ve yaratıkların yanı sıra, yeni karakter sınıfları, hatta oyun içinde gidilebilecek yeni topraklar da sunabilmektedir. Şimdiye dek piyasaya sürülmüş sekiz adet eklenti paketi bulunmaktadır. Bu paketlerin isimleri ve piyasaya sürülüş tarihleri şöyledir: Ultima Online Resmi Site Ultima Online Bilgi Edinme Sitesi Ultima Online Europa Sunucusu Resmi Etkinlik Sitesi Resimli taslak "Resimli taslak, bir teknik dekupajdır. Kurgulama işleminde sahnelerin hem sözcüklerle bir betimlemesi yapılır hem de her sahne çizgi filmlerde olduğu gibi şematik bir biçimde görselleştirilir. Doğal olarak resimli taslağı oluşturmak için hareketleri belirtmek amacıyla bazı kalıplar oluşturulmuştur. Hareketler (kişilerin hareketleri, optik kaydırmalar, kameranın hareketleri), çekim açıları vb. ile ilgili geleneksel belirtmeler vardır. Bu belirtmeler yazılı olabildiği gibi (kısaltmalar, terimin baş harfleriyle gösterilmesi vb.) görsel de olabilir (oklar, noktalı çizgiler vb.). Resimli taslaklar, fantastik ya da bilimkurgu filmleri gibi özel türlerin çekimlerinde kullanılır. Bilindiği gibi bu türlerde belli sayıda çekim açısı ve ayrı ayrı teknisyenler tarafından gerçekleştirilen efekt hileleriyle filmin son görüntüsü elde edilir. İşte bu durumlarda filmin sonu çeşitli maketler, eklemeli oyuncaklar, gerçek oyuncular vb. bir araya getirilerek önceden görselleştirilir, bunun evre evre gerçekleştirilmesi sonraki iştir. Resimli taslaklar, bunun dışında stüdyoda çekilen her filmde çok keskin bir dekupaj (kurgulama) elde etmek istendiğinde kullanılır: Reklam spotları, stüdyoda çekilen polisiye filmler (Claude Miller'ın "Korkunç Şüphe"'si, Lam Re'nin gerçekleştirdiği resimli taslaklarla oluşturulmuştur.) Dev ağızlı köpekbalığı Dev ağızlı köpekbalığı ("Megachasma pelagios") sadece plankton ile beslendiği bilinen 3 köpekbalığı türünden birisidir. Megachasmidae familyasının tek cinsi olan "Megachasma"'nın tek üyesidir. En sonuncusu 2018 yılında olmak üzere, bugüne kadar ancak 99 dev ağızlı köpekbalığı görülmüş olup, bunlardan daha da azı bilimsel olarak incelenebilmiş olduğu için bu balık hakkındaki bilgiler oldukça kısıtlıdır. Ölçülebilmiş olan en büyük dev ağızlı köpekbalığı 5,63 m uzunluğunda, 2004 yılında ölü olarak Tokyo'nun bir sahiline vuran bir dişi balık olmuştur. Ölçülebilmiş en küçükleri ise 2004 yılında Sumatra'nın açıklarında tutulmuş olan 1,77 m boyunda bir erkek balıktır. Şimdiye kadar hem Atlantik Okyanusu'nda, hem de Hint Okyanusu ve Büyük Okyanus'ta görülmüş olmaları nedeniyle, dünyadaki bütün ılık denizlerde bu balık türüne rastlanabileceği tahmin edilmektedir. En sık Kaliforniya açıklarında ve Japon adalarının civarında görülmüşlerdir. En çok göze çarpan özelliği, ismininde sebebi olan, vücudu için fazla büyük görünen kafası ve kısa burunu ile çok büyük ağzıdır. Sırtı koyu kahverengi, karnı soluk renktir. Ağızlarının üzerinde beyaz bir çizgi vardır, ama bunun görevi henüz bilinmemektedir. Dev ağızlı köpekbalığının iki adet sırt yüzgeci, simetrik olmayan bir kuyruk yüzgeci, iki büyük göğüs yüzgeci ve iki küçük anal yüzgeci vardır. Ağırlığı 1 ile 1.5 ton arasında değişebilir. 1884, 1990, 1999 ve 2001 yıllarında Kaliforniya yakınlarında, çiftleşmeye hazır olan erkek balıklar görüldüğü için, dev ağızlı köpekbalıklarının çiftleşmek için burada toplandıkları düşünülür. Mide içeriklerinin araştırılması, dev ağızlı köpekbalıklarının en çok küçük karidesler (kril) ile beslendiklerini göstermiştir. Dev ağızlı köpekbalığı, dev köpekbalığı gibi ağzı açık şekilde gezerek suyu taramaz;