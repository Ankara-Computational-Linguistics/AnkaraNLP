çalışma 1974 yılında başladı. Porto Riko'da kurulu, Dünya'nın en 373 büyük radyo teleskopu bu iş için kullanıldı. Amaç, Herkules yıldızlar kümesinde yer alan M13 topluluğunda bulunan birkaç bin adet yıldızda olabileceği düşünülen gezegenlerde, yaşıyor olması muhtemel uygarlıklarla temas kurmaktı. Porto Riko'daki radyo teleskoptan M13 grubuna yönlendirilen kodlanmış mesajlarda Güneş sistemimiz ve Dünya üzerindeki yaşam anlatılıyordu. Bütün hazırlıkların yapılması ve mesajların gönderilmesi zor olmadı. Bu işteki en büyük zorluk, M13 yıldızlar topluluğunun bizden 25.000 ışık yılı uzaklıkta olmasıydı. Mesajlarımızın bu topluluğa ulaşması 25.000 yıl, orada gelişmiş ve bize cevap verebilecek düzeyde bir uygarlık bulunduğu takdirde onların mesajlarını almak bir 25.000 yıl daha sürecektir. Yani, bu topluluktan bir haber almak için toplam 50.000 yıl beklemek gerekecektir. Tabi, eğer mesajımıza hemen cevap verme zahmetine katlanırlarsa. Yıldızlar arası haberleşme uzmanı Amerikalı Frank Drake, Dünya üzerindeki bizlerin kullandığı lisandan tamamen farklı lisan olan, evrendeki diğer uygarlıklarla haberleşebilmek için iki temel sistem geliştirdi. Birinci sisteme göre, diğer uygarlıklara gönderilecek mesajları çizimler ve diyagramlar haline sokmak ve gönderenin yerini astronomik bilgilerle anlatmak, ikincisine göre ise, evrenin ortak lisanı olan matematiği kullanmak gerekiyordu. 1973 yılında uzaya fırlatılan ve şu anda yıldızlararası boşlukta yoluna devam etmekte olan Pioneer-10 aracına konan altın kaplamalı bir plaka üzerine muhtelif şekiller çizildi. Bunlar, bir kolunu barış anlamında kaldırmış erkek ile kadın resimleri, boylarının uzunluğunu ifade etmek için yanında durdukları o uzay gemisinin şekli, en basit element olan hidrojen atomunun diyagramı, Güneş ve dokuz gezegenini gösteren şekiller ve uzay gemisinin Dünya'dan yola çıktığını belirten izdi. Ayrıca plakada, o yıllarda bilinen 14 tane pulsara 374 göre Güneş sisteminin pozisyonu da gösterilmişti. Bu pulsarların her birinin sinyal periyotlarını ifade eden çizgi uzunluklarını okuyan yabancı uygarlıklar evrendeki yerimizi tespit etmekte zorluk çekmeyeceklerdi. Aynı bilgileri taşıyan başka bir altın plaka, aynı yıllarda uzayın farklı bir yönünde yol alması için fırlatılan Pioneer-11'e de kondu. Pioneer'lerden dört yıl sonra Voyager araçları fırlatıldı. Voyager'lere daha farklı şeyler kondu. Video bantlarda bilimsel bilgiler, yeryüzüne ait görüntüler, Dünya üzerinde yaşayan canlıların sesleri, değişik lisanlarda selam ifadeleri, Bach'dan rock-and-roll'a kadar çeşitli müzik parçaları yer alıyordu. Pioneer araçları 1984'de, Voyager'ler ise 1988'de Güneş sistemini terk ederek yıldızlararası boşluğa daldılar. 80.000 yıl sonra bu uzay araçları bize en yakın yıldızın mesafesine, yani bizden 5 ışık yılı uzaklığa ulaşmış olacaklardır. Araçların, üzerinde gelişmiş bir uygarlığın yaşadığı bir gezegenin çekimine takılması, içindeki bilgilerin okunması ve yerimizin anlaşılması son derece zayıf bir ihtimaldir. Yine de sıfır olmayan bu ihtimalin gerçekleşmesi ise milyonlarca yıl sürebilir. Diğer uygarlıklarla, onlardan gelecek mesajları ‘dinleme' yolu ile temas kurmadaki şans daha fazladır. Çünkü gelecek ve gönderilecek mesajlardaki hız, ışık hızıdır. Proje kapsamındaki radyo teleskoplar uzayı devamlı olarak dinlemekte ve elde edilen radyo sinyallerinin analizini yapmaktadır. Analizlerin sonunda sinyallerin herhangi bir mesajı taşıyıp taşımadıkları anlaşılmaktadır. Şu ana kadar, uzaydaki bir uygarlıktan geldiğini belirten ‘herhangi' bir mesaj elde edilmemiştir. 375 1974 yılından itibaren Porto Riko'daki dev radyo teleskopla uzaya gönderilen mesajlarda, bilgisayar gibi bütün elektronik ekipmanlarda kullanılan çiftli aritmetik sistemi temel alındı. Böylece elde edilen 1679 tane açık ve kapalı sinyal, beyaz ve siyah sıralı resimleri ortaya çıkardı. Dünya'dan gönderilen mesajların uzaydaki bir uygarlık tarafından alınması halinde, onlar tarafından okunup çözülebilmesi için o uygarlığın radyo astronomi bilimine sahip bulunması, en azından bizim uygarlığımıza eşit bir seviyede olmaları gerekir. Bu seviyede bulunmayan diğer canlılar sinyallerimizi okuyamazlar. Bizim çok ilerimizde bulunanlar ise, mesajlarımızı okuduktan sonra, bizleri ilkel görüp mesajlarımıza cevap bile vermeyebilirler. Yıldızlar arası haberleşmede, sinyallerin hangi yıldıza yönlendirileceği önemlidir. Yıldızlarda bir yaşam olamayacağından onun etrafında gezegenlerin bulunması şarttır. Bu yüzden sinyaller genellikle yıldızların bir arada bulundukları topluluklara yönlendirilmektedir. Çünkü binlerce yıldızın birbirine yakın konumda bulunduğu gruplarda, sinyallerimizin bir gezegene rastlama ihtimali daha büyüktür. Gönderilecek sinyalin gücü ve frekansı ise diğer önemli bir husustur. Şu ana kadar gönderilen sinyallerimize herhangi bir cevap alınmamış olmasının nedenlerinden biri, sinyallerimizin ulaştığı gezegenlerdeki canlıların henüz ilkel bir yaşam sürmekte olmaları da olabilir. Belki, sinyallerimiz yeterli güçte olmamaktadır. Belki de, sinyallerimize cevaplar gönderildi, 376 fakat biz onların mesajlarını çözecek seviyede değiliz. Veya, diğer uygarlıkların mesajları henüz yolda olup, bizlere yarın, yada yüzlerce yıl sonra ulaşacaktır. 100 ışık yılı civarımızda herhangi bir uygarlık bulunuyor olsa bile, onların bugün gönderecekleri bir mesaj Dünya üzerinde yaşayacak yedinci nesil tarafından okunabilecektir. Onların mesajına verilecek cevaba beklenecek, karşı cevap için ayrıca bir 14 neslin yaşaması gerekecektir. Şu ana kadar diğer zeki yaratıkların mevcudiyetine ait hiçbir mesaj veya sinyal alınamamıştır. Fakat bu durum, evrendeki tek gelişmiş uygarlık olduğumuz anlamına da gelmemektedir. Bazıları, uzaya sinyal göndermenin yerimizi evrendeki ‘kötü niyetli' uygarlıklara belli etmek demek olduğunu ve zararımıza olacağını iddia etmekte iseler de, diğer zeki yaratıklarla temaslar kurmanın getireceği yararlar insanoğlu için çok daha fazladır. Eğer, uzaydan üzerimize gelebilecek ve yaşamımızı sona erdirecek bir tehlikeli cisim karşısında Güneş sistemi içinde ‘sıkışıp kalmak' istenmiyorsa, daha büyük ve güçlü radyo teleskoplar imal ederek, yıldızlararası haberleşme tekniğimizi geliştirmemiz gerekmektedir. 377 Kaçmak Mümkün mü . Bundan yüzyıl önce, Ay'a ulaşmak imkansız gibi görünüyordu. Bugün, insanoğlu Ay'a altı defa gitmiştir ve oraya üç günde ulaşabilmektedir. Fırlattığı yüzlerce uydu atmosferin dışında, Dünya etrafında dönüp durmaktadır. Bazı uzay araçları gezegenlere yumuşak iniş yapmış, bazıları ise halen Güneş sistemini terk ederek uzayın derinliklerinde yollarına devam etmektedir. Sputnik-1 uydusunun 1957 yılında Dünya etrafındaki yörüngeye oturtulmasıyla uzay çağı başlamış oldu. Bundan iki yıl sonra Luna-3 aracı Ay'ın etrafında dönüş yaparak arka yüzünün ilk fotoğraflarını gönderdi. 1961 yılında atmosfer dışına fırlatılan Rus uzay aracında bulunan Yuri Gagarin uzaya çıkan ilk insan oldu. 1962'de fırlatılan Mariner-2 Venüs gezegeninin yakınından geçti. 1963 yılında fırlatılan araçtaki Valentina Tereshkova uzaydaki ilk kadındı. 1965'de Mariner-4, Mars'ın fotoğraflarını çekti. 378 Evren orada keşfedilmeyi bekliyordu. Fakat bu pek kolay olmuyordu. Önce Dünya'nın dışına çıkabilmek gerekiyordu. Yeryüzü üzerindeki her şey onun gravitasyon kuvveti ile Dünya'ya doğru çekilir. Bu kuvvet bulunmasaydı her şey uzaya fırlayıp dağılırdı. Gravitasyonu yenmek için uzay aracını belli bir hızla fırlatmak şarttı. Belli bir hızın altında fırlatıldığında bir süre çıktıktan sonra yere geri düşüyor, üstünde fırlatıldığında ise Dünya'nın gravitasyonundan tamamen kurtulup uzaklara gidiyordu. Yeryüzünden kaçma hızı saniyede 11.18 kilometredir. Yani, bir cismin Dünya'nın gravitasyon kuvvetinden kurtulup uzaya çıkabilmesi için en az bu hızla yeryüzünü terk etmesi gerekir. Saniyede 11.18 kilometrelik hız, saatte 40.250 kilometre demektir. Bu ise, bugünün en hızlı giden jet yolcu uçaklarının hızının 20 katıdır. Eğer roketin veya uzay aracının uzaya dalıp uzaklaşmaması ve Dünya etrafında bir yörüngede kalması istenirse onu saatte 28.000 kilometre gibi daha düşük bir hızda ateşlemek gerekir. Dışarı gönderilen uydular ve uzay araçları, istenilen hızları kontrollü olarak temin eden güçlü roketlerle ivmelendirilir. Daha düşük hızlarda tahrik edilen uydular Dünya etrafındaki belli yörüngelerde döner, diğerleri ise bir yörüngeye yakalanmadan uzay boşluğunda yol alırlar. Bunlar büyük kütleli gezegen ve yıldızların yakınlarından geçerken onların gravitasyon kuvvetlerinin etkisi ile daha da hızlanırlar. Uzay boşluğunda hava bulunmadığından uzay araçlarını yavaşlatacak herhangi bir etki yoktur. Bir gök cismine çarpmadığı takdirde araç sonsuza kadar yoluna devam edebilir. Uzay araçlarını ve uyduları tahrik eden roketler birbirine eklenmiş muhtelif etaplardan oluşur. Her etabın kendine ait bir motoru ve yakıt tankı vardır. En alttaki en büyük etap, aracın yeryüzünden kalkışını ve gittikçe hızlanacak şekilde yol 379 almasını sağlar. Buradaki yakıt yanıp tükenince birinci etap araçtan ayrılır ve yere düşer. O anda ikinci etabın motoru çalışarak, aracın daha büyük hızla yol alması için yakıtını yakmaya başlar. En son etaptaki motor ve yakıt ise aracın yörüngesine oturması veya uzay boşluğuna dalması için kullanılır. Roketlerdeki yakıtların yanması için oksijene ihtiyaç vardır. Araç atmosfer içinde yol alıyorken, atmosferde bol olarak bulunan oksijen kullanılır. Araç atmosfer dışına çıktığında, orada oksijen bulunmadığından gerekli oksijen roketin son etaplarına depolanır. Bazı roketlerde oksijen ve yakıt karışmış halde birlikte, bazı roketlerde ise ayrı ayrı tanklarda sıvı şeklinde bulunur. Yakıtın oksijenle yanmasından meydana gelen ve roketin arkasından yanmış sıcak gaz olarak çıkan artıklar, aracın ileriye doğru hızla yol almasını sağlar. Arkadan çıkan gazların miktarının kontrolü ile aracın ileri gidiş hızı belirlenir. Bütün zamanların imal edilmiş en büyük roketlerden biri Satürn-V idi. Bu roket, ucuna takılı olan Apollo aracını 1969 yılında Ay'a taşıdı. Bu tarihi seyahati gerçekleştiren dev roket 111 metre yüksekliğinde ve 3000 ton ağırlığındaydı. Üç etaptan oluşan roketin birinci kısmındaki 5 adet motor, 160 adet jumbo jetin gücüne eşit bir güçle aracı yukarı itti. Dev roketin en ucunda takılı minik kumanda modülünde Ay'a inecek üç astronot ve ay üzerinde yürüyecek Ay modülü bulunuyordu. Satürn-V, 16.7.1969 günü yeryüzünü terk etti. İçindeki üç yolcusu ile Dünya'nın etrafında bir tur atarak onun çekim gücünden kurtularak Ay'a doğru yöneldi. Kumanda ve servis modülleri Ay modülü ile birleşerek yollarına devam ettiler. Üç günlük bir yolculuktan sonra Ay'a varıldı ve yörüngesine girildi. Astronotlardan biri Ay'ın etrafında dönmeye devam 380 eden kumanda ve servis modülünde kaldı, diğer ikisi Ay yüzeyine inecek olan Ay modülüne geçtiler. Ve, modül 20.7.1969'da Ay'a indi. 21.7.1969 günü Ay modülünden özel giysiler içinde çıkarak Ay'a inen Neil Armstrong, Dünya dışındaki bir gök cismine ayak basan ilk insan oldu. İki astronot Ay üzerinde üç saat kaldı ve 21 kilo ağırlığında taş topladılar. Daha sonra Ay yüzeyinden kalkan modül, yörüngede dönmekte olan servis modülü ile birleşti. Üç gün sonra, üç astronot modüllerinin içinde Dünya'ya yumuşak iniş yaptı. İlki 1969 yılında gerçekleştirilen, insanoğlunun tarihindeki ‘en büyük' başarılarından biri olan Ay'a seyahat, 1972 yılına kadar beş defa daha tekrarlandı. Altı seyahatte Ay yüzeyine toplam 12 insan indi ve 380 kilo ağırlığında Ay malzemesi getirildi. Ay'ın farklı bölgelerine inen astronotların getirdiği bilgilerden en yakın komşumuzun özellikleri anlaşılmış oldu. Hakkında bilinmedik bir şey kalmadığı için, 1972 yılından sonra Ay'a başka bir seyahat yapılmadı. Dünya'nın ilk roketi 1042 yılında barutla ateşlenerek Çin'de fırlatılmıştı. İlk sıvı yakıtlı roket ise 1926'da yapıldı ve 56 metre yol aldı. Sonra, 1957'de atmosfer dışına 28.565 kilometre/saniyelik hızla fırlatılan Sputnik-1 ve 1961'de uzayda 115 dakika kalan Gagarin, 1969 yılında da Ay'a ayak basan ilk insan olan Armstrong. 1973 ile 1980 arasında daha uzun mesafeler ele alındı. Astronotlara ev görevi yapan Skylab uzay istasyonu fırlatıldı, Merkür'e Mariner-10 gönderildi, Venüs'e yollanan Venera-9, gezegenin fotoğraflarını çekti, Mars'a indirilen iki Viking aracı orada yaşam olup olmadığını inceledi, iki Voyager uzay aracı Jüpiter ve Satürn'ün yanından geçerek bilgiler gönderdi. 381 1980 yılına kadar imal edilmiş bütün roketler dev boyutlu ve çok büyük masraflara mal olan araçlardı. Bir defa kullanıldıktan sonra roket parçalanıyor ve başka bir işe yaramıyordu. 1980'lerde ekonomik çözümler araştırıldı ve uzay mekikleri imal edildi. Bunlar tekrar tekrar kullanılabiliyordu. Dev boyutlu ve içinde yakıtın depolandığı bir roket ve üzerine oturan uçak benzeri mekik birlikte havalanıyor, sisteme hız veren roket yakıtını tükettikten iki dakika sonra mekikten ayrılarak yere yumuşak iniş yapıyordu. Böylece, roket bir başka uçuş için kullanılabiliyordu. Roketten ayrılan mekik ise içindekilerle birlikte yoluna devam ediyor, kendi motor ve yakıtını kullanarak uzayda dolaşan mekik sonunda kuş gibi, bir piste iniş yapıyordu. Roket ve mekik bir sonraki seyahat için kullanılabiliyordu. Bu süre içinde, uzayda dolaşacaklar için özel giysiler, uyuma, temizlenme ve gıda şartları geliştirildi. Atmosfer dışına astronot- ların laboratuar olarak kullanacakları istasyonlar fırlatıldı. Uzayda bozulan araçların yerlerinde tamiri için teknikler bulundu. Uzayda şehirler ve koloniler kurma planları yapıldı. İnsanoğlunun uzay boşluğunda ve diğer gezegenlerin üzerinde yaşayabilmesi için projeler ortaya atıldı. 1987'de iki Rus, uzayda 365 gün kalarak rekor kırdı, 1990'da her şeyi daha yakından görebilmek için ‘Hubble Uzay Teleskopu' yörüngesine oturtuldu. 1993'de bu teleskopun yerinde tamiri gerçekleştirildi. 20'ci yüzyılın ikinci yarısı uzay çağı oldu ve her şey çok hızlı gerçekleşti. Artık insanoğlu daha uzaklara gitmek için hazırdı. Bir sonraki insanlı seyahat Mars'a olacaktır. Mars'ın Dünya'ya en yakın konumdaki uzaklığı 50 milyon kilometredir. Bu uzaklık, Ay'a olan mesafenin 130 katıdır. Bize 42 milyon kilometre uzaklıkta bulunan Venüs'e inmenin bir anlamı olamaz, çünkü Venüs'ün yüzey sıcaklığı 450 derece olup, insan 382 orada pişebilir. Mars'ın yüzey sıcaklığı ise Dünya'nınkine oldukça yakındır. Pluto'nun dışındaki diğer gezegenlerin yüzeyleri gazla kaplı olup, bir uzay aracının bunların üzerine konması mümkün değildir. Katı yüzeye sahip bir gezegen olan Pluto ise, hem 6 milyar kilometrelik mesafesi ile çok uzakta ve hem de gezegenin sıcaklığı -230 derecedir. Mars'a yapılacak bir seyahat insanoğlunun gündemindedir. Bu proje Dünya üzerindeki tek bir devletin imkanları dışında olabilecek kadar pahalıdır. Buraya yapılacak bir gidiş dönüş süresi bir yıldan daha uzun süreceğinden, bu işi gerçekleştirecek uzay gemisinin yeryüzünde yapılması yerine, Dünya etrafındaki bir yörüngede imal edilmesi gerekmektedir. Mars'ın atmosferinin, insanların yaşayabileceği şekilde değiştirilebileceğine inananlar bulunmaktadır. Mars'ın yüzeyinin ısıtılmasıyla dışarı çıkacak gazların yoğunlaştıracağı atmosferi Güneş'ten gelen ısıyı içerde tutacak, böylece daha fazla ısınan gezegen kutuplardaki buz başlıklarını eriterek sıvı su haline getirecektir. Eriyen buzlardan çıkan sular Mars'ın yüzeyinde denizleri ve nehirleri oluşturarak, onlarda bitkilerin büyümesine neden olacaktır. Bütün bunların yapılması için yüzlerce bin yılın geçmesi gerekmektedir. Gezegenin yüzeyinde oluşacak bitkiler karbondioksiti alarak Mars atmosferine oksijen bırakacaktır. Atmosferinde yeterli miktarda oksijenin birikmesinden sonra insan ve hayvanların Mars üzerinde yaşamaları mümkün olacaktır. Bu senaryo imkansız değildir. Önce gezegeni yeterli miktarda ısıtmanın bir yolunu bulmak gerekmektedir. Ondan sonra da milyonlarca yıl alacak bir bekleme süresi gelecektir. O zamana kadar Mars üzerinde kurulacak kolonilerde, içinde hava ve ısıyı saklı tutan izole edilmiş yerleşim sistemlerinde yaşamak mümkün olabilir. 383 Mars, bütün evrenin keşfinin yanında sadece çok küçük bir adımdır. Bir sonraki adım, galaksimizin derinliklerini keşfedecek yıldızlararası gemilerin imal edilmesidir. Buradaki en büyük problem, yıldızlararasındaki korkunç uzaklıklardır. Işık galaksinin merkezine 30.000 yılda ulaşmaktadır. Bir insan ömrü olan 50 yılda ışık bile galaksimizin sadece çok küçük bir kısmını gezebilir. kaldı ki, bir insanın içinde bulunduğu uzay aracından elde edilmiş en büyük hız saatte 40.000 kilometredir. Bu hız, ışık hızının 27.000'de biridir. Uzak mesafelerde bulunan yıldız ve gezegenlere, insanoğlunun sahip olduğu en büyük hızlarda ulaşabilmenin yollarından biri, içinde binlerce insanın sığabileceği şehir büyüklüğünde uzay gemileri imal etmektedir. Böylece, gemi içinde doğacak ve büyüyecek yeni nesillerin, binlerce yıl sonra ulaşılacak yeni yerleri keşfetmeleri sağlanmış olacaktır. Aksi takdirde, Dünya'dan yola çıkan nesilden hiçbirinin ömrü seyahat sonucunu görmeye yetmeyecektir. Galaksinin kenarlarında bulunan yıldızların arasındaki ortalama uzaklık 8 ışık yılı kadardır. İnsan vücut yapısı ancak belli bir hıza dayanabilir ve çok yüksek hızlarda insan canlı kalamaz. Yıldızlar arasındaki büyük mesafeler ise ancak büyük hızlarda gitmekle alınabilir. Bu yüzden insanları taşıyan uzay gemilerini gittikçe artan ivmelerde hızlandırmak, varış yerine ulaşmadan önce de gittikçe azalan ivmelerde hızı yavaşlatmak gerekir. Hızlanma ve yavaşlamalarda gemiye verilecek ivmelerin, Dünya'nın yüzeyindeki çekim kuvvetinin üzerindeki cisimlere uyguladığı miktar kadar olması halinde bu ivmelenmelerle yol alacak bir geminin içindekiler zarar görmezler. 384 ‘1g' olarak adlandırılan ve her saniye bir öncekinden 0.0098 kilometre daha fazlalaşan hızlarda insan kendini yeryüzündeymiş gibi hisseder. Bu şartlar içinde yol alan geminin hızı, ışık hızına yakın hızlara çıkarılabilir. Fakat bu durumda Einstein'ın relativite yasaları işin içine girer ve böyle büyük hızlarda zaman yavaşlar, gemi ve içindekilerin kütleleri büyür, geminin boyu kısalır. Işık hızına yakın hızlarda, uzay gemisini ilerletecek yakıt miktarı düşünülemeyecek miktarlardadır. Pratikte, gemilere bu miktar yakıtı depolayacak büyüklükte tankları monte etmek imkansızdır. Işık hızının %1'i olan saniyede 3.000 kilometrelik bir hızda yapılacak yolculuk pratik gözükse bile, bu hızla en yakın yıldıza ulaşmak 450 yıl, dönüş de bir o kadar sürecektir. Bu durumda, en yakınımızdaki bir yıldızdan haber getirecek ve gemide 10 nesil üreyecek insanları 900 yıl beklemek gerekecektir. Yıldızlararası yolculuklardaki en önemli sorunların başında hız ve zaman gelmektedir. Gemiyi hızlandıracak yakıt da diğer bir sorundur. Zamanı kısaltmayan hızlar ise uzak mesafeler için yeterli olmamaktadır. Yıldızlar arasında bulunan çok büyük uzaklıkları insan vücut yapısına zarar vermeyecek uygun hızlarda kastedecek gemilerin, birçok neslin üremesine ve içinde normal yaşamlarını sürmesine yeterli büyüklükte olması ve gerekli yakıtı depolayabilmesi gerekir. Yakıt için, evrende bol miktarda bulunan hidrojen elementi düşünülebilir. Gemi motorları, hidrojenin füzyon reaksiyonundan çıkan devamlı enerji ile çalışabilir. Veya, belli miktarda depola- nacak madde ve antimaddenin yolculuk sırasında karışımıyla oluşacak imha işlemi sonunda hidrojen füzyonunun vereceğinden daha büyük bir enerji elde edilebilir. 385 Uzay gemilerini yolculuk sırasında sürekli ivmelendirecek kaynaklardan biri de yolu üzerindeki yıldızlar olabilir. Yıldızlardan ulaşacak ışık fotonlarının gemi kanatlarına çarpması onun hızını artırabilecektir. Civardaki yıldızların gemiye uygulayacakları gravitasyon kuvvetleri, kuyruklu yıldızlar ve sonsuz yoğunluklardaki karadelikler, yıldızlararası yolculuklarda enerji kaynağı olarak kullanılabilir. Henüz daha bilim kurgu konusu olsa bile, gemi ve içindekileri ışık hızında giden fotonlara veya ‘sonsuz' hızda yol alan takyonlara dönüştürmek, varılacak yere ışık hızında ulaşmak veya sıfır zamanda varmak ve daha sonra onları tekrar eski ilk şekillerine dönüştürmek de çok ileride projelendirilecek konulardandır. Galaksimizin içinde binlerce gelişmiş uygarlığın bulunduğu hesap edilmektedir. Henüz hiçbir uygarlık ziyaretimize gelmemiştir. Gelmemiş olmalarının nedenleri, belki mevcut olan yıldız kalabalığı içinde bizi gözden kaçırmış olmaları olabilir. Belki, milyonlarca yıl önce, bizler daha ilkel yaşam sürerken veya henüz okyanuslardan karalara çıkmamışken gelmiş ve ‘kayda değer bir şey bulamadıkları için tekrar gelmeye değmez' demeleridir. Veya, henüz yarı yolda bulunuyor da olabilirler ve bize ulaşmaları binlerce yıl alacaktır. Belki, onlar da bizim gibi, sonsuza kadar kendi gezegenlerine ‘hapsolmuş' durumdadır. İnsanoğlunun diğer uygarlıklarla ilk temas kurma girişimi 1973 yılında fırlatılan iki Pioneer ve onlardan dört yıl sonra fırlatılan dört Voyager uzay araçları ile olmuştur. Uzayın farklı yönlerine doğrultulan bu araçlar sistem içindeki gezegenlerin yakınlarından geçtikten ve onlarla ilgili birçok yeni bilgiyi gönderdikten sonra sistemimizi terk ederek yıldızlararası boşluğa dalmışlardır. Araçların içinde sistemimiz, Dünya, üzerindeki canlılarla ilgili çeşitli bilgiler bulunmaktadır. Onları 386 bulan ve okuyan diğer zeki yaratıkların bizleri tanıması ve yerimizi tanımlaması mümkün olabilecektir. 1988 yılında uzay boşluğuna giren araçlar 80.000 yıl sonra en yakınımızdaki yıldızların civarından geçecektir. Güneş'ten uzaklaştıkça onun azalan çekim gücü ile daha hızlanacak olan araçlar diğer yıldızların çekim alanlarına girecek ve onların gravitasyon kuvvetinin etkisi ile hızlanmaya devam edecektir. Alpha Centauri'ye doğru yönelen Pioneer'e karşılık, Voyager aracı 20320 yılında Proxima Centauri yıldızına yaklaşacak ve onun 30 trilyon kilometre açığından geçecektir. 26260 yılında Voyager, Oort kuyruklu yıldız bulutunun içine dalacak ve bu bölgede 2400 yıl boyunca yol alacaktır. Voyager bir milyon yıllık bir yolculuk sonunda bizden sadece 50 ışık yılı uzaklıkta bulunacaktır. Onu bulacak bir ileri uygarlığın mevcut bulunması ihtimali karşısında, onların bizi ziyaretleri ikinci bir milyon yıl alacaktır. Bu durumda, ancak iki milyon yıl sonra ziyaret edilmiş olacağız. Voyager'i uzaya gönderen şimdiki neslin kayıtlarının iki milyon yıl boyunca saklanması gerekmektedir. İnsanoğlu nesli bu süre içinde yok olduğu takdirde, ziyaretçiler, Dünya üzerinde bir zamanlar zeki yaratıkların yaşadığını, ancak geride bırakacağımız belirtilerden anlayabilecektir. Sonuç olarak, uzaya gönderilen araçların bizler gibi gelişmiş uygarlık düzeyine sahip zeki yaratıklara rastlama ihtimali ‘sıfıra' çok yakın bulunmaktadır. Bunun en büyük nedeni, evrende sayısız yıldız bulunması ve yıldızlararası mesafelerin çok büyük olmasıdır. Işığın bile bir kaplumbağa hızı ile yol aldığı bu mesafelerde, insanoğlunun sahip bulunduğu en büyük hız ise bir hiçtir. Neticede, bizlerin, önümüzdeki binlerce yıl içinde kendimize bir yaşam imkanı bulabileceğimiz başka bir yıldıza seyahat edebilme ihtimali son derece küçük 387 görülmektedir. Diğer zeki yaratıkların bizleri ziyaret ihtimali de bir o kadar zayıftır. Her şeye rağmen çalışmalar devam edecektir. İnsanların şimdiki çoğalma hızına göre, 10.000 yıl sonra Dünya üzerindeki canlıların ağırlığı, onu yörüngesinden çıkaracak orana gelecektir. Eğer sonsuza kadar Samanyolu'nun eteklerindeki Güneş sisteminin içinde yer alan Dünya denilen gezegenin üzerinde ‘sıkışıp kalmak' istenmiyorsa, önümüzdeki asırlarda diğer yıldızlara ulaşabilmenin bir yolunun bulunması şarttır. 388 Her Şeyin Sonu İçinde yaşadığımız evrenimizin bir başlangıcı vardı. O, 15 milyar yıl önce sıfırdan bir patlama ile başlamıştı. Bu durumda, evrenin bir sonu da olacak mı . Evrenin sonu bizim de sonumuz demektir. Evrenin sonundan daha önce bizim sonumuzu getirecek başka olaylar var mı . Hem de çok fazla ..... Evrenin sonunu getirecek ve Dünya üzerindeki canlı yaşamı sona erdirecek, bir kısmı ihtimallere dayanan, bazıları ise mutlaka olacak olan olaylar, uzun vadelisinden kısasına doğru sıralanacak olursa şunlar görülebilir. Şu anda uzayın hangi yönüne bakılırsa bakılsın, evrendeki galaksi ve kuasarların bizden uzaklaşmakta olduğu görülür. Yani evren hala genişlemektedir. Relativite ve kozmoloji, 389 genişlemekte olan evrenin geleceğine ait üç ihtimali ortaya atmaktadır. Genel relativite, uzay-zamanın belli bir eğrilikte bulunduğunu ispat etmiştir. Birinci ihtimale göre uzay-zaman eğriliği sıfırdan büyüktür. Bu durumda evren, kapalı bir evrendir. Yani sonlu, sınırsız ve kendi üzerine kapanmıştır. Bu durumda evren, maksimum bir boyuta genişleyecek, sonra genişlemesi duracaktır. İkinci ihtimale göre, uzay-zaman eğriliği sıfırdan küçüktür. Bu evren hiperbolik şekilli ve sonsuzdur. Böyle açık bir evrende galaksiler birbirlerinden sonsuza kadar uzaklaşmaya devam edeceklerdir. Üçüncü ihtimalde eğrilik sıfıra eşit, yani bir Euclid uzayı olup, galaksiler yine sonsuza kadar birbirlerinden uzaklaşacaktır. Evrenimizin bu üç durumdan hangisine uyduğunu anlamak için hiç bir referans noktası bulunmamaktadır. Şu andaki bilgilerimiz bunu anlamaya uygun değildir. Fakat, bu durumu başka yollardan anlamak için elde bir ipucu bulunmaktadır. Evren madde ile doludur. Maddenin bir yoğunluğu vardır. Evrendeki maddenin yoğunluk oranından, onun ilerde üç ihtimalden hangisine uyacağı bilinebilir. Evreni dolduran maddenin yoğunluğu belli bir kritik değerin üzerindeyse, genişleme maddeler arasındaki gravitasyon etkisiyle gittikçe azalacak, duracak ve sonra geriye dönüş başlayacaktır. Bu durumda her şey birbirine yaklaşacak ve sonunda ‘büyük çökme' meydana gelecektir. Eğer evrenin yoğunluğu kritik değerin altındaysa, bu takdirde, gravitasyon birbirinden uzaklaşmakta olan galaksilerin hızlarını azaltmaya yetmeyecek ve evren sonsuza kadar genişlemeye devam edecektir. Evren yoğunluğu eğer kritik değere eşitse, galaksilerin uzaklaşması sonsuz bir zaman içinde sona erecek, yani evrenin yine bir sonu olmayacaktır. 390 Buradaki problem, evrendeki maddenin miktarının tam olarak bilinememesidir. Yakın geçmişe kadar olan bilgilerimiz evrendeki madde miktarının kritik değerin altında olduğunu gösteriyordu. Fakat son yıllardaki araştırmalar bu durumu değiştirmiştir. Samanyolu gibi spiral galaksilerin dönüş hızlarının incelenmesi sonucu, onların içinde daha önceleri hesap edilenlerden iki kat daha fazla madde bulunduğu anlaşılmıştır. Yine son zamanlarda keşfedilen düşük kütleli silik görünüşlü yıldızlar evrenin ‘kayıp madde' ile dolu olduğunu ve galaksilerin eteklerinde ‘karanlık maddenin' bulunduğunu göstermektedir. Galaktik kümelerin içindeki yığınların arasında bulunan, galaksiler arası malzemenin belirtisi ancak görülemeyen dalga boylarıyla bize ulaşmaktadır. Bütün bunlar, daha önce hesap edilen evren maddesinin miktarını beş defa artırmaktadır. Karadeliklerin bilinemeyen, fakat korkunç miktarlarda olduğu sanılan kütleleri de buna ilave edilebilir. Evrendeki henüz keşfedilmemiş fakat mevcudiyetleri hakkında ipuçları bulunan zayıf etkilesen kütleli parçacıklar ve az da olsa bir kütleleri olan nötrinoların miktarı çok fazladır. Bunlarla birlikte evrenin ortalama yoğunluğunun kritik yoğunluğun üzerinde bulunduğu büyük bir ihtimaldir. Bu durumda evrenin genişlemesinin bir gün sona ereceği ve sonra çökmenin başlayacağı, en sonunda bütün evren maddesinin sonsuz yoğunlukta, başka bir Büyük Patlamayı hazırlamak için, bir noktada sıkışacağı ihtimallerin en büyüğüdür. Evrenin sonsuza kadar genişlemesi halinde, çekim gücü ile birbirine bağlı olan yerel grubumuz yerinde kalacak, fakat diğer galaksiler ondan çok uzaklara çekilecektir. Genişleyen evrenin hacmi büyüyecek, yoğunluğu azalacak ve gravitasyonun şiddeti küçülecektir. Kapalı evren durumunda, galaksiler birbirine hızla yaklaşacak, uzay daralacak, radyasyon fazlalaşacak ve 391 evren sıcaklığı büyüyecektir. Galaksilerin bir araya gelmesiyle ortaya bir süper-hiper-galaksi çıkacak, bunun içindeki yıldızlar çok büyük gravitasyon çekimle birbirlerine yaklaşacaktır. Uzay Güneş parlaklığına ulaşacak, sıcaklık yıldızlardan daha yüksek duruma gelerek sıkışmış sıcak evrendeki karadeliklerin kütleleri artacaktır. Büyük çökmeden 100.000 yıl önce karadelikler etraflarındaki her şeyi yutar hale gelecek ve sonunda evren, sonsuz sıcaklık ve yoğunluktaki bir tekillik noktasına çökecektir. Termodinamiğin birinci yasasına göre evrendeki enerji miktarı sabit, fakat ikinci yasasına göre evrenin entropisi devamlı olarak artmaktadır. Kapalı evrendeki olaylar entropinin artmasına sebep olmaktadır. Sonunda evrenin entropisi en üst noktaya ulaşacak ve enerji eşit düzeye gelecektir. Entropinin en üst seviyesinde bütün enerji biçimleri ısıya dönüşecek ve evrenin her yeri eşit sıcaklıkta olacaktır. O zaman, iş yapmak mümkün olmayacak ve ısıl ölüm meydana gelecektir. Entropinin artmasına hiçbir şey engel olamayacağından, ısıl ölümle birlikte evrendeki her şey de sona erecektir. Güneş boyutundaki bir yıldızın yaşam süresinin 10 milyar yıl olduğunu bilmekteyiz. Yakıtını en yavaş şekilde tüketen en silik bir yıldızın ömrü ise Güneş'ten 10.000 kat daha uzun, yani 1014 yıl olabilir. Bu sürenin sonunda bütün yıldızlar sönmüş olacaktır. Evrende parlayan yıldız kalmayacağından galaksiler soğuk ve karanlık madde ile kaplanacaktır. 1018'ci yılda ise galaksiler birbiri ile çarpışacak, sistemlerdeki enerji gravitasyonel dalgalar halinde uzaklara kaçacaktır. Galaksilerin içindeki madde, merkezlerinde bulunan ve durmadan büyüyen karadelikler tarafından yutulacaktır. Evrenin en dayanıklı maddesi olan protonun yaşam süresi 1032 yıldır. Bu süre sonunda proton daha hafif parçacıklar olan pozitron ve muonlara parçalanacak, karadeliklerin hışmından 392 kurtulan maddenin atomları yok olacaktır. Açık evren halinde evrenin sonu protonun ömrünü tamamlamasında gerçekleşecektir. Proton bozununca evren çürüyecek ve yok olacaktır. Karadeliklerin yaşam süresi kütlelerine bağlıdır. Protonun bozunumu ile karadelikler buharlaşıp yok olurlar. Güneş'in 10 katı kütleye sahip bir karadeliğin buharlaşıp yok olma süresi 1068 yıldır. Ondan 10 kat daha büyük olan karadelik 1071 yıl yaşar. Dev boyutlu karadelikler ise 10100 yıl boyunca devam eder. Eğer proton bozunması gerçekleşmezse durum oldukça değişecektir. Bu takdirde, 101600 yıl sonra beyaz cüceler çökerek birer nötron yıldızı haline gelecek ve bu durumdan çok uzun bir süre sonunda da hepsi birer karadelik olacaktır. Sonra bu karadeliklerin buharlaşması beklenecektir. Galaksinin eteklerinde yer alan yıldızlararası mesafe ortalama 8 ışık yılı kadar olup, bunlar uzayda rasgele hareket ederler. Düzenli hareket eden yıldızlara karşılık, eliptik harekete sahip yıldızların birçoğu bir gün birbiri ile çarpışacaktır. Sonunda, bir yıldızın Güneş'e çarpması muhtemeldir. İhtimali küçük de olsa böyle bir durum karşısında Güneş parçalanacak ve etrafındaki gezegenleri uzayda dağılacaktır. Güneş'ten gelen enerjiden yoksun kalacak Dünya'nın üzerindeki yaşam da sona erecektir. Evren, mini karadeliklerle doludur. Böyle bir mini karadeliğin Güneş sistemine dalması felaket getirecektir. Güneş'in veya Dünya'nın içine girecek bir mini karadelik, onları içten yiyip bitirecektir. Antimaddenin varlığı artık bilinmektedir. Madde ve antimadde bir araya geldiğinde birbirini yok eder. Galaksimiz maddeden oluşmuştur. Henüz nerede bulunduğu bilinmese de, uzaklardaki bazı galaktik kümelerde antimaddenin varlığı tahmin edilmektedir. Genişleyen evrende madde ve 393 antimaddeden meydana gelen galaksiler birbirine zarar vermezler. Uzaklardaki bir antigalaksiden fışkırıp üzerimize gelecek antimadde kütlesi, aynı miktardaki bir Güneş maddesini derhal yok edecektir. Yakınımızda bulunan büyük kütleli ve yaşlı bir yıldız ömrünün sonlarına ulaşmış olabilir. Böyle bir yıldız sonunda süpernova olarak patlayacaktır. 4-8 ışık yılı uzaklıktaki bir süpernova patlamasının yaratacağı radyasyon dalgası sistemimize şiddetli bir ışık ve ısı halinde ulaşacak ve Güneş'ten gelen sıcaklığı beşte bir oranında artıracaktır. Birkaç hafta boyunca devam edecek bu olay, yeryüzünün sıcaklığını önemli oranda yükseltecek ve yaşamı olumsuz yönde etkileyecektir. Ayrıca, süpernova patlamasından yayılan yoğun kozmik ışınlar Dünya'daki dengeleri bozacaktır. Güneş'in ömrü 10 milyar yıldır. 4.6 milyar yıldır parlayan Güneş'imizin 5 milyar yıllık bir ömrü kalmıştır. 5 milyar yıl sonra Güneş'in içindeki yakıt yanıp tükenecek ve Güneş bir kızıl dev olacaktır. Kızıl dev olan Güneş şimdiki boyutunun 120 katına büyüyecek yakınındaki gezegenleri içine alacaktır. Güneş'in içine girecek gezegenlerden olan Dünya, devin korkunç sıcaklığı ile eriyip buharlaşacaktır. Daha önce başka bir felaket meydana gelmese bile, Dünya üzerindeki canlı yaşamın sonu 5 milyar yıl sonra Güneş'in kızıl bir dev haline gelmesiyle gerçekleşecektir. Güneş'te şiddetli patlamalar olmaktadır. Patlamaların sonunda yüzeyden uzaya yayılan alevler milyonlarca kilometre uzunluğundadır. Güneş lekelerinin zaman zaman güçlü manyetik alanları yarattığı bilinmektedir. Dünya üzerindeki uygarlığın birkaç milyon yıllık yaşamı sırasında Güneş'teki 394 olaylar kontrollü geçmiş olup, bu durum ileriki asırlarda da aynı şekilde olacağını ifade etmemektedir. Güneş'teki Patlamaların anormal bir hal alması durumunda, oradan yeryüzüne ulaşacak kozmik ışın yağmuru veya şiddetli manyetik alanlar yaşamın sonunu getirecektir. Güneş sisteminin dışındaki Oort bulutunda milyarlarca kuyruklu yıldız barınmaktadır. Buradan çıkan bazı yıldızlar Güneş'in çekim kuvvetine kapılarak sistemimize girmekte, Güneş'in etrafında bir tur attıktan sonra tekrar geldikleri yere geri dönmektedir. Geçmiş asırlarda kuyruklu yıldızların bazıları Dünya'ya oldukça yakın geçerek insanları korkutmuştur. 1910 yılında Dünya, Halley kuyruklu yıldızının kuyruğu içinde kalmıştır. Bir kuyruklu yıldızın ileride, her an, yolu üzerinde Dünya ile çarpışma ihtimali mevcut bulunmaktadır. Böyle bir çarpışma durumunda kuyruklu yıldızın kütlesi Dünya'yı yörüngesinden çıkarmaya yetmese bile yeryüzünde çok önemli felaketlere neden olacaktır. Mars ile Jüpiter arasındaki kuşakta milyarlarca asteroit ve göktaşı bulunmaktadır. Bazıları zamanla yörüngesinden çıkarak farklı yörüngelerde dolaşırlar. Tarih öncesi zamanlarda bazılarının yeryüzüne düştüğü ve geniş kraterleri açtıkları bilinmektedir. 65 milyon yıl önce dinozorların toplu olarak yok olmasına sebep olan şeyin uzaydan gelen bir cisim olduğuna ait teoriler bulunmaktadır. Böyle bir cismin yere çarpması ile kalkacak toz bulutları atmosferi kaplayacak ve yıllarca Güneş ışığını engelleyecektir. Bu durumda, Güneş ışığına bağımlı iri canlıların yaşama ihtimalleri ortadan kalkacak ve toplu ölümler yaşanacaktır. Dünya'nın manyetik alanı yeryüzündeki yaşamı uzaydan gelen kozmik ışınlardan korumaktadır. Dünya'nın manyetik alanı zamanla çoğalır, azalır, bir süre yok olduktan sonra, yön değiştirir. Yön değiştirme safhasında, bir süre için ortadan yok 395 olan manyetik alan sırasında yeryüzü şiddetli kozmik ışın yağmuruna maruz kalacaktır. Bu durum Dünya üzerindeki yaşamı olumsuz olarak etkileyecek ve canlı ölümlerine sebep olacaktır. Dünya üzerinde tespit edilmiş 35.000.000 canlı türü yaşamaktadır. Bu sayı, Dünya tarihinde yaşamış ve evrimlerini tamamladıktan sonra yok olmuş türlerin yanında çok küçük bir miktardır. Canlı türler arasındaki rekabet ve doğadaki değişiklikler devamlı olarak bazılarını yok etmektedir. Aynı zamanda doğa gereği yeni türler ortaya çıkmaktadır. Şu anda türler arasında ‘en gelişmiş beyne' sahip olan İnsanoğlu yeryüzündeki olayların kontrolünü elinde tutmaktadır. Fakat bu durum, onun ileride de Dünya'nın hakimi olacağı anlamını taşımamaktadır. Türler arasında en başarılı olanı ve bir insan başına bir milyarın düştüğü böcek türünün ilerde gelişmiş beyne sahip olacağı ve diğer türleri yok edebileceği düşünülebilir. Bu durum, diğer hayvan türleri için de geçerli bulunmaktadır. Evrende bizden başka gelişmiş çok sayıda zeki uygarlıkların bulunduğu hesap edilmektedir. Henüz çok uzak ihtimal olarak gözükse de diğer yıldızlardan gelebilecek kötü niyetli başka canlıların Dünya üzerindeki yaşamı sona erdirebilecekleri bir gerçektir. Atmosferin üst bölgelerinde bulunan ozon tabakası uzaydan gelen zararlı ışınları tutarak yeryüzündeki canlıları korumaktadır. Son zamanlarda güney ve kuzey kutbunun üzerindeki ozon tabakasında büyük deliklerin oluştuğu tespit edilmiştir. Bu deliklere insanoğlunun kullandığı freon gazı çıkaran bazı cihazlar da sebep olmaktadır. Ozon deliklerinin genişlemesiyle yeryüzüne inecek olacak morötesi ışınlar da çoğalacak, ekolojik dengelerin bozulmasıyla felaketler yaşanacaktır. 396 Milattan önceki yıllarda Dünya nüfusu 10 milyondu. 1900'lerde nüfus artısı %1 iken, 1990'larda %2'yi geçti. Yeryüzünün kaynakları en fazla 500 milyar insanı besleyebilecek düzeydedir. Şimdiki artışla Dünya nüfusu her 40 yılda iki katına çıkacaktır. 2300 yılında yeryüzünde bir trilyondan fazla insan bulunacaktır. Bu kadar fazla nüfusu Dünya kaynaklarının beslemesi imkansız olup, birkaç yüz yıl sonra insanlar birbirini yok edecektir. Dünya üzerinde yaşayan canlılar çeşitli yerlerden gelebilecek felaketlerin tehdidi altında bulunmaktadır. Evrenden, karadelik- lerden, proton bozunmasından, yıldızlardan, Güneş'ten, gök cisimlerinden gelebilecek felaketler ya milyarlarca yıllık sürelere veya sıfıra yakın ihtimallere dayanmaktadır. İnsanoğlunun sonunu getirecek felaketlerin en yakını ve büyük ihtimale sahip olanı yine ‘kendisinin yaratacağı' felaketlerdir. 397 Yaşama Bakış 1665 - 1977 1953 - 1990 Organizmalar ............................................... MÖ 350 - 1735 Nasıl Başladı . .............................................. 1660 - 1979 Evrim ve Evrim Teorisi .................................. 1760 - 1974 Yeryüzünde Yaşam ....................................... 1779 - 1946 Beyin ve Yapay Zeka .................................... MÖ 300 - 1995 398 Galen, Tıp Bilimi Tıp bilimi, Mezopotamya ve eski Mısır uygarlıklarıyla başlar. MÖ-3000 yılında yaşayan Sümerliler ve Mısırlılar tıpta ilk önemli gelişmeleri başlattı. Bunlar, tedavi metotları ve teşhislerini yazıya döken ilk insanlardı. Vücut sıcaklığını ve kalp atışlarını elle kontrol eden Mısırlı doktorlar, bunların insan sağlığının birer göstergesi olduğunu biliyorlardı. Birçok hastalığı iyileştiren geniş, ot repertuarına sahiptiler. Eski Mısırlılar ölülerinin içini boşaltarak onları binlerce yıl koruyacak mumyalama metotlarını öğrendiler. MÖ-400'lü yıllarda yaşayan Yunanlı Hippocrates, Mısırlıların tıp bilgilerini toparlayıp yazıya döken ilk insan oldu. Eski Yunan tıbbı, kan, balgam, sarı ve siyah safra olmak üzere dört temel maddeye dayanıyordu. Birbiri ile bağlantısı olan bu dört maddenin dengede bulunması gerektiğine inanıldı. Maddelerden birinin dengeyi bozması durumunda, hastalıkların meydana geldiği düşünüldü. 399 MÖ-350'lerde Aristotle hastalıkların teşhis yollarını araştırdı ve anatomi bilimini başlattı. Aristotle'nin asistanı, Theophrastus 500 bitki türünü tanımladı ve meyve, çiçek ve tohum arasındaki ilişkiyi belirledi. Toprak ve iklimin bitki büyümesi üzerindeki etkisini inceleyen Theophrastus, botanik biliminin babasıydı. Ve, sahneye tıp biliminin en büyüklerinden olan, 129 yılında Bergama'da doğan Galen çıktı. İzmir'de anatomi tahsili yapan Galen'in fikirleri 1500 yıl boyunca kullanıldı. Hippocrates ve Aristotle'nin düşüncelerini temel alan Galen, insan anatomisini, iskelet ve kas sistemini buldu. Her organın belli bir maksat için yaratılmış olduğunu ileri sürdü. Eski Romalılar zamanında ilk hastaneler kuruldu ve ameliyat aletleri imal edildi. Milattan önceki yıllarda Çinliler daha farklı bir tedavi yöntemini keşfetti. Batının öngördüğü dört temel maddeye karşılık, Çinliler her şeyin ‘ying' denilen karanlık dişi ve ‘yang' denilen parlak erkek güçler tarafından kontrol edildiğini ve bu güçlerin insan vücudunu dengede tuttuğunu ileri sürdüler. Vücutta dolaşan yaşam güçlerinin akışının değiştirilmesi ile hastalıkların iyileştirilebileceğine inandılar. Akupunktur bu metotlardan biriydi. yine ve yang'ın dengede tutulması için bazı otları ve masaj sistemini buldular. Binlerce yıldır kullanılan akupunktur iğnesinin belli bir organa batırılması ile, bütün vücuttaki yaşam gücünün akışını dengede tutmayı başardılar. Orta çağda tıp, batıda manastır rahipleri tarafından yürütüldü. Bu devirde İslam dünyasından önemli tıp adamları çıktı. Batılılar tarafından ‘Avicenna' olarak tanınan İbni-Sina bunlardan biriydi. Aristotle ve Galen'in fikirlerinden faydalanan İbni-Sina tıp ansiklopedisini yaptı. 1350'li yıllarda Avrupa'da kara ölüm devri yaşandı ve kütlesel ölümler meydana geldi. 400 Galen'in çalışmalarını inceleyen büyük tıp adamı Belçikalı Andreas Vesalius modern anatomiyi kurdu. Vesalius, 1543 yılında insan vücudunu bilimsel olarak inceleyen ilk kişi oldu. Kemikler, kaslar ve iç organların ilk şemalarını çıkararak onlarla ilgili mükemmel konferanslar verdi. Vesalius teşhis için vücudu açtı, içine dikkatle baktı ve gözlemlerini yazıya döktü ve daha önce hiç kimsenin cesaret edemediği bir yöntemi başlattı. Modern fizyolojiyi başlatan ise İngiliz William Harvey oldu. 1600'lerin başlarında Harvey, kalp ve kan dolaşımını inceledi, kalbin her vuruşunda kanın nerelere gittiğini merak etti. Sonunda kanın damarların içindeki dolaşımını keşfetti. Harvey'in keşfi ile hastalıkların kan dolaşımıyla vücuda yayıldığı anlaşılmış oldu. 1609 yılında Hollandalı Lippershey ilk mikroskobu imal etti. Harvey'in teorisi, 1650'lerde İtalyan biyolog Marcello Malpighi tarafından doğrulandı. Malpighi mikroskopla damarlardaki kan dolaşımını gözlemledi. 1658 yılında Hollandalı Jan Swammerdam modern entomolojiyi kurarak, bir kurbağa kanındaki kırmızı hücreleri keşfetti. Buluşları ölümünden 50 yıl sonra ortaya çıkarılan Swammerdam'ın yazılarından sinir ve kaslar arasındaki çalışma sistemi belirlendi. 1665 yılında, birçok bilimsel cihazın fikir babası olan İngiliz Robert Hooke, ince bir mantar diliminin kesitindeki gözenekleri mikroskop altında inceledi ve bunlara ‘hücre' adını verdi. Bu, bitki ve hayvan yaşamının temeli olan, zarla çevrili bir hücrenin ilk tarifiydi. 18'ci asırda Avrupa'da çiçek hastalığı ölümlerin en büyük nedeniydi. Her sınıftan insanı etkileyen bu hastalık ondan kurtulanlarda bile devamlı izler bırakıyordu. Çağın bu en ölümcül hastalığına İngiliz Edward Jenner 1796'da çare buldu. Jenner, bir hastasına aşı yaptı ve onu iyileştirdi. Önceleri kabul görmeyen bu metot sonra hızla 401 yayıldı ve her yerde kullanılır hale geldi. Milyonların yaşamını kurtaran Jenner, çiçek hastalığına yakalanan bir hastasına, ineklerden aldığı başka bir çiçek mikrobunu aşılayarak büyük bir riske girmişti. 1807 yılında İskoçyalı Charles Bell, sinir sistemini inceledi ve sinirlerin farklı şekillerde bütün vücuda dağıldığını keşfetti. Sinirlerin dürtüleri tek yönde taşıdığını ileri süren Bell böylece nöröfizyolojiyi başlattı ve beyin anatomisini kurdu. Bu arada, mikroskop, termometre, endoskopi gibi cihazlar geliştirildi, vücudun içini dinleyen aletler yapıldı. Fransız Rene Laennec, 1816'da göğsünü açıp dinletmeyen utangaç bir hanım kalp hastasına çare bulmak için ilk stetoskopu imal etti ve 30 santimetre uzunluğundaki tahta tüpten yapılmış aletiyle kalp atışlarını, kulakla izlemekten, çok daha belirgin olarak dinledi. Önceleri ameliyat edilecek hastalar büyük dozda içirilen alkol ile uyutuluyordu. 1799'da Humphry Davy, insanı güldüren nitro oksit gazını keşfetmişti. 1840'da bu gaz hastalara tatbik edildi ve nitro oksidi koklayan hastalar hiç acı duymadılar. 1842'de eter, daha sonra da kloroform bulundu. Böylece anestezi bilimi başlamış oldu. 1838 yılında Polonyalı Robert Remak, sinir sisteminin yapısını inceleyerek ana sinirlerdeki myelin kılıfını keşfetti. Ve sinirlerin, içi boş tüpler yerine, düz katı yapıda olduklarını buldu. Eter ve kloroformun bulunmasıyla ameliyatlar daha rahat ve hassas olarak yapılmaya başladı. Fakat hala ciddi problemler vardı. Bir çok hasta operasyon sonrası, enfeksiyondan ölüyordu. Operasyonlar için mikroplardan arındırılmış odalar yapıldı. 1860'larda Fransız mikrobiyolog Louis Pasteur hastalıkların Mikrop Teorisini buldu. Fermantasyon usulü ile mikroorganizmaları inceledi. Mikrobiyolojiyi başlatan Pasteur, 1885'de kuduz hastalığının aşısını keşfetti. 402 1876'da kolera gibi hastalıkları inceleyen Alman Robert Koch bakteriyolojiyi kurdu. 1882'de tüberküloz basilini bulan Koch, insan hastalıklarının mikroorganizmalardan ileri geldiğini öne sürdü. Pasteur ve Koch, tıp biliminin en büyüklerinden ikisi oldular. Pasteur'un çalışmalarının önemini ilk anlayanlardan İngiliz Joseph Lister, 1865'de karbonik asitle sterilize edilmiş odalarda ameliyatlar yaptı ve ölümlerin büyük oranda azaldığını gördü. Lister antiseptik operasyonların babasıydı. Bu arada yapay kol, bacak ve dudaklar imal edildi. Sonra bunların oynak ve eklemli olanları yapıldı. 1903'de Hollandalı Willem Einthoven kol, bacak ve göğüsten ilk elektro kardiyogramı çıkardı. Bu buluştan sonra göğüs ve kalp hastalıklarının teşhisi kolaylaştı. Kemoterapi, hematoloji ve immünolojiyi başlatan Alman Paul Ehrlich 1909'da beyaz kan hücrelerini tasnif etti. 1922'de Fransız Alexis Carrel organları canlı tutma metotlarını bularak, organ nakli üzerinde çalıştı. Damar nakli operasyonunu gerçekleştirdi. 1928'de İskoçyalı Alexander Fleming, 1940'lardan sonra yaygın olarak kullanılacak ve birçok diğer antibiyotiğin araştırılmasına neden olan penisilini keşfetti. Beyin fonksiyonları üzerinde çalışan Alman Hans Berger 1924'de bir köpeğin beynindeki elektrik akımlarını kaydetti. İnsan beyninin alpha ritimlerini açıklayan Berger'den sonra tıp bilimindeki gelişmeler büyük hızla devam etti. 403 Schwann, Hücre Teorisi 1665 yılında İngiliz Robert Hooke, ilkel bir mikroskopla ince mantar kesitinde zarlarla çevrilmiş şekilleri gördü ve bunlara ‘hücre' adını verdi. Uzun bir süre unutulan hücre konusu, Hooke'ın keşfinden 175 yıl sonra tekrar ele alındı. 1838 yılında Alman Matthias Jacob Schleiden, yüzlerce bitki örneğini 2000 kat büyülten mikroskop altında büyük bir sabırla inceledi. Schleiden sonunda bir hücre çekirdeğini gördü ve bazı organellerin hareketlerini tespit etti. Böylece bitkilerin yapılarının hücrelerden meydana geldiği anlaşılmış oldu. Schleiden'in fikirlerini 1839 yılında toparlayan Alman Theodor Schwann, canlı yaşamın Hücre Teorisini kurdu. Schwann hem bitki hem hayvan örneklerini araştırdı. Ve, hayvan hücrelerinin bitki hücreleriyle olan yakın benzerliklerini gördü. Schwann, bütün bitki ve hayvan yapılarının hücrelerden meydana geldiğini, hücrelerin canlı yaşamın ‘temelini' oluşturduğunu ortaya çıkardı. 404 Schwann, maya hücrelerinin yaşam prosesi sonucu fermantasyon olayının meydana geldiğini bularak, daha önceleri inanılan kendiliğinden üreme fikrine şüphe ile baktı. Sadece sterilize edilmiş havanın girdiği temiz bir kap içinde çürümenin olamayacağını ve bir mikroorganizmanın meydana gelemeyeceğini ispat etti. Schwann, myelin kılıflarına sahip hücreleri keşfetti ve yumurtanın bir hücre olduğunu gösterdi. Hayvan hücrelerinin yumuşak, çabuk bozunan ve bitki hücrelerinden çok daha fazla çeşitlilik gösteren ve daha büyük sayılarda yapılar olduğunu buldu. Hayvanların da bitkiler gibi hücrelerden oluştuğunu anlayan Schwann, hücrelerin hücrelerden çoğaldığını, onların kendi yaşamlarına sahip bulunduğunu ve her bir hücre yaşamının sonuçta bütün organizmanın yaşamını meydana getirdiğini ileri sürdü. Schwann, kendinden sonra gelecekleri yarım asır boyunca yanıltan bir hata yaptı ve yeni hücrenin eski hücrenin çekirdeğinden çıktığını söyledi. Hücrelerin bölünerek çoğaldığını bilemedi ve sitoplazmanın önemini anlayamadı. Kendiliğinden üreme inanışını ortadan kaldıran Schwann'ın çalışmalarıyla ‘Hücre Teorisi' başlamış oldu. 1850'lerde Alman Rudolf Virchow, Schleiden ve Schwann'in çalışmalarını patolojiye tatbik ederek, hastalıkların hücrelerin içindeki anormal şartlardan kaynaklandığını keşfetti ve hücre patolojisinin temelini attı. 1863'de Alman Wilhelm Waldeyer-Hartz bir hücre çekirdeği içindeki kromozomları tarif ederek, kanser türlerini sınıflandırdı. Kanserin tek bir hücre içinde ortaya çıkarak, ondan ayrılan diğer hücrelerin kan veya lenf sistemi yolu ile vücudun diğer yerlerine yayıldıklarını belirtti. 1875 yılında Alman Nathanael Pringsheim alg'lerdeki üremeyi inceleyerek yeni hücrelerin, daha önceki hücrelerin bölünmesiyle ortaya çıktıklarını gösterdi. Böylece 405 Schleiden'den yaklaşık 40 yıl sonra hücrelerin nasıl çoğaldığı belirlenmiş oldu. 1876 yılında Alman Wilhelm Kühne, canlı bir hücre içindeki kimyasal değişiklikleri oluşturan fermentleri buldu ve bunlara ‘enzim' ismini verdi. Bir adale hücresi içindeki proteinleri inceledi. Alman Walther Flemming, 1860'larda bir hayvan hücre çekirdeğindeki parçacıkların rengini anilin boya ile değiştirmeyi başardı ve buna ‘kromatin' ismini verdi. Kromatin granüllerinin daha iri olan kromozomlara şekillendiğini gördü. Belçikalı Edo- uard Van Beneden, 1880'lerde bir hayvan hücresindeki kromozomların sayısını çıkardı. Flemming hücrelerin, kromozomların uzunlamasına iki parçaya ayrılarak bölündüklerini ileri sürerek bu olaya ‘mitosis' adını verdi. Fleming'in 1882'deki bu buluşu ileriki yıllardaki araştırmalara ışık tuttu. 1890 yılında Alman August Weismann, hücre çoğalmasında ‘mayoz' metodunu buldu ve bütün organizmaların kromozomlara sahip olduğunu belirtti. 1897'de Alman Eduard Buchner, fermantasyon için canlı hücrelere gerek bulunmadığını gösterdi ve biyolojik katalist olan enzim ve proteinleri tarif etti. İtalyan Camillo Golgi ise, 1898 yılında hücre sitoplazması içindeki proteinleri organize eden organelleri keşfetti ve bunlara ‘Golgi aparatları' adı verildi. Golgi ayrıca, hücrelerinin sınıflandırılmasını yaptı. 1902 yılında Avusturyalı Karl Landsteiner, bir hastadan alınan kan serumunun kırmızı kan hücrelerini diğer bir gruba döndürdüğünü gösterdi. Kırmızı hücrelerde A ve B antijenin mevcut olup olmamasına ve serumdaki antikora göre kan hücrelerini sınıflandırdı. Daha sonraki yıllarda keşfedilen diğer kan antijenleri ile kan alt grupları kombinasyonları genişletildi. 406 Hücre içindeki genler arasındaki etkileşimleri bulan İngiliz William Bateson, genetik bilimini kurdu. 1910 yılında İngiliz Frederick Hopkins, canlı bir hücre içindeki kimyasal reaksiyonları inceleyerek vitaminlerin etkisini keşfetti. Aynı yıllarda bazı kanser türlerine bir virüsün sebep olduğunu ileri süren Amerikalı Francis Peyton Rous, virüs ve hücrelerin kültür metotlarını buldu. 1911'de hücre içindeki kromozomların haritasını yapan Amerikalı Thomas Morgan, dört kromozom üzerindeki 2000'den fazla genin pozisyonunu tespit etti. Önceleri enzimlerin, canlı yaşamın bir parçası olduğu sanılıyordu ve kimyasal reaksiyonların temel birer maddesi olduğu bilinmiyordu. Klorofilin yapısını bulan Alman Richard Willstatter, 1912'de enzimleri tarif etti ve bunların birer protein olmadıklarını belirtti. 1913'de Alman Leonor Michaelis de enzimlerin katalist etkilerini ve bir hücre içindeki fonksiyonlarını açıkladı. 1914 yılında Amerikalı John Jacob Abel, kandaki aminoasitlerin varlığını gösterdi. 1926 yılında Amerikalı James Sumner, yapıdan üreyi amonyak ve karbondioksite çeviren bir enzim çıkararak küçük kristallerini elde etti. Daha sonra bütün enzimlerin birer protein olduklarını ispat etti. 1930'ların başında Amerikalı John Nortrop, aynı metodu kullanarak diğer enzimleri elde etti. Northrop'un enzimleri arasında tripsin, pepsin, ribonükleaz ve deoksiribonükleaz de bulunuyordu. Böylece enzimler üzerindeki sır kalkmış ve onların protein yapıda oldukları anlaşılmış oldu. Böylece biyokimyasal ‘genetik bilimi' başlamış oldu. 1944'de Amerikalı Oswald Avery, deoxyribonucleic asidin (DNA) bakterilerde sebep 407 olduğu transformasyonları gösterdi. 1950'de Çekoslovakyalı Erwin Chargaff, bir organizmada tek bir DNA'ya karşılık birçok farklı türde RNA'nın bulunduğunu gösterdi. Bunlar organizmanın karakteristiklerini ifade ediyordu. Chargaff'a göre her nükleikasitte, adenin, timin, guanin ve sitosin olarak adlandırılan dört tür azot temelli baz bulunuyordu. Chargaff, bunların sayılarının aynı olmadığını, fakat adenin'in timin'e, guanin'in de sitosin'e sayısal olarak eşit olabileceğini belirtti. Amerikalı Linus Pauling, aminoasit ve proteinlerin kimyasal yapılarını ve şekillerini buldu. Amerikalı Alfred Day Hershey 1952 yılında yaptığı deneylerde Avery'nin teorisini doğruladı ve faje kullanarak bir bakteri hücresindeki DNA'nın bilgisini değiştirdi. Alman Hans Adolf Krebs, hücrelerin içindeki enerji üretim devresini 1950'lerin başında keşfetti. Bunu da 1953 yılında, İngiliz Francis Crick ve Amerikalı James Watson keşfetti. Crick ve Watson, daha önceki buluşların yardımıyla DNA'nın çift sarmal şeklini çıkardılar. Çıkan şekil, daha önce 408 bulunan özelliklere, atomlar arası uzaklıklara ve daha önceleri İngiliz Rosalind Franklin'in elde ettiği DNA'nın x-ışını resimlerine uymuştu. Helis şeklin dışında, şeker ve fosfat zincirleri bulunuyor, içinde ise çiftler halinde bağlanmış dört tane baz yer alıyordu. Model, DNA'nın kopyalamayı nasıl yaptığını, helisin sarılma ve çözülmesini ve genetik bilginin taşınışını başarıyla açıklıyordu. 1949'da Belçikalı Rene De Duve, enzimlerin hücre içindeki küçük bir organele bağlı olması gerektiğini ileri sürdü. 1955'de elektron mikroskobu ile tanımlanan bu organele ‘lisozom' adı verildi. Aynı yıl, İngiliz Frederick Sanger, bir protein zinciri üzerindeki aminoasit sıralanmasını buldu ve nükleik asitlerin yapıları üzerinde çalıştı. Amerikalı Paul Berg, aminoasitlerin naklini gerçekleştiren ‘transfer-RNA'yı keşfetti ve ‘genetik mühendisliğinin' temelini kurdu. Romanyalı George Emil Palade, hayvan hücrelerindeki ‘mitokondria' ve ‘ribozomları' keşfetti. Amerikalı Stanford Moore ve William Stein, protein zincirinde sıralanan aminoasitlerin cins ve miktarlarını ortaya çıkardı ve 124 aminoasitin sıralanmasını belirttiler. Genetik kodu oluşturan kodon'ların sadece üçlü gruplar olduğu anlaşıldı. 409 Yine aynı yıllarda Hindistanlı Har Gobind Khorana, DNA'daki genetik kodları keşfederek dört bazın 64 adet kombinezonunu tarif etti. Daha sonra, 1977 yılında Sanger, bir virüsteki 5400 bazın tam bir sıralanmasını yaparak genlerle proteinler arasındaki ilişkileri detaylandırdı. 1970'lerin sonunda bir hücre artık çözülmüştü ve onu anlamak bilim adamlarının 130 yılını almıştı. Canlı ve cansız cisimler arasındaki en belirgin fark, canlıların yaşayan hücrelere sahip olmasıdır. Hücre, yeryüzündeki iki tür canlı olan bitki ve hayvan yaşamının temelini teşkil eder. Hücreler, milimetrenin binlerce birinden, bir devekuşunun yumurtasına kadar çeşitli boyutlardadır. Fakat bunların hepsi benzer özellikleri paylaşır. Önceleri bir hücrenin içindeki çekirdek ve kromozom gibi daha iri olan üniteler görülebiliyordu. ‘Organel' adı verilen çok küçük hücre organlarını optik mikroskoplarla görmek mümkün olmuyordu. 1939'da elektron mikroskobunun keşfi ile hücrenin en dip noktası, bir milimetrenin milyonlarca birine kadar olan aralık açıklığa kavuşmuş oldu. Bu teknikle moleküller ve hatta atomlar bile görülebilir duruma geldi. Canlıları meydana getiren hücreler moleküllerin birleşmesinden oluşur. Canlıların sahip bulunduğu moleküller dört tür olup bunların her biri farklı yapıdadır ve farklı rolleri oynar. Karbonhidrat molekülleri enerjiyi taşır ve yapısal doku temin eder. Protein molekülleri hücrelerin kimyasal reaksiyonlarını gerçekleştirir. Lipitler hücre zarını oluşturur ve enerjiyi depolar. 410 Hücre elemanlarından biri bozulunca bu moleküller ilave miktarlarda üretilir ve bozulan elemanın tamiri sağlanır. Vücuda bir bakteri girince kan hücreleri özel bir molekül üreterek bakteriyi yok eder. Bütün bunlar vücut sistemi ile işbirliği içinde çalışan proteinlerce ayarlanır. Proteinler yeni moleküllerin yapılmasını sağlar. Moleküller canlı vücudun minik makinalarıdır. Her biri ayrı bir iş yapar ve her biri yapacağı işe göre dizayn edilmiştir. Hücreler çok ince bir zarla çevrilmiştir. Hücreleri kaplayan zarın içi ‘sitoplazma' adı verilen bir sıvı ile doludur. Çekirdekle hücre zarı arasını dolduran renksiz ve geçirgen sıvı glikoz, glikojen bakımından zengin olup, aminoasit, protein, enzim gibi malzemeleri ihtiva eder. Bu sıvının içinde de ‘organel' denilen bir takım cisimler yer alır. Bir insan vücudundaki hücre sıvısı yaklaşık 10 litre kadardır. Amipten insana kadar olan canlıların çoğunun hücresinde ‘çekirdek' bulunur. İçinde bir çekirdeği bulunan hücrelere ‘ökaryotik hücre' denir. Alg veya bir bakteri gibi içinde çekirdeği bulunmayan hücrelere ise ‘prokaryotik hücre' adı verilir. Ökaryotik hücreler çoğunluktadır. Bir ökaryotik hücrenin en önemli parçası çekirdeğidir. Çift katlı bir zarla çevrilmiş hücre çekirdeği hücrenin genetik malzemesini içinde saklar. Çift katlı çekirdek zarı bazı yerlerde birleşerek gözenekler oluşturur. Gözenekler hücre çekirdeği ile hücrenin diğer yerleri arasındaki birer haberleşme kapısıdır. Bu gözeneklerden dışarı çıkan moleküller, çekirdeğin içinde oluşan genetik bilgiyi hücre sıvısı içindeki organellere taşır ve dışarıdaki moleküller de içeri girerek gerekli düzenlemeleri yerine getirir. Prokaryotik hücrelerde çekirdek 411 Hücreyi saran ve onu dış dünyalardan koruyan zar iki katlı olup, her kat lipit molekülleriyle kaplanmıştır. Düz, küre ve tüp şeklinde olan lipit moleküllerinin her iki dışa bakan tarafları elektrik yüklü kafalara sahip olup, bunlar su tarafından çekilir ve suda çözünürler. Kafalardan uzayan iki yağ asidi kuyruğu ise su tarafından itilir ve suda çözünmez. Birbirlerine bitişik bütün hücrelerin içleri sıvı ile dolu olduğundan, çift katlı zarda yer alan lipit moleküllerinin elektrik yüklü başları dış taraflara, yani hücre içlerine, ikili kuyruklar ise iç tarafa, yani iki katlı zarın aralığına bakar şekilde yerleşmiştir. Böylece zarın dış yüzeyleri hücre içindeki suyu çekmekte, iki zar arasındaki aralık ise itmektedir. Zarları oluşturan lipit moleküllerinin arasında hareketli protein molekülleri yer alır. Zarın dış yüzeyleri üzerinde ise karbonhidrat molekülleri bağlanmıştır. Her lipit molekülü hareket halindedir. Bu halleriyle aralarından molekül geçişlerini önlemeye çalışırlar. Lipitler, sodyum, potasyum gibi iyonları, aminoasit ve şeker moleküllerinin zardan geçişini önler, sadece oksijen ve çok küçük yüksüz moleküllerin geçişlerine izin verirler. Ayrıca, hücre içinde üretilen özel bir protein, moleküllerin hücre zarında bir araya gelerek büyük bir yapı oluşturan lipitlerin arasından geçişlerini organize eder. Karbon, hidrojen ve oksijen atomlarından meydana gelen lipit molekülleri, hücre zarını oluşturmaları yanında bazıları enerjiyi depolar, bazıları ise biyolojik fonksiyonları gerçekleştirir. Hücre tarafından istenen elektrik yüklü atomlar, yağ asidi kuyrukların arasından geçip içeri giremez, fakat bunlar zarın içine yerleşmiş büyük protein moleküllerinin oluşturduğu gözeneklerden girip çıkarlar. Proteinlerin yapı değişiklikleriyle 412 meydana getirdikleri tüp şeklindeki boşluklar ve hormonlarla yaptıkları açılma ve kapanma hareketleri atomların zardan geçişini mümkün kılar. Sodyum, potasyum ve klor gibi iyonik atomların protein gözeneklerinden kontrollü giriş ve çıkışları hücre fonksiyonlarını devam ettirir. Her farklı tür atom için, zar içinde değişik geçiş kanalı vardır. Bir sinir hücresinde, zardan içeri sodyum atomu girerken hücrenin başka bir gözeneğinden bir potasyum atomu dışarı çıkar. Böylece oluşan bir elektrik değişikliği sinir hücreleri boyunca ilerleyerek bir sinir sinyali doğurur. Hücre zarı içine yerleşmiş proteinlerin hormonlar vasıtasıyla kontrollü açılıp kapanmasıyla oluşan gözeneklerden içeri giren ve çıkan elektrik yüklü atomların meydana getirdiği elektrik değişiklikleri hücrelerin faaliyetlerini yürütür. Zar içindeki proteinlerde güçlü ilaçlarla yapılan değişiklikler sonucu, zardan geçen atom ve moleküllerin miktarı kontrol edilebilmekte ve böyle işlemler ameliyatlarda ve anestezi biliminde yaygın olarak kullanılmaktadır. Bir vücut içinde organlar arasındaki uzun mesafe haberleşmeleri hücreler, kan veya sinir sistemi ile iletilir. Kısa mesafe haberleşmeler ise hücreler arasında direkt iletişimlerle yapılır. Bütün hücreler yan yana ve sırt sırta durur. Hücre zarları arasında ‘konnekson' adı verilen altıgen şekilli bir protein bulunur. Protein gibi iri moleküller ise hücre zarlarının arasından geçemez ve onlar hücrelerin içinde kalır. Sitoplazma denilen hücre sıvısının içinde yerleşmiş hücre organellerinden en önemlileri, ‘endoplazmik retikulum, ribozom, golgi aygıtı, mitokondria, lisozom, peroksizom, sitoskeleton' olarak adlandırılır. Bu organellerle hücre 413 Endoplazmik retikulum, ince, düz, birbiri üzerinde katlanmış organellerdir. Kaba ve düzgün şekilli olmak üzere iki türü vardır. Birbiri üzerine katlanmış olan kaba retikulumun üzerinde ‘ribozom' adı verilen binlerce minik cisimcikler yapışmıştır. Ribozomlar, DNA'dan gelen genetik koda göre proteini sentezler. Düzgün şekilli retikulumun üzerinde ribozomlar bulunmaz. Kaba retikulumun üzerine yapışanların dışında, sitoplazma içinde daha birçok serbest ribozom granülleri mevcut olup bunların çapı bir metrenin milyarda biri kadardır. Ribozom'lar, protein sentezleme işlemini yerine getirirler. Üzerlerinde girinti ve çıkıntılar bulunan ribozomların her biri özel bir proteine göre dizayn edilmiştir. Retikulum üzerinde yapışmış ribozomlarda sentezlenen proteinler ise retikulum gövdesinin içindeki boşluklara boşaltılır. Golgi aparatı, hücre sitoplazması içinde bulunan acayip şekilli bir organeldir. Bazı hücrelerde bir, bazılarında ise birkaç tane Golgi aparatı yer alır. İnce, uzun, sönmüş balon şeklinde olan bu aygıtların çeşitli yerlerinde boğumlar, bazı yerlerinde ise küresel şişkinlikler vardır. Bu şişkinliklere ‘Golgi vezikülleri' adı verilir. Kaba endoplazmik retikulumun üzerindeki ribozomlar tarafından üretilen proteinler Golgi aygıtına gider. Golgi aygıtı kendisine giren proteinleri gidecekleri yerlere göre sınıflandırır, protein veziküllerine dönüştürür ve bu vezikülleri sitoplazma içine boşaltır. Proteinlerin yönlerini organize eden Golgi aparatları, hücre içinde birer ‘trafik polisi' görevini yerine getirir. 414 Mitokondria'lar uzun küresel ve sosis şekilli organeller olup, her hücrede ortalama 200 tane bulunur. Yüksek enerji çıkaran hücrelerde binlercesi vardır. Mitokondrialar dış ve iç zarlarla kaplıdır. Mitokondrialar hücrelerin enerji kaynağıdır. İçlerinde oldukça karışık bir kimyasal proses devam eder. ‘Krebs devresi' adı verilen ve enzimlerle gerçekleşen bu proses sırasında ‘ATP-adenosine triphosphate' denilen bir molekül şekillenir. Bu enerji, karbonhidrat, yağ veya proteinlerin parçalanmasından ortaya çıkan, iki karbon, bir oksijen ve üç hidrojen atomunun oluşturduğu moleküller kanalı ile üretilir. Bu dönüşüm sırasında büyük bir enerji ortaya çıkar ve ATP'de toplanır. Meydana gelen enerji de hücre içindeki ve zar dışına çıkacak malzemelere hareket temin eder. ADP hemen sonra tekrar ATP'ye dönüşür ve bir Krebs devresi tamamlanır. Lisozom'lar hücre sıvısı içinde yer alan küçük oval veya küresel şekilli organellerdir. Her hücrede bunlardan birkaç yüz tane bulunur. Dış yüzeyi tek katlı bir zarla kaplanmıştır. Görevleri çöpçülüktür. Hücre sıvısı içindeki ise yaramaz, hasar görmüş, işlemeyen organelleri temizler ve hücre içine giren herhangi bir bakteriyi imha ederler. Bu işlemleri yapabilmek için lisozomlar, protein ve molekülleri bozacak sindirim özelliklerinde güçlü enzimlerce desteklenir. Peroksizom'ların yapısı lisozomlara benzemekle birlikte görevleri onlardan farklıdır. Peroksizomlar hasar görmüş ürünleri imha eder. Zehir, sigara ve radyasyon gibi bazı zararlı olaylar sonucu hücreler oksijenden yoksun kalarak hastalanırlar. Peroksizom organelleri, hücreye giren ve onun sistemini bozan oksijensiz radikalleri yok etmeye çalışır. 415 Sitoskeleton adı verilen bir diğer organel, hücre sıvısı içinden hücre zarına temas eder. Bunlar, sıvı içinde hareketli ince uzun lifler şeklindedir. Görevleri hücrenin şeklini ve biçimini muhafaza etmektir. Bazı durumlarda hücrenin şeklinin değişmesine sebep olur. Aynı zamanda, hücre içindeki organellerin ve kromozomların, hücre bölünmesi sırasında hareket etmelerine yardımcı olurlar. Hücre zarı nazik olduğundan onu desteklemek için mikroskobik kemik ve kas görevi yapan sitoskeletonlar, sabit olmayıp devamlı zarar görür, tamir olur ve yeniden yaratılır. Hücre çekirdeğinin içinde çubuk şeklinde ‘kromozomlar' vardır. Kromozomların içinde ‘DNA-deoxyribonucleic acid' molekülleri toplanmıştır. Bir hücrenin içinde muazzam miktarda biyokimyasal reaksiyonlar gerçekleşmektedir. Bu reaksiyonların temelinde karbon elementi yatar. Karbon elementinin en büyük özelliği, atomlarının diğer elementlerin atomları ile çok değişik şekillerde birleşerek ‘sonsuz çeşitlilikte' molekülleri meydana getirebilmesidir. Karbonun dışındaki elementler aynı yeteneğe sahip değildir. Hücre içindeki reaksiyonlar ‘enzim' denilen organik bir madde tarafından gerçekleştirilir. Enzimler birer protein olup, prosesleri hızlandıran katalist gibi davranır. Katalist, hiç bir şeye ihtiyacı bulunmadan kimyasal reaksiyonları harekete geçiren bir maddedir. 416 Protein, karbonhidrat ve yağ molekülleri canlı vücuduna ve hücrelerin içine, alınan gıdalardan geçer. Önceleri birer cansız olan bu moleküller, hücre içinde çok karışık bazı proseslerin sonunda aralarında birleşerek canlı sistemleri oluşturur. Enzimler, vücudun molekül makinasıdır. Her an binlerce farklı enzim durmadan iş görür. Bazıları molekülleri birleştirir, aminoasitleri ve nükleoditleri inşa eder, bazıları ise molekülleri ve uzun zincirleri parçalayarak kullanılabilir duruma getirirler. Atomları birinden alır diğerlerine bağlar. Yuvarlak şekilli iri molekül olan enzimler, aminoasitlerden oluşurlar. Enzimlerin birçoğu evrimin ilk zamanlarında şekillenmiş olup, milyarlarca yıldan beri değişmeden bugüne ulaşmıştır. Bakteriden bir ağaca kadar, enzimlerin çoğu birbirine çok benzemektedir. Karbonhidratlar, hem bitki hem hayvan yaşamı için en önemli moleküllerden biri olup, bir vücudun yakıtı durumundadır. Kar- bonhidrat miktarı bir vücut ağırlığının %1'ini teşkil eder. Karbon, hidrojen ve oksijenin bileşiminden oluşur. İki hidrojen ve bir oksijenden meydana gelen su molekülüne bağlanmış bir karbon atomunun meydana getirdiği, hidroksil gruplarıdır. Karbonhidratlar iki farklı şekildedir. Bunlar, basit şekerler ve polisakkarit denen kompleks karbonhidratlardır. glikoz, früktoz gibi basit şekerler, küçük moleküller olup, suda erir. Kompleks karbonhidratlar, onlarcadan milyonlarcaya kadar şeker molekülünün düz veya düz olmayan zincirler halinde birleşmesinden oluşur. Nişasta ve selüloz bunlara birer örnektir. Suda erimez ve çok az tat verirler. Şeker molekülleri birleşerek nişasta ve selülozu oluşturur. Sakkarid, monosakkarid, glikoz, früktoz ve galaktoz günlük yaşamdaki gıdalardan, meyvelerden ve sütten alınan şekerlerdir. İki monosakkarit şeker molekülü birleşerek bir disakkarit mole- külü meydana getirir. Monosakkaritler farklı 417 tür birleşme sonunda polisakkaritleri oluşturur. Bitkilerin temel yapısını teşkil eden selülozlar birer polisakkarittir. Yine, bitkilerdeki nişasta ve hayvanlardaki glikojen, farklı şekillerde birleşmiş polisakkarit moleküllerinden meydana gelir. Früktoz daha çok ticari şekerlerde kullanılır ve vücut içinde sperm enerjisinin kaynağı olarak işlem görür. Vücudun yakıtı olan, glikoz gıdalar içinde nadir bulunduğundan, polisakkaritler hücre içinde parçalanarak kullanılabilir basit şekerlere dönüştürülür. Bu işlem, sindirim sistemi içindeki enzimler tarafından gerçekleştirilir. Enzimler ayrıca monosakkaritleri ve nişastaları da parçalayarak kullanılır duruma getirir. Canlı yaşamı için gerekli diğer bir molekül grubu proteinler olup, bunlar genellikle karbon, hidrojen, oksijen ve azot elementlerinden oluşur. Vücut ağırlığının % 17'si proteindir. Bir vücuttaki organik maddenin %50'si protein ihtiva eder. Çoğunluğu adalelerin içinde toplanmıştır. Kemikler ve dişler, kalsiyum ve fosfat ile sertleştirilmiş proteinlerden yapılmıştır. Ayrıca, organların çoğunda yer alır. Proteinler, kollajen adı verilen üçlü spiral halatlar şeklinde, bazıları ise sert ve kolay çözülemeyen görünümdedir. Çözülebilen proteinler hücrelerin içinde ve kanda olup, albümin ve globülin bunlardan ikisidir. albümin ve globülin birleşerek yağ asitlerini taşır ve antikorları şekillendirir. Uzayıp kısalabilen proteinler, myozin halinde adalelerde, tubulin ve aktin halinde hücrelerde yer alır. Bir vücut içindeki binlerce farklı tür enzimin tamamı proteinlerce yaratılır. Proteinler büyük moleküller olup, daha küçük yapı elemanları olan aminoasitlerden oluşur. Özel biçimlerde bir araya gelen aminoasit zincirleri proteinleri meydana getirir. Bir vücuttaki bütün fonksiyonları kontrol eden proteinler uzun zincir molekülleri şeklindedir. Vücut içindeki her şey proteinlerce 418 kontrol edilir. Polisakkaritler gibi birer polimer olan proteinler, çok daha karışık yapıya ve farklı türlere sahiptir. Temel maddesi aminoasit olan proteinler, bütün karmaşık reaksiyonlarda enzim gibi hareket ederek hücrelere girer. Yeryüzündeki bütün canlıların proteinleri, sadece 20 tane farklı aminoasitin sıralanışından meydana gelmiştir. Bütün aminoasitler aynı türde çiftli terminallerde olup, bir azot ve iki hidrojen atomundan oluşan bir aminoasit grubu, bir karbon, iki oksijen ve bir hidrojen atomundan oluşan diğer bir gruba bağlanır. Aralarında sadece bir tortu farkı bulunur. 20 adet farklı aminoasit vardır. Gerçekte daha fazla sayıda aminoasit mevcut bulunuyor olsa da, yaşam için önemli olanlar sadece 20 tanedir. Doğadaki canlı yaşamı sadece 20 adet farklı kimyasal yapıdaki aminoasite dayanır. Bu, 20 tane aminoasitin sonsuz sayıda protein üretmesi doğanın bir lütfüdür. Çeşitli atomlardan oluşan aminoasitler birer cansız cisimlerdir. Fakat bir protein molekülü teşkil etmek için aralarında birleşince birden canlanırlar. Bunlar bütün canlıların sahip oldukları 60.000 tane farklı proteinleri şekillendirir. Yirmi aminoasitin farklı şekillerde bağlanması ile sonsuz sayıda protein türü ortaya çıkar. Üzerinde sadece on tane aminoasit molekülü bulunan bir protein, 100 milyar defa milyar sayıda farklı alternatif davranış şekillerine sahiptir. Bir boncuk gibi yan yana dizilen aminoasit moleküllerinden oluşan protein zinciri, farklı şekillerde bükülebilir ve üç boyutlu bir görünüm ortaya çıkarır. Bu bükülmelerin oluşturduğu biçim, o proteinin özelliğini belirler. Her protein farklı aminoasit sıralanmasına ve değişik şekle sahiptir. Protein üzerindeki aminoasit sıraları ve onun biçimi, diğer moleküllerle gireceği etkileşimin özelliğini tayin eder. Aminoasitlerin protein teşkil etmek için meydana getirdikleri şekiller üzerindeki bazı ‘bölgeler' diğer moleküllerin o proteine 419 bağlanma yerleridir. Bu bölgelere bağlanacak moleküller, oranın şekline uyacak şekilde seçilir. Moleküller buralara elektrik yüklerinin çekim güçleri ile bağlanırlar. Hücre içindeki proteinlerin, aminoasit sıralanmasından alacakları çeşitli şekilleri, her şekle uyacak molekülleri kendine bağlamasıyla hücre içinde muhtelif fonksiyonlar yerine getirilir. Yağ molekülleri, karbon ve hidrojen elementlerini ihtiva eder ve lipitler sınıfının bir üyesidir. Bir vücut ağırlığının %15'ini ve organik maddenin de %40'ını meydana getirirler. Yağların içinde bulunduğu lipitler, trigliserid, fosfolipid ve steroidleri ihtiva eder. Trigliseridler birer yağ olup çok farklı türlere sahiptir. Bunlar, gliserole bağlı üç yağ asidi molekülüdür. Yağ asitleri, hidroksil grubuna bağlanmış karbon ve hidrojen atomlarından oluşmuş zincirlerdir. Bunlar doymuş veya doymamış şekillerde bulunur. Hayvani gıdalardan alınan yağlar doymuş, bitkilerden alınanlar ise doymamış yağ asitleridir. Vücuda giren yağlar deri altındaki bölgelerde birikir ve yüksek kalori deposu olarak saklanır. Vücut eksik enerji seviyesine ulaşınca depodaki yağ asitleri gliserolden parçalanarak ayrılır, karaciğerde glikoza dönüşür ve gerekli enerji kaynağı olarak kullanılır. Lipitlerin diğer bir grubu olan fosfolipidler, trigliseridlere benzemekle birlikte, bazılarında fosfor, oksijen, karbon ve hidrojen atomlarını ihtiva eder. Fosfolipid molekülleri, hücre zarının temel elemanıdır. Bazı molekülleri zarın arasından geçirme, bazılarının geçmesine engel olma özelliğine sahiptirler. Çift katlı hücre zarının içinde sıralanan fosfolipid moleküllerinin baş ve kuyruk tarafları hücre içindeki sıvıyı çekme, iki zar arasındaki suyu itme, bazı molekülleri zardan geçirme, bazılarını ise geçirmeme özelliklerinden dolayı büyük 420 bir fleksibiliteye haizdir. Bunların birbirine paralel şekilde sıralanması zarın yapısını oluşturur. Hücrenin dışta bulunan zarında her fosfolipid molekülüne karşılık bir tane de kolesterol molekülü yer alır. Kolesterol, suda çözünen, karbon ve hidrojenden oluşan rijit bir lipididir. Karbonca zengin olan kolesterol, hücre zarını daha sağlam ve sıkı yapar. Kırmızı kan hücrelerinin zarında bol miktarda kolesterol bulunması onların sağlam ve esnek bir yapıda olmasını sağlar. Bazı hormonlara ham madde veren kolesterol fazlalığı zararlı olup, damarların iç cidarında sert çıkıntılara ve safra taşlarına neden olur. Bu yüzden, bir vücut içindeki kolesterol miktarı oldukça fazladır. Lipitlerin bir başka grubu ise steroidlerdir. Bunlar, karbon ve hidrojen atomlarının dörtlü çemberler halinde tanziminden oluşur. Steroidler, glikokolatları, progesteron, kortizon, aldesteron, testosteron, östrojen gibi farklı grupları meydana getirir. Enzimlerin birer protein oldukları 1926 yılında anlaşılmıştı. Enzimler birer organik katalist gibi davranarak bir kimyasal reaksiyonun oranını binlerce kat artırabilmektedir. Tek bir enzim molekülü bir saniyede 100.000 tane molekülü harekete geçirebilmektedir. Enzimsiz reaksiyonlar çok yavaş işler. Enzimlerin sayesinde hücre içinde bir saniyede aynı reaksiyon binlerce defa tekrarlanır. Bu sırada enzim aynı kalır ve kendisinden bir şey kaybetmez. Bir madde ile temas kuran enzim, molekülün üç boyutlu bağlantısını bozarak elemanlarının reaksiyona girmesi için serbest kalmasını sağlar. Reaksiyonu tamamlayan moleküller tekrar eski şeklini alır. Enzimlerin yaptıkları, etkileşime girecek maddelerin atomlarındaki elektronları birbiri ile birleşmelerine uygun düzene sokmaları şeklindedir. Bir vücut içinde, bütün kimyasal reaksiyonları gerçekleştiren binlerce enzim bulunur. 421 Her enzim özel bir kimyasal reaksiyonu kontrol eder. Proteinler, hücrenin amelesidir ve her kimyasal reaksiyonu yönlendirerek vücudun yapısını saklı tutar. Nükleikasitler ise proteinleri oluşturacak bilgileri muhafaza eden canlının kütüphanesinden, bilgileri dışarı çıkarırlar. Bir nükleoditin fosfatı şekere bağlanır, şeker-fosfat iskelet aradaki bazlarla birleşir ve uzun bir merdiven şeklinde molekül meydana gelir. Yiyecekler yüzlerce farklı moleküle sahiptir. Et ve sebzelerde protein ve nükleikasitler, patateste nişasta ve karbonhidratlar, meyvalarda şeker boldur. Bunlar mide içinde enzimler tarafından parçalanarak moleküllere ayrılır. Moleküller de parçalanarak aminoasitlere, nükleikasitler nükleoditlere, onlar da parçalanarak fosfat, şeker ve bazlara dönüşür. Bütün bunlar yeni protein, karbonhidrat ve yeni nükleikasitleri oluşturur. Yiyecekleri yutar yutmaz sindirim olayı başlar. Sindirim enzimleri, içeri giren her yiyeceği moleküllerine ayırır, bağırsaklar ve pankreasta bulunan enzimlerin de yardımı ile gıdalardan ayrılan şeker, nükleodit, aminoasit ve yağ asitleri, kalın bağırsaktaki hücrelerce soğurularak, vücudun hücrelerine dağıtılmak üzere kana karışır. Yiyeceklerin molekülleri hücrelere girince atomlarına parçalanır. Azot, sülfür ve fosfor atomları ise protein ve nükleikasit üretir. 422 Hücre, 10-4 metre genişliğinde canlı yaşamın en küçük yapısı olup, içinde ‘düşünülemeyecek' hassasiyette çalışan bir mekanizma bulunmaktadır. Bir milyon tanesi bir nokta büyüklüğünü kaplayacak küçüklükte olan hücreler de mevcuttur. Bir insan vücudunda bulunan yaklaşık 60 trilyon hücrenin ‘her birinde her saniye 6 trilyon' reaksiyon birbirine karışmadan ‘sonsuz bir denge' içinde devam eder. Karbon, hidrojen, oksijen, azot ve fosfor gibi atomların birleşmesiyle oluşan moleküller, moleküllerin birleşmesiyle meydana gelen daha iri zincir moleküller, onların birleşmesinden çıkan organeller, sonunda bir hücreyi şekillendirir. Hücrelerin birleşmesinden dokular, onların birleşmesinden de organlar ve neticede bir canlı vücut meydana gelir. Her organın kendine ait türde hücresi vardır. İnsan vücudundaki hücreler kan, kemik, beyin, ciğerler, deri, mide, sperm ve yumurtalık gibi organları meydana getirir. Yapıları daima aynı olan hücrelerin yaptıkları görevler farklıdır. Her organın hücresi o organın yaptığı işleme göre davranır. Beyin hücreleri bilgileri iletir, mide hücreleri besinleri sindirme işlemini yerine getirir, kalp hücreleri onun durmadan atmasını sağlar, deri hücreleri daha elastik olup vücudun korunmasını temin eder. Her hücrenin kendine ait bir ömrü vardır. Bir insan ölünce, bazı hücrelerinin tamamen durması günlerce sürebilir. Kırmızı kan hücreleri 130 gün, beyaz kan hücreleri 1 yıl, kemik hücreleri 3 ay, beyin hücreleri 90 günden uzun, deri hücreleri 1 ay, sperm hücreleri 3 gün yaşar. İnsanın ortalama yaşam süresi 423 75 yıldır. Fakat insan 150 yıldan daha uzun süre yasayamaz. canlıların yaşlanıp ölmelerine sebep olarak, biyolojik aktivitelerin sonucu vücudun ürettiği bazı kimyasal yan ürünlerin, canlı hücrelere zarar vererek onların fonksiyonlarını zayıflatması gösterilmektedir. Zayıflayan hücreler sonunda bütün vücudun fonksiyonlarını bozarak, canlının ölümüne neden olurlar. Bir insan vücudundaki 60 trilyon hücrenin her dakika 300 milyonu ölür ve 300 milyonu yeniden yaratılır. Eğer hücreler kendilerinin kopyalarını yaparak çoğalmasaydı, insan yaşamı sadece 140 gün sürerdi. Doğanın hücreye tanımış olduğu bu ‘kendini yenileme kabiliyeti' sayesinde, yeryüzündeki canlı yaşamı devam edebilmektedir. Bu durum doğa yaratılırken ortaya konulan harika yasalardan sadece bir tanesidir. 424 DNA / RNA Modern fizyolojinin kurulmasından 350 yıl, hücre teorisinin ortaya atılmasından 115 yıl ve genetik bilimin başlamasından 60 yıl sonra, Nisan 1953'de Watson ve Crick bir DNAdeoxyribo- nucleic acid molekülünün yapısını ilan ettiler. Çift sarmal yapıdaki bu molekül kendi kopyasını üretiyor, proteinlerin şekillenmesi için talimatlar çıkarıyor ve bütün canlı vücudunun ihtiyacı olan genetik bilgileri içinde depoluyordu. Bütün canlı hücrelerin fonksiyonları buradan ‘idare' ediliyordu. Programı, cinsiyetten, canlının boyunun uzunluğuna kadar her özelliği belirler. ‘Kromozom' adı verilen 23 çift elementten oluşur. Her kromozom ‘gen' adı verilen binlerce kodlanmış talimattan meydana gelmiştir. Her gen, özel bir proteini, her protein de vücudun özel bir fonksiyonunu kontrol eder. 23 çift 425 kromozomdan birer çift, ebeveynlerin her birinden doğan canlıya geçer. Yaşayan her canlı DNA'ya sahiptir. DNA'lar canlıların parmak izleri gibidir. DNA'nın anlaşılmasıyla onun şeklini değiştirmek mümkün olmuştur. Böylece canlı organizmanın yaşam şekli ve büyüme hızı ayarlanabilmektedir.