1878 yılında Paris Operası'nda bariton olan Jean-Baptiste Faure, esere 4000 frank vererek koleksiyonuna kattı. "Kırda Öğle Yemeği"'ne 1898 -1900 yılları arasında Paul Durand-Ruel, 1900 - 1906 yılları arasında ise Etienne Moreau-Nélaton sahip oldu. Tablo, 1906 yılında, son sahibi tarafından Louvre Müzesi koleksiyonuna bağışlandı ve 1986 tarihine kadar müzenin çeşitli galerilerinde sergilendi. Orsay Müzesi'nin açılması ile birlikte eser de bu müzede sergilenmeye başlandı. Reddedilenler Sergisi'nin ardından 24 Mayıs 1867'de Paris Salonu'nun açılmasından altı hafta, Gustave Courbet'nin kişisel retrospektifinin açılmasından beş gün önce, Manet, Place de l'Alma'da açtığı "Exposition Particulière" isimli kişisel sergide de çalışmasına yer verdi. Tablo bu tarihten sonra 1884, 1900, 1983, 1991, 1994, 1999 ve 2005'te Paris'te muhtelif sergilerde yer aldı. Ayrıca, 1983'te Londra'da gösterildi. Son olarak 2008 yılında, Paris'te düzenlenen "Picasso/Manet: Le Déjeuner sur l'herbe" sergisinde, Pablo Picasso'nun değişik "Kırda Öğle Yemeği" versiyonları ile birlikte sergilendi. Manet, "Kırda Öğle Yemeği" ile Avrupa'nın resim mirasına saygı gösterisinde bulunuyor gibiydi. Ressamın ana esin kaynaklarından ikisi, Louvre Müzesi'nde sergilenen, Giorgione'ye ait olduğu da öne sürülen, Titian'ın ilk eserlerinden biri olan "" isimli eseri ve Raffaello Santi'nin tasarladığı, Marcantonio Raimondi'nin oyduğu "Paris'in Yargısı" gravürüdür. Édouard Manet'nin tablosuyla Titian'ın "Fiesta Campestre" tablosu arasında belirgin bir benzerlik vardır. Her iki çalışmada da iki çıplak kadın ve iki giyinik erkek vardır. Titian'ın kadınları peridir. Çıplak olmalarının sebebi ressamın tanrısal güçlere sahip olduklarını ve çevrelerindeki erkeklerden çok daha güçlü olduklarını vurgulamak istemesidir. On beşinci yüzyılda doğa, çıplak kadının basitliği ve üstün karakteri ile temsil ediliyordu. Manet'nin Titian'ın "Fiesta Campestre"'sini daha önceki yıllarda kopyaladığı bilinmektedir. "Kırda Öğle Yemeği"'nde de ressamın piknik sahneleri geleneğini canlandırmaya çalıştığı düşünülür. Oysa Manet hiçbir zaman mecazi anlamlar içermeyen bir çıplağı modern bir ortamda betimlemenin ahlaksal yanını sorgulamadı. Tabloya verdiği nötr isim de, ressamın bu durumu önemsemediğinin bir kanıtıdır. Ayrıca, tablo "fete galante" (mistik parklarda betimlenmiş aristokratların tabloları) geleneğinin de güncel bir uyarlaması gibiydi. Manet, Titian'ın fikrini geliştirmiş olsa da, eserin ana görüntüsünü Raffaello Santi'nin tasarımından Marcantonio Raimondi'nin gravüre dönüştürdüğü "Paris'in Yargısı"'ndan aldı. Ön plandaki çıplak kadın ve giyinik erkeklerin oturuş düzeni, Raffaello'nun kompozisyonundaki ırmak tanrılarının oturuş düzeni ile birebir aynıdır. Ressamın, Raffaello'nun figürlerini seçmiş olmasının sebebi onların kusursuz güzelliği değil, dönemin sıradan insanlarına kolayca dönüştürülebilir olmalarıydı. Tablo, Raffaelo'nun tasarımının düzensel yapısını almış olmasına rağmen Manet'nin çıplağının bir tanrıça, harem tutsağı ya da alegorik bir karakter olmaması yüzünden kamuoyu ve eleştirmenler eseri sanat olarak değil pornografi olarak algıladılar. Bunun sebebi de çalışmadaki kişilerin gerçekdışı olmamalarıydı. Sanat tarihçileri, "Kırda Öğle Yemeği"'ne eğer Raffaello'nun kutsal ruhu da eşlik etseydi tablonun böyle bir skandala sebep olmayacağını söylediler. Tabloyu gerçekçi öğelerle oluşturan Manet'nin bu tavrını, dönemdaşı Gustave Courbet'ye saygısını göstermek istemesine bağlayanlar da oldu. Ressam, Courbet'nin gerçekçi yaklaşımını destekliyordu. Hem "Kırda Öğle Yemeği"'nde hem de "Olympia"'da Courbet'nin sert yeşillerine ve griler yerine kullanılmış siyahlarına rastlanır. Fakat, bu eserlerde Courbet'nin emekçi yaklaşımı yoktur. Avrupa sanat geleneğini çok iyi bilen Manet, bir farklılık oluşturmak istiyordu. Tıpkı Diego Velázquez gibi, geniş renk vuruşları yaptığı tabloda ışık kaynağını öne aldı ve tüm renk geçişlerinin çok az farklarla olmasını sağladı. İlk bakışta bir taslak gibi görünen çalışmasının yüzeyindeki renklerin düzenlenmesi, ressam için verilecek ahlaki mesajlardan daha önemliydi. Giorgione'nin ünlü Rönesans tablosu "Fırtına"'da da giyinik bir adam ve çıplak bir kadının oluşturduğu zıtlık vardı. Bu eserde figürler arasındaki ilişkinin ne olduğunun belli olmaması izleyicide bir tedirginlik yaratır. Manet de "Kırda Öğle Yemeği"'nde benzer bir teknik kullandı. Her iki resimde kadın figürü doğrudan izleyiciye bakarken erkeğin yüzü izleyicinin bakış açısına yakın bir duruşa sahiptir. Ayrıca, hem Giorgione hem de Manet modellerini pastoral bir fona yerleştirdi. Bu yüzden "Fiesta Campestre" ve "Paris'in Yargısı" kadar olmasa da, bu tablo da Manet'nin çalışmasının atalarından sayılır. "Kırda Öğle Yemeği", "paysage composè" (peyzaj düzenlemesi) denilen on yedinci yüzyıl Fransız manzara geleneğine de göndermeler içeriyordu. Eser, bu geleneğin parodik bir yapısökümü gibiydi. Arka tarafta yıkanan kadının pozu ise Antoine Watteau'nun "Diane au bain" isimli tablosundaki modelin pozuna benzer. Manet'nin kabul edilmediği 1863 salonunda en az yirmi altı tane banyoyla ilgili tablo sergilendi. 1861'deki Paris Salonu'nda bu konuyu işleyen otuz iki, 1864'te ise kırktan fazla eser vardı. 1863'teki sergide, bu temanın en ilgi çeken çalışması, Alexandre Cabanel'in Venüs'ün Doğuşu oldu. Cabanel'in tarihselliğin arkasına sakladığı erotik hayal gücü, toplumun yüksek tabakaları tarafından takdirle karşılandı. Manet'nin çıplağının aksine Venüs'ün Doğuşu'ndaki çıplak pürüzsüz, düzgün ve akademik kurallara tamamen uygundu. O sene sergilenen, aralarında Cailloux'un "Banyo Yapanlar", Chatard'ın "Suzanna Banyoda", Connick'in "Kapri'nin Banyocuları"'nın bulunduğu banyo temalı eserlerin ressamları ya da eserlerin kendileri daha sonraki yıllarda unutuldu. Honore Daumier de "Seine'in Su Perileri" isimli tablosunda tıpkı Manet gibi klasik banyo temasını modern zamana uyarladı. Hem Manet hem de Daumier klasik formülleri kullanmayı reddettiler; fakat Daumier klasik tarzı tamamen yok sayarken, Manet reddedişini bir dönüşüme çevirdi. "Kırda Öğle Yemeği"'nin karşılaştırıldığı diğer iki tablo ise Manet ile aynı dönemde yaşamış meslektaşı Gustave Courbet'ye ait "Sanatçının Stüdyosu" ve "Ornans'ta Cenaze" isimli çalışmalardır. Tıpkı arkadaşı Courbet gibi Manet de modern resimle sadece gerçekçi konular işlendiği için ilgilenmiyordu. Her iki ressam da Rönesans geleneği olan perspektife karşı çıkıp, Japon sanatındaki gibi yassı figürler çizmeye dikkat ettiler. Manet'nin "Kırda Öğle Yemeği"'ndeki çıplağı, Courbet'nin "Sanatçının Stüdyosu" isimli eserindeki çıplağa göre Charles Baudelaire'in 1845 Paris Salonu'nu eleştirmek için yazdığı "De l'héroïsme de la vie moderne" ("Modern Yaşamın Kahramanlığı") yazısındaki şartları daha fazla sağlıyordu. Çünkü Manet, geleneği güncelleştirirken aynı zamanda çıplağına yeni bir anlam yüklemeyi başarmıştı. "Kırda Öğle Yemeği", hâlâ tanrı ve tanrıçaların varolduğunu ve geçmişteki kadar ilgi çekici olduklarını söylemeye çalışır gibi olmasına rağmen, ne mitolojiye ne de günlük yaşama uyuyordu. "Kırda Öğle Yemeği", sanatın özgürlüğünü ifade etmesi açısından "Sanatçının Stüdyosu"'na göre çok daha devrimseldi. Manet'nin tartışma yaratan tablosu, Courbet'nin "Ornans'ta Cenaze"'si gibi, herhangi bir resim kategorisine uymaması için kasten çizilmiş gibiydi. Giyinik erkekler açısından değerlendirilecek olunursa eser modern bir tür resmiydi. Her ne kadar manzara resmi gibi çizilmiş olsa da, tabloda şehirliler anlatılıyordu. Öte yandan kadınların çıplak olması çalışmanın belirli bir kategoriye girmesini daha da zorlaştırıyordu. İzleyenler, "Ornans'ta Cenaze"'deki duygusal yoksunluktan etkileniyordu. Oysa "Kırda Öğle Yemeği", birbirine tezat öğeleri ile izleyicileri şaşırtıyordu. Courbet, duygulara yer vermeyerek karşı koyuşunu ifade ediyordu. Manet ise geleneksel resim tarzına ironi eklemişti. Manet, "Kırda Öğle Yemeği"'nden önceki çalışmalarında da banyo yapanlara yer verdi. 1859-1860 yılları arasında yaptığı, eşi Suzanne Leenhoff'un poz verdiği "Peri Kızının Şaşkınlığı" isimli tablosu bu eserlerin ilkidir. Aynı dönemde yaptığı iki farklı banyo tablosu ve "La Toilette" isimli bir gravürü de bulunmaktadır. Ressam, bu tablonun ardından çizdiği banyo temalı eserlerde ise farklı bir yol izleyerek gelenekleri devam ettirmeyen çağdaş çizimler yaptı. Örneğin, 1869 tarihli ""'da çağdaş yaşam modern bir şekilde betimlenmişti. Ressamın piknik temalı bir diğer tablosu ise 1861 yılında başladığı "" isimli çalışmasıdır. Eşi Suzanne ve oğulları Leon ile birlikte kendisini resmettiği bu eser, hem Hollanda hem de İtalyan resim geleneklerinin izlerini taşır. Sanatçı, 1862 yılında tamamladığı "Tuileries'de Müzik"'te de parkta piknik yapan bir grup insanı betimledi. "Kırda Öğle Yemeği"'ni atölyesinde çizen Manet, "Tuileries'de Müzik" için ise çalışma ortamı olarak açık havayı tercih etmişti. Açık havada çalışmak bir izlenimcilik geleneği olmasına rağmen "Kırda Öğle Yemeği", "Tuileries'de Müzik"'e göre daha fazla izlenimci öğeler içerir. Bu iki tablo arasındaki fark, Monet'nin Manet'den etkilenerek çizdiği "Kırda Öğle Yemeği" isimli çalışması incelendiğinde daha rahat anlaşılır. Monet, tıpkı ilham aldığı tabloda olduğu gibi birbirine karışmayan beyaz ve parlak tonları elbiselerde, yapraklarda, bedende, ceketlerde, pastada başarıyla kullanarak izlenimci bir eser ortaya çıkarmıştı. Manet, 1867 yılında "Atölyede Öğle Yemeği" isimli bir tablo daha yaptı. Bu eserde yer alan üç modelin pozu, "Kırda Öğle Yemeği"'nde ön planda yer alan üç kişiyi anımsatır. "Kırda Öğle Yemeği"'ndeki üçgen kompozisyon "Atölyede Öğle Yemeği"'nde tam tersine dönmüş gibidir. İlk tabloda Ferdinand Leenhoff, Victorine Meurent ve Eugène/Gustave Manet'nin arkasında kalmıştır ve gözleri boşluğa bakmaktadır. İkinci tabloda ise iki modelin önünde yer alan Manet'nin oğlu Leon Leenhoff boşluğa bakar. "Atölyede Öğle Yemeği"'ndeki kadın, tıpkı Victorine Meurent gibi seyircinin gözlerinin içine odaklanmıştır. Öte yandan sağ taraftaki sakallı model sola doğru gözlerini dikmiştir. Bu çapraz bakış da Eugène/Gustave Manet'ninkine benzemektedir. İki eser arasındaki benzerlik düzenlemeyle sınırlı değildir. Hem "Kırda Öğle Yemeği"'nde hem de "Atölyede Öğle Yemeği"'nde karakterler arasındaki ilişki gizemlidir ve izleyici tarafından anlaşılmaz. 1863'te Reddedilenler Salonu'nda, Manet'nin "Kırda Öğle Yemeği" ile birlikte "Victorine Meurent İspanyol Kıyafetleri İçinde" ve "Majo Giysileriyle Delikanlı" isimli iki tablosu daha sergilendi. İlk tablodaki model Victorine Meurent, diğer tablodaki model ise Manet'nin erkek kardeşi Gustave idi. Modellerin her ikisi de "Kırda Öğle Yemeği"'nde de sanatçıya poz verdiler. "Victorine Meurent İspanyol Kıyafetleri İçinde"'de dikkat, tablonun ismiyle de konusuyla da kostüme çekiliyordu. Çünkü bir kadın, erkek kıyafetleri giymişti. Manet böylece, ilk olarak "Kırda Öğle Yemeği"'nde genç kadını giyinik erkeklerin arasında çıplak betimleyerek doğal olmayan bir durum yarattı, daha sonra ise kadını uygun olmayan kıyafetler içinde resmederek bu durumu daha da vurguladı. Ayrıca, "Victorine Meurent İspanyol Kıyafetleri İçinde" isimli tabloda Victorine Meurent'in pozu ile "Kırda Öğle Yemeği"'nde sağ tarafta yer alan Ferdinand Leenhoff'un pozu birbirlerine çok benzemektedir. Her ikisi de aynı şekilde ellerini havaya kaldırmıştır ve bir sopa tutmaktadırlar. Manet'nin 1860'lardaki en önemli ve ünlü iki tablosu, "Kırda Öğle Yemeği" ve "Olympia" olarak kabul edilmektedir. Bu iki eser, içerdikleri cinsel içerik ve yenilikçi tarzlarıyla sanat dünyasında skandal yarattı. Ressam, her iki tabloda da bilinçli olarak bir öykü ya da düşünce anlatma fikrini reddetti. Ayrıca, sanatçının çizdiği sahnelere şahit olduğu gibi bir kanıt da yoktu. Bu iki tabloda da sanat tarihinin önemli eserlerine göndermeler ve bu eserlerle ilgili ironi vardı. "Olympia"'da, Titian'ın "Urbino Venüsü"'nden esinlenilmişti. "Kırda Öğle Yemeği"'nde ise hem Giorgione hem de Rafael'in etkileri vardı. Manet, her iki çalışmasında da avangart kültürün standart yöntemi olarak eski ustaların başyapıtlarının postmodern bir şekilde yeniden yapılmasını uygulamıştı. Manet'nin son tablolarından biri olan "Folies-Bergère'de Bir Bar"'daki geniş kadın figürü, "Kırda Öğle Yemeği"'ndeki çıplakla benzer bir cisimsel görünüş sergilemektedir. Öte yandan, barmen kadının arkasındaki aynadan görünen kalabalık sahnesiyle, "Kırda Öğle Yemeği"'ndeki arka plan karşılaştırıldığında ressamın tarzının değiştiği fark edilir. Sert ana hatlar ve tamamen tanımlanmış şekillerin yerini, detayları fazla verilmeyen tiyatro kalabalığına ait bulanık şekiller ve renkler almıştır. İki tablo arasındaki bu fark, Manet'nin 1863 ile 1881 arasında resme bakış açısındaki değişimi de ortaya koyar. İzlenimcilik akımının "Kırda Öğle Yemeği"'nin salon jürisi tarafından reddedilmesinin sonucunda başladığına inanılır. Tablonun tanınmasında etken olan canlı renk kullanımı ve kısa fırça darbeleri, aynı zamanda izlenimciliğin önemli öğeleridir. 1865 yılında, akımın öncü isimlerinden olan Claude Monet, kendi Kırda Öğle Yemeği'ni çizmeye başladı. Monet, Manet'nin aksine eserini, kontrol edilebilir ışık kullanabileceği stüdyo ortamı yerine doğada tamamlamayı tercih etti. Ressamın eşi Camille Monet ve meslektaşlarını da model olarak kullandığı bu çalışmasının detayları Manet'nin "Kırda Öğle Yemeği"'yle büyük benzerlikler taşır. Monet, yapraklardaki ışığın parlamasını, farklı şekillerin renk desenlerinde bulanıklaşmasını Manet'den örnek almıştır ve bu öğeler izlenimcilikteki Manet tarzının göstergeleridir. Paul Cézanne'nın Manet'ye saygısı "" isimli tablosunda görülebilir. Bu eserde, Manet'nin Olympia'sına karşılık kendi Olympia'sını çizen ressamın çıplağı da, sahneyi "Kırda Öğle Yemeği"'ni anımsatan modern giyimli erkeklerle paylaşıyordu. 1870 - 1871 yılları arasında ise Cezanne kendi "" tablosunu çizdi. Cezanne'ın bu tablosunda, Manet'ninkinde olduğu gibi modern ya da geleneksel olma ikilemi yoktu. Sanatçı, bunun yerine neşeli, gündelik hayata ait bir konunun temsilinde huzursuz edici belirsizlikler oluşturmuştu. Bir başka izlenimci Mary Cassatt da "Kırda Öğle Yemeği"'nden büyülendiğini açıkladı. Minimalizm ve geç-resimsel soyutlamanın önde gelen isimlerinden olan Amerikalı ressam Frank Stella da, 1958'de yaptığı bir çalışmasına "Kırda Öğle Yemeği" ismini verdi. Manet, eserini yaparken rönesans penceresinden bakmayı reddedip perspektifi önemsememişti. Stella, Manet'ye olan takdirini, onun perspektifi olmayan üçgen kompozisyonunu alıp düz şeritlerle doldurarak gösterdi. Stella'nın notlarına yazdığına göre bu çalışmasındaki amacı "ilişkisel resim hakkında bir şeyler yapabilmekti". Çağdaş soyut sanatı Manet'nin perspektif ile ilgili sorunlarını çözmek için kullandığı yöntemle yorumlayan Stella, Amerikan ve Avrupalı sanatçılar arasındaki bağı bu şekilde yakaladı. Stella için Manet, modern devrimde yassılaştırmanın babasıydı. İzlenimci ressam Pierre-Auguste Renoir'in oğlu Fransız yönetmen Jean Renoir da, 1959 yılında "Le déjeuner sur l'herbe" ("Çayırda Kahvaltı") isimli bir film çekti. "Bow Wow Wow" isimli pop müzik grubu ise 1981 yılında çıkardıkları "Go Wild in the Country" isimli albümlerinin kapağında, tablodaki sahneyi canlandırdı. Pablo Picasso; Gustave Courbet, Eugène Delacroix, Edgar Degas, Pierre-Auguste Renoir, Paul Cézanne gibi on dokuzuncu yüzyıl ressamlarından etkilendi ve onların eserlerini kendi yorumunu katarak yeniden çizdi. Fakat, tüm bu ressamlar arasında Picasso'yu en çok Manet ve onun "Kırda Öğle Yemeği" tablosu etkiledi. Ressam, "Kırda Öğle Yemeği"'nin yirmi yedi farklı tablo versiyonunu ve 140 eskizini çizdi, üç karton maketini yaptı. Picasso, eserle ilk kez 1932 yılından ilgilenmeye başladı. Ressamın yazdığı bir mektubunda arkadaşına tabloyu anlattığı bilinmektedir. Sanatçı, resim üzerinde çalışmaya ise 1954 yılında başladı ve çizim defterine 26 Haziran - 29 Haziran arasında dört "Kırda Öğle Yemeği" çeşitlemesi çizdi. Ressam, bu ilk çalışmalarında Manet'nin kompozisyonunu bozmadı. 1959 yılında dokuz çizim daha yapan sanatçı, 1960'ta ilk tablosunu boyadı ve resmin düzenlemesini değiştirmeye başladı. O sene içerisindeki diğer çalışmalarında kişilerin yerlerini değiştirdi, renklerle oynadı, çıplağı izleyicilerin gözünün içine bakmayan bir balonmuş gibi çizdi. 1961'deki çeşitlemelerinde erkekleri Noel Baba kılığında betimledi, tüm karakterleri çıplak resmetti, karakterleri yaşlandırdı ya da saçlarını kazıdı ve modellerin bir kısmının olmadığı versiyonlar üretti. 1962 yılında ise eserle ilgili seramik tabaklar boyayıp gravürlerini yaptı. Gene aynı sene tablonun kartondan tiyatro sahnesi modellerini tasarladı. Picasso'nun "Kırda Öğle Yemeği"'nin birçok kere çizmesinin sebebi, sanat hakkındaki fikirlerini, isteklerini, kıskançlığını yani kimliğini usta bir ressamın çalışmasını içselleştirerek ifade etme arzusuydu. Manet'nin tablosunda gizem, neresi olduğu anlaşılmayan bir mekân, yataylık, modernlik ve duygusal bir haz varken; Picasso'nun çalışmalarında tetikte olma, merhametsiz bakışlar, sertlik ve zamansızlık vardı. Picasso, Manet'yi doğrudan taklit etmedi, çeşitlilik yaratmaya çalıştı. Picasso'nun "Kırda Öğle Yemeği" çalışmalarına bakıldığında Manet'yi gıptayla tanımaya çalıştığı fark edilir. 5 Nisan 1970'te bitirdiği son gravürle Picasso, "Kırda Öğle Yemeği" çalışmalarına son verdi. Picasso'nun eser üzerinde bu kadar çok çalışmasının sebebinin Manet'nin bu tablosuyla kendisinden önce gelen ustaları yok saymadan geleneği kırabilen ilk sanatçı kabul edilmesi olduğu düşünülür. Boyacı Camii Boyacı Camii, diğer adıyla Boyacıoğlu Camii, Gaziantep'te bulunan tarihi bir camidir. Gaziantep ilinin Şahinbey ilçesinde yer alan cami. Şehirdeki en eski yapılardandır. 13. yüzyılın başlarında (1211 ) inşa edilmeye başlanan cami 1357 yılında tamamlanmıştır. Son şeklini ise 1575 yılında almıştır. Caminin yapılış tarihi tam olarak bilinmemekle birlikte minberinde bir kısmın 1357'de Memlüklüler döneminde bitirildiğine dair kitabe bulunmaktadır. Başka bir kitabede ise 1575 yılında onarımdan geçirildiği belirtilmektedir. Bu caminin en önemli özelliklerinden biri de dünyada eşine ender rastlanan bir minbere sahip olmasıdır. Bu minber bir ray vasıtasıyla duvara gömme olarak yapılmıştır. Cuma günleri bu raylar üzerinden çekilerek minber açılmakta, imam hutbeyi okuduktan sonra tekrar itilerek yerine konulmaktadır. Böylece yerden tasarruf edilmektedir. Jay-Z diskografisi Jay-Z diskografisi, Amerikalı rapçi Jay-Z'nin piyasaya sürmüş olduğu müzikal çalışmalarını içermektedir. SS-HauptscharfÃ¼hrer Hauptscharführer Nazi Almanyası'nda 1934 - 1945 yılları arasında kullanılan SS rütbesiydi. Hauptscharführer "Baş Manga Önderi" anlamında olup "Gedikli Subay" da denilebilir. Hauptscharführer rütbesi aynı zamanda Nazi toplama kamplarında görev yapan, kullanılan bir rütbeydi. Bu rütbe Waffen-SS de bölük astsubayı rütbesiydi. Disko Partizani Disco Partizani, Shantel'in 2007 çıkardığı "Disko Partizani" albümünde yer alan şarkıdır. bucovina.de Futbolda ırkçılık Futbolda ırkçılık evrensel anlamda kaygı verici bir oluşumdur. Futbolcular, ırkçılıkla sadece ten renklerinden dolayı yüz yüze kalmamışlardır. Oyuncular, hakemler ve taraftarlar; ülkelerinden, toplumsal yapılarından veya dinlerinden dolayı küfürler işitirek mağdur duruma düşmüşlerdir. Kimi oyuncular görünüşünden veya ırkından daha çok herhangi karşı bir takımla olan ilişkilerinden dolayı ırkçılıkla karşı karşıya gelebilmektedir. Bununla birlikte kimi oyuncular kendi taraftarlarının ırkçı yaklaşımlarıyla karşı karşıya gelmişlerdir. 21 Mayıs 2009’da Belçika Birinci Lig takımlarından Anderlecht’te forma giyen Jelle Van Damme, Standart Liège’in savunma oyuncusu Oguchi Onyewu’ya "pis maymun" dediği gerekçesiyle ırkçılıkla suçlandı. Belçika Kraliyet Futbol Federasyonu bu oyuncuya bir sezon ihraç cezası verdi. Hollanda’nın ünlü kulübü Ajax’ın golcüsü Kenneth Perez 2006 yılında Twente ile oynanan maçta siyahi olan yan hakeme ırkçı söylemde bulunduğu için 5 maç ve 12 bin 500 Avro ceza aldı. Perez yaptığı hakaretten dolayı ayrıca kamuoyu önünde özür diledi. Clairefontaine Clairefontaine ya da Le Centre Technique National Fernand Sastre (Fernand Sastre Ulusal Teknik Merkezi) çoğunlukla Clairefontaine olarak söz edilen akademi, ulusal futbol merkezi ve Fransa'nın en seçkin dokuz akademisinden biridir. Sadece Île-de-France bölgesinden en iyi futbolcular burada çalışma yapabilme hakkına sahiptirler. Fransa'da tüm bölgeyi kapsayan sekiz seçkin akademi (Castelmaurou, Châteauroux, Liévin, Dijon, Marsilya, Ploufragan, Vichy ve Reims) daha bulunmaktadır. Paris'in 50 km güneybatısında Clairefontaine-en-Yvelines'de bulunan Clairefontaine, muhtemelen Dünya'daki en iyi futbol okullarından birisidir. Akademi; Nicolas Anelka, Louis Saha, William Gallas, Jérôme Rothen ve millî takım gol kralı Thierry Henry gibi ünlü futbolcuları yetiştirmiştir. Maddenin İngilizce sürümü Ä°brahim Tekin İbrahim Tekin, (1923, Adana, Türkiye - 25 Şubat 2011), Türk siyasetçi. Ankara Üniversitesi Hukuk Fakültesi'ni bitrimiştir. Hukuk Doktorudur. Serbest Avukatlık, Çiftçilik, 1.(XII), 2.(XIII) ve 4.(XV) Dönem Adana Milletvekilliği ile Gümrük ve Tekel Bakanlığı yapmıştır. Evli ve bir çocuk babasıdır. Savunma harcamalarına göre ülkeler listesi Ülkelere göre savunma harcamaları listesi, mevcut en son bilgiler kullanılarak yıllık olarak oluşturulan bir listedir. Bu bilgilerden bazıları Amerika Birleşik Devletleri Merkezi İstihbarat Teşkilatı'nın "World Factbook" 'tan edinilmiştir. Bazı ülkeler için World Factbook'un derlemelerinde herhangi bir bilgi yoktu; Dolayısıyla bu ülkeler listeye dahil edilmedi. Sonuç olarak, silahlı kuvvetlerdeki toplam harcamaların verilenden biraz daha yüksek olması muhtemeldir. Bu tablodaki rakamsal veriler arasındaki karşılaştırmalar dikkatle kullanılmalıdır. Bu rakamsal verilerde önemli noktalar vardır: Örneğin Fransa, İtalya ve İspanya'nın harcamaları; Jandarma, Karabinalı asker ve Sivil savunma gibi her üçü de yurt içi birlikleri olan savunma harcamalarını içerir. Diğer taraftan bazı ülkeler askerî harcamalarını bütçelerine göre hesaba katar: Örneğin Çin, Meksika ve Rusya nükleer silah ve füze sistemlerindeki harcamaları bilimsel harcamalar olarak, eğitim harcamalarını eğitim bütçesi harcamaları olarak sınıflandırır. Amerika Birleşik Devletleri nükleer silahlardaki harcamalarını Birleşik Devletler Enerji Bakanlığı bütçesinde listeler. Irak ve Afganistan savaşlarındaki masraflar ise acil ek ödeneklerle karşılanmıştır. Bu veriler mahalli para askerî harcamalarını hesaplamak için genel olarak derlenmiştir. Daha sonra ise döviz kurundan ortak bir para birimine çevrilmiştir. Bu yüzden, herhangi bir ülkenin bütçesi sabit olsa bile, para piyasalarındaki değişiklikler o ülke için hesaplanan askerî harcamaların değişmesine neden olabilir. Bu durum Çin ve Hindistan gibi gelişmekte olan ülkeler için, çevirinin satın alma gücü paritesi ile yapılmasından daha küçük bir tahminle sonuçlanır. Bu değişiklikler önemli olabilir. Örneğin, döviz kurunda 6.992 Çin Renminbi 1 Amerikan dolarıdır. Hesaplanan satın alma gücü paritesi ise 3.694'dır.. Satın alma gücü paritesini kullanmak neredeyse Çin'in hesaplanan askerî harcamalarını 2 katına çıkarırdı. Diğer taraftan, tüm askerî bütçeyi basit satın alma gücü eşitliği ile çevirmek çok yanlış olurdu. Örneğin çelik, bakır, petrol gibi çeşitli askerî ekipmanların yapısında kullanılan uluslararası ürünler, yüksek teknoloji temel araştırma, yabancı askerî satın alımı. Stockholm Uluslararası Barış Araştırma Enstitüsü her sene askerî alanda en çok harcama yapan 10 ülkeyi yayınlarında gösterir. Sıralamadaki veriler 2008 yılı için piyasa döviz kurundan yararlanılarak hesaplanmıştır. Ülkelerin askerî harcamalarının gayri safi yurt içi hasıla yüzdesi olarak sıralanışı aşağıdadır. Bu istatistik tüm ülkeler için ordu modernazisyonunun önemini ifade eder. Ayrıca her ülkenin askerî harcamalarına ne kadar çok öncelik verdiğini belirtir. Bir ülke ne kadar çok gayri safi yurt içi hasılasının yüzdesi olarak askerî harcama yaparsa, eğitim ve altyapı sistemi gibi önemli haller için o kadar az para harcar. Bu eğilimde, gelişmekte olan ülkeler, özellikle petrole sahip ve gelişmekte olan ortadoğu ülkeleri ve savaş bölgelerine yakın ülkeler ordusunu modernize ve Batılı ülkelere yetişmek için gayri safi yurt içi hasıla yüzdesi olarak en çok harcama yapan ülkelerdir. Dolayısıyla Batılı ülkeler geçmiş yıllarda oluşturduğu modern orduları sayesinde şimdi daha az harcama yapmaktadır. Bu tablonun kaynağı World Fact Book 2008'dir ve ABD Merkezi İstihbaratı tarafından yayınlanmıştır. https://www.cia.gov/library/publications/the-world-factbook/rankorder/2034rank.html adresinden erişilebilir. Hakkında bilgi edinilemeyen ülkeler bu listede değildir. Bu liste, Stockholm Uluslararası Barış Araştırma Enstitü'sü (SIPRI) tarafından hesaplanan ve belli başlı ülkelerin satın alma gücü paritesi (SAGP) bakımından oluşturulan bir listedir. (SAGP) kullanılarak hesaplanan savunma harcamaları hatalı olabileceği için bu sayısal veriler dikkatli kullanılmalıdır.. Sakarya milletvekilleri Sakarya milletvekilleri, Türkiye Büyük Millet Meclisinin 11. döneminden beri Sakarya şehrini temsil eden milletvekilleri ve senatörlerin listesidir. SS-OberscharfÃ¼hrer Oberscharführer Nazi Almanyası'nda 1932-1945 yılları arasında kullanılan SS rütbesi olup "Üst Manga Önderi" anlamını taşır. Oberscharführer Kurmay Çavuş rütbesine denktir. Bu rütbe ilk zamanlarda SA rütbesi olarak kullanılmıştır. Jimmy Dixon Jimmy Dixon, 10 Ekim 1981'de Liberya'nın Bomi County şehrinde doğan Liberyalı savunma futbolcusu. Dixon, Süper Lig takımlarından Manisaspor'da forma giydi. Oyuncu 2009-2010 futbol sezonunda İsveç ekibi Malmö FF'den bu kulübe transfer edilmiştir. Dixon'un yıldızı Floda BoIF'de parlamış, daha sonra BK Häcken kulübüyle sözleşme imzalamıştır. Bu transferden önce Dixon'a İngiliz kulübü Arsenal'in talip olduğu söylentileri çıkmıştır. Oyuncu, Liberya'yı saran ve birçok insanın ölümüyle sonuçlanan iç savaş sırasında büyümüştür. Savaş sırasında Dixon'un erkek kardeşi Samuel Jr. öldürülmüştür. Dixon ise bu süre zarfında Birleşmiş Milletler barış gücüne sığınmış, Sierra Leone'deki bir mülteci kampında yaşamıştır. Savaş bitiminde ülkesine dönmüş ve başkent Monrovia'ya yerleşmiştir. 2009 yılında Süper Lig takımlarından Manisaspor'a transfer olmuştur. 2009-2010 sezonunda 10 maç 2010-2011 sezonunda 31 maç 4 gol ve 2011-2012'de 21 maçtaforma giyen Liberya'lı 2011-2012 sezonunda takımının küme düşmesine mani olamamıştır. Donat Bayer Donat Bayer "(d. 1977, İstanbul)" müzikolog. Lisans ve yÃ¼ksek lisans eğitimini Mimar Sinan Güzel Sanatlar Üniversitesi Devlet Konservatuvarı Piyano Bölümü'nde tamamladı. 2007 yılında City University London müzikoloji bölümünden ikinci bir yüksek lisans derecesi aldı. Aynı üniversitenin müzik bölümünden aldığı bursla yazdığı doktora tezini 2011 yılında tamamladı. 2015 yılında Trinity Laban Conservatoire of Music and Dance'ın Piyano Bölümü'nden mezun oldu. 2016 yılında UCL Institute of Education'dan PGCE derecesini aldı. Açık Radyo'da programcılık da yapan Bayer, TRT 2'de yayınlanan "Sanat-tan" ve "Ayrıntı" programlarının müzik danışmanlığını ve sunuculuğunu yapmış, Radikal Cumartesi, Radikal2 gazetelerine ve Milliyet Sanat dergisine müzik yazıları ile katkıda bulunmuştur. Bayer 2004-2006 yılları arasında Boğaziçi Üniversitesi'nde 20. yüzyıl müziği ve popüler müzik dersleri vermiştir. SS-Scharführer Scharführer Nazi Partisi'nde 1925-1945 yılları arasında farklı örgütlenmelerde kullanılan bir rütbeydi. "Manga Önderi" anlamını taşımakta olup Astsubay Çavuş rütbesine denktir. 1934'te kadar SA rütbesinde kullanılmış olup bu tarihten itibaren SS rütbesi olarak değiştirilmiştir. Killing Your Number (Büyük Kaçış bölümü) Killing Your Number Prison Break dizisinin 4.sezonun final bölümüdür. Bu bölüm Türkiye'de 5 Temmuz 2009'da CNBC-e kanalında yayınlanmıştır. Michael ve Lincoln özgürlük için son durakta Christina ve General'le yüzleşir. Bölüm Christina'nın Scylla'nın silindiğini anlamasıyla başlar. Mahone Scylla'nın içindeki bombayı çalıştırır ve içeri koşar. Bomba Downey'yi öldürür. Ancak Christina'nın elinin kımıldadığı görülür. Michael, Lincoln, Sara ve Mahone depoya giderler. Ekip Scylla'yı yok etmeye karar verir. Ancak Kellerman Scylla'nın Birleşmiş Milletlere tek parça hâlinde teslim edilirse tüm ekibin temize çıkacağı teklifini etmek üzere arar. Michael cevaplamadan telefon kapanır. Lincoln kan kusmaya başlar, bu yüzden ekip onu hastaneye götürür. Hastanede Mahone Sara'yı kollarken Federal Ajanlar tarafından tutuklanır. Sara, Michael ve Lincoln park yerinden çıkmak üzereyken, Ralph arabanın camını vurarak kırar. Michael, Lincoln ve Sara Krantz'ın evine götürülür. Krantz Sofia'yı rehin almıştır. Sucre ve C-Note gelir ve onları kurtarırlar. Onlar kaçarken Sucre Miami Polisi tarafından tutuklanır. C-Note, Michael, Lincoln ve Sara depoya vardıklarında, Christina'yı orada bulurlar. Christina Michael'a ateş etmek üzeredir ama Sara onu arkasında vurur. Fakat Christina düşerken bir el ateş etmeyi başarır ve Michael'ın yaralanmasına neden olur. Scylla sonra yetkililere teslim edilir ve herkes normal yaşantısına döner. Michael ve Sara sahilde yürürken Michael'ın burnu tekrar kanamaya başlar. Sonunda, herkes 4 yıl sonraki yaşantılarında görülür. Mahone Lang'le ilişkiye başlamıştır, Lincoln Sofia ile devam eder ve L.J'ye okul finallerine devam edeceğini anlatacağından söz eder. T-Bag Fox River'a geri döner, C-Note KGK için çalışır ve sade yaşantısında mutludur, Sucre kızının hayatının sorumluluğunu üstlenmiştir ve Don Self hastanede felçli bir biçimde sakinleşmiştir ya da belki de bitkisel hayattadır, Kellerman bir milletvekili olmuştur ve General Krantz elektrikli sandalyeye gönderilir. Sara çiçek satın alırken Michael diyerek seslenip geç kalcaklarını söylerken görülür, bu sonradan anlaşılır ki oğluna, küçük Michael'a seslenmektedir, sonra oğluna babasına gideceklerini söyler. Gidecekleri yere vardıklarında Lincoln, Sucre ve Mahone onları bekliyordur, oranın bir mezarlık olduğu ortaya çıkar ve hepsi bir mezartaşının etrafına toplanır, sonra mezar taşının üstünde Michael yazdığı görülür, bu onun önceki bir zamanda öldüğü anlamına gelir. Küçük Michael çiçekleri babasının taşının üzerine bırakıp diğerleri giderken onları izler ve Lincoln origamiyle yapılmış bir kuğuyu çiçeklerin yanına koyar. Sara hafifçe taşa dokunur ve sonra diğerlerini yanına yürürler, dizinin sonu. Kapanış montajında kullanılan müzik Spiritualized'dan "Lay it Down Slow"'dir. Ayrıca daha faza bilgi içeren The Final Break'e bakın. RottenfÃ¼hrer Rottenführer Nazi Partisi'nde 1932'de ilk oluşturulan rütbeydi. "Tim Önderi" anlamında olup onbaşı rütbesine denktir. Sturmmann Sturmmann I. Dünya Savaşı'nda 1918'de Almanya'nın yenilgisinden sonra oluşurulmuş bir rütbedir. "Saldırı Onbaşısı" anlamını taşır. Sturmmann, Sturmabteilung ve Schutzstaffel tarafından kullanıldı. Noname Jane Ada Mae Johnson, Amerikalı porno yıldızı. Oynadığı cinsel içerikli filmlerde genellikle "Violet Blue" yani "Mavi Menekşe" takma adını kullanmıştır. Ekim 2007'de bir yazar olan ve Johnson ile aynı takma adı kullanan yazar "Violet Blue"nin açtığı dava sonucunda takma adını "Violetta Blue"ya çevirmiş daha sonra ise "adı olmayan Jane" anlamındaki Noname Jane adını kullanmaya başlamıştır. "Noname Jane" gerçek adıyla Ada Mae Johnson, 27 Mart 1977'de Aberdeen, Washington'da doğdu. Çocukluk hayatı ise Pacific Beach'te geçti. İddialara göre ilk cinsel deneyimlerini yedi yaş civarlarındayken yaşadı, ilk ilişkisini ise on üç yaşında gerçekleştirdi. Liseyi North Beach Lisesi'nde ponpon kız olarak yaptı. 23 yaşındayken 2000 yılında yetişkin video sektörüne girdi. "Violet Blue" adıyla 300'e yakın filmde yer almıştı. Daha çok Wicked Pictures ve Vivid Entertainment yapım şirketleriyle çalıştı. Filmleri özellikle Japonya'da büyük ün kazandı ve Japon erkeklerle iki pornografik filmde birlikte yer aldı. Gold Star Genç Yetenek Ajansı'nın bir temsilcisi oldu. Nisan 2005'te Los Angeles'ten Vaşingtın'a gitme kararı aldı. Hem babasının hastalığı hem de oğlunu daha sakin bir mekanda büyütme isteği ona bu kararı aldırdı. Ağustos 2006'da sektöre dönen Johnson, artık uzun çekim periyotlarına katılmayacağını yalnızca sevgilisi Dick Danger'la birlikte tek eşli yapımlarda yer alabileceğini açıkladı. Mayıs 2007'de Clover adındaki ikinci çocuğunu doğurdu. KSEX adındaki internet radyosunda "Recipes For Sex" sunmaya başlayan Johnson, yetişkin sektöründe çalıştığı süre içinde kullandığı elbise vs. anı eşyalarını sattı. Ocak 2009'da bir genç erkek ilişki ajansında çalışacağını duyurdu. Haziran 2009'da ise emekli olduğunu açıkladı. Eski Zağra Eski Zağra (Bulgarca: Стара Загора, trl: "Stara Zagora"), Bulgaristan'ın Eski Zağra ilinin idarî merkezi olan bir şehir. Bölgenin ekonomik merkezi olmasının yanında Bulgaristan'ın altıncı büyük şehridir. Osmanlı döneminde nüfusun büyük çoğunluğu Türk olan şehirde günümüzde 15.000'e yakın Türk yaşamaktadır. Şehir, Eski Zağra Ovası'nda yer alır. Yukarı Trakya Düzlüğü'nün doğu kısmında, Orta Orman'ın, Sakar Dağı'nın, Manastır Tepesi'nin, Azizler Tepesi'nin ve denizden yüksekliği 137 metre olan Çırpan Tepesi'nin arasında uzanmaktadır. Sofya'dan karayoluyla 220 km, demiryoluyla 250 km'dir. Şehrin bulunduğu bölgenin iklimi Akdeniz'den gelen sıcak hava dalgasıyla bir geçiş iklimi özelliği göstermektedir. Bölge, ülkede nadir karşılaşılan tropikal ağaç çeşitlerine ev sahipliği yapar. Sedir, incir, defne, nar, badem, cennet elması, servi. Yıllık ortalama sıcaklık 13 °C'dir (Ocağın ortasında 1 °C ve Temmuz'un ortasında 24 °C). Yıllık ortalama yağış miktarı 650 mm'dir. Eski Zağra'nın yaklaşık 16 kilometre kuzeybatısında Eski Zağara Kaplıcaları ve 15 kilometre kuzeyindeki Yagoda (Çilek) köyünde başka bir kaplıca kaynağı bulunur. Eski Zağra, ülkenin en büyüğü olan Trakya Bölgesel Belediyeler Birliği - RAO Trakya'nin merkezidir. Şehir, BB+ ile Standard & Poor's'ın uluslararası kredi reytingi sıralamasında 4. Bulgar şehri olmuştur. Eski Zağra, Bulgaristan'ın ve Balkanlar'ın en eski şehirlerinden biri olduğu söylenmektedir. Geçmişte Eski Zağra şehrinin Beroe (Beroea, Beroia), Augusta Trayana, Vereya, Irinopolis, Boruy, Eski Zağra (Eski Zaara, Eski Zağara), Jeleznik (Zheleznik) olmak üzere sekiz adı olmuştur ve şu anki adı olan Stara Zagora 1971 yılında Tsarigrad'da düzenlenen kilise konsilinde kabul edilmiştir. Şehrin tarihi MÖ 5.-6. milenyumdaki neolitik yerleşimlerle başlar. Eski Zağra etrafındaki neolitik yerleşimler Avrupa'daki en iyi korunmuş olanıdır. Bakır madeni ise Avrupa'da işletilmiş en eski madendir. Günümüz şehri Trakçada muhtemelen demir anlamına gelen Beroe adıyla Traklar tarafından kurulmuştur. Eski çağlarda madenlerden çıkartılan demir Eski Zağra'ya götürülüyormuş. Roma imparatoru Trajan şehri yeniden inşa etti ve kendi ismini verdi: Ulpia Augusta Traiana. Roma İmparatorluğu döneminde orta ölçekli şehirlerden biriydi. Kendi parasını basmaya ve bunları İmparatorluğun en büyük ticaret ve ekonomi merkezlerine dağıtmaya hakkı vardı. İlk kez 717 yılında Arapların Konstantinopolis'i kuşatması sırasında, Han Tervel'in piyadelerle ve atlılarla İmparatorluğa yardım götürüp, 30.000 kişilik Arap ordusunu mağlup etmesiyle Bulgar Krallığı topraklarına girdi. Minnet duydukları için Bizanslar da Merkezi Beroe ile birlikte Zağra bölgesini Bulgarlara bırakmışlardır. Bulgarlar şehre Boruy (Beroe'nin değişik şekli ya da Eski Bulgarcadaki "Kale" anlamına gelen "Boru" kelimesi) demişlerdir. Daha sonra şehir kısa aralıklarla Bulgaristan ve Bizans arasında el değiştirmiştir. 784 yılında Bizans İmparatoriçesi İrina, şehri ziyaretiyle Genç Bulgar Devleti'nin saldırılarını engellemek için kale duvarları yeniletti ve şehre kendi ismini verdi: Irinopolis. Bulgar Çarlığı'nın Bizans'a yenilip yönetimine girmesinden sonra şehir Vereya diye isimlendirilmiştir. Osmanlı Devleti, 1372 yılında Koca Balkan Dağları'nın geçitlerine yakınlığıyla çok önemli bir stratejik pozisyona sahip şehri ele geçirdi. Çünkü geçitler bağımsız son Bulgar toprağı olan Tırnova Çarlığı'na gidiyordu. Osmanlılar farklı kültürlerden kalan engin tarihî mirasını görerek, şehri Zağra-i Atîk (Eski Zağra) diye isimlendirmişlerdir. 1530 yılı tahrir defterinde sadece Türkler' in yaşadığı 18 mahalleli bir kaza olarak bahsedilmiştir. 1570 yılı tahririne kazada bir gayrimüslim mahallesi bulunmaktaydı. Sürekli olarak gelişim gösteren yerleşimde 1831 yılında toplam 18.368 kişilik nüfus bulunmakta olup, bunun 5.586’sını Türk, 12.782’sini de gayri müslimler oluşturmaktaydı. 1853’te çıkan bir yangında şehir büyük oranda tahrip oldu. 1858 yılında toplam erkek nüfusu 8.577 olup, bunun 3.277’si Türk, 4.205’i Bulgar, 645’i Çingene, 427’si Yahudi' ydi. Osmanlı devri içinde, daha sonra şehrin ismi, günümüzde de kullanılan Stara Zagora olarak değişmiştir. Osmanlı yönetiminde de şehir kültür ve ekonomi merkezi oldu. Şehrin adı Eski Zağra'lı Bulgarların isteği üzerine Bulgarca olarak 1878'den daha önce değiştirildi. Türkçe isme sahip hemen hemen bütün Bulgaristan şehir ve köy isimleri 1934 yılına kadar değiştirildi. 1854'te Eski Zağra entelektüelleri tarihte o bölgeden demir çıkartılmasını vurgulayarak şehrin adının Jeleznik (Bulgarcada “demiryolu”) olmasına karar verdiler (Beroe'den esinlenerek). Ancak bu isim uzun süre kalmadı; İstanbul'daki Kilise Konseyinin 1870'te Eski Zağra'da Piskoposluk kurmasıyla, Osmanlı Devleti'nin resmî belgelerinde Türkçe isminin Bulgarca çevirisi olan Stara Zagora’nın kullanılmasına karar verildi. 31 Temmuz 1877 tarihinde meydana gelen muharebeden sonra Osmanlı Ordusu tarafından yakılıp yerde bir edildi. 5 Ekim 1879 tarihinde şehrinin yeniden yapılanması için Eski Zağra valisi Aleko Bogoridi tarafından sembolik bir temel taşı konuldu. İvan Bogorov, "Bulgar Bölgelerinde Birkaç Günlük Geziler (Nyakolko Dena Razhodka po Bılgarskite Mesta)" isimli kitabında Eski Zağra Ovası’nın, Rumeli'nin en verimli ve Bulgar nüfusu en fazla olan yerlerinden biri olduğunu yazmıştır. Gabrovo'daki Aprilov Lisesi’nin metot ve programlarına uygun olarak 1841'de şehre okul açılmıştır. 1863'te kızlar için de bir okul açılmıştır. Bu okullarda Neofit Rilski, İvan Bogorov, Petko Slaveykov gibi Bulgar aydınları dersler vermiştir ve Rayna Popgeorgieva, Vasil Levski gibi aydınlar burada okumuşlardır. Bulgarların milli uyanış sürecinde önemli şahsiyetlerden olan Zahari Knyajevski, Aleksandır Ekzarh da burada doğmuştur. Bulgar Bülbülü (Bulgarskiyat Slavey) olarak bilinen Hristina Morfova da bu şehirdendir. Trakya'daki en eski Bulgar tiyatrosu olan Geo Milev Drama Tiyatrosu, Eski Zağra'da bulunur. 1925 yılında, Sofya Operası'ndan sonra önce Güney Bulgaristan Operası, daha sonra Eski Zağra Devlet Operası adıyla anılan ikinci opera bu kente açıldı. Şehirde, 13 Kasım 1927'de radyo yayın hayatına başladı ve 1 Şubat 1936'da Sofya Radyosu'ndan sonra Eski Zağra Radyosu, ikinci radyo istasyonu olarak düzenli program yapmaya başladı. Eski Zağra, aynı zamanda turistlerin ilgisini çeken bir destinasyondur. Şehirde antik Augusta Traiana Forumu bulunmaktadır. Kent merkezinden 14 km uzaklıkta Eski Zağra Kaplıcaları banyo ile tedavi (Balneoloji) tesisleri bulunur. Şehirde bulunan 34 otel, Eski Zağra'yı Kongre turizmi için fevkalâde uygun hâle getirir. Eski Zağra büyük bir üniversite şehridir. Şehir düz sokakları, ıhlamur ağaçları ve şairleriyle ünlüdür. Yakalı lori Yakalı lori ("Phigys solitarius"), papağangiller familyasından bir papağan türüdür. Phigys Phigys, Psittacidae (papağangiller) familyasının bir cinsidir. "Phigys" cinsinin tek türü yakalı loridir Vini Vini, Psittacidae (papağangiller) familyasının bir cinsidir. "Vini" cinsi aşağıdaki türleri içerir: Batılı Müttefiklerin Almanya'yı işgali Batılı Müttefiklerin Almanya'yı işgali, II. Dünya Savaşı'nda Müttefikler'in Almanya'yı işgali ile başladı. Müttefikler Ren Nehri'ni geçip Almanya'nın içlerine doğru ilerlemekteydi. Doğuda Sovyetler Birliği, batıda ise Birleşik Krallık ve ABD Almanya'ya giriyordu. Hitler'in müttefikleri püskürtmek için son taarruzunu gerçekleştirildi. Olumsuz hava koşulları nedeniyle Müttefiklerin hava desteğinden yoksun olması, Alman birliklerinin 80 km ilerlemesine sebep oldu. Ancak Hitler'in bu başarıdan sonra ordulara Paris'e ilerleme emri vermesi işleri daha da karıştırmış, taarruzun baskın amacını kırmıştı. Havanın düzelmesi ve Müttefik hava kuvvetlerinin Alman birliklerini bombalamaya başlamasıyla birlikte Alman birlikleri tekrar geri çekilmeye başladı. Başarılı olan Kobra Operasyonu ile Belçika, Hollanda ve Lüxemburg Alman işgalinden kurtuldu. Bu yenilgiler üzerine Üçüncü Reich çöktü ve 7 Mayıs 1945'te Alfred Jodl "kayıtsız şartsız teslim" belgesini imzaladı. Böylece Avrupa'daki savaş bitmiş oldu. Mavi kafalı lori Mavi kafalı lori ("Vini australis"), papağangiller familyasından bir papağan türüdür. BFV İstiklâl BFV İstiklâl ya da tam adıyla Başgâh-ı Ferhângî Varzeş-i İstiklâl-i İran (), İran'ın başkenti Tahran'da bulunan spor kulübü. Lig-i Berter-i Halîc-i Fars ve İran futbol camiasının bilinen ve tarihi kulüplerindendir. 1945 yılında kurulan Doçarkeh Sevârân (Farsça: دوچرخه سواران; anlam: Bisikletçi)'ın futbol kolu olarak kuruldu. 1949'da Taç olarak değiştirildi. 1979 yılında İran İslam Devrimi'nden sonra İstiklâl olarak adlandırıldı. Kulübün futsal bölümü de mevcuttur. Kıbrıs Rumcası Kıbrıs Rumcası veya Kıbrıs Yunancası (Yunanca: Κυπριακή διάλεκτος "Kypriakḗ diálektos"), Kıbrıs'ta yaklaşık 750.000 civarı insan tarafından konuşulan Yunancanın bir ağzı. Kıbrıs'taki Rum toplumunun günlük konuşma dilidir. Bakırcılar Çarşısı Bakırcılar Çarşısı, Gaziantep'te bulunan tarihi bir çarşıdır. Çarşı, adını orada satılan bakır eşyalardan almıştır. Bakır işciliği Gaziantep'te 400 yıllık geçmişi olan bir el sanatıdır. http://www.gaziantepcity.info/en/coppersmith_bazaar Bakırcılar Çarşısı Fotografları Mercedes-Benz GLK Serisi Mercedes-Benz GLK Serisi, Alman otomobil üreticisi Mercedes-Benz'in 2009 yılından itibaren üretimine başladığı orta sınıf SUV modelidir. Araç iki nesildir. Aracın ana şirketi Daimler AG'dir. YenikÃ¶y, Yusufeli Yeniköy, Artvin'in Yusufeli ilçesine bağlı bir köydür. Yeniköy 1998 yılı şubat ayına kadar Kınalıçam köyünün bir mahallesi idi. 2007 yılı nüfus sayımına göre nüfusu 159'dur. Köy nüfusu Kıpçak Türklerinden oluşmaktadır. Nisan 2020'de Cumhurbaşkanlığı kararıyla köy sakinlerinin Yusufeli Barajı ve Hidroelektrik Santrali Projesi nedeniyle belirlenen yerlere nakledileceği ve yerleştirileceği açıklanmıştır. Artvin iline 95 km, Yusufeli ilçesine 15 km mesafede, Artvin-Erzurum-Kars yolu üzerine kurulmuştur. Kıbrıslı (gazete) Kıbrıslı, 1999 yılından bu yana Kuzey Kıbrıs Türk Cumhuriyeti'de yayımlanan günlük gazetedir. Genel Yayın Yönetmeni ve sahibi Dr. Doğan Harman'dır. Annan Planı döneminde plana karşı yayınlarda bulundu. Sorun yaşadığı veya eleştirdiği kişilerin fotoğraflarını baş aşağı yayımlayıp baskı oluşturmaya çalışma politikası vardır. Just Blaze Justin Smith (d. 14 Ocak 1978, Paterson, New Jersey), bilinen adıyla Just Blaze, Amerikalı hip hop müzik yapımcısı ve Fort Knocks Entertainment şirketinin kurucusudur. Justin Smith, 1990'lı yılların sonlarında çeşitli sanatçıların albümlerinde yapımcı olarak çalışmaya başladı. Bu yapımlar, onun Jay-Z'nin "" albümünde yer almasını sağladı. Bu albümdeki çalışmaları ve Kanye West ile birlikte yaptıkları çalışmalar, ikilinin Roc-A-Fella Records şirketiyle çalışmalarını sağladı. Justin Smith, yapımcı olarak Just Blaze adını kullanmaya başladı. Roc-A-Fella şirketine bağlı sanatçılardan birçoğunun albümlerinin yapımcılığını üstlendi. 2002'de Smith, Cam'ron'ın büyük ilgi gören parçası "Oh Boy"un yapımcılığını da üstlendi. Ayrıca Snoop Dogg, Shawnna, Usher, Mariah Carey, Kanye West, Talib Kweli, Busta Rhymes, Jadakiss, Memphis Bleek, Cam'ron, Saigon, Young Gunz, Grafh, Beanie Sigel, The Game, DMX, T.I., Fat Joe, Juelz Santana, Rhymefest, Ghostface Killah, Jin, Fabolous, Freeway, Joe Budden, MF DOOM, Kool G Rap, Mos Def, Jay Electronica, Rah Digga, Teriyaki Boyz, Edison Chen, JME, Skepta ve Klashnekoff gibi birçok isimle çalıştı. Janet Jackson'ın "Just a Little While" parçasının "Love Me" adında bir remixini de hazırladı. 2004'te Jay-Z'nin kariyerinde verdiği aradan sonra Smith, kendisine ait plak şirketini açmaya karar verdi. Bu fikirle ilk olarak Roc-A-Fella Records'a gitti, ancak Damon Dash'in ayrılığından sonra, bir şirket hibe etmeyi göze alamayan Roc-A-Fella'dan, olumsuz yanıt aldı. Daha sonra, Def Jam Recordings'e gitti ancak şirket, risk almaya istekli değildi. Son olarak, Atlantic Records'un kapısını çaldı, %50'li Smith'e ait olacak bir şirket açmayı kabul ettiler. Smith, şirkete Fort Knocks Entertainment adını verdi. KÄ±sa devre Kısa devre bir elektrik veya elektronik devrede bir hata sonucu yükün aşırı düşük olması olayıdır. Bu durumda devre aşırı akım çeker ve şayet koruma devresi yoksa, aşırı ısı ve yangın tehlikesi oluşur. Bir elektrik devresi ne kadar karmaşık olursa olsun, basit bir şekilde gösterilebilir. Fransız elektronik mühendisi Léon Charles Thévenin (1857–1926) tarafından geliştirilen ve adını taşıyan bir yöntemle, devre sadece iki elemana indirgenebilir. Bunlar, bir gerilim kaynağıyla, bütün yükleri ifade eden bir eşdeğer dirençtir. (Yükler direnç veya empedans olabilir.) Devrenin görevi kaynağın ürettiği akımın bu yük üzerinde harcanmasıdır. Akan akım, kaynağın geriliminin yük direncine bölünmesiyle bulunur. Yük üzerinde harcanan güç ise kaynağın gerilimi ile akımın çarpımıyla verilir. Ohm yasasına göre, Burada P watt (W) cinsinden güç, V volt (V) cinsinden kaynak gerilimi, I amper (A) cinsinden akım şiddeti, R ohm (Ω) cinsinden dirençtir. Üreteç gücü de bu güç harcamasına uygun seçilir. Gerilim kaynaklarının gerilimleri bellidir. Akım ise yük tarafından saptanır. Bir hata sonucu çok düşük dirençli bir paralel hattın oluşması, kaynaktan aşırı akım çekilmesi ve kısa devre hattı üzerinde aşırı bir güç harcanması sonucunu doğurur. Bunun sonuçları şu şekilde özetlenebilir. 1.Aşırı güç çekilmesi şayet bir önlem alınmamışsa, gerilim kaynağının kapasitesinin aşılması ve bu kaynağın arızalanması sonucunu verir. 2.Aşırı güç kısa devrenin olduğu noktada büyük miktarda ısı üretimine yol açar.Hatta çevrede yanıcı madde varsa, bu durum yangına bile yol açabilir. 3.İletim hatları ve kabloların (seri oldukları için) genellikle pek hesaba katılmayan düşük düzeyde dirençleri vardır. Bu sebepten, kısa devre anında kablolardan aşırı akım çekilmeğe başlanınca iletim hatlarında da ısınma meydana gelir ve kablolar yanabilir. Bir gerilim kaynağı 100 v üretmektedir. Bu kaynak en fazla 5 A çekecek şekilde üretilmiştir. Kaynağın bağlı olduğu eş değer yük 50 Ω dır. Kablo direnci ihmal edilebilecek kadar küçüktür. Normal şartlar altında eşdeğer direnç 50 Ω olduğundan, kaynaktan 2 A akım çekilmektedir.2 A kaynağın kapasitesi içerisindedir. Ancak, bir arıza, hatalı bağlantı vb. sonucu, yüke paralel 1 Ω lık bir kısa devre meydana gelirse, bundan doğacak sakıncalar şunlardır: 1 Ω luk kısa devre kaynaktan (yükün çektiği akım gözardı edilse bile ) 100 A kadar akım çeker.Bu kadar yüksek akım kaynağın kapasitesi üzerindedir. Şayet önlem alınmamışsa, kaynak kısa süre içinde arızalanır. Öte yandan, kısa devrenin olduğu yerde, kaynak arızalanıncaya kadar, 10 000 w (= 10 kW) kadar bir güç harcanır ki, ısı haline gelecek bu enerjinin çevreye çok büyük zarar vereceği ortadadır. Devreler arasında elektrik elektronik diye kesin bir ayrım yapmak mümkün değildir. Ancak şayet devrenin fiziki boyutları dalgalı akım dalga boyu ile karşılaştırılabilir ölçüdeyse, devreler elektronik devre olarak nitelenir. Ne var ki bu durumda, kısa devre kavramı da farklıdır. Elektronik devrede, kısa devre olan noktanın kısa devre etkisi yapması için o noktanın kaynaktan dalga boyunun tam katı kadar uzakta olması gerekir. (Burada dalga boyu kablo içindeki dalga boyudur.) Elektronik devrelerde kısa devrenin en önemli sakıncası kaynağa yansıyan güçtür. Çünkü kaynaklar kendi ürettikleri güç düzeyinde de olsa, yansıyan güce karşı dayanıksız olurlar. Radio Burgenland Radyo Burgenland için bölgesel radyo olduğu için Burgenland ve Österreich 2 grubunun bir parçasıdır. Bu radyo ORF tarafından ve Radyo Burgenland gelen programları yayını olan ORF Burgenland Studiosunda yapılır. No I.D. Ernest Dion Wilson (d. 28 Haziran 1971), bilinen adıyla No I.D., Amerikalı müzik yapımcısı. Daha önceleri Immenslope ve Ernest Wilson adlarını da kullandı. Chicagolu rapçi Common ile yaptığı çalışmalarla tanınmaktadır. Jermaine Dupri'nin yardımcısı olarak, Usher ve Alicia Keys'in "My Boo", Bow Wow ve Omarion'ın "Let Me Hold You", G-Unit'in "Smile", Common ve Lauryn Hill'in "Retrospect for Life" ve Common'a şöhreti getiren "I Used to Love H.E.R." ve "Resurrection" şarkılarında yapımcı olarak görev aldı. No I.D., Kanye West ile tanıştı ve West'i Common'ın stüdyo kayıtlarına davet etti. West'i daha sonra, Roc-A-Fella Records A&R'ı Kyambo "Hip Hop" Joshua ile tanıştırdı ve Joshua da West'i, Hip Hop Since 1978 projesine kattı. No I.D., 1997'de kendi adına "Accept Your Own and Be Yourself (The Black Album)" adlı albümünü piyasaya sürdü. "The Sampler, Vol. 1" adında bir albümü daha bulunmaktadır. Ayrıca, "Invisible Beats" adında bir ritm kaseti yayınladı. Ağustos 2011'de Def Jam Recordings'de A&R görevine getirilen No I.D., kendisine ait ARTium Recordings plak şirketini kurdu. ARTium kuruluşundan bu yana Cocaine 80s, Jhené Aiko, Vince Staples ve Common gibi sanatçılara ev sahipliği yapmaktadır. Prodüktör olarak görev aldığı albümler şunlardır: 2010 FIFA Dünya Kupası elemeleri (AFC) 2010 FIFA Dünya Kupası Asya elemeleri için kura çekimleri Güney Afrika'da yapıldı. Asya elemeleri sistemine göre en başarılı 4 takım 2010 FIFA Dünya Kupası'na giderken 5. takım da Okyanusya elemeleri kazananıyla play-off oynayacaktı. Resmi eşleşme 6 Ağustos 2007'de AFC Genel Merkezi olan Kuala Lumpur'da yapıldı. A torbasında olan takımlar B torbasındaki takımlar ile eşleşti 5 seribaşı, ilk turda kazanan 11 takım ve ikinci turda kazanan 4 takım üçüncü tura katılma hakkı kazanmıştır. Kuveyt 30 Ekim 2007'de FIFA tarafından uluslararası organizasyonlara katılamama cezası aldı. 9 Kasım 2007'de ceza kaldırıldı. Deplasmanlı maçlar yapan takımlardan en iyi iki takım bir üst tura geçmeyi hak kazanmıştır. Dördüncü turda 10 takım 5'erli iki gruba ayrılmıştır. En iyi ikişer takım 2010 FIFA Dünya Kupası'na katılırken üçüncüler Okyanusya elemeleri birincisiyle play-off oynamak için play-off oynayacaktır. Katılımlar: Katılımlar: John Scott Everton John Scott Everton (d.7 Mart, 1908) - (ö.23 Ocak, 2003) Amerikalı Kolej yöneticisi ve diplomat. Colgate Üniversitesi İlahiyat Okulu, Cambridge, ve Yale'de eğitim gördü. Ford vakfında araştırma görevlisi olarak çalıştı. 1949 - 1953 yılları arasında Kalamazoo College başkanlığı, 1961 - 1933 yılları arasında ise ABD'nin Burma büyükelçisi olarak görev yaptı. 1968 - 1971 yılları arasında, Robert Kolej başkanlığı yaptı. Andorra armasÄ± Andorra arması, Andorra'nın armasıdır. Şu anki arma 1969 yılından beri geçerlidir. Armanın üstünde Latince "Virtus Unita Fortior" (Türkçe: "Erdem birlikle güçlenir") yazmaktadır. Arma ayrıca Andorra bayrağında da bulunmaktadır. Avrupa E-yolu E95 Avrupa E-yolu E95 kuzey-güney referanslı 1790 km (1119 mil) uzunlukta kuzeyde Sankt-Peterburg, Rusya'da başlayan ve Merzifon, Türkiye'de sona eren bir uluslararası Avrupa E-yoludur. Bu E-yolu Rusya, Belarusya, Ukrayna üzerinden Odessa'ya geçmekte ve Odessa - Samsun arasında Karadeniz geçilmesi gerekmekte ve Merzifon'da son bulmaktadır. Avrupa E-yolu E95: St Petersburg – Pskov – Gomel – Kiev – Odesa … Samsun – Merzifon RÄ±za Rıza, 2007 Türkiye yapımı Tayfun Pirselimoğlu filmi. Başrollerini Rıza Akın ile Nurcan Eren'in paylaştığı film, kamyon şoförü Rıza'nın hikâyesini anlatır. Film 57. Berlin Film Festivali'nde yenilikçi filmlerin gösterildiği ""Forum"" bölümünde gösterildi. 29. Montpellier Film Festivali'nde ise, "Eleştirmenler Ödülü"nü kazandı. "Rıza", 27 Mart -14 Mayıs 2008 tarihleri arasında yapılan 7. Boston Türk Filmleri Festivalinde de gösterildi. Mercedes-Benz GL Serisi Mercedes-Benz GL Serisi, Alman otomobil üretici Mercedes-Benz'in 2006 yılından itibaren üretimine başladığı SUV modeldir. Araç ABD ve Meksika'da üretilmektedir. Aracın ana şirketi 2007'de DaimlerChrysler, 208'den itibaren ise Daimler AG'dir. Mercedes-Benz GL 7 kişilik bir SUV'dur. Araç Steve Mattin tarafından 2002 yılında dizayn edilmiştir. Araç Mercedes-Benz M Serisi'nin büyültülmüş hali niteliğindedir. Tasarım olarak da oldukça benzemektedirler. Bu jenerasyon ilk olarak Amerika Uluslararası Auto-Show'da görülmüştür. 7 kişilik crossover SUV segmentinde bir araçtır. Bu araçta Mercedes'in 7 ileri 7G-Tronic otomatik vitesi kullanılmaktaydı. Çift çıkışlı klima kontrolü, iç hava filtresi, deri ile örtülü direksiyon, direksiyon üzerinden radyo kontrolü, cruise control, ısıtmalı ön koltuklar, 6'lı CD değiştirici, dış sıcaklık göstergesi, garaj kapısı açıcı bulunmaktadır. 2010'daki makyaj ile LED destekli ön farlar, 19" beş kollu jantlar ve tavan rayları eklenmiştir. Opsiyonel olarak AirMatic (yani yükselip alçalabilen) süspansiyon, 3D gösterge paneli alınabilmekteydi. Üretildiği Asıl Ülke:Berlin/ALMANYA William H. Seward William Henry Seward, Sr., (16 Mayıs 1801 - 10 Ekim 1872) Amerikalı senatör, New York Valisi ve Amerika Birleşik Devletleri'nin 24. Dışişleri Bakanı'dır. İlk olarak Abraham Lincoln döneminde görevde bulunmuştur. Lincoln'un suikastı sonrası Andrew Johnson'ın başkan olmasıyla görevine devam etmiştir. Seward, köleliğin kalkması gerektiğini açık bir dille ifade etmiş ve Amerikan İç Savaşı sırasında Birlik'in galibiyetinde önemli rol oynamıştır. Abraham Lincoln'un suikaste uğradığı gece Seward'a da suikast düzenlenmiş fakat başarısız olmuştur. Seward, aynı zamanda Alaska'yı Rusya İmparatorluğu'ndan 7,2 milyon dolara satın almıştır. Alaskalılar bu günü her Mart ayının otuzunda Seward's Day (Seward Günü) olarak kutlarlar. Adı, Alaska'nın en büyük yarımdası olan Seward Yarımadasına verilmiştir. Simona Halep Simona Halep (d. 27 Eylül 1991, Köstence), Rumen tenisçi. 2008 yılında Fransa Açık'ta finalde vatandaşı Elena Bogdan'ı yenerek Kızlar Tekli şampiyonu olmuştur. Halep 2012 sonunda ilk 50 içindeydi, Ağustos 2013’te ise ilk 20'ye, ardından Avustralya Açık'ta çeyrek finale ulaşmasıyla Ocak 2014’ten sonra ilk 10'a girdi. Halep 6 WTA turnuvasını aynı takvim yılı içinde 2013’te kazanmıştı. Bu başarıya son olarak ulaşan Steffi Graf 1986’da 7 tane kazanmıştı.WTA'de En Çok Gelişen Oyuncu olarak seçildi. ESPN’in Center Court’s tarafından 2013 En Çok Gelişme Kaydeden Oyuncusu seçildi. Halep 2014 Fransa Açık‘ta finale çıktı. Bu ilk Grand Slam finalinde Mariya Şarapova ile oynadı. 3 sette kaybetti. Ayrıca aynı yıl Wimbledon’da yarı final oynadı, ancak Eugenie Bouchard’a kaybetti. 2015 yılında Rogers Cup'ta finale kadar yükseldi, finalde sağlık sorunu nedeniyle maçtan çekildi. Halep Cincinnati turnuvasında da finale çıktı. Serena Williams ile oynadı. 2 sette kaybetti. Simona Halep 2015'teki performansıyla, WTA Finallerine katılmaya hak kazandı. Halep, 2016'da Samantha Stosur'u 2 sette yenerek Madrid Açık'ta finale çıktı. Finalde ise Dominika Cibulkova'yı 2 sette yenerek 2016 yılının ilk kupasını Madrid Açık'ta kazanmış olup kariyerinin 12 WTA şampiyonluğunu da elde etmiş oldu. Bu yıl Bükreş ve Montreal Turnuvalarını'da kazanarak sezonu 4 numara olarak bitirdi. 2017 yılında tek şampiuonluğunu Madrid turnuvasında kazandı ve sezonu 1 numarada bitirdi. 2018 yılında Shenzen turnuvasını kazandı. Avustralya Açık'ta Final oynadı Wozniacki karşısında 3 sette kaybetti 1 numara olup Grand Slam kazanamama hasretini Fransa Açık Finalinde Sloane Stephens karşısında ilk seti kaybetmesine rağmen kazanıp bitirdi. Montreal turnuvasında şampiyon olup sezonu yine 1 numara olarak bitirdi. 2019 Yılında çok iniş çıkış yaşayan halep tek Şampiyonluğunu en prestijli Grand Slam olan Wimbledon ile yaşadı Ve Sezonu 4 numara olarak bitirdi. 2020 Yılında Avustralya Açık Yarı Finalinde Muguruza Karşısında kaybetti. Dubai Turnuvasını Rybakina karşısında Uzun bir mücadele sonunda Final Tiebireak'i ile kazanıp Şampiyon oldu. James Abbott McNeill Whistler James Abbott McNeill Whistler (11 Temmuz 1834 – 17 Temmuz 1903), ABD doğumlu, Büyük Britanya kökenli ressam. Resimde aşırı duygusal ve ahlaksal konulara karşı çıkan sanatçı "sanat için sanat" anlayışını benimsedi. Kelebek biçimindeki imzasıyla tanındı. Resim ile müzik arasında bir paralellik olduğunu düşünen Whistler, pek çok tablosuna "düzenleme", "armoni", "gece melodisi" isimleri verdi. Ressamın en ünlü tablosu "Whistler'ın Annesi"'dir. Whistler, utanmaz ve cesur tavrıyla sanat dünyasını ve yaşadığı dönemin kültürünü etkilemeyi başardı. Sanatsal teorileri ve farklı ressamlar ve yazarlarla olan arkadaşlıklarıyla tanındı. Whistler, yaşadığı dönemde dünyaca tanınma şansına erişmiş bir ressamdır. Osman GÃ¶ktan Osman Göktan (d. 1933), Türk futbolcudur. 1958 yılında Emniyet'ten o zamanki soyadı konumunda bulunan Abanoz'la Fenerbahçe'ye transfer olan Göktan, 1966 yılına kadar formasını giydiği bu takımda 1958-59 İstanbul ile 1959, 1960-61, 1963-64, 1964-65 Türkiye Ligi şampiyonlukları yaşadı. 310 kez giydiği sarı-lacivertli forma altında 3 de gol attı. 1963-64'te yine Fenerbahçe ile UEFA Kupa Galipleri Kupası'nda çeyrek final oynama mutluluğuna ulaşan Göktan, 2 kez B millî takımda oynadıktan sonra 1 Haziran 1961'de Avrupa Kupası elemelerinde Türk millî takımının Norveç'i Oslo'da 1-0 yendiği maçta ilk kez A millî olma başarısını tattı ve toplamda 4 kez A Millî oldu. Göktan, kariyerinden sonra ailevi nedenlerle koçluk tekliflerini reddetti. Çocukları İstanbul'da çeşitli liselerde okudu ve Göktan, koçluk kariyeri nedeniyle ailesini Anadolu'daki kulüplere bakması için terk etmesi gerekiyordu. Bunun yerine, kariyerinden sonra sadece film dağıtıcısı olarak çalıştı. Daha sonra Kasımpaşa'da elektronik şirketinin başkan yardımcısı olarak göreve başladı. 1985 yılından 1987'ye kadar Göktan, Fikret Arıcan'ın başkanlığı sırasında Fenerbahçe'nin kulüp yetkilisiydi. Kendisi, bir süre kulüp yönetiminde de aktifti. Gelişmiş Ölçme Kamerası Gelişmiş Ölçme Kamerası (ACS) Hubble Uzay Teleskopu (HUT) üzerinde yer alan üçüncü nesil aksiyal bir cihazdır. Rate of Exchange (Büyük Kaçış bölümü) "Rate Of Exchange" "Prison Break" 'in 4. sezonunda 21. bölüm, tamamında ise 77. bölümdür. Bölüm Türkiye'de 28 Haziran 2009'da "CNBC-e" 'de yayınlanmıştır. Greenwich Village Greenwich Village (), bazen "the Village" olarak da bilinir, New York şehrinin Lower Manhattan kısmının batı tarafında bulunan ve çoğunlukla meskun olan bir bölge. Bölgenin büyük bir kısmı üst orta sınıf ailelerine aittir. Bununla birlikte Greenwich Village, 19. yüzyılın sonlarından 20. yüzyılın ortalarına kadar Bohemyanizmin merkezi ve Beat Hareketi'nin doğum yeri olarak biliniyordu. Greenwich Village'in ismi Birleşik Krallık Londra şehrinin Greenwich bölgesinden alınmamıştır; bölge, New York'un Britanya tarafından ele geçirilmesinden önceki Felemenk kurucuları tarafından "Noortwijck" ya da "Groenwijck" olarak biliniyordu. Winchester 1200 Winchester Model 1200, ABD yapımı pompalı tüfektir. Winchester firması tarafından üretilmektedir. W1200, 1964 yılında John Browning tarafından tasarlanmış olup, 1965 yılında faaliyete geçirilmiştir. Vietnam Savaşı'nda ve Grenada'nın işgali sırasında Amerikan ordusunca kullanılmıştır. Üç Krallığın Hikâyesi Üç Krallığın Hikâyesi (geleneksel Çince: 三國演義; basitleştirilmiş Çince: 三国演义; pinyin: sān guó yǎn yì), Luo Guanzhong tarafından 14. yüzyılda Çin tarihindeki Han Hanedanı'nın son yıllarına ve 169'da başlayıp toprakların birleştirildiği 280 senesine dek süren Üç Krallık dönemine denk gelen çalkantılı yılları anlatan bir romandır. Çin edebiyatının Dört Büyük Klasik Romanınından biri olup 120 bölümden oluşan kitap yaklaşık 800,000 kelime içermektedir. Yakın zamanlarda kısaca Üç Krallık olarak çevrilmeye başlanmıştır Mercedes-Benz G Serisi Mercedes-Benz G Serisi, Alman otomobil üreticisi Mercedes-Benz'in 1979 yılından itibaren üretimine başladığı SUV modeldir. W460, W461, W463 olmak üzere üç şase kodlu olarak üretilmiştir. W460 1990 yılında revize edilerek lüks ve standart donanımlı olarak iki modele ayrılmıştır. W463(lüks) ve W461 (standart) araçları, 2015 yılına kadar üretimlerine devam edilecektir. Bu araçların iki önemli özelliği vardır; birincisi "el yapımı" olması, ikincisi seri üretim araçlar arasında %100 diferansiyel kilidine sahip tek araç olmasıdır (ön, arka ve orta). Aracın 5 veya 7 ileri otomatik vites seçeneği vardır. Araç, Avusturya'da üretilmektedir. Aracın ana şirketi 1979-1998 yılında Daimler-Benz, 1998-2007 yılları arasında DaimlerChrysler ve 2008 yılından itibaren ise Daimler AG'dir. Stonewall Inn New York şehrindeki Stonewall Inn (etrafındaki alan da Stonewall olarak bilinir), 1969'da Amerika Birleşik Devletleri'ndeki gey kurtuluş hareketinin başlangıcını işaret eden Stonewall ayaklanmaları'nın yer aldığı eski kuruluştur. Greenwich Village 51-53 Christopher Street'te bulunmaktadır. Günümüzde ise ABD "ABD Ulusal Tarihi Yapılar Listesi" ve "National Historic Landmark" listelerinde bulunmaktadır. Mercedes-Benz SLR McLaren Mercedes-Benz SLR McLaren, Mercedes-Benz'in 2004 ile 2009 yılları arasında ürettiği coupé, roadster modelidir. Araçta V8 motor bulunmakta ve 5 ileri otomatik vites seçeneği vardır. Åžirvan Camii Şirvan Camii ya da Şirvani Camii, Gaziantep'te bulunan tarihi bir camidir. Camii, Gaziantep Kalesi'nin hemen güneybatısına inşa edilmiştir. Aziz Bedros Kilisesi Aziz Bedros Kilisesi, Gaziantep'te bulunan tarihi bir Ermeni kilisedir. Kilise, ulaşılan kaynaklara göre 1723 yılında inşa edilmiştir. 2005 yılında, belediyenin yol açma çalışmaları esnasında ortaya çıkmıştır. Şimdi ise kilise, Ömer Ersoy Kültür Merkezi adı altında bir müzeye dönüştürülmüştür.Gaziantep`te, yol çalışması sırasında tesadüf eseri gün ışığına çıkarılan 450 yıllık bir geçmişi vardır... Medusa Cam MÃ¼zesi Medusa Cam Müzesi, Gaziantep'te bulunan bir müzedir. Müze Gaziantep Kalesi'nin yakınlarına inşa edilmiş olup, Türkiye'nin ilk özel cam eserler müzesidir. Müze binası, tarihi bir Antep Evidir. Müzede daha çok Roma, Bizans ve İslam döneminden eserlere ev sahipliği yapar. Zeugma Mozaik MÃ¼zesi Zeugma Mozaik Müzesi, 9 Eylül 2011 tarihinde Gaziantep'te açılan ve 1700 metrekarelik mozaik ile dünyanın ikinci büyük mozaik müzesi olma özelliğini taşıyan müzedir. Yaklaşık 3 yıl boyunca "dünyanın en büyük mozaik müzesi" unvanını taşıyan müze, bu unvanını, 28 Aralık 2014 tarihinde açılan Hatay Arkeoloji Müzesi'ne devretmiştir. Müze, ziyarete açık olduğu ilk bir gün boyunca 3000'in üzerinde ziyaretçi ağırlamıştır. Gerek mimarisi, gerekse teknolojik açıdan dünyanın önde gelen bir müzesidir. İki bin yıllık mozaiklerin yıllar içinde define avcılarının talanıyla eksilen parçaları, lazer sistemiyle görüntü olarak tamamlanmaktadır. Zeugma’daki mozaikler on üç renk armonisinden oluşmaktadır. Üç blok olarak inşa edilen Zeugma Mozaik Müzesi, mozaik ve arkeoloji müzeleriyle sergi ve konferans salonu olarak hizmet verecek. Müzede Zeugma'dan gelen mozaikler sergilenilir. Ayrıca Dünyaca ünlü "Çingene Kızı" mozaiği burada sergilenmektedir. Melih Kotanca Melih Kotanca (d. 1915, Balıkesir), Türk eski futbolcu ve atlet. 1915 yılında Balıkesir'de doğdu ve futbola da bu şehirde başladı. 1936 yılında dönemin güçlü ekibi Ateş-Güneş'e transfer oldu ve burada golcülüğüyle parladı. Adıgeçen takımın 1937-38 İstanbul Ligi ve 1938 Millî Küme şampiyonluğunda önemli pay sahibi oldu. Güneş'in aynı yıl içinde kapanmasıyla Fenerbahçe'ye transfer oldu. 1948 yılına dek Fenerbahçe formasını 185 kez giyerek 205 gol atan Kotanca, sarı-lacivertli forma altında 3 İstanbul Ligi, 4 Millî Küme, 1 Türkiye Şampiyonası, 2 Başbakanlık Kupası, 1 İstanbul Şildi ve 1 İstanbul Kupası şampiyonluğu yaşadı. Futbol millî takımının II. Dünya Savaşı'ndan kaynaklanan siyasi konjonktür nedeniyle 1937-48 yılları arasında ulusal müsabaka yapmaması nedeniyle, dönemin en golcü futbolcularından biri olmasına rağmen, futbolda millî formayı giyme olanağı bulamadı. Kotanca, millî forma özlemini atletizm millî takımı ile dindirdi ve bu branşta da çok büyük başarılara ulaştı. 1936'da Güneş kulübünde başladığı atletizm kariyerinde, 100, 200 ve 400 metre, 400 metre engelli, cirit atma, pentatlon ve dekatlonda yarıştı. Aynı yıl ilk kez atletizm millî takımına dahil edilen Kotanca 1937 yılında 400 metrede Balkan Şampiyonası'nda gümüş madalya kazandı. 1938'de geçtiği Fenerbahçe'de de bu başarılarını sürdürdü. 1939'da Fenerbahçe'nin ilk kez İstanbul ve Gül Kupası şampiyonu olmasında büyük pay sahibi oldu. 1940 yılında Balkan Şampiyonası'nda 400 ve 200 metre kategorilerinde Türkiye'ye iki altın madalya kazandırdıktan sonra 4x100 metre bayrak yarışında son atlet olarak koşarak 15 metre önündeki Yunan atleti finişe 1 metre kala geçmek suretiyle Türkiye'ye bir altın madalya daha kazandırdı (o tarihten beri Türkiye Balkan Şampiyonalarında 4x100 metre yarışlarında hiç birinci olamamıştır). O dönem Puanlı İstanbul Şampiyonaları'na ilaveten düzenlenen Gül Kupası yarışlarında sabah seansında Fenerbahçe'ye üç altın madalya kazandırdıktan sonra, öğleden sonra Vefa ile oynanan lig maçında üç gol atması sadece kendi kariyerinin değil Türk sporunun da unutulmaz olaylarından biri olarak kaldı. Ayrıca, Kotanca 25 Şubat 1940 tarihinde oynanan ve 14-0 Fenerbahçe'nin galibiyetiyle biten Topkapıspor lig maçında 8 gol atarak Zeki Rıza Sporel ile birlikte hak kazandığı bir maçta en çok gol atan Fenerbahçeli futbolcu unvanını 2009'a kadar korudu. 15 Kasım 1942'deki 13-1'lik Davutpaşa (İstanbul Ligi) ve 21 Ocak 1945'te 9-0'lık Süleymaniye (yine İstanbul Ligi) maçlarında yedişer gol atmış olması da Kotanca'nın golcü karakterini gösterir niteliktedir. Stanislaw Jerzy Lec Stanisław Jerzy Lec, Polonyalı şair ve yazar. Yahudi bir ailenin çocuğu olarak dünyaya geldi. Leh Dili ve Edebiyatı ve Hukuk (1927-1933) öğrenimi gördü. Polonya'nın işgalinden sonra tutuklandı. 1949-1950 arasında Viyana'da basın ateşeliği yaptı. Sonra, İsrail'e yerleşti. 1952'de Polonya'ya geri döndü. 1957'de ilk aforizmalarını yayımladı ve uluslararası bir üne kavuştu. Fatih Ãœrek Fatih Ürek (d. 3 Nisan 1966, Erzurum), Türk şarkıcı. Müzik kariyerinin yanı sıra çeşitli dizi ve filmlerde rol aldı. Erzurum'da bir sucuk fabrikasında kasaplık yapan Şerafettin Ürek'in 4 çocuğundan biri olarak dünyaya geldi. 3 kız kardeşi vardır. Henüz 1 yaşında iken ailesi Bursa'ya göçtü. Ürek eşcinseldir. 15 yaşında Bursa Devlet Tiyatrosu’nun figüran kadrosuna girdi. 20 yaşına kadar tiyatroda çalıştı. Mahir Canova'dan dersler gördü. Ancak tiyatrodan devam etmedi. Bu dönem züccaciyeci ve mobilyacıda çalıştı. Ses sanatçısı olmaya karar veren Fatih Ürek bir süre Taylan Gazinosunda çalıştıktan sonra İstanbul'a taşındı. İlk albümü "Yaktı Yaktı"yı Raks Müzik etiketiyle 1993 yılında yayınlayan sanatçı bu albümünde, ilk olarak Bülent Ersoy'un "Sefam Olsun" albümünde seslendirdiği aynı isimli şarkıya yeni yorumuyla yer vermiş, 1995 yılında çıkardığı "Sen İki Gözümsün" albümünde pop şarkılarının yanı sırasında klasik şarkılara da yer vermiştir. 1997 yılında Reyting Hamdi programında Fred Çakmaktaş'ı canlandırdı. 2008 yılında adından sıkça söz ettiren "Sus" albümü ile 13 yıllık bir aranın ardından giriş yapan sanatçı bu albümünde seslendirdiği "Hadi Hadi" ve "Sus" şarkılarıyla müzik listelerinde üst sıralara kadar yükselmiştir. "Hayde" albümünde "Hayde" ve "Yedi Tepe" şarkılarının düzenlemelerinde Emrah Karaduman ile çalışmıştır. 2011 yılında Praktiker'in reklamlarında oynadı. 2018 yılında Kanal D kanalında program sunmaya başlayıp televizyona geri dönmüştür. Muhammed ve Yahudiler Muhammed'in Medine ve çevresinde yaşayan Yahudi kabileleriyle irtibata geçtiği birçok yazılı kaynakta anlatılmaktadır. Bu kaynaklarda Muhammed Yahudiler için Ehl-i Kitab diye hitap ederken Müslümanlarla Yahudilerin arasında bir ittifak kurulamadığından bahsedilir. Muhammed, Mekke'den Medine'ye göçünden sonra, aralarında Beni Kaynuka, Beni Nadir ve Beni Kurayza'da yaşayan Yahudi kabileleri de bulunan bölge halkları arasında Medine Sözleşmesi'ni yürürlüğe koydu. Bu sözleşmeye göre, Yahudiler siyasi açıdan Muhammed'i desteklediği sürece Müslümanlarla eşit haklara sahip olacaktı. Daha sonra bu kabilelerle meydana gelen birtakım sorunlar sebebiyle Muhammed bu kabilelerle savaştı. Muhammed, İsrailoğullarından iki kadınla evlenmiştir: Beni Nadirli bir tutsak olan Safiyya bint Huyayy ve Rayhana bint Zayd. Muhammed Mekke'de dini yayma çabaları sırasında Hristiyan ve Yahudileri Ehl-i Kitap olarak tanımlarken öğretilerindeki temel ilkelerin ortaklığından dolayı onları doğal müttefiki olarak gördü ve onların desteğini alacağını düşündü. Bu zamanlarda Müslümanlar Yahudiler gibi Kudüs yönüne dönüp dua ediyorlardı. Mekke'de Müslümanlara karşı yapılan zulmün arttığı bir ortamda Muhammed'e aralarında büyük bir Yahudi cemaatinin de olduğu çeşitli kültürlerin bulunduğu Medine'de hakimlik yapması teklif edildi. Muhammed'in hicretinden evvel ve sonra birçok Medineli, Mekkeli göçmenlerin inançlarına geçiş yaparken Yahudilerin çoğunluğu din değiştirmeyi reddetti. Reddetmenin asıl sebebi ise Muhammed'in peygamber sıfatına inanmayışlarıydı. William Montgomery Watt'a göre Yahudilikte Yahudi olmayan birinin peygamber olması kabullenilmesi kolay bir durum değildir. Mark R. Cohen'e göre ise Muhammed'in demeçleri Yahudiler'e yabancı gelmiştir. Muhammed, öğretilerinin kendinden evel gelen peygamberlerle aynı olduğunu söylese de Watt'a göre Yahudiler Kur'an'ı kendi dini yazıtlarına kıyasla çelişkili buldular. Genelde, Muhammed'in Medine'den Beni Nadirlileri sürgün ettiğini, Beni Kaynukalıları sürgün ettiğini, Beni Kurayzalıların erkeklerini idam ettirdiğini, çocuk ve kadınların da köle olarak Necd bölgesinde satıldıklarını okuyoruz. Bu konudaki genel bilgilerimiz de bununla sınırlı. Modern tarihsel araştırmalara göre ise, bu konulardaki bilgilerimiz doğru olmakla birlikte mesele bu kadar basit değil. Montgommery Watt, "Muhammad at Madina" adlı eserinde eski tarih kaynaklarında üçten fazla Yahudi kabilenin mevcudiyetinden söz edildiğini, bunların kimisinin muhtemelen Arap veya Yahudi-Arap karışımından oluştuklarını, Muhammed'in siyasi ve nebevi kariyerinden sonra bunların siyasi durgunluğunun tespit edildiğini yazıyor. Ayrıca, Muhammed'in Medine'deki siyasi kariyeri sırasında Medine'de "Beni Sa'lebeh" adlı, Arap meşrepli bir dördüncü mühim Yahudi kabilenin mevcudiyetinin tespit edildiğini kaydediyor . Rubin Uri'ye göre ise, belgedeki on üç kabileler mağazi kitaplarıyla karşılaştırılınca kesin bir tarihsel kanaat elde edilemiyor. "Mahomet" adlı eserinde, fransız tarihçisi Maxime Rodinson büyük üç kablelerin, bölgeden tasfiye edilince belgeden silindiklerini tespit ediyor. Robert Bertram Serjeant'nin "Sunnah Jâmi'ah" adlı Avrupa tarihçileri tarafından kaynak eser kabul edilen bilimsel tezinde çok farklı bilgilere rastlıyoruz. Örneğin "Sunnah Jâmiah'da" ibn Hişam ve ebu Ubayd'in eserindeki meşhur "Medine Anayasası" incelenmektedir. Serjeant'nin tespitine göre Medine belgesinde sözedilen on üç Yahudi kabilesi var idi, oysa Muhammed üç kabileyle sorun yaşamıştır. Araştırmasına göre muhtemelen belgedeki Yahudi kabileleri siyaseten durgun kaldılar ve sorun yaşamadılar. Belki de meşhur üç büyük kabileyle bağlantılıydılar. Bu tespitlere göre belgeden sözü edilen on üç Yahudi kabilesinden onunun sorun yaşamadıklarını anlamak lazım. İbn Sa'd bölgede Muhammed'in ölümünden sonra Yahudi kabilesi bulunduğunu kaydetmektedir. Yine, Muhammed Hamidullah, Diplomatik vesikalarında Beni Ureyd adlı bir kabileyle Medine'de anlaşma zikrediyor. Ve ebu'l Ferec el İsfahani’nin "Kitab'al agani'sinde" benzer şekilde hadis mecmualarında sözü edilmeyen kabilelerin Medine'de yaşadıklarını okuyoruz. Barakat Ahmad, « "Muhammad and the Jews. A re-examination." » adlı eserinde 600 ila 900 insanın Medine'de katledilmesinin Medine'de ciddi bir tehlike doğuracağını ve verilen rakamların Yahudi cifirine göre Muhammed'den önceki katliamlara dayandığını söylemektedir. Ve üç kabile Sürgün edildikten sonra 10 kadar Yahudi kabilenin Medine köylerinde yaşamaya devam ettiklerini, Kur'an ve farklı kaynaklara dayanarak savunmaktadır. Muhammed ve Medine Yahudileriyle ilgili tarihsel araştırmalar dönemle ilgili bilimsel ve arkeolojik araştırmaların önemini bir kez daha belgelemektedir. İslam peygamberi üzerine tarihsel araştırmalar, sire'lerin bilimsel tahkiksiz güvenilir kaynak sayılmadığından, teknik olarak çok zorluklar ihtiva etmektedir. Bilindiği üzere hicazdaki gayri Müslimler Ömer al Farukun hilafeti döneminde tehcir edilmişlerdi. Böylece Yemen'de kalan Yahudi ve Hristiyan azınlıkları hariç Arap yarım adasından Müslüman olmayanlar Kuzeye doğru göçtürülmüştlerdi. Muhtemelen İslamlaşmayan Medine Yahudileri de Hayber Yahudileriyle birlikte tehcir edilmişlerdi ki ibn İshak gibi kimi kadim tarihçiler Hayber'i Medine'ye bağlı olarak görmekteydiler. KÃ¼pe Küpe, değerli madenler, değerli taşlar veya sıradan malzemelerden yapılan, kulağa takılan takı. Değerli malzemelerden yapılan küpeler "mücevher" kategorisine girerler. Törensel, sembolik, dinî anlamları nedeniyle ya da sadece şıklık için kullanılırlar. Çoğu küpenin takılabilmesi için kulağın deldirilmesi gerekir. Januar Januar, Ana Nikolić'in ilk albümü. Beovizija'da başarı yakaladığı ilk şarkısı "Januar"'ı yaptıktan sonra, Ana ilk stüdyo albümü yayınlandı. Ana Nikolić besteci Akeksandar Milić Mili ve şarkı yazarı Marina Tucaković ile beraber çalıştı. İlk albümünde adını tanıttı ama o kendine takma ad olarak Nika'yı kullandı. Bu albümde şarkılar "Hoću da Te gledam" ve "Vatra" son derece etkili bir video klibe sahiptir. Arı Filmi Arı Filmi (Özgün adı: "Bee Movie"), 2007 yılı DreamWorks Animation yapımı animasyon filmidir. Film, aykırı bir arı olan Barry Benson'ın insanlığa açtığı davayı kazanması sonucunda ortaya çıkardığı olayları işlemiştir. Ernst Barkmann Ernst Barkmann (25 Ağustos 1919, Kisdorf, Segeberg, Holstein - 27 Haziran 2009, Kisdorf, Segeberg, Schleswig-Holstein), II. Dünya Savaşı sırasında Waffen-SS askeri ve panzer sürücüsü. Barkman II. Dünya Savaşı sırasında Panter Tankları komutanıydı ve asıl ününü bu görevde yakaladı. Ernst Barkmann 1939 yılında savaşın başlaması ile gönüllü olarak Waffen-SS zırhlı birliklerine katılmış, daha sonra savaş boyunca Doğu Cephesinin güney cephesinde ve Batı Cephesinde Normandiya, Ardenler (Wacht am Rhein Harekâtı) gibi birçok cephede görev almıştır ve savaş boyunca 82 adet Amerikalı, İngiliz ve Sovyet tankı, 136 adet de zırhlı araç imha etmiştir. 8 Mayıs 1945'te Bavyera'da Krallık Kara Kuvvetlerine teslim oldu. Bir süre tutuklu kaldıktan sonra 18 Aralık 1947'de serbest bırakıldı. Memleketi Kisdorf'a döndüktan sonra Ernst Schmuck Barkmann olarak adını değiştirerek itfaiyeci oldu. Daha sonra itfaiye şefliğini ve belediye başkanlığını yaptı. Reek of Putrefaction Reek of Putrefaction, İngiliz extreme metal grubu Carcass'ın başlangıç albümüdür. Earache Records tarafından 1988'de piyasaya sürülmüştür. Bu parçalar "Flesh Ripping Sonic Torment" demosundan alınmıştır. Leeds Leeds Birleşik Krallık İngiltere ülkesinin kuzeyinde Yorkshire ve Humber bölgesinde olarak West Yorkshire törensel kontluğunda şehir statüsü olan bir yerleşkedir. Günümüzde tek-seviyeli-yerel-idare olan Leeds Şehri metropoliten bölgesinin de merkezidir. "Leeds" adını "Loidis" şeklindeki Kelt kökenli bir orman isminden almıştır. Bu "Loidis" ormanı 5.-7.yy arasında Kelt Elmet krallığı arazisinin çoğunu kaplıyordu. İlk İngiliz tarih yazarlarından olan "Bede" (673 –735) "Historia ecclesiastica gentis Anglorum (İngiliz Halkının Hristiyan Kilisesine İlişkin Tarihi)" adlı eserinde "Loidis" bölgesinden bahsetmiştir. Orta Çağlarda Leeds civarındaki tarımsal alanların gereksimlerini karşılayan bir pazar merkezi olarak gelişti. Sanayi Devriminden önce bile 17. ve 18. yyda Leeds civarında bulunan köyün sürüleri ve evden çalışan dokumacıların ürettiği ve çoğu dış ülkelere ihraç edilen çok sıkı dokunmuş beyaz renkli "yünlü" ("broadcloth") kumaşın üretilip satılmasının kontrol edilmesi "Leeds White Cloth Hall" borsası yolu ile oluyordu. 1770'li yıllarda Leeds Ingıltere'nin önemli yünlü kumaş ihracatının 1/6 ini kontrol etmekteydi. Leeds'ın yünlü kumaş üzerinde kontrolü to 20. yy başlarına kadar devam etti. Önceleri yünlü kumaş sanayiine sonra Leeds'de gelişen diğer sanayilere destek sağlamak için Leeds etrafında ulaşım ağları geliştirildi. 1699'da "Aire and Calder Navigation" adlı kanal ve 1816'da Leeds'i batıda liman olan Liverpool'a bağlayan "Leeds and Liverpol Kanalı" dar mavna trafiğine açıldı. 1834den itibaren ilk "Leeds-Selby" hattının açılmasından sonra Leeds ve etrafında çok yoğun bir demiryolu sistemi gelişti. Bu demiryolu ağı Leeds'ın İngiltere içindeki diğer yerleşkelerle bağlanması yanında Leeds doğu'da liman olan Hull ile batı'da limanlar olan Liverpool ve Manchester ile bağlantılar sağladı. Döküm alanında fabrika sistemine geçiş Leeds'de 1790da "Marshall's Mill" adlı dokuma fabrikasının kurulması ile başladı. Leeds'de kurulan ilk fabrikalar yünlü dokuma ve keten döküm üzerinde çalışmaktaydı. Fakat 19. yy. Leeds'ın sanayi bazı çok genişleyip demir döküm, baskı makineleri, basım sanayi, ağır mühendislik, kimya sanayi ve giyim sanayi alanlarında çok önemli büyük mikyaslı üretim yapan fabrika tipi merkezler kuruldu. İki dünya