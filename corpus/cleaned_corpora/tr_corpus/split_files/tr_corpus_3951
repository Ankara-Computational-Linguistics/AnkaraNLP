"open hand" olarak tabir edilen dövüş sanatlarının göreceli olarak yüksek derecede bulunabilirliğidir. Burada "iaido","iaijutsu" ve "battoudo"da sıklıkla kullanılan bazı terimlerin bulunduğu ryuların kısmi bir listesini bulabilirsiniz. Bu liste Bugei Ryuha Daijiten (Savaş Sanatları Gelenekleri Ansiklopedisi)’deki , Meiji döneminden önce geliştirilen "koryu" (eski ryu)lardan veya sanatlardan oluşturulmuştur. Bu liste Bugei Ryuha Daijiten’deki Meiji döneminin başlangıcından sonra geliştirilen ryulardan oluşturulmuştur. Nuri Killigil Nuri Killigil (veya Nuri Paşa) (1889, İstanbul - 2 Mart 1949, İstanbul), Osmanlı Ordusu komutanı ve cumhuriyet döneminde tüccâr, yatırımcı ve sanâyici. Enver Paşa'nın kardeşi olan Nuri Killigil, I. Dünya Savaşı'nın sonlarında Azerbaycan'a hakim olan Rus ve Ermeni birliklerinin Mart Olayları adı ile anılan Müslüman katliamları yapmaları üzerine, Kafkas İslam Ordusu adında Osmanlı, Azeri ve Dağıstan askerlerinden oluşan bir ordu ile Azerbaycan'ı işgalden kurtarma harekâtı başlattı. Bu ordunun önünü kesmek ve Azerbaycan'ı kontrol eden Rus ve Ermeni birliklerine yardım etmek için İngilizler Bakü'ye küçük bir kuvvet yollamışlardı. Fakat Nuri Paşa'nın komutasındaki Kafkas İslam Ordusu'nun Azerbaycan genelinde büyük destek bulup güçlenmesi üzerine Bakü Muharebesi'nde yenilip buradan çekildiler. 15 Eylül 1918'de Bakü'nün kurtarılmasından sonra ekim ayında bir Osmanlı müfrezesi Dağıstan'a geçerek orayı da Rus işgalinden kurtardı. Ne var ki, Suriye cephesinde, Liman von Sanders komutasındaki Osmanlı Yıldırım Ordular Grubu'nun, Edmund Allenby komutasındaki İngiliz ordusu karşısında Nablus Hezimetine uğraması sonucu Mondros Mütarekesi yapıldı. Mütârekenin ardından, Enver Paşa ülkeyi terk etti. Türkiye, Moskova Antlaşması ile Azerbaycan'ı Sovyetler Birliği'ne terk etmesi üzerine Kafkas İslâm Ordusu da dağıldı. Savaştan sonra Almanya'da yaşayan Nuri Killigil, 1938 yılında Türkiye'ye döndü ve Zeytinburnu'nda kok kömürü satan bir şirketi satın alıp burayı bir madeni eşya fabrikasına dönüştürdü. Bu fabrikada tabanca, matara, demir çubuk, gaz maskesi ve mermi üretmeye başladı. 1941 yılında Nuri Killigil, Ankara'daki Alman büyükelçisi Franz von Papen ile görüşmeye başladı ve Türkiye'de Turancı harekete gizli destek vererek Almanların müttefikliğini kazandı. Nuri Paşa'nın görüşleri, Alman Dışişleri Bakanlığı'nın Türkiye işlerinden sorumlu müsteşarı Ernst Woermann tarafından rapor haline getirilip, Almanya'da Turancılık Masası'nın ve SS Doğu Türkistan Alayı'nın kurulmasına öncülük etti. Nuri Paşa, Türkiye ile bütünleşecek diğer Türk halklarının ilk olarak Türkiye sınırlarına yakın yaşayan Azerilerle Türkmenler olacağına inanıyor, bunlardan sonra da Tataristan'a kadar uzanan bölgede yaşayan diğer Türk halklarının bütünleşeceğini öngörüyordu. Bunun sebeple Türkiye, Almanya ile birlikte Sovyetler Birliği'ne karşı savaşmalı, Almanlar da Türk asıllı Sovyet esirlerinden ordu kurup Türkiye'nin emrine vermeliydi. Almanların bu görüşlere karşı şüphelerini giderebilmek amacıyla, Osmanlı ordusunda bu fikirleri paylaşan subayların çoğunlukta bulunduğunu, hükümetin bu görüşmelerden haberdar olduğunu, halkın ise bu fikirleri çabukça benimseyeceğini öne sürdü. 1944 senesi sonuna doğru savaşın Almanya tarafından kaybedildiği anlaşıldığında İsmet İnönü ve Türkiye Cumhuriyeti hükûmeti Almanya'yı destekleyenlere karşı sert tedbirler almaya başladı. Daha sonra Killigil fabrikasını genişleterek 1946'da Sütlüce'ye taşıdı, yeni motor ve makinelerle havan ve havan mermisi üretimine de başladı. Bir süre sonra fabrikanın silah üretmeyeceğini beyan etti. Fakat üretim gizlice devam etti. 2 Mart 1949 günü saat 17.10'da fabrikada faili meçhul peş peşe üç büyük patlama meydana geldi. İlk patlama kimyahanede olmuştu. Oradan cephane deposuna sıçrayan ateş, mühimmatın patlamasına yol açmış, ertesi gün bile duman ve patlamalar devam etmişti. Barut kokusu, Galata köprüsünden hissedilmekteydi. Fabrika çevresi, kordon altına alındı. İçişleri bakanı, Ankara’dan gelerek tahkikatla bizzat ilgilendi. Aralarında Nuri Killigil'in de bulunduğu 27 kişi bu patlamada hayatlarını kaybetti. Nuri Killigil'in cesedi bulunamadı ve boş tabutla defnedildi. Patlamanın kimler tarafından gerçekleştirildiği ise meçhul kaldı. Olayın siyâsî bir sabotaj olduğu da iddia edildi. 18 Mart’ta olay mecliste görüşülürken, bazı milletvekillerinin "hadise örtbas edilmeye çalışılıyor" diye itiraz etmeleri, bu ihtimalin gözden uzak tutulmadığını gösteriyor. 23 Mart’ta başbakan, mecliste açıklamalarda bulundu. Bu açıklamanın arkasından yapılan kapalı celsede ne konuşulduğunu ise hiç kimse bilmiyordu. Bilinen şey, müzakerelerin olayla ilgili olduğuydu. Nuri Killigil tarafından sınırlı sayıda üretilmiş 9 mm çapında, yarı otomatik tabancadır. Zamanının ilerisinde bir tasarıma sahiptir. Mükemmel durumda saklanmış bir örneği İstanbul Harbiye Askeri Müzesi'nde bulunabilir. Tabanca, Nuri Killigil'in mirasçıları tarafından müzeye bağışlanmış ve özel kutusunda ilk günkü gibi saklanmaktadır. Yedek şarjörü ve mermileri ile bir arada görülebilir. Oral, Atilla: "Nuri Killigil", Demkar YayÄ±nevi, 2016, ISBN 978-605-89428-8-2 Hırvatistan millî basketbol takımı Hırvatistan millî basketbol takımı, Hırvatistan'ı uluslararası turnuvalarda temsil eder. Hırvatistan Basketbol Federasyonu tarafından organize edilir. 2010 FIBA Dünya Basketbol Şampiyonası'nı 2 galibiyet 4 mağlubiyetle 14. sırada tamamlamıştır. "2014 FIBA Basketbol Dünya Kupası" kadrosu Antrenör: Jasmin Repeša Hırvatistan, 1991 yılına kadar Yugoslavya'nın bir parçası olduğu için Hırvat oyuncular Yugoslavya millî basketbol takımının formasını giymişlerdir. Bu zaman içinde Krešimir Ćosić, Petar Skansi, Željko Jerkov, Andro Knego, Zdravko Radulović gibi önemli oyuncular da oynamıştır. 1980lerin sonunda Yugoslavya için oynayan oyuncular, 1990larda Hırvatistan için sahada ter dökmüşlerdir. Sarp LevendoÄŸlu Ali Sarp Levendoğlu (25 Aralık 1981, Ankara), Türk oyuncu ve yönetmendir. Oyunculuğa altı yaşında başladı. Saint Benoit Lisesi’nden mezun olduktan sonra, Bilgi Üniversitesi'nde Görsel İletişim Tasarımı okudu ve İstanbul Kültür Üniversitesi oyunculuk bölümünden mezun oldu. Yönetmen Mustafa Altıoklar'ın yeğeni olması dolayısıyla ilk oyunculuk çalışmalarını onun projelerinde yapmıştır. "Lise Defteri", "Çınaraltı", "Emret Komutanım", "Zeliha'nın gözleri" adlı dizilerde ve "O Şimdi Asker" ile "Emret Komutanım Şah Mat" adlı sinema filmlerinde rol almıştır. "Emret Komutanım" ve "Gece Gündüz" dizilerinde yönetmenlik de yapmıştır. "Savaşçı" dizisinde de Haydar Bozkurt rolünü üstlenmektedir. Final yapmış olan Küçük Ağa dizisinde rol almaktaydı. Küçük Ağa dizisinde başrolü paylaştığı Birce Akalay ile 1 Ağustos 2014 tarihinde evlendi. Naruto bölüm listesi (1. ve 2. sezon) Bu liste, Masaşi Kişimoto'nun manga serisinden uyarlanan Naruto anime serisinin birinci ve ikinci sezonunun bölümlerini içermektedir. Naruto bölümleri listesi (anime) Sezonlarına göre Naruto bölüm listeleri aşağıda verilmiştir. MÃ– 332 Naruto bölüm listesi Reva Reva (kimine göre Reeva), 1960 yazının ortalarında İsveç'te Dan Werbin ve Holger Brånby tarafından fabrikası kurulan araba markasıydı. Volvo ile de iş birliği yapan bu firma hala seri üretimlerine devam etmekte fakat günümüzde fazla kullanılmamaktadır. MAN Lions Coach Man Lions Coach (eski ismiyle Man Fortuna), 2004'te MAN Truck & Bus AG tarafından üretilen bir şehirlerarası otobüs modelidir. Bu model, Türkiye'de birçok otobüs firması tarafından kullanılmaktadır. İlk olarak Almanya'nın, Augsburg ve Nürnberg şehirlerinde kullanılmıştır. Man Fortuna ismiyle piyasaya çıkan modelin 2008 yılında ismi Man Lions Coach olarak değiştirilmiştir. UEFA Şampiyonlar Ligi'ni yayınlayan televizyon kanalları listesi Ağrı'da 1973 Türkiye genel seçimleri 14 Ekim 1973 Genel Seçimleri Ağrı ili sonuçları; Nil timsahÄ± Nil timsahı ("Crocodylus niloticus"), timsahgiller (Crocodylidae) familyasından sürüngen türü. Afrika'daki 3 timsah türünün en büyüğüdür. Ayrıca tuzlu su timsahının ardından dünyanın ikinci en büyük timsahıdır. Uzunluğu ortalama 5 m'dir. Hatta 6,1 m uzunluğu erişebilen bir timsah kaydedilmiştir. Yetişkin bir erkeğin ağırlığı 500 kg civarındadır. Fakat 900 kg ağırlığa ulaşabilen devler de vardır. Dişiler erkeklerden yaklaşık % 30 oranında daha küçüktür. Bazı yerliler 7 metre uzunluğunda ve ağırlığı 1 tonu geçen timsahların olduğunu söylemektedir. Nil timsahlarının ağızlarını bir bantla bile kapalı tutabilirsiniz. Çünkü ağzını açmasına yarayan kaslar çok zayıftır. Fakat ağzını çok hızlı kapatır ve size çok güçlü bir ısırık verebilir. 5 cm'lik dişleri cm²'ye binlerce kg'lık basınç uygulayabilir. Nil timsahları soğukkanlı hayvanlardır. Gündüz güneş altında enerji depolarlar. Fakat eninde sonunda suya girmelidirler çünkü vücutları sürekli ısınarak onları ölüme sürükleyebilir. Nil timsahı göç ederken su içmek için nehirlere gelen zebraları, kobraları, bufaloları, Güney Afrika antiloplarını, Thompson ceylanlarını, impalaları vb. hayvanları avlarlar. Ayrıca yavru su aygırlarını da yedikleri olur. Bunun yanında kuşlar, maymunlar, balıklar da besininin önemli bir kısmını karşılar. Nil timsahları hiçbir avı çürütmez. Aksine diğer timsah türleri gibi avını her zaman taze sever. Büyük avlarının etini ısırır, sonra da meşhur dönme hareketi yaparak bu et parçasını koparıp bütün halinde yutar. Gerisini midesindeki çok güçlü sindirim sıvıları halleder. Nil timsahı Orta, Doğu ve Güney Afrika'nın bir bölümünde ve Madagaskar'ın batı tarafında yaşar. Adıyaman'da 1965 Türkiye genel seçimleri 10 Ekim 1965 Genel Seçimleri Adıyaman ili sonuçları; Video oyunu Video oyunu, bilgisayar veya oyun konsolu gibi görüntü sinyali gönderen bir video ile görsel bir kullanıcı arayüzü (televizyon, monitör vs.) kullanılarak oynanan oyun türü. Genellikle video oyunlarında giriş aygıtı olarak joystick aygıtı, çıkış olaraksa bir monitör ve hoparlör kullanılır. Teknolojinin ilerlemesi ile giriş ve çıkış üniteleri için çok daha gelişmiş aygıtlar kullanılmaya başlanmıştır. Bunlara "otomobil direksiyon sistemleri", "uçak konsolları", "titreşimli joystickler" ve "pedallar" örnek olarak verilebilir. Dünyanın ilk video oyun konsolu, "katot ışın tüpü eğlence cihazı" (cathode ray tube amusement device) 1947 yılında patentlenmiştir. Bu oyun konsolu radarlarda kullanılan ekran teknolojisini kullanır ve oyuncunun ekrandaki bir noktayı hareket ettirmesini sağlayan analog bir kontrol cihazına sahiptir. Konsol oyunları 90'lı yıllarda yerini bilgisayar oyunlarına bırakmış olsa da, Sony'nin ürettiği PlayStation ile birlikte, konsollar, bilgisayarlara yeniden rakip olmuştur. PlayStation'ın ardından Xbox, Wii, Nintendo Dual Screen konsolları ile bilgisayarın rakipleri artmıştır. Video oyunlarının çeşitliliği zamanla artmaktadır. Oyun türlerinin kesin sayısı gerçek anlamda bilinmemektedir çünkü oyun tasarımcıları orijinal bir başlık yakalayabilmek için kendi türlerini oluşturmaya çalışmaktadır. Yaygın olarak üretilen bazı oyun türleri şunlardır: Oyun dünyasındaki satışlar günden güne artmakta olup, 2016 yılında yapılan araştırmaya göre film endüstrisini geçerek en çok kazanan endüstri yapmıştır. Sadece ilk gününde 815,7 milyon Amerikan doları kazanan Rockstar Games'in oyunu GTA V, 2017 yılında 3 milyar Amerikan dolar hasılat yaparak, 2,7 milyar Amerikan doları ile şimdiye kadar en yüksek hasılatı yapan film olan Avatar'ı geçmiştir. Global Games Piyasa Raporu'nun 2016 sürümüne göre, sadece 2016 yılında oyun endüstrisi 99,6 milyar Amerikan doları getirirken, Hollywood ise 36 milyar Amerikan doları gelir elde etmiştir. Bu araçlara oyun motoru denilmektedir ve oyun tasarımcılarını milyon satır kodla uğraşırken rahatlatmak için tasarlanmışlardır. Tasarımcı ön planda basit komutlar girerken oyun motoru ise arka planda bu basit komutları oldukça karmaşık kodlara çevirip oyun motorunun yazıldığı programlama dilinin kendisi de en sonunda tüm bu komutları sadece bilgisayarın anlayabildiği bit formatına (Ünlü 0-1 sistemi) çevirmektedir. Günümüzde popüler olan bazı oyun motorları şunlardır: Video oyunu hileleri oyunlardaki çeşitli hatalardan yararlanarak oyuncumuz veya başka karakterler üzerinde yapabileceğiniz değişikliklerdir. Örneğin kahramanı ölümsüz yapma, çeşitli silahlarla donatma, tek vuruşta adamı öldürme gibi. Online oyunlarda yapılan hileler suç sayılmakta ve bu hileler yapımcıları tarafından genellikle parayla diğer çevrimiçi oyunculara satılmaktadır. Bazı tek kişilik oyunlarda oyun yapımcısı tarafından eklenen hileler bulunur. Bu hileler genellikle önceden belirlenen bir anahtar söz öbeği yazılarak etkinleştirilir. Serdar Turgut Serdar Turgut, "(d. 1955, Ankara)" Türk ekonomist, gazeteci ve köşe yazarıdır. İlk, orta ve lise öğrenimini gördüğü TED Ankara Koleji'nden 1972'de mezun oldu. 1977 yılında Queens College of New York Economy Üniversitesi’nde lisans, 1979’da New School for Social Research İktisat Tarihi Bölümü’nden yüksek lisans ve 1982’de de Ankara Siyasal Bilgiler Fakültesi Ekonomi Bölümü’nden doktora derecelerini aldı. 5 yıl Ankara Üniversitesi Hukuk Fakültesi'nde öğretim üyesi olarak görev yaptı. Ekonomist olan Serdar Turgut, Ertuğrul Özkök'ün teklifi ile Hürriyet Gazetesi Ankara Bürosunda görev yaptı. Daha sonra Ankara Bürosu Temsilciliği ve Washington Hürriyet Temsilciliği görevlerini yürüttü. ABD'den döndükten sonra köşe yazarlığı yapmaya başladı. ABD'de bulunduğu yıllarda amatör boks ile uğraştığı söylense de kendisi bunun doğru olmadığını dile getirmiştir Aynı zamanda başarılı bir at binicisidir. 2002 yılında Çukurova Grubu'na bağlı Akşam Gazetesi'ne köşe yazarı olarak transfer oldu. 2004 yılında Akşam Gazetesi'nin Genel Yayın Yönetmenlği görevine getirildi. 2008 yılının son dönemine kadar bu görevi sürdürdü. Artık Gazete Habertürk'te köşe yazarlığı yapmaktadır. Rana Turgut ile evlidir ve 1 çocuk (Alp) babasıdır. 24 Ekim 2009'da Akşam Gazetesi'nde, kendine ait köşesinde ""Düşünsenize; yıllarca dağda keyif hayatı süreceğim, dağa kaldırıp seks kölem haline getirdiğim Rojin ile yaşayacağım, karı dırdırından sıkıldığım zaman da şehre inip birkaç yayın yönetmenini temizleyeceğim."" cümlesiyle bir polemiği başlattı. Cevat Fehmi BaÅŸkut Cevat Fehmi Başkut (1905, Edirne - 15 Mart 1971, İstanbul), Türk oyun yazarı ve gazeteci. İstanbul Erkek Lisesi'nde öğrenim gören Cevat Fehmi Başkut, Türk Kurtuluş Savaşı yıllarını Ankara'da geçirdi. TBMM Basımevi'nde düzeltmenlik yaptı. Mecliste zabıt katibi olarak çalıştı. 1928-1963 yılları arasında "Vakit", "Son Saat", "Son Posta", "Cumhuriyet" gazetelerinde muhabirlik, yazarlık, yazı işleri müdürlüğü yaptı. İstanbul Gazeteciler Cemiyeti başkanlığı görevinde bulundu. İstanbul Üniversitesi İktisat Fakültesi Gazetecilik Enstitüsü'nde öğretim görevlisi olarak çalışan Başkut, "Geceleri Bizi Kimler Bekliyor" adlı bir röportaj kitabı ve birkaç roman denemesi yazdı. İlk oyunu "Büyük Şehir" 1942-1943 sezonunda İstanbul Şehir Tiyatroları'nda sahnelendi ve büyük ilgi gördü. Bu ilgi üzerine çalışmalarını tiyatroda yoğunlaştırdı. Her yıl yeni oyunlar yazmaya çalıştı. Türkiye'de Cumhuriyetten sonra ortaya çıkan değişimleri, mizah unsurlarını kullanarak anlattığı oyunları, yaygın bir ün kazandırdı. Biçim denemelerine de giriştiği oyunlarında bütün toplum katlarından ve her çevreden insanı tiplemeye çalıştı. "Dış ülkelerde oyunu sahnelenen ilk Türk yazarı" unvanını aldı. En bilinen eseri ""Buzlar Çözülmeden"", bugün hala birçok tiyatro topluluğunca sergilenmekte olup, iki kez sinemaya da uyarlanmıştır. 1971 de ölen Başkut Zincirlikuyu mezarlığında defnolunmuştur. Her yıl, Afife Tiyatro Ödüllerinde anısına, "İlk Kez O Yıl Sahnelenmiş Olan En Başarılı Yerli Oyunun Yazarı" ödülü verilmektedir. Ayrıca merhum büyükelçilerden Yaman Başkut ve tiyatro sanatçısı Acar Başkut'un babasıdır. Dağıstan Cumhuriyeti'nin idari yapılanması Dağıstan doğudan batıya 200, kuzeyden güneye 400 kilometre kadar bir uzunluğa sahiptir. Başkenti Mahaçkala'dır. Diğer önemli şehirler Derbent, Kızılyar, İzberbaş ve Buynak'tır. LimeWire LimeWire, Java düzlemi (platform) için bir özgür P2P dosya paylaşım yazılımıdır. Gnutella ağını kullanır ve 5 sürümü itibarıyla BitTorrent protokolünü destekler. GPL sözleşmesiyle korunan bir özgür yazılım olan LimeWire, ücretlidir. Java dilinde yazılan LimeWire Java Virtual Machine'in kurulu olduğu her bilgisayarda kullanılabilir. LimeWire, 29 Mayıs 2000 tarihinde kurulmuştur. Microsoft Windows, Mac OS X ve Linux için kurulum paketleri mevcuttur. LimeWire 4.0.10 sürümü çıktıktan sonra Mac OS 9 platformu için destek durduruldu. LimeWire kütüphanesini DAAP üzerinden paylaşabilir. LimeWire kullanıcıları arasında sıkça sorulan bir soru da, bu yazılımı kullanarak müzik, yazılım vb. indirmenin ne kadar yasal olduğudur. Bu konuda internet üzerinden pek çok bilgiye ulaşılabilindiği gibi, LimeWire'ın resmi sitesine de başvurulabilir. Limewire 4 yıllık dava sonucunda 26.10.2010 tarihinde New York Mahkemesi tarafından, kullanımına son verilmiştir (https://web.archive.org/web/20120314203642/http://download.limewire.com/injunction/Injunction.pdf). Bu karar Limewire yazılımını bağlamaktadır fakat systemin çalıştığı Gnutella ağını etkilemez. Kullanıcılar aşağıda linklerdeki alternatif programları (Frostwire, Limewire Pirate Edition vb.) kullanmaya devam edebilir. Aralarında sadece dizayn farkı bulunmakta ve Limewire ile aynı Ağ üzerinden çalışmaktadırlar. Senfonik metal Senfonik metal, metal müzikteki yoğun davul ve gitar kullanımı ile klasik batı müziğindeki senfonik çalgılar, koro ve bazı durumlarda tam bir senfoni orkestrası gibi öğeleri harmanlayan bir metal müzik alt dalıdır. Power metali anımsatan klavye kullanımı da senfonik metalde yaygındır. Senfonik metal gruplarında çoğunlukla konservatuvar eğitimi almış kadın vokaller öne çıkar. Bu nedenle bu türe opera metal veya operatik metal dendiği de olur. Zaman zaman, gotik metalin karakteristik bir özelliği olan brutal vokal de senfonik metalde ikinci vokal olarak kullanılır. Tipik senfonik metal gruplarına örnek olarak Finlandiyalı Nightwish; Hollandalı Within Temptation, Delain ve Epica; İsveçli Therion sayılabilir. Kamelot ve Nightwish gibi diğer metal türlerinde de kısıtlı olarak senfonik enstrümanları ve melodileri kullanan gruplar bazen türün altında gösterilseler de bu senfonik çizgiyi devam ettirmedikleri için senfonik metal grubu sayılmazlar. Sayılsalar da senfonik metalin alt türlerinden (senfonik power metal, senfonik black metal) sayılırlar. Senfonik metalin kökleri öncül gotik metale, power metale ve klasik batı müziğine dayanmaktadır. 1990'lı yılların başında gotik metalden ayrılan akım daha çok bas ve ritm gitarlarda türün atası olarak kabul edilen gotik metale sıkı sıkıya bağlıdır. Fakat daha sonraları black metal, death metal, power metal ve progresif metalin gitar melodileri adapte edilmiş ve türün kendi sentezleri yaratılmıştır. Tür klasik batı müziği melodileri ve tarzını heavy metal'e adapte ederek güclü bir senfoni havası hakim kılmaya çalışır. Klasik müziği çok kullanamayan gruplar ise heavy metal'e ağırlık verip basit ve akılda kalıcı melodilerle genele hitap etmeye gayret ederler. Bir diğer önemli unsur ise power metal'dekine benzer gitar melodileri kullanarak müziğe daha aydınlık, olumlu ve pozitif bir atmosfer vererek gotik metaldeki karanlık ve kasvetli havayı dağıtmaktır. Gotik metalde olduğu gibi klavye müziğin belkemiğini oluşturan yapıtaşıdır. Müziğin merkezinde klavye bulunmaktadır. Arka plan müziği en kolay melodileri çalarken en zor ve teknik melodiler klavye tarafından çalınır. Hatta birçok klasik müzik enstrümanı da klavye sayesinde seslendirilerek konserlerde birçok enstrüman kullanılmadan da senfonik metal üretilir. Fakat albüm kayıtlarında gerçek klasik müzik enstrümanları kullanılır. Bazı gruplar konserlerinde piyanist, kemanist, harpist veya flütist kullanırlar. Hatta senfonik metalin öncülerinden sayılan Haggard gibi bazı grupların tam zamanlı flütist veya kemanistleri bile vardır. Müziğin atmosferi şarkıda işlenen konuya uyum gösterir. Neşeli ve mutlu şarkılar hızlı ve canlı tonlarla işlenirken, karanlık ve melankolik şarkılar yine uygun şekilde eşlik edilirler. Power metal neşeli şarkılara; black metal, gotik metal veya death metal de karanlık konulu şarkılara ilham kaynağı olur. Müziğin atmosferi klavye tarafından sağlanırken diğer enstrümanlar ona uyum sağlarlar. Senfonik metal şarkıları birçok değişik konuyu işleyebilir. Genelde şarkılarda power metalde olduğu gibi fantastik hikâyeler veya opera konuları işlenir. Bunun yanında efsaneler, tarihi özgün hikâyeler ve destanlar da senfonik metal şarkılarının konusu olabilir. Gotik metalde olduğu gibi tek bir hikâyeyi anlatan albümler de vardır (Dragonforce, Epica ve Rhapsody of Fire bu biçimde güzel çalışmalar ortaya koymuşlardır; senfonik power metal grubu Kamelot'un ""Epica"" albümü en akılda kalan örneklerindendir). Senfonik metal gruplarının bir diğer önemli özelliği, ön vokalin çoğunlukla kadın ve sıklıkla da soprano olmasıdır. Bazen gotik metal tarzında benzer bir şekilde ikinci bir erkek vokal kullanılır. Brutal vokal ve death metal tarzı vokaller, diğer metal türlerine kıyasla daha az kullanılır. Bazı şarkılar koro ile desteklenebilir. İlk olarak ortaya çıkmasında death metal ve gotik metal türlerinde klasik müzik enstrüman ve öğelerinin kullanılmaya başlanması etkili olmuştur. Özellikle ilk olarak death metal grubu olarak kurulmuş Therion, müziğini daha çok klasik ögelerle pekiştirmiş ve nihayet konserlerinde tam orkestra kullanmaya başlamış ve yeni yarattıkları senfonik metal ile anılmaya başlamışlardır. 1991'de kurulan, her ne kadar başlarda teknik death metal grubu olsa da 1995 yılından itibaren senfonik metale yönelen Haggard da bu türün önemli temsilcilerindendir. 1997 yılında Nightwish ve Within Temptation ilk albümlerini piyasaya sürmüş ve Therion'un tarzından oldukça etkilenmişlerdir. Within Temptation gotik metalin ögelerini uyarlayarak klavyeyi müziğe yerleştirmiş, vokalistleri Sharon den Adel'in mezzo-soprano vokallerini arttırırken erkek vokalleri tamamen kaldırarak türe katkıda bulunmuştur. Nightwish ise daha çok power metal tarzına yakın melodiler seçmiş, opera tarzı full lirik soprano vokalleri Tarja Turunen ve klasik batı müziği etkileşimli besteci-klavyecileri Tuomas Holopainen ile bugünün en çok tercih edilen senfonik metal türü olan senfonik power metalin öncüsü olmuştur. Günümüzde ise daha önceleri death metal, doom metal, gotik metal, power metal veya black metal olarak başlayan gruplar dahi senfonik metal grubu olarak bilinmeye başlamışlardır. Bazıları senfonik metalin, metal müziğin alt türü oluğunu savunurken bazıları herhangi bir metal türünde kullanılabilecek bir stil olduğunu düşünmektedirler. Senfonik power metal, power metali klavye ve diğer enstrumanların kullanımıyla senfonik metal ile uydurarak sentezler oluşturan bir senfonik metal alt türüdür. Günümüzde en çok dinlenen senfonik metal türüdür. Örnek gruplar: Nightwish, Rhapsody, Kamelot. Senfonik black metal, black metal ve klasik batı müziğini harmanlayan bir müzik türüdür. Melodik black metal ile benzerlikler gösterir ancak klavye kullanımı çok daha yoğun ve klasik müzik özellikleri çok daha öndedir. Black metalin en popüler türevidir. Örnek gruplar: Dimmu Borgir, Emperor. Diktiyozom Diktiyozom (Fransızca: "Dictyosome"), golgi aygıtının meydana getirdiği yeni ay biçimindeki tanecik. Her diktiyozom boya tutar bir dış bölge ile boya tutmaz bir iç bölgeden meydana gelir. Diktiyozomlar lipit, holoprotein ve nükleoproteinlerden oluşur. Diktiyozomlu golgi aygıtı tekhücreli hayvanlarda, ilkel bitkilerde, omurgasızların doku hücrelerinde ve genellikle eşey hücresinde bulunur. Elektron mikroskobuyla bakıldığında, her diktiyozomunun üst üste yığılı 5-10 tane yassı kesecikten oluştuğu görülür. Bunlar çoğu zaman kubbe biçiminde, bazen de iç içe girmiş şekilde bulunur. Her kesecik açık renkte dar bir aralıkla birbirinden ayrılan iki çeperden oluşur ve osmik asitle boyanabilen kabarcıklı kenarlarından parçalanmaya elverişlidir. Naruto film: Kar Prensesi'nin Ninja Sanatları Kitabı!! , Masaşi Kişimoto'nun popüler anime ve manga serisi Naruto üzerine kurulmuş bir filmdir. Japonya'da 21 Ağustos 2004'te gösterime girdi. Dizinin popülaritesi Naruto 2. Film ile başlayan devam filmlerinin oluşmasına neden oldu. Filmin DVD'si 28 Nisan 2005'te piyasaya çıktı. Serinin devamında konunun tam yeri akılda soru işareti bıraksa da kronolojik olarak 101. bölümden önceki bir zamanda geçer. Bitiş parçası "Home Sweet Home", Yuki tarafından seslendirilmiştir. İngilizce sürümünde bu şarkı lisans kısıtlamaları nedeniyle Jeremy Sweet'in seslendirdiği "Never Give Up" parçası ile değiştirilmiştir. Amerika'da film tek günlük gösterim olarak 6 Haziran 2007'de yayınlandı. İngilizce sürümü, Japonca sürümü ile verilen adlı OVA yerine "Naruto'nun Dünyası" adlı kısa bir film ve İngilizce seslendirme sanatçıları ve bazı Japonca seslendirme sanatçılarının röportajlarının bulunduğu bir kamera arkası bölümü ile gösterilmiştir. Bununla beraber OVA'nın, Birleşmiş Milletler'de 4 Eylül 2007 çıkan DVD ile birlikte verilmesi planlanmıştır. Filmin bayan kahramanı Naruto'da daha önce bilinmeyen biri olan Prenses Fuun'dur. Fuun'un güçlü rakibi Mao, ölmeyen askerlerden bir ordu ile Fuun'un grubuna meydan okur. Mao'nun karanlık arzuları galip gelmiştir, ta ki Prenses Fuun ve destekçileri Shishimaru, Brit ve Tsukuyaku Yedi-Renkli-Çakra'nın gücünü onun üzerine serbest bırakıncaya kadar. Günü kurtarırlar ve uzaktan izleyen Naruto, daha bahtiyar olamaz. Olayın döndüğü şekliyle Naruto kısmen durumu hayal etmektedir. Aslında 7. Takım ile beraber filmi sinemadan izlemektedir. Ama daha sonra, filmin seyircisi, sinema müdürü ile tartışırken çok ses çıkardıkları için nesneleri üzerilerine atmaya başlar. Kakashi, sıradaki görevleri için hazırlık amaçlı olarak onları göndermiştir: bir dahaki filmi nedeniyle Kar Ülkesi'ne gidecek olan Fujikaze Yukie'ye, Prenses Fuun'u oynayan oyuncuya korumalık yapmak. Aslında Yukie, o daha küçük bir çocukken düzenbaz bir ninjanın ele geçirdiği Kar Ülkesi'nin prensesidir. Bu düzenbaz ninjaların lideri Doto Kazahana, Kar Ülkesi'nin -öldürülmeden önce Yukie'nin babası tarafından sakalanan- hazinesinin kilidini açabilmek için Yukie'nin kristal kolyesini istemektedir. 7. Takım ve düzenbaz ninjalar arasında geçen çeşitli savaşlar yenilgi ve Nadare'nin ölümü ile sonuçlanır. Liderleri Doto, Yukie'nin kolyesini ele geçirmeyi başarır ve keşfeder ki Kar Ülkesi'nin "hazine"si, karların erimesini ve ülkeye bahar gelmesini sağlayacak olan bir üreteçtir. Bundan sonra Doto, Naruto tarafından, Prenses Fuun'un Mao'yu yenişini anımsatan bir tavırla yenilgiye uğratılır. Düzenbaz ninjaların hepsi gider ve Yukie, üreteçin arkasındaki teknoloji çalıştıktan sonra artık İlkbahar Ülkesi haline gelen Kar Ülkesi'nin prensesliği görevine kaldığı yerden devam eder. Bir prenses olmanın yanı sıra Yukie, oyunculuk yapmaya devam eder ve başrol oynayacağı sıradaki filmi de Jiraiya'nın Icha Icha romanlarının uyarlamasıdır. İslam'ın yayılışı İslam'ın yayılışı, İslam'ın genişlemesi, İslami fetihler ya da Arap fetihleri (, al-Ġazawāt ya da , al-Futūḥāt al-Islāmiyya), 7. yüzyılda İslam peygamberi Muhammed'in Müslümanlarca Asr-ı Saadet diye adlandırılan döneminde başladı. Muhammed, Arap Yarımadası'nda, daha sonraki Râşidîn ve Emevî hilâfetleri döneminde bir yüzyıllık hızlı genişleme gören yeni bir birleşik yönetim kurdu. Ortaya çıkan imparatorluk, Çin'in sınırlarından Hint altkıtasına, Orta Asya'dan, Orta Doğu'ya, Kuzey Afrika'dan Sicilya'ya ve İber Yarımadası'ndan Pireneler'e uzanıyordu. Müslümanların fetihleri, Sasani İmparatorluğu'nun çöküşünü ve Bizans İmparatorluğu için büyük bir toprak kaybını beraberinde getirdi. Müslüman başarısının sebepleri, geriye bakıldığında zordur, çünkü esas olarak dönemin sadece parçalı kaynakları hayatta kalmıştır. Çoğu tarihçi, Sasani (Pers) ve Bizans (Roma) imparatorluklarının onlarca yıl birbirleriyle savaşmalarının sonucunda askerî ve ekonomik olarak yorulduğuna katılıyor. Sasani Devleti'ndeki bazı Yahudiler ve Hıristiyanlar ile Suriye'deki Yahudiler ve Monofizler memnuniyetsizdi ve Müslüman güçlerini büyük oranda her iki imparatorluğun dini çatışmaları yüzünden karşılarken, diğer zamanlarda, örneğin Firaz Muharebesi'nde olduğu gibi, Arap Hıristiyanlar da Persler ve Bizanslılarla beraber işgalcilere karşı koydu. Bununla birlikte, Fred McGraw Donner, o zamana kadar Arap Yarımadası'nda bir devletin kurulmasının ve ideolojik (yani dini) tutarlılık ve seferberliğin, yüz yıldır Müslüman orduların en büyük modern öncesi imparatorluğu kurabilmesinin başlıca bir nedeni olduğunu önermektedir. İslam Hilâfetinin büyüklüğü için yapılan tahminlere göre, bu sayı on üç milyon kilometrekareden fazladır. İslam dininin son peygamberi Muhammed bin Abdullah, Mekke dönemindeki peygamberliğinin 13 yılını insanları Allah’a imana davet etmekle geçirdi. Onun bu dönemde devlet kurmak için herhangi bir düşüncesi yoktu. Asıl gayesi de bu değildi. Zaten şartlar da buna el vermiyordu. Ancak ikinci Akabe Biatındaki Medine’den gelen kabilelerle yaptığı görüşmeler bu ortamı hazırladı. Diğer taraftan Mekke’de Müslümanlara yapılan baskı ve zulümler artınca Medine’ye hicret başladı. Muhammed hicret sonrası devlet kurma bazında Medine’de bir takım çalışmalara başladı. Medine’de meskûn kabilelerle yaptığı istişareler olumlu sonuç verince, yazılı bir anayasa hazırlayarak merkezî bir yönetim tesis etti. Bu yönetimin adı daha sonraki dönemlerde “Medine Şehir Devleti” veya “İlk İslâm Devleti” gibi isimlerle adlandırılmıştır. Ortaklaşa oluşturulan anayasaya bakıldığı zaman, kurulan bu devletin bir hukuk devleti olduğu anlaşılmaktadır. Muhammed'den sonraki hükümdarlar "halife" olarak adlandırılmıştır. Halife "arkasından başa geçen" anlamında Arapça kökenli bir kelimedir. Halifelik İslami esasların uygulandığı bir tür yönetim şeklidir. Devletin yönetimi, Muhammed'in ölümü ile öncelikle Râşidîn Halifeliği'ne, sonrasında Emevîler'e geçmiştir. Râşidîn Halifeliği'nin hükümdarları "Dört Halife" olarak anılan Ebu Bekir, Ömer, Osman ve Ali ile beşinci halife Hasan'dır. Muhammed'den sonra başa geçen ilk hükümdarlar Müslüman toplumunun ileri gelenleri tarafından seçilirdi. Devletin kuruluşundaki yapısı, Emevîler döneminde değişmiş ve bir saltanata dönüşmüştür. Bu yapı Abbâsîler, Memlûkler ve Osmanlılar döneminde de devam etmiştir. İlk Fitne, 656-661 yılları arasında ilk iç savaşın yaşandığı dönemdir. İkinci Fitne, 680-692 yılları arasında Emevî hakimiyetinin henüz başlarında I. Muaviye’nin ölümüyle birlikte baş gösteren karışıklık dönemidir. Zdravko Rajkov Yugoslavya millî futbol takımı adına 28 maçta 11 gol atan Rajkov, Helsinki'de yapılan 1952 Yaz Olimpiyat Oyunları'nda gümüş madalya alan takımın kadrosundaydı. Rajkov, aynı zamanda Yugoslavya millî futbol takımı ile 1958 FIFA Dünya Kupası'nda yer aldı ve Paraguay millî futbol takımına da bir gol attı. Futbolu bıraktıktan sonra teknik direktör olarak yoluna devam eden Rajkov, aralarında İran millî futbol takımı ve Cezayir millî futbol takımının da yer aldığı bazı takımları çalıştırdı. Beckham (anlam ayrımı) Beckham ÅŸu anlamlara gelebilir: Orhan Oğuz (siyasetçi) Orhan Oğuz (1923, Eskişehir, Türkiye), Türk siyasetçi. İlk, orta ve lise eğitimini Eskişehir'de tamamladı. İstanbul Yüksek İktisat ve Ticaret Okulu'nu bitirdi. Paris Üniversitesi'nde (Sorbon) Doktora yaptı. İktisat profesörüdür. Anadolu Üniversitesi'nin temelini oluşturan Eskişehir İTİA' (EİTİA) nın kurucusudur. 1969-1971 yılları arasında 3. (XIV) ve 4. (XV) Dönem Eskişehir Milletvekilliği ile Millî Eğitim Bakanlığı, 1978 yılında İstanbul İTİA Başkanlığı, 1982-1992 yılları arasında Marmara Üniversitesi Rektörlüğü, 28 Şubat süreci sonrasında Mart 1997 tarihinde RTÜK başkanlığı görevine getirilmiştir. Bu görevini Aralık 1997'de istifa edene kadar devam ettirdi. RTÜK başkanlığı görevine getirilmiş olan üçüncü kişidir. Evli ve iki çocuk babasıdır. Eskişehir'de kendi adında bir Anadolu lisesi bulunmaktadır. Mehmet Ä°lhami Ertem Mehmet İlhami Ertem (1918, Edirne, Osmanlı İmparatorluğu - 4 Nisan 1978), Türk siyasetçi. Edirne Lisesi'ni ve Siyasal Bilgiler Fakültesi mezunudur. Mürefte, Havza ve Sırp Sındığı Nahiye Müdürlüğü, Edirne Maiyet Memurluğu, Refahiye, Çarşamba, Mazıdağı, Midyat, Milas, Karabük, Söke ve Beyoğlu Kaymakamlığı, Mülkiye Müfettişliği, Mardin, Gümüşhane, Elazığ ve Merkez Valiliği, TBMM 1.(XII), 2.(XIII), 3.(XIV), 4.(XV) ve 5.(XVI) Dönem Edirne Milletvekilliği, 30. Hükûmet Millî Eğitim, 31. ve 32. Hükûmet Tarım, 41. Hükûmet Sosyal Güvenlik Bakanlığı yapmıştır. Evli ve üç çocuk babasıdır. OÄŸlum Adam Olacak Oğlum Adam Olacak Türkiye'nin yakın geçmişteki siyasi ve sosyal tarihçesini ve kuşak çatışmalarını irdeleyen 1996 yapımı bir dizidir. Umur Bugay'ın senaryosunu yazdığı diziyi Yalçın Yelence yönetmiştir. İçinde dram unsurları da barından komedi ağırlıklı dizi toplam 10 bölümden oluşmaktadır. Dizi müzikleri Arif Erkin Güzelbeyoğlu'na aittir. Dizi, daha çok "Bizimkiler" dizisinden tanınan Türk tiyatrosunun önemli oyuncularını kadrosunda bulundurmaktadır. İbrahim Öktem İbrahim Öktem, (d. 1904, Karaman - ö. 16 Kasım 1982), Türk hekim, eski milletvekili. İstanbul Üniversitesi Tıp Fakültesi'nden mezun oldu. Paris'te cerrahi alanında ihtisas yaptı. Bursa'da operatör doktor ve başhekim olarak görev yaptı. 11'inci, 12'inci, 13'üncü ve 14'üncü dönem Bursa milletvekili olarak TBMM'nde bulundu. 27 Mayıs Darbesi'nden sonra 6 Ocak 1961 12 Temmuz 1961 tarihleri arasında kurucu mecliste Bursa ili temsilcisi olarak görev ifâ etti. Millî eğitim bakanlığı yaptı. İbrahim Öktem, evli ve bir çocuk babasıydı. Timbuktu Timbuktu (Arapça: "تمبكتو", İngilizce: "Timbuctoo", Fransızca: "Tombouctou", Koyra Chiini dili: "Tumbutu") Batı Afrika ülkesi Mali'nin şehri. Mali'nin 8 idari bölgesinden biri olan Timbuktu Bölgesi'nin de başkentidir. Timbuktu, dünyanın yeni yedi harikasına aday gösterilmiştir. Timbuktu, Nijer Nehri'nin ana kanalının 15 km kuzeyinde Büyük Sahra'nın güney kenarında yer almaktadır. Şehir kum tepeleri ile çevrilidir. Timbuktu'da antik kalıntılar, ilk yerleşimin MÖ 5. yüzyıl'da başladığını göstermektedir. 11. yüzyıla kadar dönemsel bir yerleşim yeri olarak kullanıldı ve 12. yüzyılda kalıcı bir şehir haline geldi. Büyük Sahra'nın ticaret yollarının Timbuktu üzerinden geçişiyle tuz, altın, fildişi ticareti bölgede gelişti. Şehir, 14. yüzyılın başlarında Mali İmparatorluğu'nun bir parçasıydı. 15. yüzyıl'da ilk yarısında Tuaregler bir süre için şehrin kontrolünü ele geçirdi. Ardından Songhay İmparatorluğu şehri topraklarına kattı. 16. yüzyılda Fas'lı Saadi Hanedanlığı Timbuktu'yu alarak başkent yaptı. 17. yüzyılda Fas'tan bağımsız bir yönetim kuruldu. Daha sonra Fransızlar'ın hakimiyetiyle 18. yüzyıla kadar önemli bir akademik eğitim ve kültür merkezi olan Timbuktu'nun altın çağı sona erdi. 1960'ta şu anki Mali Cumhuriyeti'nin bir şehri olana kadar geçen süreçte Fransız egemenliğinde kaldı. Mali'nin resmi dili Fransızca olmasına rağmen, bugün Timbuktu'da yaşayanların çoğunluğu Songhay dili Koyra Chiini konuşmaktadır. 11. yüzyılda İslam'ın yayılmasıyla bölgeye gelen Arapça akademisyenlerin ve dinin dili olmuştur. Bambara dili, Mali'deki en büyük etnik grup olan Bambara halkı tarafından konuşulsa da, esas olarak ülkenin güneyiyle sınırlıdır. Timbuktu, özellikle Mali İmparatorluğu ve Askia Muhammed'in egemenliği altında, 13. yüzyıldan 17. yüzyıla kadar bir dünya merkeziydi. Timbuktu'nun 13. ve 14. yüzyıllardaki gelişmesi, Batı Afrika'dan birçok bilim insanını ve öğrenciyi buraya çekti. 15. ve 16. yüzyıllarda şehir, Kur'an, islami bilimler, matematik, astronomi, hukuk, farmakoloji, felsefe ve sanat konusunda altın çağına ulaştı. Timbuktu halkı için okuryazarlık ve kitaplar zenginlik, güç ve bereket sembolleriydi. Güçlü bir medrese geleneği olan Timbuktu'da Djinguereber Camii, Sankore Camii ve Sidi Yahya Camii 15. yüzyıldan kalmadır. İslami eğitim Fransız'ların işgaliyle uzun yıllar baskı altına alınmış olsa da, İslami ilimler eğitimiyle öne çıkan Timbuktu Üniversitesi halen faaliyetine devam etmektedir. Timbuktu'da asırlar boyunca yüzbinlerce el yazması eser toplanmıştır. Günümüzde 700.000 kadar el yazması kütüphanelerde muhafaza edilmektedir. Şehirde 60 tane özel ve halk kütüphanesi bulunmaktadır. Başlıca kütüphaneler: Ahmed Baba Enstitüsü, Mamma Haidara Kütüphanesi, Fondo Kati, Al-Wangari Kütüphanesi, Mohamed Tahar Kütüphanesi, Maigala Kütüphanesi, Boularaf Koleksiyonu, Al Kounti Koleksiyonları. Şehirde yağmurla beslenen ekinler için yeterli yağış yoktur. Tarım arazileri Nijer Nehri'nden sulanmaktadır. Ana tarımsal ürün pirinçtir ve nehir kıyısında yılın belli zamanlarında oluşan sel havzalarında yetiştirilmektedir. Alınan mahsülün neredeyse tamamı çiftçi ailelerin kendileri tarafından tüketilmektedir. Aralık 1988'de UNESCO Dünya Mirası Komitesi (WHC) Timbuktu'nun tarihi merkezinin bazı bölümlerini Dünya Mirası Listesine aldı. Listeye giriş kriterleri şöyle belirlendi: Kum ve çamurdan geleneksel bir mimariyle inşa edilen tarihi yapılar süren kuraklık ve çöl fırtınaları sebebiyle günümüzde yıkılma riski taşımaktadır. Ayrıca bölgede bir dönem yaşanan iç savaş sonucu, UNESCO 2012'de Timbuktu'yu "Tehlike Altındaki Dünya Mirası" olarak duyurmuştur. Dünyanın Yeni Yedi Harikası, İsviçre'de bir organizasyon tarafından Dünyanın Yedi Harikası'na alternatif olarak başlatılmış ve dünya genelinde insanların oylamaları sonucu 2007 yılında belirlenmiştir. Timbuktu şehri, harikalara aday gösterilmiş ve son 28 finalistinden birisi olmuştur. Timbuktu'nun kardeş şehirleri: Eşref Armağan Eşref Armağan (d. 1953, İstanbul) doğuştan görme engelli Türk ressamdır. Yaşamı boyunca görmediği nesnelerin maket modellerine parmak uçlarıyla dokunarak onları başarıyla resmedebilmiştir. 'The Colors of Darkness' isimli ödüllü belgesele konu olmuştur. Ayrıca Real Super Humans isimli belgeselde de aynı şekilde kendisinden ayrıntılı bir biçimde bahsedilmektedir. Hiç görmediği nesneleri dokunduktan sonra resmedebilme yeteneği nedeniyle Harvard Üniversitesi nöroloji bilim dalından profesörler kendisinin beyin fonksiyonlarını incelemiş, bunun sonucunda Eşref Armağan'ın bir nesneye dokunduğunda beynindeki görülen cisimlerin algılanması ile ilgili bölümün harekete geçtiğine şahit olmuşlardır. Hakkında ünlü İngiliz bilim dergisi 'New Scientist'te makale yayınlanan Armağan yaşamını Ankara'da kendisi gibi görme engelli eşiyle beraber sürdürmektedir. 1994 senesinde Joan Eröncel isimli otuz sene evvel Türkiye'de evlenmiş Amerikalı bir hanım ile tanışır. Joan, onun eserlerinin mükemmelliği karşısında hayran olur ve ona yardım etmeye karar verir. Bedrettin Tuncel Bedrettin Tuncel (1910, Tirebolu, Giresun - 19 Mart 1980), Türk akademisyen, çevirmen, edebiyatçı, siyasetçi. Bedrettin Tuncel 1910'da Tirebolu, Giresun'da doğdu. Lise eğitimi Galatasaray Lisesi'nde yaptı. Yüksek eğitim yapmak üzere Fransa'ya gönderildi. Devlet Lyon Edebiyat Fakültesi Fransız Dili ve Edebiyatı Bölümünü bitirdi. Türkiye'ye dönüş yaptıktan sonra yeni kurulmakta olan Ankara Üniversitesi Dil ve Tarih-Coğrafya Fakültesi'nde öğretim üyeliğine atandı. Fransız Dili ve Edebiyatı Bölümü'nde asistan, doçent ve Fransız Dili ve Edebiyatı profesörü olarak görev aldı. Millî Eğitim Bakanlığı'na bağlı olarak kurulan Tercüme Bürosu'nun kurucularından olarak görev üstlendi. Tiyatro, Batı Edebiyatı ve çeviri konularıyla ilgilendi. Daha sonra DTCF Tiyatro Bölümüne dönüşecek olan Ankara Üniversitesi Dil ve Tarih-Coğrafya Fakültesi Tiyatro Enstitüsü kurucu başkanı oldu. İspanyol Dili ve Edebiyatı Kürsüsü'nün kurulmasına katkıda bulundu. Ankara Devlet Konservatuvarı Tiyatro Tarihi öğretim üyeliği de yaptı. UNESCO Millî Komite Başkan Vekilliği ve Başkanlığı görevlerinde de bulundu. 1960'ta Dil ve Tarih-Coğrafya Fakültesi'nin fakülte dekanlığına seçildi. 6 Ocak 1961-25 Ekim 1961 döneminde Millî Eğitim Bakanı olarak Kurucu Meclis Bakanlar Kurulu üyeliği de yapmıştır. Emekli olduktan sonra 19 Mart 1980'de vefat etti. Evli ve 2 çocuk babasıydı. Mehmet Atıf Benderlioğlu Mehmet Atıf Benderlioğlu (1910, Akdağmadeni, Yozgat - 27 Nisan 1992, Ankara), Türk siyasetçi. Ankara Üniversitesi Hukuk Fakültesini bitirdi. Sümerbank Müşavir Avukatlığı, Serbest Avukatlık, Ankara Belediye Başkanlığı, X. Dönem Ankara, XI. Dönem Yozgat Milletvekilliği ile Millî Eğitim Bakanlığı yaptı. 27 Mayıs Darbesi‘nden sonra Yassıadada 10 yıl hapse mahkûm edildi. 1964 yılında aftan faydalandı. Sonra Cumhuriyet Senatosu Ankara Üyeliği (12 Ekim 1975 - 12 Eylül 1980) yaptı. Mehmet Atıf Benderlioğlu tiyatro ve sinema sanatçısı Emir Benderlioğlu’nun dedesidir. Evli ve iki çocuk babasıdır. Shrine (Ä°slam agirlikli Rit) Masonlukta Skoç Riti, York Riti gibi bir de Shrine mevcuttur. Shrine`ı diğer Ritlerden ayıran öncelikli özelliği, İslami bazlı olması ve Osmanlı İmparatorluğu'ndan birçok alıntılarının bulunmasıdır. 2 Üstad Mason`un bir Mısır ziyaretinde oranin kültürü, dini, dili ve tarihinden etkilenmesi ile bu Riti kurmaya karar vermesi sonucunda, Shrine (resmi olarak) 1870'te kurulmuştur.. Muntazam Masonluğun öncelikle Amerikada bulunan en önemli Ritlerinden biridir. Shrine`ın bazı özellikleri: 1- Üst yönetim kuruluna Divan denir. 2- Üyeler, toplantılarında ve halka açık olarak düzenledikleri faaliyetlerde Fes takarlar. Fesin ön kısmında genellikle bağlı olduğu Loca ismi yazar. 3- Localarının isimleri genellikle İslami ağırlıklıdır. Al-Koran, Al-Kader, Nur, Medinah vb. 4- Öğretiler, Osmanlı ve İslam kaynaklı olup, tasavvufi bilgiye önem verirler. 5- Çocuk hastaneleri yaptırırlar. Bu hastaneler öncelikle yanmış ve yanık hastalıkları olan çocuklara hizmet verir. Verilen hiçbir hizmetten ücret alınmaz. Hastaneye gelen bütün çocuklar ücretsiz olarak tedavi edilir. 6- Shrinerlar genellikle kendileri de, kendi yaptırdıkları hastanelerde çalışırlar. Bu çalismaların karşılığında hiçbir ücret almazlar. Gönüllü olarak çalışırlar. 7- Hastanedeki çocukları yine kendileri eğlendirirler. Partiler düzenlerler. Müzikler çalarlar. Palyaço kıyafetleri giyerler. Çocuk arabalarına, uçaklarina binerler. 8- Yakin geçmişe kadar bütün Shrinerlar en az 32. Derece İskoç Riti Masonlarından oluşurdu. Ancak birkaç yıl önce bu kural Üstad Mason olmanın yeterli görülmesi ile değiştirildi. Bu kuralın yakın tarihte değişmesi nedeni ile, halen Shrinerlarin çoğunluğu, ileri yastaki Muntazam Mason Kardeşlerden oluşmaktadir. 9- Derece sistemi yoktur. Shrinelığa törenle alinirsiniz. Giriş Ritüelinden sonra herkes aynı derecede birer Shrine Kardeşi (Shriner)`dir. Masonluk ve Masonlar Resimli anlatım ve daha detaylı açıklama için Masonlar.org Vikipedi İngilizce'deki Shriners sayfası Dekan YaylasÄ± Deccan yaylası (Marathi: डेक्कन) , Hindistan'ın güneyinde üç sıradağ arasında kalan geniş yayladır. Bu yayla Hint yarımadasının bilinen üçgeni içinde ayrı bir üçgen bölge oluşturur. Orta ve Güney Hindistan'ın hemen hemen tamamına yayılmıştır. Batısında Batı Gat Dağları doğusunda da Doğu Gat Dağları yer alır. Her iki sıradağ da kıyı düzlüklerinden yükselir ve Hindistan'ın güney ucunda birleşir. Yayla'nın kuzeyinde ise batı güneybatı istikametinden doğu kuzeydoğu istikametine doğru uzanan Satpura sıradağları ve Vindhya sıradağları bulunur. Bu sıradağlar Deccan yaylasını Kuzey Hindistan'ın yoğun nüfuslu ovalarından ayırır. Hindistan'ın Maharaştra, Karnataka eyaletlerinin büyük kısmı, ve Andhra Pradeş'in Satpura sıradağları güneyindeki bölümü Deccan yaylası üzerindedir. Yaylanın denizden yüksekliği kuzeyde 100 metreden güneyde 1.000 metreye kadar değişir. Bu bölge dünya üzerindeki en kararlı toprak parçalarından biridir. Binlerce yıl boyunca Deccan yaylası aldığı yağışlarla güçlü nehirlerin havzasını oluşturmuştur. Deccan ismi, Sanskritçe "güney" anlamına gelen "dakṣiṇa-" (Sanskritçe: दक्शिण) kelimesinden türeyen Prakrit dilindeki "dakkhin" kelimesinin İngilizceye girmiş hâlidir. Belur Belur, (Kannada dili:ಬೇಲೂರು) Hindistan'ın Karnataka eyâletinde Hassan ilinde bulunan bir şehirdir. Hoysala İmparatorluğu'nun ilk başkentidir. Yalnızca 16 km. uzakta olan Halebidu şehriyle birlikte Karnataka eyâletinin en önemli turist uğrak yerlerinden birini oluşturur. Yörede bulunan yazıtlara göre şehirden "Velapuri" olarak da sözedilir. Ahmet Ã–zel Ahmet Özel (d. 1910, Kayalıpınar, Yıldızeli, Sivas) - (ö. 5 Eylül 1978), Türk Yüksek Mühendis ve siyasetçi. PTT Umûm Müdürlüğü Telefon İşleri Reisliği Fen Müfettişliği, Yüksek Mühendis Mektebi PTT Muallim Muavinliği, Levâzım Müdürlüğü Fabrika Mühendisliği, Fen Müfettişliği, İstanbul Teknik Üniversitesi Elektrik Fakültesi Yüksek Frekans Tekniği Doçentliği, Yüksek Frekans Tekniği ve Telefon-Telgraf Kürsüleri Doçentliği ve Profesörlüğü, İstanbul Teknik Üniversitesi Elektrik Fakültesi Dekanlığı, İstanbul Teknik Üniversitesi Rektörlüğü, Yazarlık, TBMM X. Dönem Sivas Milletvekilliği ile Millî Eğitim Bakanlıkları yaptı. Evli ve iki çocuk babasıdır. Hüseyin Avni Başman Hüseyin Avni Başman (1887, İstanbul - 19 Mart 1965), Türk siyasetçi. İstanbul Hukuk Fakültesi mezunudur. Posta Umuru Müdüriyeti Kalemi Kâtipliği, Darüşşafaka Öğretmenliği, Maraş Dâru'l-Muallimîn Müdür Muavinliği ve Tarih, Coğrafya Öğretmenliği, Antalya Öğretmen Okulu Müdür Yardımcılığı ve Terbiye ve Ruhiyat Öğretmenliği, Denizli, Eskişehir Maârif Müdürlükleri, Kayseri Darüleytam Başöğretmenliği, Millî Eğitim Bakanlığı Müfettişliği, Millî Eğitim Bakanlığı İhsâiyyât Dairesi Müdürlüğü, Millî Eğitim Bakanlığı 1. Sınıf Müdürlüğü ve Orta Öğretim Genel Müdürlüğü, Talim ve Terbiye Üyeliği, Teftiş Heyeti Başkanlığı, Yükseköğretim Dairesi Genel Müdür Vekilliği, Bakanlık Müfettişliği, Berlin, Paris Talebe Müfettişlikleri, İstanbul Millî Eğitim Başmüfettişliği, Yazarlık, TBMM IX. Dönem İzmir Milletvekilliği, Kurucu Meclis Millî Birlik Komitesi Temsilciliği (11 Ocak 1961 – 25 Ekim 1961), IX. Dönem Millî Eğitim Komisyonu Başkanlığı ve 19. Hükûmet Millî Eğitim Bakanlığı yapmıştır. Evli ve üç çocuk babasıdır. Sosyal politika Devletin toplumda refah ve sosyal koruma sağlamak amacıyla uyguladığı politikalar bütününe Sosyal politika denir. Sosyal Politika genel olarak sağlık, eğitim, konut, sosyal güvenlik, istihdam ve sosyal hizmetler alanlarındaki kamu hizmetlerini kapsamına alır. Devletin çevre, yerel yönetimler, küçük ve orta işletmeler, kültür ve sanat alanındaki politika ve uygulamaları ile kadınlar, gençler ve diğer dezavantajlı kesimlere dönük hizmetleri de çoğunlukla sosyal politikanın konusu içinde ele alınır. Sosyal politika genellikle Sosyal Devlet ve Refah Devleti kavramlarıyla birlikte kullanılmaktadır. Efrâsiyâb'ın Hikâyeleri Efrâsiyâb'ın Hikâyeleri, İhsan Oktay Anar'ın kurmaca hikâyelerden oluşan Şubat 1998'te yayımlanan romanı. Kitap Ölüm ve Cezzar Dede'nin anlattığı sekiz hikâyeden oluşmaktadır. Kitapta yazarın kendi romanlarına ve diğer kitaplara atıflar, göndermeler rastlamak mümkündür. Müzisyen Mercan Dede'nin adını bu romandaki bir karakterden aldığı bilinmektedir. Nuri Paşa Yusuf Hikmet Bayur Yusuf Hikmet Bayur (1891, İstanbul - 6 Mart 1980, İstanbul), Türk siyasetçi ve tarihçi. Türk devrim tarihi konusundaki çalışmalarıyla tanınmıştır. 1933–1934 yılları arasında İsmet İnönü tarafından kurulan hükümette Türkiye Cumhuriyeti Millî Eğitim Bakanı olarak yer almıştır. Bu görevinden önce 1932–1933 ve 1927–1928 yılları arasında Türkiye Cumhurbaşkanlığı Genel Sekreterliği görevini sürdürmüştür. 1925–1927 yılları arasında Yugoslavya, 1928–1931 yılları arasında ise Afganistan Büyükelçisi olmuştur. 1935, 1939 ve 1943 Türkiye genel seçimlerinde Cumhuriyet Halk Partisi (CHP) listesinden Manisa milletvekili olarak meclise girmiştir. 1946'da CHP'den ayrılmıştır ve siyasî yaşamını CHP'nin muhalifi olarak sürdürmüştür. Millet Partisi'nin kurucu üyeleri arasında yer almıştır. 1952 yılında bu partiden ayrılmıştır ve Demokrat Parti'ye katılarak 1954 ve 1957 seçimlerinde Demokrat Parti'den (DP) bağımsız Manisa milletvekili olarak meclise girmiştir. 1960 Darbesi'nden sonra 4 yıl 2 ay hapis cezasına hüküm giymiştir fakat 1963 affıyla özgürlüğüne kavuşmuştur. 6 Mart 1980 tarihinde İstanbul'da vefat etmiştir. Son Osmanlı sadrazamlarından Kıbrıslı Kâmil Paşa'nın torunudur. Mekteb-i Sultani'yi (Galatasaray Lisesi) bitirdi. Yükseköğrenimini Fransa'da, Paris Üniversitesi Fen Fakültesi'nde tamamlayarak Türkiye'ye döndü ve bir süre Mekteb-i Sultani'de öğretmenlik yaptı (1914-20). Türk Kurtuluş Savaşı'nın başlarında Anadolu'ya geçerek Salihli cephesinde Kuva-yi Milliye'ye katıldı. Türkiye Büyük Millet Meclisi'nin (TBMM) açılmasından sonra, 1 Ekim 1920'de Dışişleri Bakanlığı siyasî işler genel müdürü oldu (1920-22). Londra ve Lozan konferanslarında Türk kuruluna danışmanlık etti. 1923'te Londra büyükelçiliği danışmanlığına, 1925'te siyasal temsilci olarak Belgrad ortaelçiliğine atandı. 1927'de Cumhurbaşkanlığı genel sekreterliği, 1928'de Kabil büyükelçiliği, 1932'de ikinci kez Cumhurbaşkanlığı genel sekreterliğine getirildi. 1933 ara seçimlerinde Manisa milletvekili seçildi ve Ekim 1933-Temmuz 1934 arasında Türkiye Cumhuriyeti Millî Eğitim Bakanlığı görevini üstlendi. 1933 Üniversite Reformu'yla bütün üniversite ve yüksekokullara zorunlu ders olarak konulan Türk inkılap tarihini okutmakla görevlendirildi. Daha sonra Dil ve Tarih-Coğrafya Fakültesi'nde Hint tarihi ordinaryüs profesörü oldu. 1942'de emekli oldu. 1935, 1939 ve 1943 genel seçimlerinde Cumhuriyet Halk Partisi (CHP) listesinden Manisa milletvekili seçildi. 1946'da CHP'den ayrıldı. Siyasi yaşamını CHP'nin muhalifi olarak sürdürürken, Mareşal Fevzi Çakmak ile birlikte Millet Partisi'nin (MP) kurucu üyeleri arasında yer aldı (Temmuz 1948). MP'nin iki yıl genel başkanlığını (1948-50) yaptı, bu partinin yayın organı olan "Kudret" gazetesinin de başyazarlığını yaptı. 1952'de partiden ayrıldı. 1954 ve 1957 seçimlerinde Demokrat Parti'den (DP) bağımsız Manisa milletvekili seçildi. 27 Mayıs Darbesi'nden (1960) sonra DP'lilerle Yassıada'da yargılanıp dört yıl iki ay hapis cezasına hüküm giydi. 1963 affıyla özgürlüğüne kavuştuktan sonra siyasal yaşamdan çekilerek yalnız tarih alanındaki çalışmalarına bağlandı. 6 Mart 1980 tarihinde İstanbul'da yaşamını kaybetti. Başlıca yapıtları aşağıdaki gibidir: Worms 4: Mayhem Worms 4: Mayhem sıra tabanlı 3D starteji oyunu. Team 17 tarafından geliştirildi. Mina Witkojc Mina Witkojc (Alman adı: "Wilhelmine Wittka"; 28 Mayıs 1893; Burg, Alman İmparatorluğu - 11 Kasım 1975; Niederlausitz, Doğu Almanya), Sorb şair ve yayıncı. Eserlerini Sorb dilinin aşağı lehçesinde kaleme aldı. Bu yönüyle yukarı Sorb dilinin ozanı kabul edilen Jakub Bart-Čišinski gibi o da Sorb milli kimliğinin gelişmesine, Cermenleştirme siyaseti sonucu gerileyen milli özgüvenlerinin dirilmesine katkıda bulundu. „Serbski Casnik“ gazetesine ve „Pratyja“ isimli kitap seçkisine yazılar yazdı. Şiirinde, Sorb halkı ile bağlantılar kurarak güneş, ay ve deniz gibi doğa metaforlarına sık sık yer verdi. I. George (Büyük Britanya kralı) I. George (George Louis; Almanca: "Georg Ludwig"; 28 Mayıs 1660 – 11 Haziran 1727; Osnabrück, Hannover – Osnabrück, Kutsal Roma İmparatorluğu), Hanover Elektörü ve Büyük Britanya ve İrlanda kralı. 1682'de kuzeni Dorothea ile evlenen George'un bu evlilikten oğlu II. George doğmuştur. George daha sonra eşinden boşanmıştır. 1698'de babası ölünce Hanover Elektörü olan George, annesinin İngiltere Krallığı ile olan akrabalığından yararlanarak 1714'te İngiltere Kralı olmuştur. Aynı zamanda İngiltere'nin Hanover Hanedanı'ndan gelen ilk kralıdır. 1715 ve 1719'da tahtta hak iddia eden İngiltere Kralı II. James'in yandaşlarının çıkardığı isyanları bastırmıştır. 1718'de Fransa ile ittifak kurmuş. Robert Walpole ve Townshend gibi İngiliz devlet adamlarını hükümete atamıştır. I. George, 1727 yılında geçirdiği bir felç nedeniyle Hannover'de ölmüş, yerine oğlu Galler Prensi II. George geçmiştir. ReÅŸit Galip Reşit Galip ya da Mustafa Reşit Baydur (1893, Rodos - 5 Mart 1934, Ankara) Türk siyasetçi ve doktor. II. (ara seçim), III. ve IV. dönem Aydın milletvekilidir. 19 Eylül 1932 - 13 Ağustos 1933 arasında Millî Eğitim Bakanlığı yapmış, onun bakanlığı döneminde Üniversite Reformu gerçekleşmiştir. Türk Tarih Kurumu’nun temelini oluşturan Türk Tarihi Tedkik Heyeti’nde genel sekreterlik, Türk Dil Kurumu’nda başkanlık görevleri üstlenmiştir. Diplomat Hüseyin Ragıp Baydur'un kardeşidir. 1893 yılında Rodos'ta doğdu. Babası mahkeme reislerinden Mehmet Galip Bey, annesi Rodoslu Münevver Hanım'dır. İlk ve ortaöğrenimini Rodos'ta tamamladıktan sonra liseyi İzmir'de okudu. Milliyetçi, hırslı, heyecanlı bir gençti. II. Meşrutiyet'in temmuz ayında ilan edilmesinden esinlenerek lisenin son sınıfında iken “"Ferday-ı Temmuz"” adlı bir gazete çıkardı. 1911'de İstanbul Tıbbîye Mektebi'ne girdi. Tıbbiye öğrencisi iken arkadaşları için “"Hakikat"” gazetesi adlı bir gazete ve “"Sivrisinek"” adlı karikatür dergisi çıkardığı gibi, İstanbul'da çıkan çeşitli gazetelerde yazıları yayımlandı. Okulda Türk Ocakları'nın bir şubesini açtı ve diğer askeri okullardaki ocakların müfettişliğini üstlendi. Öğrenciliği devam ederken gönüllü olarak Balkan Harbi'ne katıldı ve yaralandı. Ardından I. Dünya Savaşı'na katılmak için gönüllü oldu. Çatalca ve Kafkasya Cephelerinde savaştı. Erzurum’da hastalanarak geri döndü. Tıbbiye’yi 1917'de bitirebildi. Mezuniyetinden sonra aynı fakültede asistan olarak çalıştı. Beğenmediği öğretim sisteminin yenileştirilmesi için “"Mekteb-i Tıbbiye"” adlı bir broşür yayınlayan Reşit Galip, bir sonuç alamayınca istifa etti. I. Dünya Savaşı sonunda İstanbul'da kurulan "Köycüler" adlı cemiyetin kurucularından birisi idi. Cemiyet, köylere yerleşip misyoner gibi çalışan on beş gençten oluşuyordu. Bu derneğin faaliyetleri doğrultusunda Doktor Hasan Ferit ile birlikte Tavşanlı'ya yerleştiği sırada Türk Kurtuluş Savaşı başladı. Köylerde millî mücadelenin propagandasını yapmak için bir teşkilat kurdu. Köycüler Cemiyeti'nin dağılması üzerine Aydın, Denizli, Isparta, Burdur, Antalya’da milliyetçi muhacirlere Hilal-i Ahmer 5. Sıhhi İmdat Heyet sertabipliği görevinde bulundu. Sakarya Savaşı'ndan sonra Ankara'da Sağlık Bakanlığı Hıfz-ı Sıhha Dairesi başkanlığına getirildi. Ankara'da sağlığı bozulduğundan havası yumuşak bir yere tayinini isteyen Reşit Galip, 5 Aralık 1921'de Mersin hükûmet doktoru olarak atandı. Gaziantep Sıhhiye Müdürlüğü'ne tayin edilince bu görevi kabul etmedi ve 1924 yılından itibaren Mersin'de serbest hekimlik yaptı. Mersin'de bulunduğu sırada hekimliğin yanı sıra “"Yeni Mersin"” gazetesinin başyazarlığını üstlenmiş ve “"Yeni Adana"” gazetesinde de yazılar yayımlamıştır. Bu yayın organlarında Anadolu'nun ve Türklüğün kurtarılması için temel sorunun köylere hizmet götürmek ve köylüyü eğitmek olduğunu vurgulayan yazılar yazdı. Lozan Anlaşması'nın imzalanmasından sonra anlaşma gereğince Türkiye-Yunanistan arasındaki nüfus değişimini düzenlemek için kurulan Türk-Yunan Mübadele Komisyonu'nda delege olarak görev yaptı. Mart 1923 yılında hekimlik yaptığı Mersin'e gelen Atatürk'e hitaben yaptığı konuşma ile önderi etkileyen Reşit Galip, iki yıl sonra onun önerisiyle milletvekilliğine aday gösterilmiştir. 1925 ara seçimlerinde General İzzettin Çalışlar'ın istifa etmesi ile boşalan Aydın milletvekilliğine seçilerek meclise girdi Milletvekilliğinin ilk aylarında meclis içinde milletvekili Ali Çetinkaya'nın tabancasından çıkan kurşunla Halit Paşa'nın yaralanması olayı meydana geldi. Paşa’ya ilk müdahaleyi yaptı ancak yaralı kurtarılamadı. Bu olaydan birkaç gün sonra başlayan Şeyh Sait İsyanı sırasında, Ali Çetinkaya başkanlığındaki Ankara İstiklal Mahkemesi’nde üye olarak görev yaptı. Mahkemenin görevi Mart 1927’de sona erdi. III. ve IV. dönemlerde de Aydın milletvekilliği yapan Reşit Galip, Atatürk'ün isteğiyle Serbest Fırka'ya girdi. Partinin kapanma kararı almasından önce istifa etti. Türk Ocakları'nın 23 Nisan 1930 günkü kurultayında 16 üyeli Türk Tarihi Tedkik Heyeti üyeliğine seçildi ve heyetin genel sekreteri oldu. Atatürk'ün Kasım 1930-Mart 1931 tarihleri arasında gerçekleşen yurt gezisinde ona eşlik eden heyette yer aldı. Türk Ocakları'nın kapatılması üzerine onun yerine kurulan Halkevleri örgütünün kurulmasında etkin rol aldı. Sonradan Türk Dil Kurumu'na dönüşecek olan Türk Dili Tetkik Cemiyeti içinde de yer aldı ve bu cemiyetin çıkardığı "Öz Dilimiz" dergisinin baş yazarlığını üstlendi. Dolmabahçe'de cumhurbaşkanının sofrasında bulunduğu bir gece, Millî Eğitim Bakanı Esat Bey'i eleştirmesi, Reşit Galip'in Atatürk'le çatışmasına neden olmuş, kısa bir süre için ilişkilerini gölgelemişti. Ancak çok geçmeden Esat Bey istifa edince 19 Eylül 1932'de bakan olarak Reşit Galip Bey atandı. 26 Eylül 1932'de açılışı yapılan Türk Dil Kurumu'nun başkanı Samih Rıfat Bey hayatını yitirdiğinde, Millî Eğitim Bakanlığı'nın yanı sıra bu kurumun başkanlık görevini üstlendi. Bakanlığı sırasında ilkokuldan başlayarak öğrencilere Atatürk ilkelerine bağlılık ruhu aşılamaya yönelen Reşit Galip Cumhuriyet 10. yılını doldururken 23 Nisan 1933 sabahı çocuklarına kendi yazdığı bir andı okutmuş ve o gün Çocuk Haftası’nı açış konuşmasında da bu metni tekrar etmişti. Bu konuşmanın ardından Bakanlıkça yayımlanan bir genelge ile Cumhuriyet'in 10. yılından başlayarak okullarda bu ant sürekli hep bir ağızdan okutulmuştur. Dünyanın sayılı müzeleri arasına giren Anadolu Medeniyetleri Müzesi onun bakanlığı döneminde tasarlandı. Millî bir müze kurulmasının yanı sıra Millî Kütüphane ile İlimler ve Sanatlar Akademisi'nin kurulması onun bakanlık dönemine kararlaştırılmıştı. Bakanlığı dönemindeki en büyük dönüşüm 1933 yılındaki Üniversite Reformu'dur. İstanbul Darülfünunu'nun çağdaş bir üniversiteye dönüştürülmesi kararı 1931’de verilmişti. Kararın uygulaması Reşit Galip'in bakanlığı sırasında gerçekleştirildi. Yeni öğretim kadrosunun saptanması Millî Eğitim Bakanlığı’nın göreviydi. Kadro oluşturulurken 150'ye yakın müderris ve müderris yardımcısının görevlerine son verildi. Yerleri, Nazi Almanyasından kaçan Alman bilimadamları ile doldurulmaya çalışıldı. Darülfünun'un lağvedilip yerine İstanbul Üniversitesi'nin kurulmasına dair kanun 31 Mayıs 1933'te TBMM'de kabul edildi. Yasanın yürürlüğe girmesinden önce kadronun saptanmasına ilişkin yoğunlaşan eleştiriler yüzünden Reşit Galip 13 Temmuz 1933'te bakanlıktan ayrıldı. Anadolu Ajansı'na verilen demeçte, istifasının nedeni olarak iki haftadır süren rahatsızlığı gösterildi. Millî Eğitim Bakanlığı görevini bir süre için Sağlık Bakanı Refik Saydam vekaleten yürüttü, ardından Yusuf Hikmet Bayur bakanlığa atandı. Türkiye'de 23 Nisan 1933 tarihinden itibaren, ve daha sonra KKTC'de ilköğretim okullarında her sabah okunan "Andımız" [Öğrenci Andı] metninin, şiirinin yazarıdır. Bakanlıktan ayrıldıktan sonra rahatsızlığı zatürreye dönüşen Reşit Galip, 5 Mart 1934 günü hayatını kaybetti. Cebeci Asri Mezarlığı'na defnedildi. Reşit Galip Bey, evli ve 3 çocuk babasıydı. Ankara'da ve Nazilli'de bir caddeye ismi verilmiştir. Hakkında Yener Oruç tarafından kaleme alınmış bir kitap bulunur: "Atatürk'ün Fikir Fedaisi: Dr. Reşit Galip" (Güner Y., 2007). Cemal Hüsnü Taray Cemal Hüsnü Taray (1893, Kop, Gümüşhane - 11 Şubat 1975), Türk siyasetçi. Lozan Üniversitesi Genel İktisat ve İçtimayat Fakültesi'ni bitirdi. Bern Büyükelçiliği, Ziraat Bankası Genel Müdür Muavinliği, II.(Ara Seçim, İstifa: 10 Şubat 1925) ve III. Dönem Gümüşhane, V. Dönem (İstifa: 29 Ocak 1930) Bolu Milletvekilliği ile Millî Eğitim Bakanlığı yaptı. Bekârdı. TÃ¼rkiye'nin Milletler Cemiyeti'ndeki ilk temsilcisi oldu. Lego Indiana Jones: The Original Adventures Lego Indiana Jones: The Original Adventures 2008 yazında çıkmış bir oyundur. Bir sonraki oyunu "Lego Indiana Jones 2: The Adventures Continues" olarak adlandırıldı. Yükselen Güneş Güneşin Kalkışı (Alternatif: Güneşte İsyan, Özgün adı:"Rising Sun") 1993 yapımlı gerilim içerikli bir aksiyon filmi. Yönetmenliğini Philip Kaufman yaptığı filmin başrollerinde Sean Connery,Wesley Snipes ve Cary-Hiroyuki Tagawa rol almaktadır. Yardımcı rollerde Tia Carrere ve Steve Buscemi vardır. Film Japonlarla Amerikalıların anlaşma yaptığı zamanlarda, bir cinayetin ortalığı karıştırmasını konu almaktadır. Film Michael Crichton’un romanından uyarlanmıştır. Sean Connery yapımcılar arasında da yer almaktadır. Japonlar Amerikalıların bilinmeyen tepkiler yükle bağlantıları gittikçe değişmektedir. Yine de medyada yüz oldukça güzel görünmektedir fakat bir süre sonra olaylar karışır. Bir partideki bir kadının beklenmeyen cinayeti işleri karıştırır. Daha sonra bu görevi rüşvet aldığı söylentileri olan teğmen Webster Smith’e (Snipes) ya da kısaca Web’e verilir. Smith, olay için yola çıkarken telefondan ona yanına zamanında japonlarla çok içli dışlı olduğundan dolayı açığa alınmış biraz yaşlı bir adam John Connor (Connery) verilir. Cinayeti işleyen Eddie Sakamura (Tagawa) gibi gözükmektedir fakat buna şüpheler vardır. Bu arada bir gazeteci (Buscemi) ortalığı karıştır. İkili olayları araştırmaya devam etmektedirler. Connor japonca bilmesi her ikisine çok yardım etmektedirler,kayıtların kontrollerine bakan ve her bir ipucuyu araştıran ikili yüzbaşı ile gizli kamera kaydını izlerken suçu işleyenenin Eddie Sakamura gibi görünür. Smith bundan şüphelenmez ancak Connor japonları ve tabii ki, Eddieyide iyi tanıdığı için bundan şüphelenir ve Eddienin evine giderler,Eddienin evinde bir resimde kayıptır. Fakat John Connor bu sefer kamera kayıtlarını alarak arkadaşı bir kadından (Carrere) yardım alırlar. Ve gizli kamera kayıtlarında oldukça ilginç bir şey bulurlar. Filmin 15 yaş ve üzerine uygundur. Çünkü film cinsellik ve çıplaklık, sevişme sahnesi, küfürlü konuşmalar ve dövüş sanatları içerikli şiddet sahneleri içermektedir. 1.Tsunami 2.Don't Fence Me In 3.Single Petal of A Rose 4.Chattanooga Choo Choo 5.Latin Lingo 6.Love Shack 7.Give Me The Simple Life 8.How Gone is Goodbye Düşme Noktası (film) Düşme Noktası (özgün adı: "Drop Zone") 1994 yapımlı bir aksiyon filmi. Yönetmenliğini John Badham’ın yaptığı filmin başrollerinde Wesley Snipes, Gary Busey, Michael Jeter ve Corin Nemec vardır. Müziklerini ise Hans Zimmer hazırlamıştır. Kurgusunu Frank Morris yapmıştır. Senaryo John BiShop ve Peter Barsochini'ye aittir. Filmin yapımcıları ise D.J. Caruso, Wallis Nicita ve Lauren Lloyd'dur. Film bir oyunla yani daha doğrusu ustaca bir planla hazırlanmış bir suçu konu almaktadır. Önce bir adamı hapishanede öldürülecekmiş gibi yapılır ve daha sonra aynı adamı uçakta taşırken teröristlerin saldırısına uğrarlar ve uçak kaza yapar. Pete burada çok sevdiği birini kaybedince bunun intikamı için suçu araştırmaya başlar. Ve bu görev yüzünden ilk defa Pete Nessip (Snipes) bir uçaktan paraşütle atlamak zorunda kalacaktır. Artık Pete kardeşinin intikamını almak için hayatı boyunca çok korktuğu paraşütleri kullanacaktır, artık Nessip paraşütçülerin tehlikeli dünyasına girmiştir. Film her yaş grubuna uygundur fakat küfürler(tv versiyonunda yoktur) ve şiddet içermektedir, yetişkin gözetimi altında izlemesi uygun görülmektedir. Ali Efendi (tamburi) Tanburi Ali Efendi (1836 Midilli - 1902 İzmir) 19. yüzyılın en önemli Klasik Türk müziği bestekârlarından, tanbur virtüözü, Tanburi Cemil Bey'in öğretmenlerinden. 1836 yılında Midilli'de doğmuştur. "Enisefendizâdeler" olarak tanınan bir ailenin çocuğu olup, babası Hâfız Bekir Efendi’dir. Çocuk yaşta kendisi de "hafız" oldu. 18 yaşında bir gönül meselesi yüzünden Midilli'den ayrılarak, İstanbul'a geldi. Medrese öğreniminden sonra mûsikîye başladı. Enderûni Lâtif Ağa, Yenikapı Mevlevihânesi şeyhi Selahaddin Dede, Kanunî Rıza Efendi ile Sütlüceli Asım Efendi’den dersler aldı. Küçük Osman Bey'den öğrendiği tanburda ise kısa sürede ustalaştı. Öğrendiklerini kendi kabiliyet ve sanat anlayışının süzgecinden geçirerek klasik tanbur icrâsının büyük ustalarından biri oldu. Sesinin güzelliği ve dinî konulardaki bilgisi ile dikkati çekerek, Sultan Abdülaziz zamanında saraya alındı. 23 yıl sarayda ikinci imam olarak görev yaptı. Bu dönemde, daha delikanlılık çağında olan Tanburi Cemil Bey’i dinledikten sonra "eline bir daha tanbur almayacağını" belirtmişse de, ona eski tarz tanbur icrasını öğretmiştir. 1885’de İzmir’e, daha sonra bir süre Manisa’ya, sonra tekrar İzmir’e yerleşti. Hayatının son 17 yılını İzmir'de yaşadıktan sonra 1902 yılında 66 yaşında ölmüştür. Mezarı Karşıyaka'dadır. Özellikle İzmir’de bulunduğu yıllarda öğrenci yetiştirme ve bir musîkî çevresi oluşturma alanında değerli çalışmaları olmuştur. En içli Klasik Türk müziği bestekârlarından biri olarak tanınır. Nota bilmediği için eserlerini oğlu Tanburî Aziz Mahmud Bey notaya almış, günümüze yüz on eseri gelmiştir. Şarkılarında genellikle Hacı Arif Bey’in etkisi olduğu kabul edilir. Eserleri arasında Sipihr ve Sûz-i Dil makamındaki takımları ön plandadır. Halebidu Halebidu (Kannada dili ಹಳೆಬೀಡು) Hindistan'ın Karnataka eyâletinde Hassan ilinde bulunan bir şehirdir. 12. yüzyılda Hoysala İmparatorluğu'nun Belur'dan sonra ikinci başkenti olmuştur. Hoysala mimarisinin en iyi örneklerinden olan Hoysaleşvara ve Kedareşvara tapınakları Halebidu'dadır. Belur'dan yalnızca 16 km uzaklıkta olan şehir karayolu ve demiryolu ile Bangalore, Mysore ve Mangalore'a da bağlanır. Lazaros Papadopulos Lazaros Papadopoulos (Yunanca: Λάζαρος Παπαδόπουλος; d. 3 Haziran 1980, Krasnodar, SSCB), şu an Real Madrid'de oynayan profesyonel Yunan basketbolcudur. Aynı zamanda Yunanistan millî basketbol takımı kadrosundadır. Fuat Ã‡apa Fuat Çapa (d. 15 Ağustos 1968 Emirdağ), Türk teknik direktör. Emirdağ'dan 1972 yılında 4 yaşındayken ailesiyle Belçika'ya göç eden Fuat Çapa, teknik direktörlüğe de burada başladı. Belçika Üçüncü Lig takımlarından Turnhout'da göreve başlayan ve bu takımla şampiyon olan Çapa, daha sonra İkinci Lig ekiplerinden Patro Maasmechelen, Heusden-Zolder, Geel ve KFC VW Hamme'de kariyerini sürdürdü. 2007-2008 futbol sezonunda Türkiye Süper Lig ekiplerinden Gençlerbirliği'nin başında görev alan Çapa, takımına Türkiye Spor Yazarları Derneği Kupası'nı kazandırdı. Ancak, Gençlerbirliği'nin 4 kez teknik direktör değiştireceği ve sezon boyunca kümede kalma savaşı vereceği sezonun ilk 5 maçında aldığı 1 galibiyet ve 1 beraberlik sonrası takımdan gönderildi. 2008-2009 sezonunda Hollanda'nın MVV Maastricht takımın teknik direktörlüğüne getirildi. Avrupa'nın birinci ve ikinci liglerinde görev alan diplomalı tek Türk teknik direktör olma özelliğini taşıyan Çapa, Belçika Kraliyet Futbol Federasyonu'nun düzenlediği törende futbolda en yüksek diploma olan UEFA Prolisans Diploması'nı aldı. Beş dil bilen ve Hollanda'nın kondisyon okulundan diplomalı olan Çapa, 2003-2004 yıllarında PSV takımında Hollandalı teknik direktör Guus Hiddink'ten de eğitim almıştır. 2011-12 sezonunun başında, 2 Eylül 2011'de, bir sezonluk sözleşme imzalayarak ikinci kez Gençlerbirliği'nin başına geçti. Kazanılan bir TSYD Kupası şampiyonluğundan sonra sezonu 49 puanla 9. sırada tamamlayarak Süper Final Avrupa Ligi play-off'larına katılma hakkını kıl payı kaçıran Çapa'nın sözleşmesi 2012-13 sezonunun sonuna kadar uzatıldı. 2012-2013 sezonu bitiminde İstanbul kulüplerine karşı başarılı sonuçlar almasına karşın takımın UEFA'ya katılma hakkı elde edememesi sonrası kulüp başkanı İlhan Cavcav, ücret konusunda anlaşamadığı Fuat Çapa ile sözleşme yenilemeyeceklerini açıkladı. Bu açıklamadan kısa bir süre sonra, 18 Mayıs 2013'te 1. Lig'i şampiyonlukla bitirip Süper Lig'e yükselen Kayseri Erciyesspor ile 2 yıllığına anlaştı. Kayseri Erciyesspor'a gelir gelmez yeni bir kadro yapısı oluşturmak için tanıdığı isimlerle yoluna devam etmek isteyen Çapa, eski takımının sözleşme yenilemede anlaşamadığı Azofeifa ve Cem Can'ı Cavcav'ın iznini alarak kendi takımına transfer etti. Bunun yanında Vleminckx için de Cavcav'dan "Biz vazgeçtik, istersen alabilirsin" yanıtını aldıktan sonra futbolcunun transferini tamamlayan Çapa, fair play örneği gösterdi. Kayseri Erciyesspor'da geçirdiği 16 hafta sonunda takımı 12 puan ile ligin 16. sırasında yer aldığı için alınan başarısız sonuçlar sebebiyle 21 Aralık 2013 tarihinde Kayseri Erciyesspor ile karşılıklı anlaşarak yollarını ayırdı. 17 Mart 2014'te Samet Aybaba ile yollarını ayıran ve küme düşme tehlikesi yaşayan Antalyaspor'la sezon sonuna kadar anlaştı. Ancak ligin 25. haftasında anlaştığı ve küme düşme hattının hemen üstünde devraldığı Antalyaspor'u ise ligde tutmayı başaramadı. Çapa'nın çalıştırdığı Antalyaspor, ligin bitmesine 3 hafta kalan küme düşmeyi garantiledi. Antalyaspor ile sözleşme yenilemeyen, Fuat Çapa; İsviçre 2. Futbol Ligi ekibi FC Wil 1900'in teknik direktörlüğüne getirildi. Sezon başında birçok Türk oyuncuyu kadrosuna katan Çapa, çalışmak istediği iki Türk antrenöre çalışma izni çıkarılamadığı nedeniyle isyan edip İsviçre'nin Türkiye'yi Üçüncü Dünya Ülkesi olarak gördüğünü söyledi. Yasal yolları beklemek yerine, basın ile detayları paylaşmasının yanlış olduğu belirtilerek Çapa'nın görevine son verildi. Aynı zamanda bankacı olan Çapa, evli ve iki çocuk babasıdır. Çocuklarından biri olan Ferhat Çapa da teknik direktörlük yaptığı dönemde Gençlerbirliği'nde forma giyip yine teknik direktörlüğünü yaptığı Kayseri Erciyesspor'a gitmiştir. Aias Aias (Ajax), Sophokles'in tragedyalarında konu olarak işlenmiş bir karakterdir. Salamis Adası'nın kralıdır. Başkaldırabilmiş bir karakterdir. Bu kahraman Truva Savaşı'nda Akhalarla birlikte savaşmıştır. İlyada'da Aias'ın genellikle kalkanı ve kuvveti üzerinde durulur. Kalkanı 7 kat sığır derisinden işlenmiştir, bu yüzden Truvalılar ona sıkça mızrak ve ok atsa da kalkanı delemez ve bu sebeple Aias ölmez. Bir seferde Truvalılardan birine 3 adamın zor taşayabileceği ağırlıkta bir kaya fırlatır, bu kaya adamın karın boşluğuna gelir ve adam kan kusarak ölür. Aias'ın savaşta ölmez Truva'yı yağma ederler ondan sonra gemilere binip baba topraklarına döneceklerdir. Gemilere binerler ve yolculuk başlar fakat 12 Olymposlu onu ve diğer akhaları rahat bırakmazlar, mesela Odysseus evine 20 sene sonra döner. Aias da çok zorluk geçirir fırtınalardan kayalıklardan kurtulur. Fakat sonra böbürlenir:'Hangi tanrı beni öldürebilir ki' şeklinde konuşur bunun üzerine Poseidon onun üzerine Boreas'ı ve bir de dalgaları salar. Gemisi doğruca sarp kayalıkların üstüne gider ve parçalanır. Ne tayfası ne de Aias kurtulamaz. Egina (mitoloji) Aegina, Yunan mitolojisinde ırmak tanrısı Asopos ve Nymph Metope'nin kızı. Actor'dan Menoetius adlı bir çocuk doğurduktan sonra büyük bir ateş veya kartal biçimini almış Zeus tarafından kaçırılarak Oenone adlı bir adaya götürülür. Burada Aegina Zeus'tan daha sonra o adanın kralı olacak Aiakos doğar. Aiakos aynı zamanda Peleus'un babası Achilles'in de dedesidir. Adanın adı Aegina olarak değişir. Bunu öğrenen Hera kıskançlıktan halkını yok ettiği için Kral Aiakos'un isteği üzerine Zeus, Aegina Adası'nı Myrmidon denilen elit orduyu yetiştirmek için kullanır. Burada karıncaları altı eli olan ve siyah kıyafetler giyen askerlere dönüştürür. Daha sonra Myrmidonlar Achilles tarafından yönetilerek en çok korkulan askerler birliği olur. Çennakeşava tapınağı Çennakeşava tapınağı (Kannada dili: ಶ್ರೀ ಚೆನ್ನಕೇಶವ ದೇವಸ್ಥಾನ) ya da ilk adıyla Vijayanarayana tapınağı(Kannada dili: ವಿಜಯನಾರಾಯಣ ದೇವಸ್ಥಾನ) Hoysala İmparatorluğu'nun ilk başkenti olan Belur'da, Yagaçi nehrinin kıyısında Hoysala kralı Vişnuvardhana tarafından 1117 yılında yaptırılan bir tapınaktır. Hoysala mimarisinin ilk örneklerinden olan tapınağın adı "Güzel Vişnu" anlamına gelir ve tanrı Vişnu'ya adanmıştır. Yokozuna (güreşçi) Rodney Agatupu Anoa'i (d. 1966 - ö. 2000), Amerikalı bir güreşçidir. Yokozuna ismi aslında Sumo güreşinin en üst ismidir. Yokozuna WWF'e 1992'de gelmiştir. Geldiği zaman çoğu kişiyi yenmiştir. 1993 Royal Rumble galibidir. 25 Nisan 1993'te Undertaker'dan chokeslam yiyerek Undertaker ile yaptığı ilk maçta yenilgisini almıştır. Royal Rumble 1994'te bazı heel karakterlerin yardımıyla bir tabut maçında Undertaker'ı yenmiş fakat Undertaker Survivor Series'de bunun intikamını almış ve Chuck Norris sayesinde kazanmıştır. Yokozuna'nın menajeri ise Mr.Fuji'dir. 1966'da doğup 2000 yılında ölmüştür. Otopsi sonucuna göre kalp krizinden ve kilo fazlalıgından ölmüştür. Bitirici hareketi banzai drop'tur. Yani ikinci ipten rakipinin üzerine oturur. Boyu, kilosundan az olan kişilerden biridir. Boyu 1.93 cm, kilosu 253 kg'dır. Felix Hurdes Felix Hurdes (d. 9 Ağustos 1901, Bruneck; ö. 12 Ekim 1974, Viyana) Avusturyalı avukat ve ÖVP'li siyasetçiydi. 1953 yılından 1959'a kadar Avusturya Millî Meclis başkanıydı. 1945'ten 1952'ye kadar Bay Hurdes Eğitim Başkanıydı. Fani Halkia Fani Halkia (Yunanca: "Φανή Χαλκιά") , (d. 2 Şubat 1979, Yenişehir, Teselya) Atletizmin 400 metre engelli dalında yarışan Yunan atlet. Ahmet Aydın Bolak Ahmet Aydın Bolak (d. 13 Ağustos 1925 Balıkesir - ö. 28 Temmuz 2004 İstanbul), Türk siyasetçi ve iş adamı. İstanbul Üniversitesi Hukuk Fakültesi mezunudur. Balıkesir Maiyet Memuru, Kadirli Kaymakamlığı, Serbest Avukatlık, TBMM 12.(XII) Dönem Balıkesir Milletvekilliği yapmıştır. Evli ve bir çocuk babasıdır. Meclis-i Mebûsan ve TBMM'de Balıkesir (Karesi) milletvekilliği ve bir süre Millî Eğitim Bakanlığı yapmış olan ve Balıkesir'de Kuvayi Milliye hareketini başlatanlar arasında bulunan Mehmet Vehbi Bolak'ın oğludur. İstanbul Üniversitesi Hukuk Fakültesi'ni bitirdi. Maiyyet memurluğu, kaymakam vekilliği, kaymakamlık, serbest avukatlık, Hürriyet Partisi kurucu üyeliği, 12.(XII) Dönem Balıkesir milletvekilliği yaptı. Vakıfların yeniden kurulmasını sağlayan 903 sayılı kanunu teklif etti ve yasalaşmasını sağladı. 1965'ten sonra ticârî ve sınâî alanlara girmiş ve başta petrol, turizm, gemi inşâ, perakende, nebatî yağlar ve gıda gibi konular olmak üzere çok sayıda şirkete kurucu, hissedâr ve yönetici olmuştur. Türk Eğitim Vakfı, Türkpetrol Vakfı, Göğüs Cerrâhisi Vakfı, Türkiye Üçüncü Sektör Vakfı, TEMA Vakfı, İstanbul Trafik Vakfı, Türk Mûsıkîsi Vakfı gibi çok sayıda vakfın kurucu ve yöneticileri arasında bulunmaktadır. "Söylediklerim ve Yazdıklarım", Sohbetler","Hayatın Öğrettikleri", "Hayatın İçinden", "Yüz Yılın Yetmişbeşi" isimli kitapların yazarıdır. RenÃ© Steinke René Steinke (d. 16 Kasım 1963, Berlin, Almanya), Alman aktör. René Steinke 14 yaşındayken aktör olmak istedi ama amaçlarına doğru giden yol çok uzundu. Eğitimini bir teknisyen olarak tamamladı, bir süre NVA (UMO) ordusundaydı (Ulusal Millet Ordusu) ve bir yıl Alman Kızıl Haç Hastanesi’nin (DRK) ambulans şoförlüğünü yaptı. Bütün bunlardan sonra Berlin’deki Ernst Busch Drama okuluna gitti. Orada eğitim aldı ve yüksek dereceyle bitirdi. 1990’ların başında René tiyatroda oynadığı birçok rolden sonra aktör olarak ünlenmeye başladı. Şimdi René değişik televizyon dizilerinde rol alıyor. René Steinke, 4. Sezondan sonra, Tom Kranich olarak "Cobra 11"de rol almaya başlar. Mark Keller’in yerine geçer. Ortağı Semir Gerkhan ile araba hırsızlarını, şantajcıları ve katilleri bu başarılı aksiyon dizisinde beraber yakalamaktadırlar. Otoban polisliği rolü bu aktör için büyük bir egzersizdir: "Birçok televizyon yapımında çalıştım, ama bu seri 6 milyon (Almanya’daki) seyircisiyle çok farklı bir şey" der. Bu René için her sabah 7’de kalkmak anlamına geliyor, çünkü çekimler hep saat 9’da başlıyor. Cobra 11’deki polis Tom Kranich rolünden yıllar sonra René hayatında bazı yeni değişiklikler yapma zamanının geldiğini düşünür ve Cobra 11’deki çalışmasını bitirmeye karar verir. 94.bölüm, onu Cobra 11’in bir karakteri olarak gördüğümüz son bölüm olur. Buna rağmen, iki yıl sonra RTL ona Cobra 11’e dönmesi için teklif götürür, çünkü René'nin yerine geçen Christian Oliver diziden ayrılmak ister. René geri dönmeye karar verir, çünkü son iki yılda bazı televizyon filmlerindeki rollerinden sonra, Cobra 11’i özlemiştir. René "Otoban dışında başka nerede arabayla saatte 200 km hıza çıkabilirim ki!" der. René 9. sezondan sonra Cobra 11 dizisine tekrar geri döner. Fakat bu dönüşü de 2006 yılına kadardır. Tom ileriki zamanda ise kontratını yenilemeyerek diziden bir ölüm sahnesi ile ayrılır yerine ise aynı bölümdeki gizli ajan devam eder. Jeanette Winterson Jeanette Winterson (d. 27 Ağustos 1959 - Manchester, İngiltere), İngiliz Şövalyelik Nişanı sahibi İngiliz yazar. Manchester'da doğan Jeanette Winterson, altı yaşındayken Pentakostal (Evanjelik Hristiyanlık içinde bir hareket) bir aile tarafından evlat edinildi. Evlat edinilmesini takiben ailesiye birlikte Accrington, Lancashire'a gitmiş ve ileride Hristiyan misyoneri olacak şekilde bir eğitim almaya başladı. 16 yaşında ailesine lezbiyen bir ilişki yaşadığı açıkladı ve evinden ayrıldı. Eğitimine Oxford Üniversitesi St Catherine's College'da İngiliz edebiyatı okuyarak devam eden yazar aynı dönemde farklı işlerde çalışarak geçimini sağladı. Londra'ya taşındıktan sonra, 24 yaşınadayken, ilk romanı olan "Tek Meyve Portakal Değildir" yayımlandı. (Bu roman Sevin Okyay tarafından Türkçeye de çevrildi.) "Tek Meyve Portakal Değildir", 1985 yılında "En İyi İlk Roman" dalında Whitbread Ödülü'nü kazandı. Roman, 1990 yılında yazarın kendisi tarafından televizyona uyarlandı ve aynı isimle televizyon dizisi olarak gösterildi. Tek Meyve Portakal Değildir isimli dizi "En iyi Drama" dalında BAFTA Ödüllerine layık görüldü. Jeanette Winterson, 1987 yılında Napolyon dönemi Avrupa'sında geçen "Tutku" ("The Passion") isimli roman serisiyle John Llewellyn Rhys Ödülü'nü kazandı. Jeanette Winterson'ın sonraki romanları yaratıcılık ve hayal gücünün sınırlarını zorladı. Bu romanlarında, cinsiyet kutuplaşmaları ve cinsel kimlik konularına değinen yazar, birçok edebiyat ödülü kazandı. "Dizüstü" ("The Powerbook") isimli romanının sahne uyarlaması 2002 yılında Londra'daki Royal National Theatre'da sahnelendi. Yazar, 2006 yılında İngiliz Şövalyelik Nişanı ile ödüllendirildi. 2002 yılına kadar 12 yıl boyunca akademisyen ve BBC radyosu yayıncılarından Peggy Reynolds ile beraber oldu. Yazarın hayatında iz bırakan diğer bir partneri ise yayımcısı Pat Kavanagh'dır. Winterson, "Written on the Body" isimli romanını Kavanagh ile ilişkisinden esinlenerek yazdı. Yazar, Doğu Londra, Spitalfields'de metruk bir müstakil ev satın almış ve evi restore ettirmiştir. Jeanette Winterson, halen bu evi "ikinci ikametgâh" olarak