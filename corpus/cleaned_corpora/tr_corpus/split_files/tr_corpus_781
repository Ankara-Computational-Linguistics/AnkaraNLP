bulmaya nedendir. En basiti hediyeleşmek, insanı öteki ile mutlu kılar. Ötekini kendinden mahrum etmemeye de nedendir. Sevgi iman ile biçimlendiğinde, Allah'a ermenin gereğidir. Böyle olsa da sonuçta, Allah'a yetişilmesi doğrultusunda velilik edinildikten sonra merhamete, şefkate bürünmesi ile insana, hizmet olarak insana geri dönmeye nedendir… Aşk ile yananlara merhamet ve şefkat ile el uzatmak da irşadın gereğidir. Seven, sevilen irşatta buluşur ve kavuşur. İrşatta tanık olunan ise kişiler değil, hizmette rab sıfatları ile görünen Allah'tır. Sevgi, insanın aslına doğru kendinden kendine uzanan bir yol açar. Bu yoldan ise gayret ile olması gerekenler yapıldıkça yürünür. Sonuç Allah'ı bilmek, bulmak ve kavuşmaktır. Ola ki hizmet verilir… Hakkı gereği rab sıfatları beliriminde Allah'ı yaşamaktır… Yetiştirdiklerinde de zevk etmektir. Sevgi, sevdiğinden mesul olmayıda gerekli kılar. Mesuliyet ise kendini sınırlı kılacak insanın korkusu olarak önünde durur. Böyle olsa da sevgi, sevdiği için mesuliyet 159 Tevhid Okumaları edinmenin fedakârlığını da göstermeyi gerekli kılar. Acımak değil, sevgi, şefkat ve merhamet ile insan sevdiği ile ortak bir yaşam edinir. Ben iken biz olmayı öğrenir. Tasavvuf ve Özgürlük Özgürlük, tasavvuf düşünce alanında da konuşulan bir mevzudur. Fütüvvet sahibi kılınan ile bakıldığında insandan istenenin, özgürce ve özgünce yaşaması için kendini gerçekleştirmesidir. Kendini gerçekleştirmek, nesnesi ve öteki ile gerçekleşirken, nesnesinde ve ötekinde her takılı kalmak insanın kendini aslına ötelemesidir. İnsanın kendini imkânları doğrultusunda aslına ötelemeden, hak-had belirimleri üzerinden gerçekleştirmesi özgürlüğünü bulmasıdır, özgünce yaşamasıdır. Özgürlük ihtiyaçların giderilmemesi durumunda acziyete düşmek, sınırlanmak, mahkûm kılınmak, başkasının iradesine bağlı olarak yaşamak, nesnele bağlı uzantılarda kalırken gölgelerde kendini bulmak vb. durumlarda ideal olanın istenmesi ile görünüş bulur. Bu durumda Allah için özgürlükten (hürlükten) bahsedilemez. Çünkü Allah, sınırlanamayan, başkasının iradesine mahkûm olmayan, nedeni sadece kendi olan olduğu içindir ki özgürlük ideali olmayandır. O tini gereği yasalar ve ilkeler gereği hareket ederken iradesini mutlak olarak gerçekleştirendir. İdealinde özgürlük olmasa da özgürce ve özgünce kendini gerçekleştirendir. Tanrısal hikmetten bahsetmekteysek eğer iradesini kendisine bağlı olarak gerçekleştirenden bahsetmekteyizdir. Demem o ki doğada mevcut kılınanlar içinde insana –cinlere-, bakıldığında özgürlüğün ideal olarak belirdiğini görürüz. İhtiyaçların acziyetinden kurtulmak emek emek üzerinden imkânların gerçekleştirilmesi için iradeye bağlı çaba tabuların, dogmaların sınırlamasından yana düşünce de ilke ve yasalara bağlı düşünmek değerleri hakkı ile yaşamak için memleket (vatan) özgürlüğün anahtarlarıdır. Böyle olsa da ötekinin hukukuna bağlı olarak beliren ceza, akıbete göre insanı mahkûm kılmayacak sınırlar edinilmesi ve bu doğrultuda da edim ve üretimlerde bulunulması, selamet bulmak olarak özgürce yaşamanın gereğidir. Hukuki açıdan bakıldığında öngörülebilinir bir gelecek, sürekli bir biçimde özgürce yaşamanın gereğidir. Ötekinin hak-had belirimleri, ötekinden mesuliyeti de hukuki olarak zorunlu kılar. Öteki ile hukuk ve rıza çizgisinde yaşamasını öğrenen, özgürlüğü – kendini hakkı ile gerçekleştirmeyi öteki ile bulmuş olur. 160 Tevhid Okumaları Özgünlüğü ise ötekinin gölgeleri –uzantıları- altında kalmadan aslı ile kendini gerçekleştirdiğinde bulur. Çünkü aslı olan Allah, Bari olması nedeni ile biriciklikte kendisini gerçekleştirmektedir. Bu durumda da ötelerde bilinene kul olunurken, özünden hareket ile iradesini iradesi, sıfatlarını sıfatları, tavırlarını tavırları olarak bulan için özgürlük Allah ile bulunan olur. Allah ile özgürlüğün anahtarı ise özünden rahmet tavırları olarak beliren ilkeler doğrultusunda Allah'a teslimiyet ile müslim olmakla gerçekleşir. İlkeler fedakârlıkta, ötekinin hukukunun öncelenmesi ile yaşandığında özgürlük, hizmet adı altında bulunan olur. Özgürlük, evrensellerin ötekinin hukuku üzerinden yaşanmasında bulunur. Evrenseller ile ötekinin sıfat ve iradesinin uzantısı –gölgesine aşkınlıkta biz olarak yaşandığında ise özgünlükte tadına varılan olur. Allah ile imkânlarını bulanlar, kendilerine Allah'ı ideal olarak aldıklarında özgürlük, ideali olanı –erekte olanıyaşamak ile mümkündür. Zaten ideal olarak görülenin ereğinde yaşanması, idealin gerçekleştirmesi olarak özgürlüğe dâhildir. İmkânlar ideal olarak değer edinilene bağlı olarak gerçekleştirilirler. Bu nedenle ereğe –ideal olana bağlı olarak amaçta değer olarak görünen üzerinden özgürlüğün göründüğünü de unutmamak gerekir. Ali Şeriati'nin de dediği gibi insan doğaya, tarihe, nefsine, kültüre vb. tutsaktır. Böyledir. Ama geleceğe kaygısı ile beraber insan geleceğe de tutsaktır. Bunun dâhilinde de gelecekte kendini mahkûm kılacak olan edim ve üretimlerinin cezasına da mahkûmdur. Yani yasa ile öncelenene karşı mesuliyet edinmiş olması ile geleceğe karşı sorumlu olması da söz konusu olandır. Ceza mahkûm kılınacağımız olarak önceliklerimizi izlek olarak bilincimizin önüne koyar… Ve insan yasa ile ceza belirimine göre cezaya kaygı ile mahkûm kılınandır. Hak olan sorumluluklar ve aidiyetler çizgisinde, meşru alanda insan kendisini gerçekleştirirken bu mahkûmiyete de son verir. Cezadan doğan kaygı böylece aşılmış olur. Özgürlük bir yaşam alanı edinme ile de alakadardır. Bilim ile doğadan yana özgürlük edinsek de doğaya karşı ilk özgürlük alanını dil ile düşünce zemininde ediniriz. Duygusunda yaşadıklarımız ise doğaya aşkın yaşadıklarımızdır. Hayallerimiz ile de doğayı yeniden kendimiz için kılarken doğaya hâkim güç olarak doğaya karşı özgür yaşarız. Elbette ki zorunlu olanlar –ceberut, yaşam alanlarını belirli kılması sebebiyle insanın varoluşunu öncelemekte olan zemindirler. Bu zemine bağlılık bir tutsaklık 161 Tevhid Okumaları olmaktan öte, insanın kendini gerekliliklerini kendinde bulundurur. bulması, gerçekleştirmesinin gereğidir/ Nefsi emmareye tutsaklık ise insanın doğayla ilişkilerini sağlarken doğayı kendi için kılması adına önemlidir. Nefsi emmare ile insan, doğaya kendi için bakarken aşkın bakmanın özgürlüğünü de beraberinde edinir. Nefsi emmare ile insan haz, arzu ve menfaatlerini gerçekleştirdiği nesnelerine ve bu belirimlerine saplantılı olursa tutsak olur. İç dünyasını sınırlı ve geçici olan ile daraltırken, aslından uzaklaşmanın ve ötekinin hukukunu da hiçe saymanın edimlerinde özgürlük nefsi emmaresine tutsak olmanın keyfiliğinde yaşanır. Bu da özgürlük olmaktan daha çok keyfiliktir. Bu durumda ötekinin hukuku ile insan, aidiyet ve sorumluluklar kazanırken, ayrıca nefsini helal –hak, meşru kılınmışlar ile terbiye ettiğinde toplumsal ilişkilerde daha rahat olacağı özgürlük alanı edinir. Bunun ile beraber insan, akıbetinde/ ahretinde mesul kılınmayacağı, cezasına mahkûm edilmeyeceği edim ve üretimlerde bulundukça özgürlüğü önü açık – öngörülü bir gelecek algısı üzerinden selamet edinmiş olarak yaşamakta bulur. Özgürlük için önemli olan da budur. Yarın insanı mahkûm kılacak yasak kılınan edimlerden, üretimlerden insanın uzak durması özgürlüğü günün ihtiyaçlarına göre yaşamaktan öte, gelecek belirimlerine göre yaşamayı önceletir. İnsan, iç dünyada dil zemininde kültürde doğarken, kültürün nesnesi olarak doğar. Kültür nesnesi olarak insan, kültür nesneleri üzerinden aidiyetler sorumluluklar edinirken varsayılan değerler edinir. Önemli olan ise insanın kültür nesnesi olmadan kültür nesneleri üzerinden kültür nesnelerinde saklı olan değerler doğrultusunda kendini evrenseline bağlı olarak gerçekleştirmesidir. Bunun dışında kültür nesnelerinin tapınılacak biçimde, iç dünyada haklarının dışında değer kazanması görülür. İnsan için, eli ettiği –ürettiği- emeğin, değer beliriminde kıymet taşıması sebebiyle özeli olduğu bir gerçektir. Özelin hakkı dışında değer niteliğinde görülmesi insanı kendi hakikatini gerçekleştirmesine öteleyen gölgesinde kaldığı putlar edinmesine sebep olur. Bu bağlamda kültür aşılması gereken alışkanlıklar alanıdır. Kültürde ilkeler duygusunda canlı tutularak yaşanmakta ise nesnesine aşkın yaşamayı da edinmeye sebep olurlar. Bu da kültür zemininde insanca yaşamanın kapısını aralar. Her şeyden önce ise kültür, insanın kendini gerçekleştirmeye olanak bulduğu, nesnesine ürettiği üzerinden değer belirimlerine göre baktığı ve böylece kendini ait hissettiği ilk yaşam alanını belirli kılar. Doğa böylece kendisine aşkın yaşanılan 162 Tevhid Okumaları memleket -yurt olma niteliği kazanır. İnsan özgürlüğü ilk olarak kültür alanında tatma imkânını bulur. Böyle olsa da kültür, ötekiyi de belirgin kılarken, nesnelerine daha şiddetli tutunmaya sebeptir. Daha şiddetli tutulanlar, kültür nesnelerinde yitik, kültür nesnelerine mahkûm özneleri açık eder. Bunun en kötü yönlerinden birisi de kültürde beliren nesnel kimlikler açık olurken, ötekinin yabancı –düşman, tehdit olarak görülmesi de belirginleşir. Böyle olsa da kültür ile gelenekte canlı tutulan, duygusunda yaşanırken hakikidir… Ve evrenseli dolayımsız -direk tecrübe etme imkânı verir. Yeter ki gelenek, ilkeye varmanın veilkeyi yaşamda gösterebilmenin âdeti olmuş olsun. Nesnesinde takılı kalan, öznenin öncelenmediği kültürde gelenek haktan uzak batılda olmaya nedendir. Hak veya batıl içeriklerine rağmen kültür, ortak bir bilinç, ortak karakter belirimleri ve kişilik belirimleri üzerinden ortak kimlik edinmenin gereği olarak önem gösterir. Bu da insanın muhafaza edilmesi ile yeni kuşaklara doğru yürümeyi kolay kılar. Kültür, değer belirimlerine göre tutsak olunması gereken değil, hak belirimine göre nesnelerine aşkın yaşanması gerekendir. Kültürel değerlerde nefsi emmareye bağlı olarak ötekinin hukukunun öncelenmemesi, hak olmayanın gerçekleştirilmeye çalışılması, hak ve hakikate göre kültür edinimini de zaruri kılar. Kültür, duygusunda yaşananın hakiki olarak yaşanması için önemlidir. Bu nedenle kültürsüz olunmaz ama kültüre sebep kültler –değerler- üreterek yeni kültür edinme çabasında bulunmak gerekir. Kültür tarihsellik kokar. Bu nedenle kültür edinmenin tarihselliği de içerdiğine dikkat ederek, suni kültürler oluşturmamak gerektiğini de bilmek gerekir. Suni olarak oluşturulacak her kültür de nesnelerine duygusunda duyarlılık görülürken, öznelliğe, ötekine duyarlılığın olmadığı da görülür/ görülebilir. Bu durumda nesnesine bağlı yaşanan duygu veya arzu, nesnesini insanlık batağı kılar. Gölgesinde yaşanılan ne ise mahkûm kılındığımızdan öte değildir. Kültür, nesnesinin içselleştirildiği değer belirimlerine göre özneldir… Ve öznenin, öznel kılınanlar üzerinden değer belirimlerinin duyguları doğrultusunda varoluşunu gerçekleştirdiği görülür. Bu bağlamda her ne kadar bir özgürlük alanı oluştursa da kültürde gereken, insani ilişkilerin hak-had belirimlerine göre öncelenmesidir. Böylece nefsi emmareye göre beliren keyfiyetlerin sınırlandırılmasıdır… Ve erke ait olarak egemen sınıflara göre belirli olan kast yapısı, putperestlik vb. tabular gibi inanca ait yozluklar ve hak olana göre belirli 163 Tevhid Okumaları olmayan törenin yapısal kıldıklarından kültürün arındırılmasıdır.Bu bağlamda kültürden yana özgürleşmenin yolu medeniyet edinme sürecinde gerçekleşir. Medeniyet ise yapısal kılınan ürünler üzerinden insanın ussallığına tanık, değer belirimleri ile görünür olandır. Medeniyette de kültür gibi tarihsellik kokar. Medeniyette önemli olan ise medeniyeti inşa etmemize sebep ortak değerlerdir. Bu neden ile medeniyet alanında öncelenen değerler, ilkeler ne ise özgürce yaşamanın alanı edinilmiş olunur. Medeniyet hangi değerler üzeri inşa edilmiş ise o değerlerin gerçekleştirilmesi ve daha rahatça –özgürce yaşanmasının zeminidir. Bu nedenle hak ve hakikate bağlı olarak yaşanması gerekenler ne ise bu doğrultuda edinilen değer belirimlerine göre medeniyet inşa etmek zaruridir. Medeniyet, ilkelerin tesis edilmesi doğrultusunda evrenseli öteki ile yaşayabilmenin kapısını aralarken, özgürlüğü öteki ile edinmenin de gereğidir. İlkeler tesis edilirken, kültürde sığlaşan ve insanlığına uzaklaşan özne için, insanlığını hakkı ile yaşamanın evrensel belirimleri de görünür olur… Ama medeniyet yapısal olduğu içindir ki medeniyetin yöneticileri ve yapısının hangi çıkarlara göre yönetildiği önemlidir. Medeniyette önemli olan ise ihtiyaçlara göre çıkarların gözetilmesine aşkın olarak ilkelerin gözetilerek, evrensel olanın herkes için olmasının kapısının uygulamada aralanması gerektiğidir. Böyle olmadığında medeniyet, yapısallığı ile öteki diye görüneni eritmeye/ yok etmeye çalışır. İnsanı da yapı içine hapseder. Önemli olan ise insanı yapısal olana hapsetmeden kendini gerçekleştirecek zemini olarak medeniyetin tesis edilmesidir… Ve öteki diye görülen medeniyetin de hak-had belirimlerine göre değerlerine dokunulmamasıdır. Bu olmadığında ise çıkarlar, değerler bahane edilerek çatışkının kapısını aralar. Böylece insanca yaşamanın zemini olması gereken medeniyet, vahşice yaşamanın olanaklarını edinmenin bir gayreti olarak önümüzde durur. İhtiyaçlar ve değerlere bağlı üretimlerin haricinde medeniyet, korkular ve kaygılar doğrultusunda verilen ürünler ile insanın içinde bulunduğu, önünde bulduğudur. Medeniyeti korkularımız doğrultusunda üretiriz, duygusunda bulduğumuz değerde de yaşarız. Böylece korkulara mahkûmiyetten, kurduğumuz medeniyet ile kurtuluş yolu buluruz/ bulmaya çalışırız. Gelecek insanın önünde korkular -kaygılar ile dururken ve ötekinden korkmak gönlü sarmakta ise medeniyet kurmak insan için zorunda kaldığı- gerekli olandır. Kültürün, hak çizgisinde olamayan varsayılan öznel nesneleri ve medeniyetin tapınılan nesneleri insanı tarihselliğe mahkûm kılar. Atamızdan görmedik ayeti 164 Tevhid Okumaları ile de buna bir nevi ayna tutulur. Evrensel olan ile kültürde yenilenmek ve evrensel olanın medeniyette kurumsal yapılanma ile de tesis edilmesi sonucunda insan, tarihten yana özgürleşir. Bu özgürleşmede dikkat edilmesi gereken ise tarihin acılar ile dolu ibretlik olaylarından ders çıkartılarak tarihi ders alanı olarak görmektir. Yeni mahkûmiyetler edinmemek için de bu şarttır… Ayrıca tarihin olgusallığında hak olana göre evrensel ile bağlantı kurmamıza neden olay ve olguların hikâyesinin duygusunda canlı tutulması da ortak kimlik edinerek geleceğe doğru yürümenin gereğidir… Ama nesnelliğe bağlı kimlik edinimleri –ırk, cinsiyet, millet vb.- insanı hakikate öteler. Buna da dikkat etmekte yarar vardır. Bir şeyden özgürleşirken yeni bir duruma göre yeniden mahkûm kılınmamaya dikkat etmek gerekir. Her şeyden önce tasavvuf, İslam medeniyeti alanında, buram buram kültür ve tarihsellik kokar. Hak ve hakikate göre belirli kılınan hadlerde insanca yaşamayı önceler. Tasavvufta öncelenen insandır… Ve insan doğadan ruhu ve Allah nefsi emmareden iman ve terbiye kültürün nesnesine bağlı sığlığından da ilkeleri önceleyerek özgürleşmesine sebeptir… Ve insanın öteki ile daha iyi bir biçimde medenileşmesine de kapı aralar. Tasavvufta amaç medeniyet kurmaktan öte, insan yetiştirmektir. Tasavvuf doğa ve insan ile ilişkilerde edinilen kültüre aşkın, medeniyetin de yapısallığına aşkınsal olarak özünde Allah, dışında halk ile hak-had belirimlerinde rıza üzeri yaşamayı önceler. Tasavvuf, Allah'tan özgürlüğünü satın almanın yoludur. Özgürlük mahkûm kılınandan kurtulmak veya sınırlı kılana aşkın yaşamayı gerektirir. Bu yolda Âdem'den Hatem'e insanın kendisini nesnelin –nicelin yapısal dünyasına göre değil, öz varlığı olan rabbi Allah'a göre gerçekleştirmesi istenir. Âdemiyette fıtrata, dil ve emek ile değer ediniminde aşkınsal yaşanır. Beden mahkûm olunan olmaktan öte, hazlar ve ihtiyaç belirimlerine göre sahiplenilendir. Doğa ile zorunlu kılınan, doğaya aşkın yaşam edinir. Şid mertebesinde, iradenin gerçekleşmesi/ gerçekleştirilmesi ile doğaya aşkınsal yaşam edinilir. İdris mertebesinde, biyolojik sebep-gerekçeler meşru sınırlarında yaşanırken, iç dünyanın kapısı aralanır. Diğer melekelerin kuvvetlenmesi ile de insan, kendini melekeleri ile doğaya üstün kılındığını fark eder. Nuh mertebesinde duygularda değer belirimlerine göre doğaya aşkınsal yaşanır. Duygular ile içsel kılınan nesnelere, törelere bağlı olarak da kültür edinilir. 165 Tevhid Okumaları İbrahim mertebesinde ise kültürün sınırlayıcı baskısına rağmen ilkeye göre yaşam edinmenin gereği bulunur. Yakup ile insani ilişkilerde nefsi emmarenin akıbette zorluklara sebep verecek doğası keşfedilir. Yusuf ile bu nedenden dolayı nefsi emmare zapturapt altına alınır. Musa ile yasaların öncelenmesi ile aidiyet ve sorumluluk alanları, meşru kılınanlar ile belirli kılınır. Nefsi emmarenin hareket alanı belirli kılınırken özgürlük de belirli kılınmış olunur. Bunun ile beraber ortak değerlerin özgürce yaşanacağı yurt edinilmesi gerektiği bilinci edinilir. Davut ile özgürce yaşamanın temeli olan –mülkte- yurt edinilir. Süleyman mertebesinde, öteki ile yaşamın sürekli kılınması –selamet adına, gelecek adınaemeğe bağlı hukuk öncelenir. İsa mertebesinde dil ile iç dünyasında değer belirimlerine göre de özgürce yaşamanın özgüveni elde edilir… Hukuk zemininde kendini gerçekleştirmenin gereğine uyanılır. Muhammed Mustafa mertebesinde ise Allah'ın zatı ile yaşam hakkı gereği yaşanırken, insani ilişkilerde hak-had belirimleri üzerinden hakikatin yaşamsal olduğu gösterilir. Hakikate eren için, doğa zemininde insan ile olan insani ilişkilerde Allah yaşanan olarak kendini göstermektedir. Önemli olan ise kendilik bilincinde, hak ve hakikate göre hizmetin gereğinde yeniden şahsiyetin –tininüretilmesidir. Demem o ki özgürlük, insan için zulümden aydınlığa, mahkûmiyetten iradenin gerçekleştirilmesine, zorunluluktan aşkınlığa/ aşkınsallığa, aşkınlıktan/ aşkınsallıktan da hak-had belirimlerine göre yaşam alanlarını belirli kılarken kendini gösteren hakikate göre yaşamayı sürecinde öğrenmeyi gerektirmekte. İnsan kendini özvarlığından hareket ile gerçekleştirdiğinde nedenini ereğinde yaşamamış olarak Allah ile özgürdür/ özgürleşir. Kendini hakikati yaşarken, hakikatin görünüşüne adayanlar özgürlüğü Allah'tan alırlar. Özgürlük, zorunlu kılınandan kurtuluş olmaktan öte, batıl olarak varsayılanlardan, suni olandan, nesnesine takılı kalınandan, zulümden vb. durumlardan kurtuluştur. Özgürlük birçok nedene bağlı olarak ilkesel ve yaşamsal kılınsa da amacın, iradenin ereğinde gerçekleştirilmesini önceler. Tasavvufta, kul olunan Allah öncelenirken, insan kendini gerçekleştirirken Rabbi ile bulduğunda, Allah'tan özgürlüğünü satın almış olur. Allah'tan özgürlüğünü satın almışlara hürler denir. Hürler mevcudiyete, kayıtlılığa aşkın kendiliğini yaşayanlardır. Zulmü kendilerinde bitirmiş barışa erenlerdir. Her olayda hakkı gereği olgusunu nesnesi kılarak ilahiyatı yaşayanlardır. Hürler, tinde kendini yeniden üretebilenlerdir. Geçmişin sayfalarında kalmadan, kimsenin de gölgesinde de haddinden fazla durmadan kendilerini emek verdikleri 166 Tevhid Okumaları üzerinden koşullara aşkın, ihtiyaçlara cevap verirken yeniden üretenlerdir. Geçmiş ile hesabı kapanmış, gelecekte mesul kılınacak yaşadığı kalmamış ve günü nefsine göre değil, hak ve hakikate göre yaşayan tininde hürdür. Hürlüğün duygusu özgüvendir ilkesi iradenin gerçekleşmesi ve iradenin gerçekleşmesi için adaletin öncelenmesidir, ereği ise Allah'ı hakkı ile yaşamaktır. Hürlük yapısal kılınmayacak kadar da özneldir…Yapısallığa aşkınsal, ilkeli yaşamakla edinilecek olandır. İlke sorumluluk ister, sorumluluk ise öteki ile edinilir. Hürlükte özgürce yaşamak için öncelenmesi gereken bir durumda ötekinin hak ve had belirimleridir. Hür, iradesine bağlı kendini gerçekleştirirken Allah ile kendini gerçekleştirene denir. Ötekini öncelerken hizmette kendini rahmette bulana denir. Rahmette Allah'ı zevk ederken, dış dünyada da selamette yaşayana denir. Hür, geçmişinden yana mesuliyetinin hesabını verdikten sonra, geleceğin mesuliyetini yüklenip de günde yaşadıklarından yana kendini mesul kılana denir. Mesuliyet ise özgürlüğün vidanda takılı anahtarıdır. Vicdanı olanlar için özgürlük ilkeler duygusunda, edim ve üretimlerde vücud bulurken kendiliğin yaşanmasıdır. Nedenini ereğinde yaşarken, ne için olunduğunun bulunmasıdır. Nedenini ereğinde gerçekleştirmektir. İnsanın nedeni Allah için olduğundan dolayı ereğinde, Allah'ı bulup yaşadığında özgürlüğünü de Allah ile bulacak olandır. Bu bağlamda hür, insanı kâmil olandır. Özgürlük, iradenin gerçekleştirilmesi iradesinde saklı yatar. İrade etmek, irade edilenin gerçekleşmesini de irade etmeyi beraberinde getirir. Özgürlükte ise irade, gerçekleşmesi iradesini geride bırakmış olarak yaşanır. Çünkü irade edilen, gerçekleşiyordur/ gerçekleştiriliyordur. Böyle olsada insan insana mahkûm kılındığından, insan ile insani ilişkiler kurarken, ötekinin/ ötekilerin –diğerlerinin de hukukunu adil olarak veya rıza ile gözetmek zorunda kalınır. Bu durumda insan, kendi dışında bıraktığı öteki ile yabancılığını bitirirken, ötekine mahkûmiyetini de sevgi, rıza, merhamet vb. ile gönlüne alması sonucunda aşar. İnsan mahkûm kılındıklarını ya olumsuz noktada yıkar geçer ya da olumlu nokta da aşar geçer. Önemli olan ise mahkûm kılındıklarında kendini başka yönleri ile gerçekleştirmenin, keşfetmenin fırsatını da elde ettiğidir. Bu bağlamda her mahkûmiyette mahkûm kılındığımız, aslında kendiliğimizdir. Kendimizi, gerçekleştirirken ilkeye bağlı aşmak insanın zorunlu kaderidir. Ya zevk ile kendimizi hakkı ile gerçekleştirerek özgürlüğü tadacağız ya da kendimizi hakkı ile gerçekleştirmemenin mahkûmiyetlerinde, kendimize dışsal kıldıklarımız nesnemiz diye gördüklerimizde yitik olarak zamanın akışında sürükleneceğiz. 167 Tevhid Okumaları Zorunluluk mahkûmiyet değil, varoluşun gereğidir. Zorunluluğu mahkûmiyetten öte, zevk ile hakkı gereği, aşkınında bulunarak yaşamak gerektiğinin idrakinde olunmalı. Tinde ve ilkesinde olması gerekenleri de hakkı gereği gerçekleştirmek gerekir. Bu durumda ise mahkûmiyetten doğan korkular ve geleceğe umutsuzca kapı aralayan kaygılar uzaklarda bırakılmış olarak öz güven ile umutların gerçekleşeceği yarınlara doğru yürünür. Önemli olan özgürlüğü tanımında bilmekten öte, özgürlüğü duygusunda yaşamaktır. 168 Tevhid Okumaları Tinde ereklere göre nedenin belirlenmesi ile yaşanan nedensellikte hürlük, insanın kendini tatması/ zevk etmesidir. Mutlak olan Allah'ın tinde belirimi olan amaçları neye göre hür olabileceğimizin aklını verir. Bu bağlamda Kur'an'da, insanın ne için halk edildiyse halk edilmişliğinin gerekçesi sebebiyle yaşadığında hürlük, Allah'ı rabbi olarak kendinde yaşamaktan öte bir şey değildir. İnsan, doğa zemininde doğaya karşı düşüncesinde özgürlüğü bilmek ile bulmaya başlar. Bildiği ile ürettikleri sonucunda ise doğaya karşı tini ile özgür olduğunu görünüşe taşır. İnsan için düşünce alanı doğayı tüketme ve yeniden üretme alanıdır. Bu nedenle insan düşüncesi ile özgürlüğün kapısını aralar. Öznelde gerçek olan, düşündükçe ve düşündüğü doğrultusunda ürettikçe özgürlükte kendini tecrübe eder. Özgürlük tinsellikte edinilendir… Ve tinsel alanın kurallarına – hak ve hadler belirimine-, doğanın zorunluluk belirimi olan yasalar/ değişmezlerine göre ve tinde olanın gereklilik belirimi olan ilkeler/ zamansızlara göre düşünüldüğünde, üretimlerde bulunulduğunda ve hakikate bağlı değerler edinildiğinde özgürce yaşamın kapısı aralanır. Doğada bildiğimizle özgürlüğün kapısını aralarız ama tinde ilkeler ile ideasına bağlı olarak eylemlerde, her türlü alanda ve anlamda üretimlerde bulunduğumuzda özgürlüğü edinmeye başlamışızdır. İlkeler, hareketin irade prensipleri olarak öznel potansiyellerdir. Özgürlük nesnellikte değil de öznellikte aranacaksa eğer ilkeler doğrultusunda yaşamayanın sonuç itibarı ile özgür olacağından bahsedemeyiz. Çünkü insan yaptıklarını geçmişi olarak önünde bulacak olandır. Çünkü sibernetik tinsellikte/ öznellikte döngüsel olan bilinç işlevselliğinde insan varoluş bulunmaktadır. İnsan bildikçe özgürlüğün kapısını aralar, gerçeğin bilgisi ile edimlerde ve üretimlerde bulundukça özgürlüğe yol tutar. İnsan özgürlüğü ise doğaya ait bildiklerinden öte tine bağlı yaşadıklarında bulur. Doğayı bilmek, doğada üretimler ile doğa zemininde yaşarken doğayı özgürlüğün nesnesi kılar… Ama ilkeyi ideasında eylemde –değerinde yaşamak insanı, tinsellikte kendini doğaya aşkın yaşamak olarak özgür kılar. Böylesi yaşanılanda insan tinde özgürlüğü, doğayı yaşamaktan öte kendini yaşamakta bulur. İlkeler evrenseline bağlı olarak yaşandığında ise hem akıbet 169 Tevhid Okumaları olarak insanı sınırlayıcı değillerdir hem de hakikat sahibi Allah'a eylemde kavuşmanın araçlarıdırlar. Allah'a, ilkeleri değerinde yaşadığımız eylemlerimizde kavuşuruz. Allah'ı bilmek Allah'a ermenin ön koşulu olsa da insan ideaları duygusunda, eyleminde, gerçekleştirdiğinde Allah'a kendinde bulmaya ve O'na kavuşmaya yol edinir. İlkeler ile insan kendini gerçekleştirirken Rabbi ile kendini bulmuş olarak tinde özgürce kendini yaşayandır. Bu bağlam da Allah'ın sıfatları ile sıfatlanın, ahlakı ile ahlaklanın hadisi şerifini hatırlatmakta yarar vardır. Din tinde özgürleşmenin yoludur. Hürlük başlığı altında 1. Doğada hürlük İhtiyaç duyulanların aciz kılmasından yana emek ve toplumsallaşma ile edinilen hürlük. Yaşam kolaylığı edinilmesinde görünür. Bilimsel veriler yasası bilinenin kullanılabilinir olması olanağı edinildiğinde, doğaya karşı doğa nesneleri ile hürlüğün elde edilmesi görülür. Ali Şeriati'nin ifadelerinde de buna rastlamak mümkündür. Böyle olsa da doğa, zorunluluk alanı olarak mevcut olarak varoluşun gereğidir… Uyum sağlayacağımız olarak da bulduğumuzdur. Koşulları gereği zorlamaları ile insanın asli niteliklerine bağlı olarak kendisini gerçekleştirmesinin gerekliliklerini kendinde barındırır. Bu nedenle kendisinden kurtulmanın özgürlüğü değil de kendisi zemininde, tinde yaşayabilmenin özgürlüğüne kapı aralaması doğrultusunda ele alınması gerekir. Doğada, emek ve toplumsal yapısallık kazanılması ile insan, değer belirimleriyle tinde yaşam edinmesi sonucunda doğaya aşkın olmasında hürlüğü bulur.Doğanın zorlaması, insanın imkânlarına bağlı olarak kendini gerçekleştirmesinin gereği olarak tinsel alanda beliren özgürlüğü edinmenin de gereğidir. Cennetten inen Âdem –her insanoğlu- için, geldiği cennete –iç dünyaya, tinsel alana geri yükselmesi emeği ve ötekinin hukuku üzerinden toplumsal yaşamdaki ilkesel edimlere bağlı olarak gerçekleşir. Hürlük, doğadan kurtulmanın değil, tinde var olmanın gereği olarak bulunulandır. 2. Batıl olandan yana hürlük Zanlı düşünceden, kötü zihniyetlerden yana hak olanla, salih amellerle edinilen hürlüktür. Hak –gerçek olan batıl üzerinden kendini görünüşe taşıdığından hak-batıl öznel diyalektiğinde değer 170 Tevhid Okumaları edinilene göre amaçsallıkta beliren çatışkıda özgürlük, hak olanın galip gelmesi ile edinilendir. Değer belirimlerindeki çeşitlilik ve değerler doğrultusunda karşı karşıya kalmanın çatışkı beliriminin gerçekliliği ile de barışık olmak gerekir. 3. Kültür nesnelerinin put edinilmesinden yana hürlük Kültür nesneleri tabular ise eğer gölgesinde durulanlar olarak hakikate örterler… Evrensellerin değer edinilmesi ile tabuların –dokunulmazların gölgesinden kurtuldukça kültürde hürleşmek söz konusu olandır. İbrahim nebide olduğu gibi hakikate örten dokunulmazlardan kurtulmak gerekir. 4. Nefsi emareden yana hürlük Nefsi emmarenin haz, arzu ve menfaat belirimlerinden, helalleri gözeterek edinilen hürlük edinilir. Vicdan ise nefsi emmareden yana ötekinin hukukunun gözetilmesi ile özgürlüğün kapısını aralar. İnsanın nefsi emmaresini tanıması, ötekinin de nefsi emmaresini tanımasını gerekli kılar. Çünkü nefsi emmarenin tabiatı genel olarak herkeste aynıdır. Kendi için kılmak, bencillik, kurnazlık, korkaklık, dayanaklarının çokluğu ve kuvvetine göre bencilliğe bağlı cesaret, öfke, çıkarları için zalim olabilmek vb. ahlak belirimleri onda görülendir. Ötekinin nefsi emmaresini kendi nefsi emmaresi ile bilen insan, ötekinin hukukunu gözetirken, nefsi emmareye aşkın yaşamı da edinir… Böyle olsa da nefsi emmarenin genel ahlakına göre ötekini tanıyan insan, ötekinin güvenilmez olduğunun bilincinde de olarak temkinli olmak zorundadır. Bu da özgürlüğünü kısıtlayacak olay ve olgular ile karşı karşıya kalmamak için gereklidir. Yakup nebi gibi nefsi emmesi ile tecrübeler edinen bir idrakte, ötekinin neler yapabileceğine uyanık olarak öteki ile yaşamayı öğrenmek zorundayız. Öteki ile yaşamak her ne kadar güven gerektirse de güvensizlik de öteki ile yaşayabilmenin gereği olarak tecrübe ettiğimizdir. 5. Akıbetten yana hürlük Akıbette ceza hükmüne sebep olacak edim ve üretimlerden sakınarak, takva doğrultusunda edinilen hürlüktür. Vera – dikkat etmek hak ve batıl olanın, nefsin istenci ve olması gerekenin 171 Tevhid Okumaları bilincinde olmak ve adalet gereği cezanın hak olduğu bilinci, sürdürebilinir bir özgürlüğün kapısını aralar. Ceza caydırıcı olarak insanın önünde durmakta ise insan selamette hürlüğü ötekinin hukuku üzeri bulur. Hukuk ile Ötekinin nefsinden yana emin olunur. Hukuk zemininde toplumsal bilinç edinmeye neden erklerin edinilmesi ile selametin, güven ortamının, ötekinden eminliğin sağlanması yarınlar adına emek ve emeğin biriktirilmesine neden olur. Emeğin iktisadi olarak geleceğin öncelenmesi ile kullanımı akıbetten yana insanı rahatlatır… Temel ihtiyaçların karşılanmasından yana edinilen dayanaklar ile daha özgürce yaşamanın kapısı aralanır. İnsan yarını nedeni ile biriktirir. Biriktirirken de medeniyet kurmaya doğru yol alır. Medeniyet insan ürünlerinin biriktirilmesi ve korunmasının sonucunda edinilen yapısal kılınan değerler ile biçim kazanır. Böyle olsa da birikimin -kârın nasıl kullanıldığı veya kullanılması gerektiği sorunsaldır. Emeğin bireysel olarakbirikimi,toplumsal yaşamda ihtiyaç duyulana göre ürün verilmesi, emeğe bağlı hukukun tesis edilmesi medeniyet kurmanın önceleyenleridir. Medeniyetin devamlılığı ise daha rahat –özgürce bir yaşamın gereği olarak mülkün değil, servetin ve emeğin kârhanesine göre adilce vergilendirmesiile mümkündür. Satılan ürün öncelikli değil, birikime bağlı olarak kâr edilenden vergi alımı eşit değil, ama adilce olur. Vergi toplumun ortak hesabı olarak birbirini dayanak edinmesidir. Bu hesabın toplumun selameti ve refahı adına hizmette adilce neye ve nasıl kullanılması gerektiği ise denetlenebilinir bir yapı ile mümkün kılınır.Vergi ve hizmet, medeniyette tesis edilenler ile hak-had belirimlerine göre daha özgürce yaşamın kapısını evrensel nitelikte aralamalıdır. Emeğin birikimi ve hukuk medeniyetin önceleyenleridir. Emek olarak gelirin, ihtiyaç giderlerinin dışında kalanının oran olarak vergilendirilmesi adil olmanın gereğidir. Bu yapıldığında ise sadece tüketime dayalı değil, tasarrufa da dayalı iktisat ile tüketim ve birikim doğrultusunda orta yolun tutulması, adaletin egemen –galip düşünce olarak hâkim olduğu bir medeniyet kurmanın da gereği olur. 172 Tevhid Okumaları Her şeyden önce ise karma gereği eden bulur ilkesi ile düşünüldüğünde, ilahi adalet sebebiyle hadler edinilmiş olarak akıbetten yana özgürlüğe kapı aralanır. Olacağın, ilkesine bağlı olarak kestirilmesi –öngörülmesi, nasıl özgürce yaşanacağının göstergesi olur. 6. Değerlerini rahatça hakkı ile yaşamanın gereği olarak vatan edinmek ile yaşanacak hürlük Memleketi olmayan evrensele bağlı değerlerini hakkı ile yaşayamaz. Memleket/ vatan, değerlerini hürce yaşamanın gereğidir. Musa nebi ile anlamlı kılınan bir değer de memleketsiz olunduğunda değerlerini yaşamaktan yana insanın ne kadar zorlandığıdır. Musa ile kutsal topraklar olarak vaat edilen, vatandır. Vatan var ise eğer insan değerlerini özgürce yaşayacağı dışsal zemini bulur. Toplumsal yapısallıktaki değer çeşitliliği sebebiyle ayrı dünyalarda yaşayanlar ise ortak hukuk kuralları çerçevesinde birbirlerine baskın gelmeden ortak yaşam edinmeyi yasalar -kanunlar ile edinirler. Musa ile bu açıdan da anlamlı kılınan, hukukun üstünlüğünün nedenselliğidir. On iki Yahudi kabilesini kanunlar ile aynı çatıda buluşturma çabasında da bu net görülür. Böyle olsa da olması gereken, tecrübeler sonucunda olmaması gerekenler üzerinden idrak edilmeleri ile yaşama taşınırlar. Davut ile görülecek olunan ise olması gerekeni yaparak önce memleket edinmek, hukukun çatısı altında memlekette birlikte yaşamayı öğrenmeye çalışmaktır. Değerlerimiz birbirimizden ayırsa da ortak hukuk aynı alanda yaşama olanağı sağlar. Memleket zemininde hukuk iletoplumsal yapısallıktahürlük, selamette devamlı yaşanılandır. Memlekette hürce yaşamanın gereği de hukuktur. Hukuk mülkiyet üzeri değil de emek üzerinden tesis edildiğinde sürdürebilir bir toplumsal yaşamda hürlük öngörülebilir bir gelecek ile mümkün kılınır. Emek üzerinden değil de mülk ve galip sermayeye göre hukukun tesis edilmesi, ötekine mahkûm ve köle olmanın sebebi olur. Davut ve Süleyman nebilerin hikâyelerinde de buna tanık olunması gerekir. Davut mülk üzerinden adaleti tesis etmeye çalışırken, Süleyman nebi emek üzerinden adaletin tesis edilebileceğini öngörendir. 173 Tevhid Okumaları 7. Düşünce alanında hürlük Her türlü dogma, hurafe ve zan ile düşüncenin sınırlandırılmasına karşılık ereğe bağlı gerçekleşen hikmet, irfan ve hak olanın bilgisi ile hürce düşünülür. Düşünce ürün vermenin alanıdır. Özgün ürünler vermek, kendini ürün verirken gerçekleştirmek, kimsenin gölgesi altında olmadan düşünebilmek, düşüncede hürlüğün gereğidir. İbrahim nebi ile düşüncede hür olabilmenin nasıl gerçekleştiğine de Kur'an kıssalarında tanık olabiliriz. Sokrates'i de bu bağlamda hatırası gereği anmak gerekir. Düşünen, düşündüğü sürece hürlüğe kapı aralar. Çünkü düşünce doğası gereği dogma, hurafe ve zanlar ile sınırlandırılamayacak kadar sınırsız bir alanda gerçekleşmek istencini –gücünü kendinde barındırır. Her hürlük belirimi zulme karşı vicdanın gereği olarak –tinselliğin, varoluşun gerekliliği olan ilkeler, batıla karşı ise sonuçta gerçekliği ispatlanmış olanlar ile usta gerçekler doğrultusunda özgürce düşünmenin sonucunda bir başkaldırı olarak belirir. Zulme, batıla karşı, gerçek olan ile düşüncede yenilenmediği sürece hürlük, beklentisinde olunandan öte değildir. Hürlük, ideal olarak görülenin istenmesi sonucunda, zulüm ve batılın galip düşüncesine karşı bir inkılâbı –değişimi de yapısal olarak gerekli kılar. İrade, mücadele ve ilkesinde tutarlılık hürlüğü edinmenin gereğidir. Hürlük, ideal görülenin amaçta değer olarak belirmesi ile görünür olan, ideal olanın istenmesi ideasıdır… Amaç olmaktan daha çok amaç edilenin istenmesi olarak görünüş bulur. Yaşamda her ne kadar iradeye bağlı olarak hürlük görünür olsa da düşünce de hürlük, düşünceyi sınırlayan nesnel olgusal olana indirgeyici itikat belirimi dogmaları aşmak ile edinilir. Bu da dogmanın değer belirimi olması sebebiyle itikat (inanç) dünyasına ait olması nedeni ile inanca karşı cesaret bulmak ile gerçekleşir. Dikkat edilmesi gereken ise Allah'a imanın, her türlü itikada aşkın olarak düşünmeye neden olmasıdır. Çünkü iman ile tevhitte düşünüldüğünde, Allah'ta gerçekleşenlere kayıtsız kalmak gibi bir durumun olmadığı görülür. Kendi için bilinmeyi önceleyen bir varlıkta düşünce, olması gereken olarak her alanda gerçekleşmesi gerekendir… Ki böylece Allah'ı daha iyi ve doğru olarak tanımaya olanak bulunsun. İtikatlarda ise 174 Tevhid Okumaları böyledirler ile kesinlikte düşünülürken, ötekinin gerçeğine örtülü kalınabilinir. Gerçek olana itiraz dahi edilebilinir. Dikkat edilecek olunursa eğer batıl olanın görünüş bulması, Allah'ın varlığında varlığını sorgular duruma taşımasıdır. Bu bağlamda hak olan ile kendinin bilinmesine de yol açmış olur. Bu durumda sorgulamak, tartışmak, diyalog hak olana inceliklerinde tanık olmayı gerekli kılar. Düşüncenin böyledir, böyledir ifadeleri ile kesinlik içeren nedenlere göre biçimlenmesi, dokunulmazlar olarak beliren savların sorgulanmaması ve tartışmaya açık olmaması sonucunda dogmalar ile sınırlanması, kendini düşünce de sığ alanlara hapsetmek olur. Hak olana göre düşünmek ve sürekli üretimde kendini geliştirmek, düşünce de özgür olunması gerektiğinin idrakini verir. Hüsnü zan –yani olumlu bakabilmek, itikada bağlı varsa eğer dogmalarımız, onları aşmamızın gereğidir. Yanlış düşünebiliriz… Önemli olan ise düşünmektir. Yanlış doğrunun azığıdır derler. Öyle ise düşünceğiz ama hak olan önümüze geldiğinde ona açık olabilecek, kabul edebilecek ahlakta da olmamız gerekir. Hak kendini cebren kabul ettirirse eğer, iç dünyasında da zayi olanlardan olmak kaçınılmaz sondur. Her düşünce alanını kendi öncelenenlerine göre zevk etmek olması gerekendir. Düşünce de yöntemler öncelenenlerine bağlı olarak paradigma (değerler dizisi, öncelenen değerlere göre düşünmeye sebep olan) edinmeye sebeptir. Yöntemler düşüncede alanına bağlı olarak doğru sonuçlar almak ve daha kolay düşünmek için gereklidir. Her düşünce alanının kendi gerçeğine bağlı olarak düşünmek, doğru ve kesin veriler almayı kolaylaştırır… Ama her düşünce alanını sonuç ilkelerine göre değil de neden ilkelerine göre önceleyen paradigmalar ile okurken, diğer düşünce alanlarında düşünmekte zorlanılabilinir… Ve sağlıklı düşünce ortamı elde edilmez ise sanıya bağlı zorlamalarda bulunabilinir. Bu nedenle ve gerçeğin sonuçta belirmesi nedeni ile bütüncül düşünebilmekten mahrum da kalmamak adına düşünenin, düşüncede tutarlı, devamlı ve sebat etmesi olması gerekenidir. Tutarlı ve nitelikli düşünmek zordur ama gerçek ile buluşmaya değerdir. 175 Tevhid Okumaları Yasalar ile doğada olana göre yön bulan düşünce, ilkelerin bilinçte üst yapı kurumu olması ile biçim kazandığı alanda gerçekleşir. 8. Mutlak olan ile ereğine erişilerek edinilen gerçek hürlük/ tinde hürlük Nedeni Allah olanın, Allah'ı esma ve sıfat tavırlarında hakkı gereği ile yaşaması ile edinilen hürlüktür.Gerçek hürlükte budur. İlk neden, sonuçta yaşanan olarak bulunduğunda, akıbetin ve doğanın sınırlayıcı etkenlerine aşkın olarak iç dünyanın gerçeği olan Allah ile hürlük bulunur. Bu hürlük Allah ile bulunduğundan dolayı selamet adı ile biçim kazanır. Her şey sonuçlarına bağlı olarak hikmeti gereği bilinirken ve hikmetini – nedeni olan asli gerçekliğini- yaşarken, uyum ve tutarlıkta sulhun bulunması, bu hürlüğün gereğidir. Barışı (sulhu) bulanlar mahkûm kılıcı, sınırlayıcı her türlü olay ve olguya aşkın olarak hürce yaşarlar. Böylesi hürlükte akıbetinde mesul kılacak, sorgusu yapılacak, cezası çekilecek hiçbir edim ve üretimde tutum ve davranışta bulunulmaz. Her şey hakkı gereği, helal olduğu ölçüde imkânınca yaşanır. Her iş ve nesne Allah'tan iken davalı olacak her durum aşılmış olunur. Davalar terk edilirken sulh, sükûnette kendini gösterir. Özde sükûnet, yaşadıklarında metanet, ilkede –kıblede, hizmette- tutarlılık ve ötekinin hukuku gereği hakkaniyet ilkesi ile ilişkilerde uyumlu olmak bu hürlüğün gerekli kıldıklarıdır. Hizmet nasipte varsa eğer hizmet edilenler geçmişin yansımaları olduğundan, kendi ile barışıklığın gereği olarak geçmişi ile de barışmak ve hizmet edilenlere uzanan elle mümkün kılınır. Kendisi, halk, nefsi, Allah, geçmişi, geleceği vb. ile barışmış olan hürdür. Hürlük de öncelenen her ne kadar iradenin gerçekleştirilmesi olarak görülse de sonuçta önceleneni hakkı gereği rıza ile yaşarken barışıklığı da bulmuş olmak gerektiğidir. Barışı bulmayan, saplandığı iradenin hakkını elde etmek ile uğraşırken, selametten yoksun irade ettiğinin tutsağı olur. Gerçek hürlükte, nesnesinde takılı bırakırken dışa dönük kılan, her türlü irade beliriminden de kurtulmak gerekir. Barış her irade edileni imkâna bağlı olarak hakkı ile yaşarken, ötekine bağlı olarak kendilik gerçekleştirilirken, hakkaniyet ilkesi üzerinden salih ameller ile salihlerden olurken, sulhun bulunması ile selametin edinilmesinde görülür. 176 Tevhid Okumaları Ötekinin nefsi emmare sahibi olması ve nefsi emmaresini terbiye etmemiş olması, dünyada selametin devamlı bir biçimde edinilmesine engeldir. Çatışkının gerçeği ise kendini hep geliştirmenin, düşüncede yenilemenin, doğada ilerlemenin ve tinsel alana -gerekli olan ilkeler ile-zorlanmanın/ itilmenin gereğidir. Bu nedenle çatışkı ile de ötekinin gerçeğine uyanık olarak nasıl yaşanması gerektiğini öğrenmek zorundayızdır. Önemli olan ise çatışkılı diyalektikten rekabete dayalı diyalektiğe bağlı olarak düşünebilmeyi ve yaşamayı da öğrene bilmektir. Zulümden selamete, batıldan gerçek olana, acı ve sıkıntılardan huzura, çatışkıdan rekabete, davadan sulha, zorunlu olandan ilkesel olana ermek – yetişmek özgürlüğün gereğidir. İdeal olanı, karşıtı üzerinden bulmak, karşıtına galip gelirken erekte belireni eyleminde yaşamak, özgürlüğü diyalektik kılar. Her özgürlükte, aşılası bir mahkûmiyet ile karşı karşıya kalınabilinir. Cenneti yeryüzünde inşa etmek mümkün değilse eğer, çatışkının gerçeği ile nasıl yaşanabilineceğini öğrenmek zorundayızdır. Bu bağlamda her şeyden önce öncelenmesi gereken hukuktur –adil olabilmektir… Ve kendini gerçekleştirirken hakiki insan olabilmektir. Hakiki insan isek Allah'ın yeryüzündeki gerçek halifesi olarak yeryüzüne varisçi kıldığı salihlerdenizdir –kutuplardanızdır. Belki bu zamanlarda yeryüzünde bir cennet inşa edemeye biliriz ama bireysel olarak iç dünyamızda cenneti edinebileceğimiz bir gerçektir. Öyle ise adalet ve selam üzeri yaşarken kendinden emin kılan/ emin olunan, salih ameller ile sulha eren, Allah ile selametini bulan, ötekine rabbin rahmet eli olan iken huzura eren biri olarak cennetin kapılarını sonuna kadar aralayabiliriz. Bu başlıklar birbirleri ile ilişkili olarak işlenmelidir. Fizik doğanın ve biyolojik yapısallığın neden olarak belirleyici olması insanı, hürlüğünü sorgular durumda bırakır. İnsanın seçimlerinde, fizik doğa zemininde biyolojik yapısallığı ve işlevselliğinde belirlenmişliği ben istemeden siz isteyemezsiniz ayetinde ifade edilir. Fizik neden-sonuçlar, biyolojik nedengerekçeleri belirli kılmakta ise eğer buna eskiler kaderi mutlak demişlerdir. 177 Tevhid Okumaları Fizik doğada ve biyolojik yapısallık ve işlevsellikte amaca bağlı iş gören Mutlak özne olarak âlemlerin rabbi olan Allah'tır. Fizik doğadaki sebep-sonuçlardan biyolojik sebep-gerekçeler ile tinde yükselmeye olanak verilir. Allah amaca bağlı edimlerinde iş yaparken mutlak erildir. Bu nedenle insan fizik ve biyolojik doğasında Allah'ın amaç kıldığı ile paralel doğrultuda yaşadığında kısmen hürlüğü bulur. İnsan, fizik ve biyolojik doğasında mutlak belirleyici olan Allah'a erdiğinde ise O'nunla eril olan olarak fizik ve biyolojik doğası zemininde tinde hürlüğü bulur… Ki bu hürlükte insan, birliğin gücünü keşfeder ve rabbi ile bulduğu etkin sıfat belirimleri ile özgüven bulmuş olarak amaca/ tinde akıbete bağlı olarak doğa zemininde doğaya aşkın yaşarken hürlüğü bulur. Böylesi durumda insanda gerçekleşen doğada gerçekleşmekte olarak bulunur ki nedende belirleyici olan doğanın kendisi amaçta belirleyici olan insanın kendisi ile kullanılmaya, amaca bağlı olarak biçim kazanmaya ve tine bağlı yeniden üretilmeye başlanır. Bu durumda insan doğanın belirleyici gücü ve zatı olarak görünüş bulur. Batında duran, insanda kendini aşikâr etmiş olur. Bu süreçte yaşanan önemli bir tinsel tecrübede insanda gerçekleşenlerin doğada ve insanlık âleminde değişim ve dönüşümlere sebep verecek biçimde karşılık bulurken insana kim olduğunu yansıtan aynası olmasıdır. Böylesi spekülatif olarak sübjektif/ öznel bakışımda insan kendini bulur, doğa zemininde tinde hür olarak kendini bulur. İnsan elbette ki fizik doğada ve tinde nur ile Allah'ın iki kudret eli ile halk edilmiştir. Doğaya ait fizik yasalarının neden olması ve biyolojik gerekçelerin belirimi altında özgür iradeye sahip olduğu söylenemez. Bununla beraber insan birçok mertebenin katmanlı yapısallığı –ruh, beden, us, vicdan, nefsi emmare vb melekeleri- üzeri halk edildiği içindir ki nefsi natıka (konuşan, beyanda bulabilen, kendini ifade edebilen özne) olarak kendini bulur. Böyle olsa da insan, karşılaştığı olay ve olgular karşısında beliren ihtiyaç ve koşullara göre bir doğrultuda bakışımda olarak irade ve seçimlerde bulunamaz. Çünkü insan, karşılaşılan ihtiyaç ve koşullar karşısında, geçmiş, gelecek bağıntısında günde yaşanacak olana karşı birçok irade belirimini, seçim olanağını ve bunların kendini gösterdiği mevcut mertebesinin iç sesini kendinde bulur. Bu durumda iç ses kalabalığına ruhani ve meleklerden gelen ilham, cinlerden gelen vesvese ve seslenişlerde eklenirse eğer insan, çok seslilikte irade ve seçimlerinde karar verememe, yargıda bulunamama ve eyleme geçmeme gibi bir durumda bulunur. 178 Tevhid Okumaları Bu durumda insanda önemli olan ise insanın iç seslerinin nereden geldiği değil, iç seslerine bağlı olarak kendinde beliren irade ve seçimlerde bulunmasına göre nereye doğru sevk edildiği/ yönelmişliğidir. Bu durumda dikkat edilmesi gereken ise Allah'ın muradına göre akıbetinde insanın tininde güzellikten yana sonuç alacağı ve kendisini akıbetinde fizik doğada sınırlı kılınacağı ve ceza ile tutsak kılınacağı tutum ve davranışlardan uzak durmasıdır. Demem o ki insan, kendi iç dünyasında ki irade ve iletişimde olduğu bütün mertebelerin bilgi işlem olarak beliren ses çeşitliliğine, tinde amaca bağlı olarak irade ve seçimlerde bulunması ile aşkın olarak baskın gelmesi gereken imtihan ve terbiye varlığıdır. Tinde amaca bağlı olarak kendi iç dünyasındaki çeşitliliği ilkeli karakter belirimlerinde bütünleyen ve kimlik belirimlerine göre de bütünlüğünü pekinleştiren insan, şizofren olmaktan kurtulur. Şizofren başlangıcında sosyal ilişkileri zayıf, kendini insanlar ile olan ilişkilerinde beyana taşımamış insanın, kendi iç dünyasında kendini kendi öznel karakter yüklemleri ile beyana taşıdığı görülür. İnsan için sosyalleşmek, kendini karakter belirimlerine göre kimlikte ifadeye taşıyarak çok sesliliğe aşkın olarak kendisini bulması adına önemlidir. Bununla beraber koşul, ihtiyaç ve değer belirimlerine göre zaruri olarak beliren karakter edinimlerinde görülen bir karakterden diğer bir karaktere geçişlerde insanın kişiliğinde tutarlı olması ve kimliğinin gerçekliliğinden emin olması, her ne kadar tine kıyasen hile olsa da çok sesliliğe aşkın kendini bulmanın gereğidir. İnsan kendinde çok seslidir kendindeki çok sesliği karakter belirimlerine göre tasarımsal olarak öznel kıldığında şizofreni kaçınılmazı olur. Bu durumda insanın kendi katmansal nedenlerine ve etkisi altında kaldığı öznel durumlara mahkûmiyeti söz konusu olur. Bu nedenle insanda, insanı böylesi sağlıksız bir biçimde sınırlayıcı nedenlerinden özgürleştirmenin yöntemi olarak terbiye iki yönlüdür. 1. Biyolojisine ait nefsi emmaresinin nedenlerini hak ve hadlere göre terbiye etmesi. Bu terbiyeden sonuç almak kişinin terbiyeden yana talebindeki kararlılığı ve amacında durana karşı olan muhabbetidir. Bu şık dâhilinde belirtmek gerekir ki Allah'a iman ve O'na muhabbet terbiyenin gereğidir. 2. Tinsel amaca bağlı olarak karakter ve kimlik belirimlerine göre insanın bütüncül karakter belirimlerinde iç dünyasının ilkeye bağlı yapısallıkta işlevsel olması ile sağlıklı bir öznelliğe sahip olması. İnsanın amaca bağlı 179 Tevhid Okumaları olarak iç dünyasındaki çeşitlilikte terbiye edilmesi. Bu terbiye biçiminde önemli olan ise vicdan ve vicdan bağlamında beliren aidiyetler ve sorumluluklardır. Bu şık dâhilinde belirtmek gerekir ki salih ameller ve akıbete göre yaşam insan terbiyesinin gereğidir. Ayrıca belirtmek gerekir ki anlam arayışı ve değer üretiminin hangi ilkelere göre olması gerektiği de bu şıkta işlenmelidir. İnsan anlam bulan ve değer üretendir. Bu bağlamda insanın fizik nedenlere göre beliren bilgi ile terbiye edilmeyeceğini belirtmek gerekir. İnsan,fıtratına bağlı olarak tinine ait anlam ve değer edinimleri üzeri ilkesine bağlı olarak terbiye bulur. İlkenin amaç olarak önünde durması ve bu doğrultuda amaca bağlı yapılan her türlü çalışma terbiye olmanın gereği olarak görünüş bulur. Tefekkür, salih amel ve ibadetler bu bağlamda örnek gösterilebilinir. İnsan çok sesliliğine mahkûm edilmeyecek kadar özeldir. Yukarıdaki iki şık ile insanda murad edilen ise insanın arı duru bir iç dünyada rabbi olan Allah'a uyanarak Allah ile kendini bulmasıdır. Allah Kuddüs'tür, kutsiyet/ saflık – katışıksızlık edinilmeden insanın rabbi ile kendine uyanması söz konusu olamaz. Terbiye amaca bağlı arınmaktır. Arınıldığında, insan gerçek nedeni –vacib el vücudolan Allah'ı ereğinde bulur. Önemli olan ise muhabbetle insanın Allah'ı amacına almasıdır. Allah ile hürlük yolunda ilerlemesidir. Terbiye olmayanın, yani rabbi ile kendini bulmayanın hürlüğünden bahsedilemez. İnsan doğada fizik nedenini bulsa da, tinde nedenini doğada arasa da ereğe bağlı olarak beliren tinsel nedenini doğada değil de Allah'ta bulur. Bu durumda hürlük Allah ile bulunması gerekendir. 180 Tevhid Okumaları İnsanın iradesini ve imkânlarını hangi şartlar ve ihtiyaçlar doğrultusunda geçmiş tecrübeler ve gelecek belirimlerine göre günde nasıl yaşaması gerektiğinin idrakinde yaşamak, rüştünü edinmektir. Rüştünü edinmek, hürlüğün yolunu ve hürce nasıl yaşanması gerektiğinin idrakini de edinmektir. Hürlük bir değer belirimidir. İnsan edindiği anlamlara göre hürlük kavramını edinmez. Edindiği değerlerini, tinde hakkı gereği ile yaşayıp yaşamadığı doğrultuda hürlüğünü kritik edebilir. Bu bağlamda insanın hadler doğrultusunda sorumluluk bilinci ile belirmesi gereken haklar/ değerler belirimlerinin yaşanması ölçüsünde hürlüğünden bahsedilebilinir. Değer belirimi olan ceza hadlere göre yaşamanın, mükâfat ise haklara göre yaşamanın gerekliliğinin belirimidirler. Ceza, tinde erek belirimi olarak görülen bir değere göre yaşamamanın suç niteliği kazanmasının gereğidir. Cezasız suç, meşruiyeti olduğundan suç niteliğini kaybeder. Bu da tinde değer algısından yana değer yitimine sebeptir. Ceza sadece, toplumsal yaşamın selameti, insan yaşamının devamlılığı, sürdürebilinir bir toplumsal yaşam, vicdanların sükûneti, adaletin tesisi vb durumlar için gerekli olduğu kadar değer yitiminin önündeki barikattır ve insanın tinsel düzeyde yaşam bulmasının zeminidir. Caydırıcı ceza insana, doğa zemininde yaşarken tin varlığı olduğunun da uyarısıdır. Mükâfat ise hak edilen değer olgusunun tinde edinilmiş motivasyonudur… Gelişimin, ilerlemenin gereği sonucunda yaşanması gerekli olandır. İnsanı tinsel düzeyde uyumlu ilişkilerinde insanca yaşamasının gereğinin pekinleştiricisidir. Mükâfatı olmayan eylemlerde ereğe bağlı bütüncül hareket birliği ve amaca yönelik olarak değer edinimi ile beraber tinsel alana çekilme gerçekleşmez. Mükâfat ile insan, değer edindiğini hakkı olarak görürken tinsel alanda kendini bulur ve amaca bağlı bütünlükte karakter ediniminde insan, tinini bulur. Böyle olsa da mükâfat beklenti olduğunda, olması gerekeni yapmaya da engel olabilir. Bazende olur ki mükâfata –sevaba- bağlı beklentiler, yaşanılanların güzelliklerini duyumsamaya ve zevkini edinmeye engel olabilir. Beklenti, olana duyarlılığı yitirtirse, olanın zevkinden mahrum kılabilir. Bu nedenle mükâfata bağlı beklentilere sebep vermeden, olması gerekene dikkat etmek gerekir. Olanın, 181 Tevhid Okumaları olması gerekenin zevkinin de bir mükâfat olduğunun bilincini ve duyarlılığını da edinmek gerekir. Ceza ve mükâfat öğrenimin değil ama tinde insanın hak ve had belirimlerine göre eğitiminin -terbiyesinin zorunlu iki ayağıdır. Özgürlükleri sonuç belirimine göre edinmenin bilincini de bu iki kavram ile edinmekteyiz. Bu konu hem Kur'an derslerinde hem de insan gelişiminin her safhasında tinde değer belirimine göre insan eğitiminin ön koşulları olarak insanın önüne gelen iki konu olduğu içindir ki önemlidir. Ceza ile mükâfat arası her yaşanan, gelecek belirimleri ile beraber seçimlere ve karar vermelere, kaygı ile zorlandığımız imtihandır… Ki sonuçta elde edilecek veya karşı karşıya kalınacak olana göre yönelmişliklerimizde kaygıda yaşanılan, önceliklerimizi -değerlerimizi belirli kıldığımız ve tercihler ile yaşamımıza yön verdiğimiz imtihan olarak bulduğumuzdur. Her gelecek belirimlerimi olan amaçsallığa göre seçim veya karar vermelerimiz insanı imtihanda kılar. İmtihanın duygusu da kaygı ve korku karışık heyecanlanmaktır. İmtihanın gerekliliği potansiyelde olanın açılımı, ereğin değer yükleniminde yaşam alanına taşınması, kötü olandan arınmak, değer olarak edinilenin sorumluluğun edinilmesi vb. durumlar doğrultusunda insanın rüştünü bulması için, terbiyenin gereği olarak görmek gerekir. Ceza, mükâfat ve imtihan terbiye edilmenin gereğidir. İnsan rüştünü ise gelecek belirimlerine göre kendisi için, evrenseline bağlı olarak ideal olanı seçtiğinde gösterir. Mevcudiyetini borçlu olduğu ötekiler için de iyi, doğru ve güzel olanı fedakârlığa bağlı tercih ettiğinde, insan olmanın olgunluğunu öteki ile bulur. Bu da erdemli insan olmanın kapısını aralar. Erdemli insan, fedakârlık yaptıkları ile nefsi emmaresinden –biyolojik sebepgerekçelerden- doğan kaygılarına aşkın yaşayabilendir. Gelecek belirimine göre kendinden sorumlu olma ve ötekinin hukukunu da gözetmek gerektiğinin idrakini edinen için varoluş, rüştünde yaşanandır. Kendi iradesi ile ayakta durmak veya seçimlerde bulunmak rüşt için yeterli değildir. Gelecek belirimine göre yaptıklarının/ yapacaklarının sonuçlarına bağlı olarak mesuliyetini almak ve öteki ile var olduğunun idraki ile ötekinin mevcudiyetinden de mesul olmak, vicdanın sonucunda rüştünü bulmak olur. İmtihan edilmeyenin sorumluluk bilincine göre ne seviyeye geldiği bilinemez. İmtihan hangi tinsel seviyede bulunduğumuzun da görünüşünü sağlar. Öncelenendeğerlerin belirimine göre imtihan gerçekleşmeye zemin bulur. 182 Tevhid Okumaları Öncelenen değerlere göre yapılacak olanlar da zorluğa tabi olmak ise imtihanı açık eder. İmtihan, tinde gerekli olana göre insanın amacına aldıklarından yana seçimlerde bulunarak sonuç belirimine göre yaşamasının bilincini edinmesinin de gereğidir. Her sonuç belirimi olarak insanın önünde duran ise insanda kaygıyı uyandırır. Kaygı, insanın gelecek belirimlerine göre ulaşamayacağı veya kaybedeceği/ kaybedeceklerinin idraki üzeri insanda korku, şüphe, dikkat, hadler belirlemesi ile çekinme, değer belirimleri doğrultusunda ise hayâ etme hâllerine bağlı olarak gerçekleşebilir. Kaygının gerçeği, nesnel düzeyde değer edindiğinden yoksun kalma, öznel düzeyde değer edindiğine karşı, kendini sorumlu hissettiğinden dolayı insanın utanma çekincesidir. Kaygı ile yaşam, seçmek veya karar vermek zorunda kaldıklarımız ile imtihana sınava döner. İmtihan ise değerde öncelediklerimizi belirli kılar. İmkânda bulduklarımızı nasıl ve neleri önceleyerek gerçekleştireceğimiz, sonuçta ise insanlığın hangi safhasında kalacağımız belirli ise imtihan, insanın insanlığa tümeline bağlı olarak erekte belli olacak nedenselliği –hikmeti, gerçekliliği doğrultusunda mertebelendirilmesi sonucunda kaçınılmazıdır. İnsan kaygı ile geleceğe bakınırken öngördükleri ile stratejik düşünmek zorunda kalır. İnsan kaygıları ile bilinç dışı kıldıklarında kendini tutum ve davranışlarında maskeler. İnsanın gizilde tuttuğu kaygıları, iç dünyasında belirlediği stratejisinin sonucunda nedenlerine bağlı olarak edindiği karakter beliriminde takındığı tutumları, kişilik belirimi olan davranışları ve ifade biçimlerinde gizil olarak görülür. İnsanı iç dünyasına göre tanıyacak isek eğer kaygılarını bilmek gerekir. Değer belirimleri doğrultusunda gelecek, insanın önünde kaygılandığı olarak belirsiz durur. Belirsizlik ise kaygıyı uyandırdığında insanın, kendisini gerçekleştirmeye doğru kapı aralamasıdır. İnsan kaygı kapısı önünde ya bir gözcü olarak bekler, ya geleceğe/ sonuç belirimleri doğrultusunda hedef belirleyerek kendini gerçekleştireceği yeni bir yaşama doğru yol bulur ya da gelecek belirimlerine göre bulunduğu anda kararsız kaldığı durum/ durumlar karşısında, iç dünyasında kendinde gerçekleşen bir savaşta kendini bulur. Her durumda da kaygı, insanın imtihan belirimi olarak değer edindiği ne ise yüklendiği olması üzeri kendini neye göre gerçekleştireceğinin seçimi ile baş başa bırakır. Bu neden ile insan, sonuçta kendi için doğru, iyi ve güzel olana göre belirli kıldığına doğru yönelmiş (ise eğer) olarak karar verir ve kaygı geleceğe adım atmasının öznel deneyimi olarak bağlayıcı nitelikteki duygu belirimi olur. 183 Tevhid Okumaları İşin ilginç yanı geleceğe adım atan insanda ya özgüven eksikliği nedeni korkuçekingenlik duygusu ya da özgüven nedeni ile kararlılık-ilerleme iradesi belirir. Gelecek kaygı ile önünde durduğunda, kaygı şüpheye de neden olduğunda kendine güven yitirilebilinir ve yapılması gerekeni yapmak tereddütler sebebiyle mümkün olmaya bilir. Bu durumda önemli olan ise sonuçları öngörülebilir olana göre hareket edilmesidir. Bu bağlamda karmaya –ilkeler gereği yaşamaya da dikkat etmek yerinde olur. Kaygıda insan, kendini değer edindiklerine göre gerçekleştirebilmenin imtihanını vermekte bulunur. Değer edinilenler ile iradesine bağlı olarak seçim yapmak zorunda bırakılması ile yöneltilen insan, varacağı sonuçlarda kendi üzerine düşünen olarak kaygıyı, tecrübe edinmenin kapısı olarak da bulur. Kaygıda insan, imkânlarına bağlı olarak kendi kendini sınar –sınamak, değerlendirmek zorunda kalır… Kendini sınarken de sevk olduğu sonuçlar üzerinden de kendini tanıma fırsatı bulur. İnsan kaygı olarak açılan kapıdan geçtiğinde varacağı sonuç üzerinden de kendini mizaç –kişilik- ve meşrep –karakter- belirimine göre tanırken, kendini de değerlendirme fırsatını edinmiş olur. Bu durumda, kaygı üzeri yaşanmış geçmiş, insanın kendini tanımlayacağı/ ifade edeceği değerlendirme/ kritik etme ölçüsü olur. Böylesi durum sonucunda ise insan, benliğine ya pozitif değer yükleminde bulunur ya da negatif değer yükleminde bulunur. Pozitif değer yükleminde bulunmak narsisliğe kadar, negatif değer yüklemi ise özgüven eksikliğine kadar sonuçlar gösterebilir. Kaygı ile şüphe, gelecek öngörüleri sebebiyle kendiliğin sınanmasına sebep iken kendiliğin imkâna bağlı gerçekleştirilmesini zor kılar. Olması gerekenler ise zorluk olarak açık olduklarında, yapılması zorlaştıkça da insanın idealinde kendini gerçekleştirmesinin fırsatı olarak önünde buldukları olur. Böyle olsa da insan zor olanı değil de nefsi emmaresine kolay geleni yapar ve asli nedeninden, kendini idealde gerçekleştirmekten kaçar. Ceza ise kaçan insanın doğru olana dönmesinin gereği olarak önünde bulduğudur. Ceza ile kaygı buluştuğunda ise insan kendini idealine bağlı olarak gerçekleştirmeyi öteki ile bulmuş olur. Olması gerekeni toplumsal ortak akılda edinerek terbiye edilmiş olur. Yani her insan Rabbini, ötekinde de Rabb olarak görünmesi üzerinden bulur. İnsandaki karakter belirimi, nedenlerine bağlı olarak iç dünyasındaki tutumlarının sonucunda edinilir. Karakter insanın gizilinde yüklendiği değerdir… İhtiyaç ve koşullar karşısında kişilik belirimi olan davranışlarda tutumlarımızı açık ederken belirendir… Ama duygusundayaşandığında edinilirken gizilde –iç dünyanın bir 184 Tevhid Okumaları gerçeğidir. Batında insanın kendine duygusunda zahir olandır. Duygusunda yaşandığında samimi olarak hakkı gereği yaşanılır. İnsan, değer yüklemi olarak edindiği karakter belirimlerinde ya nefsi emmaresine bağlı olarak zılli tecellide kendini bulur ya da ilkeye bağlı idealde bulunanı gerçekleştirdiğinde asli tecellide kendini bulur. İnsanın benliğine negatif değer yükleminde bulunması, insanın geçmişte bıraktığı kaygıları kendinde hep canlı kılar. Bu da insanın hep sınandığının zannı ile kendisini ya ütopyasına bağlı olarak maskelemesine ya daha dikkatli olarak stratejik düşünmesine ve kararlar almasına/ vermesine ya da özgüvenini yitirmiş –ezik- bir kişilik yapısında kendini kabul etmesine sebep verebilir. Kaygı, insanın mesuliyetlerine bağlı olarak gerçekleştiğinde ise karakter geçişlerinde nasıl bir kişiliğe sahip olacağının ön belirleyicisidir. Kaygı duygusunda insan, seçimleri ile kendisinin ne olacağından daha çok kim olacağına da karar vermiş olur. Bu nedenle kaygı durumunda, insanın ne olacağı değil, kim olacağına da karar vermesi sebebiyle, seçimlerinde nelere veya kimlere göre değil, kendisine göre kararlar vermesi önemlidir. Başkalarının gölgesi altında ve eşyanın doğası gereği yönelmişliklerde insanın seçimlerde bulunarak geleceğe adım atması kendini bulmasına yardımcı olmakta öte sığ kılar. Bu, insanın geçmiş tecrübeleri olan insanların tecrübelerini örnek almaması anlamına gelmemelidir. Geçmişin sınanmışlıklarında tecrübeleri ile örnek alabileceğimiz insanlar olmadan kaygı durumunda kararlar almak zor olur. Önemli olan ise Allah'ı tanıyarak kaygı durumunda olması gereken ne ise O'na işlerimizin sonucundan yana güvenerek edimlerde bulunmaktır. Böylesi sonuca doğru yürürken insanda gerçekleşecek olan ise özgüven/ iman ile emin adımlar ile yaşamaktır. Kaygı korku ile özdeştir. Bu özdeşliği özgüven bozar. İnsan özgüvenini Allah'ta bulduğunda kaygıları olmadan evrensellere göre olması gereken ne ise onda kararlı olarak yaşar. Kaygı, ötekini belirgin kılar. Ortak kaygılar ise ötekiliği aşarak insan idealinde bütünlenmemizin kapısını aralar. Ortak kaygılar, adaletli olarak aynı çizgide buluşmaya olanak verirken, insani ilişkilerde zamansızların/ evrensellerin ideaların öncelenmesi gerektiğinin idrakini edinmeye nedendir. Ortak kaygılar, evrensele açılan kapılardır. Bu nedenle insanın, ortak kaygıları ilişkilerde hukukun öncelenmesine motivasyon olarak görmesi ve olumlu noktada kullanması gerekir. 185 Tevhid Okumaları Meşru kılınanlar doğrultusunda kaygı ile bilinç dışı kılınanlar üzerinden insan olmanın doğru yolu edinilebilinir. İnsanın kaygılandıklarını bilinç dışı kılması ile kendinde bastırdıkları, iç dünyasında elbette ki vicdan melekesi üzeri çatışkılı gerçekleşen bir yarılmaya sebeptir. İnsan kendiliğine dair seçimlerinden yana öznelliğinde çatışkılı yarılması sonucunda ya kendi için ideal olana göre –bencilcehareket eder ya da herkes için ideal olana göre hareket ederek kendinde ki çatışkıyı, kaygılarını aştıracak eylemlerde bulunarak kendini sağlıklı bir benlikte bulur. İnsanda kaygıya bağlı yarılma nedenlere bağlı gerçekleşirken amaca bağlı olarak da gerilime sebeptir. Benlik insanın zorunlu kendilik deneyimidir. Hiç kimse kendini öznellikte deyimlemekten kaçamaz. İnsan kaygı duygusu üzerinden var olan potansiyel benliğini karakter ve kişilik gelişimi doğrultusunda ya erdemler ile tinselde aşkında bulur ya da metalar ile kendini doğada bulur. İnsan bilincinde bilinç dışının nesnelerini belirli kılan da kaygıdır. Kaygı, toplumda beliren ortak değerlerin – meşru kabul edilen kültür nesnelerinin- insanı ortak alanda gerçekleşecek ilişkilerinde sınırlaması sebebiyle bilinç dışılığı vicdan melekesi dâhilinde belirli kılan duygu olarak görülür. Bilinçdışı kılmanın melekesi vicdan, duygusu kaygıdır. Bilinçdışı kılınması gereken bilinçdışı kılınmadığında, insanın karşılaşacağı suçluluk duygusu -pişmanlık, hayâ, suç niteliğinde ise korku, öz eleştirdir… Bunlardan hariç olarak toplumun değer kabullerine göre kabul görmeyenin bilinçdışı olarak bilinçten ötelenmemesinde kararlı olunması ise sapkınlık olarak nitelenmeye mahkûm kılınır. Çünkü toplumsal ortak kabuller, ortak amaçsal belirimler olarak toplumun yaşayış biçim düzeyinde yolunu belirli kılar. Böylesi yolda beliren amaçsallıktan sapmak insanı toplum nazarında sapkın kılar. Bilinç dışı kılınanlar ile olması gerekenin yaşanmasını öncelenir. Bu durumda kolektif yapısal olanında bilinç dışı öğeleri belirir. Kolektif yapısal olanın bilinç dışı öğeleri, bireysel bilinç dışılığı da belirli kılar. Sapkınlık, bilinç dışı kılınması gerekenlerin bilinç dışı kılınmaması sonucunda yaşanır. Böyle olsa da insan için önemli olması gereken ise Allah'ın gösterdiği yaşam yoluna göre belirli kılınana amaçtan sapılmış olarak sapkın olunup olunmadığıdır. Bu anlam ışığında Fatiha süresinde belirtilen sapkınlardan eyleme ifadesi ile anlaşılması gereken ise kaygıdır ve kaygının insanı amaca kilitlediğidir. Bu nedenle kaygı, insanın sırat-el müstakimde Allah tarafından belirli kılınmış sonuca kendisine ermenin/ sonucu -cenneti edinmenin ulaşmanın gereği olarak halk edilmesi gerekli olandır. 186 Tevhid Okumaları Allah tarafından belirli kılınmış amaca kaygı üzerinden yürünse de kaygı kurban miti ile anlamlı kılınan, Allah'a adanmışlık ile ve güvenmişlikle aşılır –teslimiyetten bahsetmekteysek, kaygının teslimiyetin belirim kıpısı olduğunu da belirtmekte yarar vardır. Böylece insan biyolojik sebep-gerekçelerine (hayatta kalma güdüsü, yeme güdüsü vb. )aşkın tinde öz kendiliğine uzanan bir yol edinmiş olur. Ki bu yolda kaygı ve kaygı ile özdeş korkular ile yürünmez. Allah ile bir olduğunun bilincine ermek, her türlü kaygıdan uzak, adanmışlık ile salih amellerde bulunmak ile mümkündür. Kaygı gelecek belirimine göre ahrete/ ahrete göre sınırlanarak ilkeye bağlı yaşamın kapısını da aralar. Demem o ki kaygı iki kıpıda gerçekleşir. İnsan ya biyolojik sebep-gerekçelerine göre nefsi emmaresi sebebiyle aklı maaş mertebesinde beliren değer belirimlerin kaybı üzerine kaygılanır ya da vicdan melekesi ile idealde olanın değer belirimi doğrultusunda tinde kendini gerçekleştirememesine bağlı olarak gerçekleşir. Kurban miti ile anlaşılan o ki biyolojik sebep-gerekçeler, bağlar ideal olana bağlı olarak tamamı ile aşılmaktadır. Bu işin uzmanları, bunu net bir biçimde ifade eder. Kaygıda gerçekleşen, bilinçaltına bastırılan dürtünün imgesinin bilinçdışı kılınması ile beraber kişinin seçim yapma karşısında kendinde öz kendiliğine uzanabileceği bir yarılmanın oluşmasıdır. Kaygı, geçmişin tecrübelerinin de bilincin önünde durması sonucunda özeleştiriye/ kendini kınamanın da gereğidir… Doğru olana vicdan üzerinden yönelmenin de gereğidir. Bu bağlamda kaygılanmayanın tini gereği sağlam bir karakter edinmesi ve toplumsal rol modellere göre beliren karakter geçişlerinde sağlam bir kişilik edinmesi beklenemez. Kaygı, insanın -Allah ile olan- değerlere bağlı ilişkisinde beliren ve insanın toplumla olan ilişkilerinde beliren haklar ve hadler belirimlerine göre meşru kılınmış olanlardan gayrı olarak tutum ve davranışlarda bulunulması ile de görünür olandır. İnsan meşru kılınmışlara göre hukuk –şeriat- zemini edinmesi ile hem meşru olmayanların bilincinde olarak kaygıya gebedir hem de öngörülen bir gelecek ile kaygıya aşkın yaşamayı öğrenir. Geçmişin acı tecrübeleri -insan geçmişi olarak biriktirip de kaybedeceklerinin korkusu-, geleceğin öngörülemez olması –insanın beklentilerinin olamayacağı korkusu- insanı, kaygılarına sebep olarak günü yaşamaktan mahrum bırakır. Geçmiş, acı tecrübeleri kaygılanmaya gebe bıraktığı gibi stratejik düşünmeye sebep olarak geleceğe öngörülü bakılmasına da sebeptir. Bu bağlamda geleceğe geçmişin tecrübeleri ile stratejik olarak öngörülü bakmak, kaygıların aşılmasına özgüven ile olanak bulunulması ile günde olması gerekenden mahrum kalınmamasını sağlar. 187 Tevhid Okumaları Geçmiş tecrübeler ve öngörülebilinir bir gelecek –hukuk, iktisadi birikimler, ilişkilerde uyumlu olmak vb- ile günde olması gerekeni bilmekte isek kaygı bizden giderilir. Kaygı, stratejik düşünme akıl mertebemiz olan aklı maaşta insanın, geçmiş yaşananlar ve gelecek belirimlerine göre kendisinin edilgen kılındığı duygu belirimidir… Zaten insan kaygı üzeri aklı maaşta bulunmuş olarak stratejik düşünür. Böyle olsa da kaygı ile kendini savunmasız hisseden insan için stratejik düşünerek çözüm üretmek, kaygı ile kendini edilgen –savunmasız hisseden insanın eril tavırlarda –üretilen çözüm ile- olarak iç dünyasında kişilik, karakter veya kimlik belirimleri düzeyinde ayağa kalkmasına sebeptir. Bu bağlamda kaygı insan için, kaygıya neden olan karşılaştığı ihtiyaç ve koşul belirimleri karşısında kendisini yeniden üreterek yenilenmesi, hayata tutunması adına fırsattır. Böylece kaygı, insanın, gerçekleştirecekleri ile kendine yükselmesine sebep olması gerekeni olarak görünüş bulur. Böyle değil de kaygıya neden olanlar karşısında insan şüphe, acziyet –yetersizlik-, korku, kapana kısılmışlık, umutsuzluk, öfke vb. duygulara neden olabilme olasılıkları durumunda kendisini paranoyaklık, depresyon, nevroz, sürecinde psikoz durumlarına kadar gelişebilecek olan bir süreçte bulabilir. Bu durumda insanda, umut –gerçek ile bağı koparılmamış ölçüde hayaller-, sevgi, özgüven, sorumluluklar, aidiyetler –sahiplenmeler-, idealde olanı amaç edinme, iman, hobiler vb. nitelenmeler uyandırılırsa eğer olumlu eğilimler –yönelmişliklergerçekleşir ise insan, sağlıklı bir kişilik ve karaktere doğru sevk edilebilinir. Kaygı her koşulda insanı seçimlere zorlar. Önemli olan ise insanın seçimlerinde sonuçları öngörülebilinir olanlar doğrultusunda kendisini akıbeti olarak sınırlı, tutsak vb. yeni kaygılara sebep olacak durumlardan, akli ve vicdani olarak olması gerekenleri görerek, seçimlerde bulunarak kararlar alması ve bu doğrultuda da tutum ve davranışlarda bulunmasıdır. Kaygılı insan, geçmişine bağlı olarak bulunduğu durumun kaynağını bulmak adına kendisine ne için sorusunu, geleceğine bağlı olarak da kaygıdan kurtulmanın çaresi gereği nasıl sorusunu sorabilir/ sormalıdır… Her ikisinden birini de sorabilir. Önemli olan ise kaygıya sebep sorunsal olanda kaygının kaynağına ait sorularda insanın vakit kaybetmesi değil, insanın seçimlerinde kararlar alması ve uygulamaya başlamasıdır. İnsan kararsız, olması gerekenleri yapamamakta, nedenler kendisini geçmişe mahkûm kılmakta ve geleceğe kör karanlık bakmakta ise kaygı, psikolojik rahatsızlıkların habercisidir. Bu haberci, unutulmaması ve dikkat edilmesi gerekilen bir habercidir. Bu anlatılanlar doğrultusunda Allah var ne dert var ne gam kelamı kibarını ifade etmek yerinde olur. İmanla, aşkın olan 188 Tevhid Okumaları Allah'a bağlılık, kaygıyı aşmanın gereğidir ve özgüven edinmeye sebeptir. İyilikler kötülükleri giderir ayeti ışığında ise her mümin, kaygılandığı geleceğine doğru nasıl yol alması gerektiğinin idrakini de edinir. Kaygıda geçmiş, insanın karakter belirimlerine göre tutumlarını ve gelecek ise kişilik belirimlerine göre yönelmişlikleri doğrultusunda davranışlarını belirli kılar. Bu bağlamda kaygıyı, karakter belirimlerine göre aidiyetler -sahiplenmeler ve gelecek belirimine göre de sorumluluklar– kendinde değer olarak belirlediklerini kaybetme doğrultusunda da görmek gerekir. Kaygı erildir ve insanı dişil kılar. Önemli olan ise kaygının basamak edinilmesi ile insanın, değer edindikleri ile kendini gerçekleştiremeye olanak bulmasıdır. Tasavvufta bilindik olan terki dünya, terki ukba ve terki terk mertebeleri salikin, kaygıdan kurtulup günü hakkı gereği olması gerekenlerde yaşaması mertebeleridir. Bu mertebelerde salik, ideali olarak beliren Allah'a yönelmiş olarak yaşadıklarından yana ve gelecekten yana her türlü beklentiyi iman ve olması gerekeni yapmanın teslimiyeti ve muhabbeti ile aşmış olarak kaygıdan uzaktır. Bunun en büyük sebebi ise salikin sırat-el müstakim üzeri olmasıdır. Yani doğru yolda olarak tutum ve davranışları sonucunda idealinden yana sonuç alabildiği içindir ki iç dünyasında ne geçmişin, ne de geleceğin imgesel belirimlerine tutsaktır. Doğru yol demek, amaca bağlı olarak yaşananların/ gerçekleştirilenlerin sonucunda ideal görülenden yana sonuç alınabilinen yaşam yolu demektir. Evrenseline bağlı olarak doğru olana göre edinilen ideal olana ermek, kaygıyı giderir, zevke –huzura- sebeptir. Mutluluk, nesnesine bağlı olarak geçidir ama huzur -saadet, her türlü durumda rıza, kendinden yana mutmain olmak ile beraber nesnesinden öte öznel olduğu içindir ki daha kalıcı bir deneyimdir. İnsan mutluluğu aramaktan daha fazla huzuru aramalıdır, huzuru bulduğunda ise kalıcı mutluluğu da iç huzuru olarak bulmuş olsun… Ki huzur Allah'ı yaşamak ile edinilir. İnsanın geçici olarak edindikleri ile edinilmez. Geçici olanlar (hazlar, arzular, menfaatler vb) nesnesine bağlı olarak deneyimlenmeleri sonunda gınaya sebeptirler. Önemli olan ise tek başına olunduğunda ve geçici olanlar yitirildiğinde dahi huzurun yitirilmemesidir. İnsan, sıfatlarından, edimlerinden vicdanen rahatsa, sorumluluklarını yerine getirmekte ve kendisini akıbetinde/ ahretinde cezaya mahkûm kılacak olay ve olgulardan yana muhafaza etmekte ise eğer kaygıdan beri olmak ile huzurludur… Bir o kadar da özgürdür. Özgürlük, kendini gerçekleştirirken kendini hissederek kendinden mutmain ve huzurlu olmanın 189 Tevhid Okumaları duygusunda yaşamaktır… Ki bu da özgünce kendini yaşamak ile mümkündür. Kendinden mutmain olmak özgüven, huzurlu olmak ise kaygısızca yaşamaya nedendir. Terk mertebeleri gereği insan, kaygılanacak nesnelerinin kendindeki imgesel/ temsili karşılıklarını yitirdiğinde terk edecek bir şeyi de kalmaz. Bu durumda iç dünyada kaygıya sebep temsiller yitirildiğinde, insan kendisini Rabbinden beri bırakanlardan –masiva- arınmış olarak Rabbini kendi ile bulur… Ve terk edecek bir şeyi kalmamış olarak terk etmeyi terk ettiği, terki terk mertebesinde Rabbi ile kendisini selamette bulmuş olarak yaşar. Böylesi durumda kaygı reflekssel bir duygu olmanın dışında insanın bilincinde kalıcı olarak yer edinici değildir. Toplumsal yaşamda selam/ barış –eminlik- ise kaygıların giderilmesinin gereği olarak hakların güvence altına alındığı ve ceza hükmü ile hadlerin belirlendiği hukuk ile mümkün kılınır. Bu da ortak alanda sürdürebilinir bir yaşamın, insan türünün devamlılığının ve aynı anlamlarda olmasa da evrensel olan ortak değerlerde buluşularak kolektif bilinç edinmenin gereğidir. Siyasi olarak insanın kaygıları hukuk zemininde çözüldüğünde insan öngörülü bir geleceğe kaygısızca bakabilir ve geçmişin hak ihlalleri olarak toplumsal tramvaya sebep olayları unutmaya olanak bulabilir. Bu durumda hukukun adalet ilkesine bağlı olarak işlemesi ve yaptırım gücü ile kötü olandan caydırıcılığı kaygıyı toplumsal bilinçte giderir ve selametin tesis edilmesini sağlar. İnsan yaşamında dikkat edilmesi gereken en önemli olgulardan bir tanesi de hukukun kişi ve grupların çıkarlarına göre değil, evrenseline bağlı olarak hak ve özgürlükler çerçevesinde had belirimlerine göre tesis edilmesidir. Toplumdaki etnik gruplar geçmişe ait hak ihlallerinin travmaya sebep olayların hikmetini idrak etmeden hikâyesi olarak canlı tuttukça kaygı, toplumların kaçınılmazı olur. Böylesi durumda gerçekleşen ise etnik grupların kimliklerini nedenlendirecekleri hikâyeler edinme gayretkeşliğinde bulunmalarıdır. Acı olan ise travmaya sebep geçmişin hikâyeleri ile kimlik bunalımında etnik grup bireylerinin kendilerini sosyal yapısallıkta ve ilişkilerinde konumlandırmaya çalışmalarıdır. Bu her ne kadar hak arayışı olarak doğru olsa da hikâyesi ile canlı tutulan travmayla kaygı, o toplumun kaderi olarak görülür. Etnik gruplar ve toplum bireyleri birbirlerine karşı hüsnü-zanlarını yitirmeden kaygılarını aşabilmelerinin barışçıl yollarını bulmalıdırlar. Diyalog ve hukuk -zemininde hak ve had belirimleri üzeri-, kaygıları aşmış olarak ortak bir yaşam kurmanın ve sürdürülebilir bir toplumsal yaşamın ön koşullarıdır. 190 Tevhid Okumaları Kaygısı olan toplumlar ve kişiler, kültürel bağlamda mahkûm kaldıkları kaygı nesnelerinde hürlüğü arasalar da hürlükten mahrumdurlar. Böyle olsa da kaygı ve korkular ile toplumlar ortak değerlere göre medeniyet kurmanın da ortak duygusunu bulmuşlardır. Ötekinden ve ötelerden korkmak ve kaygılarda bulunmak, aklı maaşta stratejik düşünen insanı ürün vermek zorunda bırakır… Ve öteki ile ürüne bağlı paylaşım, kaygıları aşmaya da neden iken medeniyet kurmaya doğruda adım atmak olur. Kaygı, Allah'ın medeniyetteki izi gibidir. İnsan, korktukları sebebiyle kaygılar doğrultusunda ürün vermek zorunda kalır… Ortak ilişkiler ve ortak alanlar edindikçe de verdiği ürünlerin ortak değer niteliği kazanması ile beraber medeniyet kurmayı kaçınılmazı olarak bulur. Öteki ile kurulan medeniyette kaygı, ideal olanı aratırken ilkeleri takip edilen Allah'a –tanrısallığa doğru yürümenin evrensel duygusu olur. Medeniyet kuran insan, doğaya aşkın tinde yaşam bulurken, tinini de nesnel olan üzerinden verdiği ürünler doğrultusunda gerçekleştirendir. Medeniyetin önceleyeni kaygı iken medeniyetin sonucunda aranan ise sulh ve selamettir -güvendir. Kaygı insan için, insanın kendini gerçekleştirmesi, imkânlarda kendini keşfetmesi için en önemli olan duygulardandır. Her yeni başlangıç kaygıyı da beraberinde getirir… Ama bazen de yenilenmek için kaygının zorlamasına ihtiyaç duyulur. Tarihe bakıldığında kaygı, tarihin gerçekleşmesinin duygusu olarak görünür. Savaşlar, kültür, medeniyet kaygının gerçeği sonucunda tarihsel olgular olarak görünüş bulur. Her medeniyet taşıdığı kaygılar ile yenilenmek zorundadır. Zamanın koşul ve ihtiyaçlarına göre yenilenmeyenler, tarihten silinmek zorunda kalır. Ötekinin uyandırdığı korku veya kaygılar, ilerlemeyi ve yenilenmeyi önceletir. Kaygı duyulanlar ile sıkışmak, zora düşmek ile de arayışta olarak çare aramak ve sonuçlar elde etmek, ilerlemenin yenilenmenin gereğidir. Kaygı ile medeniyet kurulurken, doğaya karşı yaşam kolaylığı edinen özgürleşen insan kaygıların giderileceği hukuk ile de özgürce yaşamanın da zemini elde etmiş olur. Fizik doğayı, sebep-sonuç ilişkisinde biyolojik doğayı, sebep-gerekçe bağıntılığında doğa zemininde tinselliği ise evrenseline bağlı olarak ilkelerle buluruz. İnsan ilkelere bağlı olarak fedakârlık ve fakrı edinmediği sürece doğaya ait insan olarak, insan niteliğine uzaktır. Toplum düzeyinde, toplumsal ilişkilerdeki hak-had belirimlerine göre insanda bilinç dışılık her ne kadar var olsa da insan dürtülerini bilinç dışı kıldıklarıyla kendinde ötelerken özgürlüğe zemin bulur. Bu özgürlük 191 Tevhid Okumaları değil, özgürlüğe zemin bulmaktır. İnsan, akıbette kendisini sınırlamayacak, mahkûm kılmayacak ilişkilerde bulunduğunda ve günü hakkıyla yaşadığında özgürlüğü bulur. Bilinç dışına sebep olan sadece toplumsal baskılar değildir. Vicdan ve kaygı toplumsal ilişkilerde belirli kılınırken fedakârlık, şefkat ve merhamet doğrultusunda aidiyet/sahiplenmeler, sorumluluklar da insanda bilinç dışılığa neden iken, tinde özgürleşmesinin, insanca yaşamasının duygu ve melekeleridir. Özgürlük, kendini gerçekleştirmektir. Toplumun hak ve had belirimleri, toplum öznesi olmanın hilesinde insanlığımızı bulmamızın gerekliliğidir. Ama ilkeler ile insan, fedakârlıkta rahmet tavrında iken kendini tinde gerçekleştirmiş olarak özgürdür. Neden. Çünkü toplumun yükünü fedakârlık ile üzerinden atmıştır… Ve Allah'ın yükünü/emanetini de hakkıyla yaşaması gereği eyleminde teslim etmiştir. Fedakârlık, kaygılara aşkın tinde yaşamamızın ön koşuludur. Fedakârlık ile insan, fizik doğasına, nefsi emmare düzeyinde bulduğu fıtratına aşkın olarak tinde kendini bulur. Endişelerden beslenen kaygıyı olması gerekeni yaptığımızda şüphelerden beslenen kaygıyı güven ve eminlik bulduğumuzda bilinmezlerden beslenen kaygıyı bildiklerimizle pişmanlıklardan dolayı bulduğumuz kaygıyı pişman kılındıklarımız ile yüzleştiklerimizde aşma olanağınıda ediniriz. Kaygıda kalmak değil, kaygıyı besleyen neden ile yüzleşmek, aşmanın çözünü bulmak ve gerekeni yapmak kaygıyı aşmaya da nedendir. Kaygı sürekli yaşanılası değil, kendisinden amaç edilen ne ise gerçekleştikten sonra aşılması gerekendir. Herşeyden önemli ise bilinç dışı kıldıklarımızı, ötekinin -toplumun hak-had belirimi gerçeği sebebiyle kendimizde bastırırken hayâ ile kendimizde geriye attığımız veya kendimizde sildiğimiz olarak buluruz. Hayâ ile bulduğumuz tinde meşru olana göre hareket etmeyi ahlak ediniriz. Bu durumda hayayı da olmaması gereken, meşru olmayanları bilinç dışı kılmanın duygusu olarak buluruz. İman ile de nefsi emmarenin gerçeğine aşkın olarak öz değerlere tutunmuş olarak yaşamayı buluruz. Helal –hak kılınanlar ile de kaygı ile bilinç dışı kılınanları bastırmadan gereğinde hakkı gereği yaşamış olarak sağlıklı insan olma olanağı da ediniriz. Hayâ, olması gerekene yönelten duygumuz