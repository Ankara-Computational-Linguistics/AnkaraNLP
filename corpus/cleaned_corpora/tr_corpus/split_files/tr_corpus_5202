daire tamamlanır. Bir Evlenme Teklifi Bir Evlenme Teklifi, Anton Çehov'un yazdığı seyirlik bir oyundur. Toplumcu gerçekçi Rus yazar Çehov'un 1888 - 1889 yıllarında yazdığı eser; yazarın her zaman yaratttığı özgün karakterlerin kusursuz betimlemelerinde hayat bulan, yaşamın ve içindeki insanın kendine has yapısını ele alan bir yapıttır. Gülmece türünde yazılan oyun, çeşitli zamanlarda Devlet Tiyatroları, Şehir Tiyatrosu, Bursa Şehir Tiyatrosu, Dokuz Eylül Üniversitesi İktisat Oyuncuları Tiyatro Topluluğu gibi oluşumlar tarafından sahnelenmiştir. Oyunun bir özelliği de; bazı topluluklarca, Çehov'un "üçleme" olarak yazdığı diğer iki serisiyle (Tütünün Zararları ve Ayı) birlikte ""Çok Yaşa Komedi"" adıyla sahnelenmiş olmasıdır. Stepan Stepanovich Tschubukov 'un uzun süredir komşusu olan Ivan Vassiliyitch Lomov, Tschubukov 'un 25 yaşındaki kızı Natalia'ya evlenme teklif edecektir. Kızının evlenemeyeceğini düşünen baba bu duruma oldukça sevinmiştir. Süreci hızlandırıp, evliliği garantiye almak isteyen Stephan, kızını damat adayı ile yalnız bırakır. İşte asıl sorun buradadır; çünkü evlenme tekilifinde bulunmak sanıldığı kadar da kolay değildir. Stepan kızına Ivon'un evlenme teklif etmek üzere olduğunu söyler. Bunun üzerine Natalie babasına Ivon'u geri getirmesi için yalvarır. Ancak çift tartışmaya tutuşur. Ivon yere yığılır herkes onun öldüğünü sanır. Ancak birkaç dakika sonra gencin bilinci yerine gelir. Tschubukov, kızını ve Ivan'ın teklifini bir öpücükle kabul etmesini sağlar. Gençler birbirini öper ancak bir başka tartışma patlak verir. Fars, evlenme süreciyle ilgilidir. Üst orta sınıf ve kur kavramıyla ilgili hiciv örneğidir. Oyun, dönemin çarpık evlilik kavramının altını çizmektedir.Ve karakterlerin evlilik için nasıl çaresiz olduklarını garip biçimde gözler önüne sermektedir. Chekhov'un Rusyasında, evlilik kavramı birçok insan için ekonomik güvence olarak görülmektedir. İnsanlar güç ve mal varlığı elde etmek için ya da toplumsal baskı nedeniyle evlenmektedir. Chechov, çiftin incir çekirdeğini doldurmayacak nedenlerden dolayı tartışmalarını kullanarak; toplum düzenine taşlama yapar. Oyundaki ana tartışmalar " Öküz Çayırı ve Squeezer adındaki iki köpek" üzerinedir. Tamir Kohen Tamir Kohen (İbranice: תמיר כהן; d. 4 Mart 1984, Tel Aviv) İsrailli futbolcudur. Kariyerine ilk olarak Makkabi Tel Aviv'in genç takımında başladı. Ligat ha'Al'de ilk formayı Kasım 2002'de Bnei Yehuda Tel Aviv ile oynanan ve 1-0 kazandıkları maçta giydi. 5 yıl burada oynadıktan sonra 2006-07 sezonunun devre arasında Makkabi Netanya'ya geçti. Bir yılda burada oynadıktan sonra 1 Ocak 2008'de Bolton Wanderers'a transfer oldu. Burada ilk lig maçına 13 Ocak 2008'de Blackburn Rovers karşısında çıkarken ilk golünü ise 2 Mart 2008 tarihinde Liverpool FC ile oynanan ve 3-1 kaybedilen maçta attı. 1975-1990 yılları arasında futbol oynayan Avi Kohen, futbolcunun babasıdır. 2000-2007 yılları arasında İsrail 'in genç takımlarında oynayan Kohen, ilk millî maçına 13 Ekim 2007 'de Hırvatistan ile oynanan maçta çıktı. Yabaku Yabaku, oldukça gizemli ve on tanınmış seçkin Türk boylarından biridir. Kâşgarlı Mahmud, Divân-ı Lügati't-Türk'te; ""Yağma, Toxsı ("Tukhs"), Kıpçak, Yabaku, Tatar, Kay ("Kayı"), Çomul ve Oğuz'lar, biribirlerine uygun olarak, (ذ Dhāl; dh) harfini her zaman (ى‎‎ Yā; y) ye çevirirler ve hiçbir zaman (ذ‎) li söylemezler. "Kayınağacı"na bunlardan başkası "kadhıng", bunlar "kayınğ" derler."" şeklinde Türk boylarının yerlerini ve ağızlarını tanımlamıştır. "يَباَقُ Yabaku"" ""Türklerden bir bölüktür."" ve "يَباَقُ سُوُ Yabaku suwı"" ""Kaşgar dağlarından çıkarak Fergana ile Özçent arasında akan bir suyun adı."" şeklinde Yabaku boyunu ve yaşam yerlerini tanımlamıştır. Bu verilerden Yabaku boyu şimdiki Oş şehrinin kuzeyinde konumlanan Uzkend ("Özçent" veya "Özçend")'in güneyindeki bölgede yaşadıkları anlaşılmaktadır. Ayrıca; ""Rûm ülkesine en yakın olan boy Beçenek'dir; sonra Kıpçak, Oğuz, Yemek, Başgırt, Basmıl, Kay (Kayı), Yabaku, Tatar, Kırkız (Kırgız) gelir. Kırgızlar Çin ülkesine yakındırlar."". Ayrıca ""Çomul boyunun kendilerinden bulunduğu çöl halkı ayrı bir dile sahiptir, Türkçeyi iyi bilirler. Kay, Yabaku, Tatar, Basmıl boyları da böyledir. Her boyun ayrı bir ağzı vardır; bununla beraber Türkçeyi de iyi konuşurlar. Kırgız, Kıpçak, Oğuz, Toxsı, Yağma, Çiğil, Uğrak, Çaruk boylarının öztürkçe olarak yalnız bir dilleri vardır. Yemeklerle Başgırtların dilleri bunlara yakındır. ... Dillerin en yeğnisi Oğuzların, en doğrusu da Toxsı ile Yağmaların dilidir."" şeklinde Türk boylarının yerlerini ve dillerini tanımlamıştır. Ayrıca Divân-ı Lügati't-Türk'te Kaşgarlı; ""بكا büke" ""Ejderha, büyük yılan." ... Yabaku'ların en büyüğüne olduğu gibi yiğitlere de bu ad verilir ve بُكآ بُقرَجْ Büke Budraç" denir. Ulu Tanrı bunu, yedi yüz bin askeri olduğu halde müslümanlardan Arslan Tékin Gazi'nin kırk bin askeriyle yapılan bir çarpışmada bozguna uğrattı."" şeklinde Yabaku boyu ilgili unvan ve savaşlarını tanımlar. "Bekeç Arslan Tégin", Yabaku büyüklerindən Budraç'ın tutsak düşdüğü zaman Müslüman Türklerin başında duran adam. olduğunu, aynı maddede Kaşgarlı, savaşta bulunanları gördügünü ve onlardan bilgi aldığını kaydeder. Bu bilgiye göre savaş başlayınca Yabakular, başlarının üstünde göğü kaplayan yeşil bir dağ görmüşler. Dağdan kapılar açılmış ve üzerlerine cehennem ateşi yağdırılmış, bunun için yenilmişler. Kaşgarlı Mahmud bunu Muhammed'in mucizesi, yardımı olarak yorumluyor. Bu bilgilerden savaşın Kaşgarlı Mahmud zamanında oluşduğu anlaşılıyor. Kazan Hanlığı'nın bayrağındaki ve günümüzde Kazan şehrinin armasındaki "büke" (ejderha)'ye benzer bu imge her halde Yabakuların döneminden veya daha başka bir kültürden kaynaklandağı varsayılır. Kırgız, Yabaku, Kıpçak ve daha başka boyların halkı and içtiklerinde, yahut sözleştiklerinde, demiri ululamak için, kılıcı çıkararak yanlamasına öne korlar, “"bu kök girsün kızıl çıksın"” derler. BÃ©la Lugosi filmografisi Béla Lugosi kariyeri boyunca oldukça fazla filmde rol aldı. Bu filmlerin tam listesi aşağıdadır. Bu bölümde bitirilmemiş filmler ile yarım bırakılmış ya da iptal edilmiş roller yer alır. Rüya (Funda Arar albümü) Rüya, Funda Arar'ın 8 Mayıs 2008 tarihinde yayınlanan Türk Sanat Müziği albümü. Albümde 2'si enstrümantel olmak üzere 16 parça vardır. Albüm içerisinde yer alan şarkılara klip çekilmemiştir. Hicaz, Rast, Hüzzam, Muhayyerkürdî, Uşşak, Kürdîlihicazkâr ve Nihavend makamlarının örneklerinden oluşan 16 Klasik Türk müziği eserinin yer aldığı albümün müzik yönetmenliğini Yaşar Okyay yapmıştır. Orkestrasyonda Gündem Yaylı Grubu'nun, armonik düzenlemelerde Febyo Taşel'in bulunduğu albümde Funda Arar styling de Esra Başıbüyük ile çalışmıştır. Sanatçı bir demecinde albüm için "Bu benim rüyam" demiştir. Peter Lorre Peter Lorre (d. 26 Haziran 1904 - ö. 23 Mart 1964), asıl adı László Löwenstein olan Avusturya-Macaristan İmparatorluğu doğumlu, Macar asıllı ABD vatandaşı oyuncudü. Kariyeri boyunca tipik olarak, "uğursuz yabancı" rollerinde oynadı. Lorre, 1931'de Alman yapımı "M" filminde canlandırdığı, küçük kızları kurban olarak seçen seri katil rolüyle uluslararası üne sahip oldu. Daha sonra, Hollywood yapımı pek çok suç ve gizem filminde, özellikle Humphrey Bogart ve Sydney Greenstreet ile birlikte rol aldı. Ayrıca başarılı bir dedektif serisi olan Mr. Moto'da başrolde yer aldı. Lorre, Avusturya-Macaristan İmparatorluğu'ın Macar Krallığı tarafında yer alan Rózsahegy/Rosenberg'de (şimdiki Slovakya'da Ružomberok) Yahudi bir ailenin çocuğu olarak dünyaya geldi. Ailesi, Lorre daha küçükken Viyana'ya taşındı ve Lorre eğitimine bu şehirde başladı. Gençliğinde, Sigmund Freud'un öğrencisi oldu. Sahneye çıkmaya Viyana'da başladı ve Richard Teschner ile çalıştı. Daha sonra Breslav'a, ardından Zürih'e gitti. 1920'lerin sonunda Berlin'e giderek, Alman oyun yazarı Bertolt Brecht ile çalışmaya başladı. Yazarın "Adam Adamdır" oyununda rol aldı. Brecht'in besteci Kurt Weill ile birlikte hazırladığı "Mutlu Son" müzikalinde, Brecht'in eşi Helene Weigel ve Carola Neher, Oskar Homolka, Kurt Gerron gibi önemli oyuncularla birlikte rol alarak Dr. Nakamura'yı canlandırdı. Ana dili Almanca olan oyuncu, Fritz Lang'ın kendisine "M" filminde verdiği çocuk katili rolüyle ünlendi. Almanya'da Naziler'in iktidara gelmesinin ardından Lorre, 1933'te Paris'e kaçtı. Daha sonra Londra'ya giderek Alfred Hitchcock'un 1934 tarihli "The Man Who Knew Too Much" filminde oynadı. oyuncu İngiltere'ye geldiğinde çok az İngilizce biliyordu ancak Hitchcock ile yaptığı görüşmede bunu gizlemeyi başardı. Filmin çekimleri sırasında Lorre, rolünün büyük kısmını, replikleri fonetik olarak ezberleyerek oynadı. Daha sonra Hollywood'da giden Lorre, Karl Freund'un yönettiği 1935 tarihli "Mad Love" filmi ile birlikte kötü ve kurnaz yabancı rollerinde oynamaya başladı. Daha çok bilinen "Charlie Chan" serisine paralel olarak çekilen "Mr. Moto" film serisinde John P. Marquand'ın yarattığı bir Japon dedektif ve ajan karakterini canlandırarak başrolde yer aldı. Bu filmlerden pek hoşlanmayan Lorre, "Mr. Moto Takes a Vacation" filmindeki bir sahnede omzunu burktu. Ancak stüdyo için kazançlı olan bu filmlere devam etti ve bu sayede pek çok yeni hayran edindi. 1939'da "Son of Frankenstein"'da, daha sonra Basil Rathbone'un oynadığı rol için seçildi. Ancak Lorre hastalığı sebebiyle filmde yer alamadı. Lorre 1940'ta Kay Kyser'in filmi "You'll Find Out"'ta Bela Lugosi and Boris Karloff ile başrolü paylaştı. oyuncu, Warner Bros.'un gerilim ve macera filmlerinde yardımcı oyuncu olarak hatrı sayılır bir ün kazandı. 1941'de Malta Şahini filminde Joel Cairo, 1942'de "Casablanca" filminde ise Ugarte rollerinde oynadı. 1941'de çekilip 1944'te gösterime giren "Arsenic and Old Lace" filminde oynadığı Dr. Einstein rolüyle komedide de yeteneğini gösterdi. 1946'da, bir büyük ikramiyenin isabet ettiği piyango biletinin üç sahibi hakkındaki gerilim filmi "Three Strangers"'da, Sydney Greenstreet ve Geraldine Fitzgerald ile başrolü paylaştı. Peter Lorre 1941'de ABD vatandaşı oldu. II. Dünya Savaşı'nın ardından Lorre'nin kariyerinde düşüş başlayınca oyuncu radyo ve sahne çalışmalarına odaklandı. 1951'de Almanya'da, eleştirel başarı kazanan, kara film tarzında bir sanat filmi olan "Der Verlorene"'yi yazıp yönetti ve filmde başrolü oynadı. ABD'ye döndükten sonra, daha önceki "korkutucu" imajıyla dalga geçen roller ile televizyon ve sinema filmlerinde yer aldı. 1954'te "Casino Royale" romanının bir televizyon uyarlamasında, Amerikalı James Bond rolündeki Barry Nelson'ın karşısında Le Chiffre rolünü oynadı ve böylece bir Bond suçlusunu oynayan ilk oyuncu oldu. 1954'te "20,000 Leagues under the Sea" fiminde Kirk Douglas ve James Mason ile birlikte oynadı. 1960'ların başında Roger Corman'ın alaycı bir tarzda çekilmiş, düşük bütçeli ve popüler pek çok filminde rol aldı. Lorre üç defa evlendi: Celia Lovsky (1934 – 13 Mart 1945), Kaaren Verne (25 Mayıs 1945 – 1950) ve Annemarie Brenning (21 Temmuz 1953 – 23 Mart 1964). 1953'te, son eşinden Catharine adındaki tek çocuğu doğdu. Catharine, 1977-78 yıllarında 12 ile 28 yaş arasındaki en az on genç kadını kaçırıp öldüren seri katil ikilisi "Hillside Stranglers"'ın hayatta kalan tek kurbanı oldu. Katiller Kenneth Bianchi ve Angelo Buono, polis kılığında Catharine'ne yaklaşıp onu kaçırmaya çalıştılar; ancak Lorre'nin kızı olduğunu öğrendiklerinde serbest bıraktılar. 1970'lerde bir oyuncu, "Peter Lorre, Jr." ismini kullanmaya başladı ancak bu kişi, Lorre'yle ilgisi olmayan, sadece ona olan hafif benzerliğinden faydalanmaya çalışan biriydi. Aşırı kilolarından ve morfin bağımlılığından bir türlü kurtulamayan Lorre, hayatının son döneminde kişisel ve profesyonel pek çok hayal kırıklığı yaşadı. 1964'te inme sebebiyle öldüğünde henüz 59 yaşındaydı. Lorre'nin bedeni yakıldı ve külleri Hollywood'daki Hollywood Forever Cemetery'ye gömüldü. Törende cenaze konuşması Vincent Price tarafından yapıldı. Lorre Hollywood Yıldızlar Geçidi'nde bir yıldıza sahiptir (6619 Hollywood Bulvarı). The World/Inferno Friendship Society albümü "Addicted to Bad Ideas", Leslie Epstein'ın "Pandaemonium" isimli romanı ile Stephen D. Youngkin tarafından yazılmış olan "The Lost One: A Life of Peter Lorre" isimli biyografiden alınan ilhamla hazırlandı. Alt başlığı "Peter Lorre's Twentieth Century" olan albümde Lorre'nin yaşamı ve filmlerinin etkileri vardı. "M is for Morphine" ve "With a Good Criminal Heart" gibi şarkılar ve akbümün kapağı ile Lorre'nin en önemli filmlerinde olan M'e gönderme yapılıyordu. Ayrıca şarkı sözlerinin bir bölümü, Lorre'nin fimlerindeki repliklerinden ve biyografisindeki cümlelerden oluşuyordu. Filk müzisyeni Tom Smith "I Want to be Peter Lorre" isimli şarkısıyla 2006'da En İyi Klasik Filk Şarkısı dalında Pegasus ödülü kazandı. Smith şarkıda Lorre'nin sesini de taklit etti. Şarkıcı ve şarkı yazarı Al Stewart Lorre ile Bogart'a, 1976 tarihli hit şarkısı "The Year Of The Cat"'in ilk dizelerinde yer verdi: Lorre'nin dikkat çekici Viyana-Orta Amerika karışımı aksanı ve büyük gözleri komedyenler ve karikatüristler için popüler bir hedef oldu. Bir süre sonra Lorre'nin karikatürize halleri, kendi performanslarından daha fazla bilinir olmaya başladı. 1940'ların başlarında günlük olarak gazetelerde yayınlanan "Batman ve Robin" maceralarından birinde, Batman'ın yaratıcılarından biri olan Bob Kane'in çizdiği "The Two-Bit Dictator of Twin Mills"'de yer alan kiralık katil Jojo, yazar Al Schwartz'a göre Lorre'ye benzeyecek şekilde çizilmişti. Çok yetenekli bir silahşor olan Jojo, durumu ya da uzaklığı ne olursa olsun hedeflerini mutlaka vuruyordu. Silahlı kişilerle karşılaşmaya alışkın olan Batman bile Jojo ile teke tek karşılaşmaktan çekiniyordu. Lorre benzeri bir karakter Brock Brower'ın "The Late, Great, Creature" isimli romanının da odak noktasıydı. Bilim kurgu yazarı Howard Waldrop'un "The Effects of Alienation" isimli kısa öyküsünün başkahramanı Peter Lorre idi. Lorre'nin sesinin en bilinen taklidini Mel Blanc yaptı. Blanc'ın Lorre'den daha yüksek sesle yaptığı bu taklit Warner Brothers'ın pek çok çizgi filminde, örneğin Buggs Bunny'nin "Racketeer Rabbit" bölümünde kullanıldı. Daha sonra yapılan ses taklitlerinin büyük bölümü Blanc'ın taklidinin benzerleriydi. Bu türdeki Lorre ses taklitleri The Simpsons, Digimon, Darkwing Duck ve Transformers gibi çizgi dizilerin çeşitli bölümlerinde yer aldı. 1942 tarihli bir Warner Brothers Merrie Melodies çizgi filminde Peter Lorre'nin karikatürü olan bir balık vardı. Balık, Horton'u teknede görünce kendini vurarak öldürüyordu. Get Smart isimli sitcom'un Malta Şahini ile dalga geçen 1967 tarihli bir bölümünde Barry Kroeger ve Phil Roth, Sydney Greenstreet ve Peter Lorre'ye oldukça benzeyen Mr. Sidney ve Mr. Peter isimli iki karakteri canlandırdı. Durumu daha da karmaşıklaştırmak için Lorre'nin benzerinin adı Mr. Sydney, Greenstreet'in benzerinin adıysa Mr. Peter idi. 1969 tarihli stop motion filmi "Mad Monster Party"'deki bir zombi hizmetçi olan Yetch karakteri, görünüşü ve sesi ile Lorre'ye benziyordu. 1987 yapımı animasyon filmi "The Brave Little Toaster"'daki "Hanging Lamp" karakteri de aynı şekilde Lorre'nin taklidiydi. Bir başka stop motion filmi olan "Corpse Bride"'da başkahramanın kafasının içinde yaşayan küçük yeşil kurtçuk olan The Maggot karakteri de Lorre'nin karikatürize edilmiş haliydi. 2006 FIFA Dünya'da Yılın Oyuncusu Ödülü 2006 FIFA Yılın Futbolcusu ödülünü Real Madrid 'de forma giyen İtalyan defans futbolcusu Fabio Cannavaro, 498 puanla kazandı. Listede emekli olan Zinedine Zidane 'da 454 puanla ikinci oldu. Sunucu dosyası Sunucu dosyası, bir bilgisayar ağında kayıtlı düğüm konumlarını içeren dosyadır. Bu dosya, sunucu adlarını IP adreslerine eşler.Sunucu dosyası değişik ağ boyutları için alan adı sistemine yardımcı bir etmen olarak görülmektedir. DNS'in aksine, sunucu dosyası yerel bilgisayar yöneticisinin denetimindedir. İnternet'in öncülü olarak varsayılan ARPANET, düğümlere adres atamaya yarayan bir alan adı sistemine sahip değildi. Bu amaçla kullanılacak merkezi bir sistemin olmaması nedeniyle her ağ düğümü, erişmek istediği düğümlerin oluşturduğu ağ eşlemini içerir ve bu düğümlere kullanıcı tarafından anımsanacak adlar verir. Bir ağ üzerindeki tüm sistemlerin aynı olduğunu güvence altına almak için hiçbir yöntem olmadığı gibi başka bir kullanıcının sunucu dosyasının kopyası da alınamaz. ARPANET'in makul sayılabilecek ölçüde küçük olması sunucu dosyalarının uygun biçimde kullanılmasını sağlamıştır. Genellikle tek adrese sahip olan ağ düğümlerinin birden çok adı olması muhtemeldi. TCP/IP türü bilgisayar ağlarının popülerleşmeye başlaması artan ağ düğümleri nedeniyle sistem yöneticileri üzerindeki yük miktarının artmasına neden olmuştur. Bu durum, sunucu dosyasının korunmasını da güçleştirmiştir. Sunucu dosyasının konumu işletim sistemi ve Windows altında sürüme bağlı olarak değişiklik gösterir: Windows'ta sunucu dosyası genellikle boş tur ya da IPv4 ve IPv6 yerel sunucu adreslerini içerir. Örnek bir sunucu dosyasına http://vlaurie.com/computers2/Articles/hosts.htm adresinden erişilebilir. Sunucu dosyaları bilinen reklam sunucularının reklam içermeyen sunuculara yönlendirilmesi ve bu tür reklam sunucularının yerel sunucu adresi olan 127.0.0.1'e yönlendirilmesi yoluyla reklam filtreleme amacıyla da kullanılmaktadır. Bu kullanım, ağdaki etkin bant genişliğini azaltır, ana görevi adres bilgisini edinmek olan DNS sunucusuna yapılacak bir isteme olan gereksinimi ortadan kaldırır, reklamların yerel bilgisayara aktarılmasını engeller. Her istem için boş sayfa geribildiriminde bulunan küçük bir yerel web sunucusu kullanıcının deneyimini artırabilir . Bu durumda web sayfalarındaki reklamlar herhangi bir hataya neden olmadan kaybolurlar. Bunun yanında, sunucu dosyası sürekli bu amaç için kullanılacaksa dosyanın sözü edilen içeriğe sahip güncel sunucu adreslerini saklaması sağlanmalıdır. Windows kurulu makinelerde sunucu dosyası üzerinde yapılan değişikliklerin etkinleştirilmesi için "DNS Istemci" hizmetinin durdurulması gerekebilir. Reklamların bu yöntemle engellenmesi tarayıcının düzensiz çalışmasına ve başarım veriminin düşmesine yol açarken birçok risk de taşır. Bunlardan ilki tarayıcının bozuk bir adresten "engellenmiş" bir unsuru yüklemeye çalışmasıdır. Bozuk adresin bulunmayan bir IP adresi ya da herhangi bir web sunucusuna ait olmayan bir adres olması durumunda sistem her bağlantı denemesinde zaman aşımına uğrayacaktır. Başka bir sorun, büyük sunucu dosyalarının herhangi bir DNS isteminde bulunmadan dosya içeriğini ayrıştırmaya çalışmasıdır. Bu tür büyük dosyalar sistemin DNS araması yapması için gereken süreyi artırırlar. Daha makul bir çözüm yolu tarayıcının reklam istemlerini en baştan engellemektir. Bu tür değişiklikler Firefox için geliştirilen "No Script" ve "Adblock" gibi tarayıcı eklentileri yardımıyla yapılabilir. Başka bir çözüm yolu ise reklam sunucusu adreslerinin bir vekil sunucu ya da ateşduvarı yoluyla engellenmesidir. Sunucu dosyası belirsiz ve suç içerikli alan adları ve sunucularını engellemek için de kullanılır. Bu, reklam engelleme durumundaki riskleri taşır ancak şüpheli adreslerin sayısının daha az olması sistem üzerindeki olumsuz etkilerin görece az olmasını sağlar. Web programcıları, intranet geliştiricileri ve BT yöneticileri için kullanışlı ve zaman dostu bir yöntem example.local (örnek şirketin İntranetine erişmek için) ya da sample.new (sample.com web sitesinin yeni bir sürümü için) gibi yerel ağlar üzerinde standart dışı TLDler kullanmaktır. Sunucu dosyası "çalınabilir" ya da kötü amaçlar için kullanılabilir. Örneğin; adware, virüsler, truva atları ve malware(kötücül yazılım), Google ve Wikipedia gibi "güvenli" sitelerden kullanıcı ya da bilgisayar sistemine zararlı içeriğe sahip olan web sitelerine trafik yönlendirebilirler. Örneğin, bir truva atı (Qhosts), Google ve AltaVista gibi arama motorlarından truva atının yazarının belirlediği bir siteye yönlendirme yaptı . Mydoom.B (bir kötücül yazılım) kullanıcıların bilgisayar güvenliği ve antivirüs yazılımlarla ilgili sitelere girmesini engelledi ve Windows Güncelleme web sitesini etkiledi. B.I.S.S-Bluetack Internet Security Solutions forumu üzerindeki Microsoft Windows sunucu dosyası yöneticisi Frank Lefty Rosenthal Frank Lawrence "Lefty" Rosenthal (d. 12 Haziran 1929, ö. 13 Ekim 2008) mafyayla olan ilişkisiyle tanınmiş bir spor bahisçisidir ve Las Vegas'ta kumarhane yöneticiliğide yapmıştır. Aynı zamanda 1970'lerin sonuna doğru Las Vegas'ta bir televizyon kanalında talk-show programıda hazırlamıştır. Nicholas Pileggi'nin kitabına dayandırılarak çekilen, 1995 Martin Scorsese yapımı Casino filminde, Rosenthal'in Las Vegas'taki kariyeri esin kaynağı olmuştur. Rosenthal karakteri (filmde "Sam 'Ace' Rothsteın" olarak adlandırılmıştır) Robert De Niro tarafından canlandırılırken, mafya üyesi arkadaşı Anthony Spilotro de "Nicky Santoro" adıyla Joe Pesci tarafından canlandırılmıştır. Rosenthal'in öyküsü aynı zamanda The History Channel'deki " True CrimeAuthors" adlı programda da karakterize edilmiştir. Rosenthal, batı yakasında Chicago'da bir Yahudi ailenin çocuğu olarak dünyaya gelmiş ve orada Anthony Spilotro ile yakın arkadaş olmuştur. Kumar suçu, futbolculara ve basketbolculara rüşvet vermek şuçlarından defalarca tutuklanmış fakat sadece birkaçında mahkûm edilmiştir. Spor bahislerin öncüsü Rosenthal, mafyanın elindeki Stardust, Fremont ve Hacienda kumarhanelerinin yöneticiliğini de gizlice yürütmüştür. Kumarhane içerisinde spor bahisçileri için yer ayırması, Stardust'ı dünyanın en gözde spor bahis mekanı haline getirmiştir. Bir diğer Rosenthal yeniliği ise kâğıt oyunlarına ilgi duyan bayanlara izin vermiş ve bu suretle sadece bir yıl içerisinde kumarhane kârını ikiye katlamayı başarmıştır. 1976 yılında, yetkililer Rosenthal in kumarhaneyi Nevada kumar izni olmadan gizlice yönettiğini fark ettiklerinde, yasal durumun kararlaştırılması ve kumar izni çıkarılması için duruşma düzenlediler. Mahkeme kararında Rosenthal'ın lisanslı bir kumarhane çalışanı olduğu yalanlandı. Fakat Rosenthal, iki yıl önce kendisinin reklam müdürü olarak çalıştığı sırada, hakim Joseph Pawlikowski'nin kızının düğün masrafından 2800 dolar sildiğini kanıtlamıştı. Rosenthal'ın ismini karalisteye alma çabaları (karalisteye alınması durumunda Nevada daki kumarhanelerin içinde veya yakınında bulunması yasaklanacak, bulunması durumunda da o kumarhanenin lisansı iptal edilecekti) hakim Pawlikowski tarafından bir süreliğine savunulmasına karşın reddedildi. Duruşmalardan birinde Rosenthal'e yöneltilen solak olup olmadığına dair soruyu her seferinde cevapsız bırakıp anayasadaki bir maddeyi savunması sonucu kendisine "Lefty" niki takılmıştı. (Gerçekte solaktı) Rosenthal, daha önceden Lenny Marmor'dan Robin L. Marmor adında bir kız çocuğu olan Geraldine Mcgee ile evlendi ve Stephanie adlarında iki çocukları oldu. Ancak evlilikleri Rosenthal'e göre Mcgee'nin uyuşturucu ve aşırı alkol alışkanlığını bırakamaması yüzünden boşanmayla sonuçlandı. Boşanmalarının ardından Geri, Rosenthal e ait olan birikimlerin büyük bir miktarını çalarak yanında götürdü ve 9 Kasım 1982 tarihihinde 46 yaşında, bir otel odasında aşırı dozda uyuşturucu kullanımı yüzünden hayatını kaybetti. Sakinleştirici, Jack Daniel viski ve kokaini aynı anda kullanması ölümüne yolaçmıştı. Rosenthal, 1982 yılında arabasının patlayıcılarla havaya uçurulması suretiyle hazırlanmış bir suikast girişimininden de sağ kurtuldu. Çoğu kişiye göre bu büyük bir şanstı çünkü Rosenthal in arabası 1981 model bir Cadıllac tı ve bu model arabaların sürücü koltuğu altına metal bir levha yerleştirilmişti, bu O nun kurtulmasındaki tek faktördü.Daha sonraları organize suçlarla olan bağlantısı yüzünden 1988 yılında kara listeye alınarak 'istenmeyen adam' ilan edildi ve Las Vegas'ı terke zorlandı, bu artık Nevada da kumarhanelerde bulunamayacağı ve çalışamayacağı anlamına geliyordu. Önceleri Laguna Niguel ve Kaliforniya'da, sonraları Boca Raton, Florida'da yaşadı ve son olarak da Miami Beach e yerleşti. Burada internet sayfası aracılığıyla spor bahisçiliğine devam ediyor. Rosenthal bir röportajında peruk, sahte sakal gibi yöntemlerle kılık değiştirip Las Wegas'a gizlice gidip geldiğini belirtiyor. Martin Scorsese'nin 1995 yılında Nıcholas Pleggi nin kitabından esinlenerek çektiği 'Casıno' adlı filmin senaryosunda Rosenthal ın Las Vegas taki kariyerinden esinlenildi. Fimde Rosenthal'i (filmdeki adıyla "Sam 'Ace' Rothsteın") Robert de Niro canlandırırken,mafya arkadaşı (filmdeki adıyla Nicky Santoro) Joe Pesci tarafından canlandırıldı. Rosenthal'in hayatı aynı zamanda The Hıstory Channel da da 'The Crime Autors' adıyla yayımlandı. Rosenthal, 13 Ekim 2008 tarhinde, Florida' daki evinde kalp krizi sonucu yaşamını yitirdi. Geri kerteriz Hakiki kerteriz alınırken yapılan işlem; yeryüzündeki bir nesnenin kuzey ne kadar açı yaptığının bulunmasıdır. Geri kerteriz ise bu nesneden bakıldığı zaman kerteriz alınan yerin kuzeyle yaptığı açıdır. Hesaplanırken, bulunan kerteriz açısından 180 derece çıkarılır ve negatif bir açı elde ediliyorsa 360 derece eklenir. Geri kerteriz, kerteriz alan kişi eğer kendi yerini başkalarına bildirmek istiyorsa ya da doğada bir yere gidildiğinde başlanılan noktaya geri dönebilmek için gerekir. Örneğin bir dağcı bulunduğu kamptan çıkmadan önce gideceği zirvenin kerterizini alır ve geri kerteriz değerini hesaplar. Zirveye çıktığında, kuzeyle bulduğu geri kerteriz açısı kesişecek şekilde yürürse tekrar başladığı kampına geri dönebilir. Homonim hemianopsi Homonim hemianopsi ("Homonymous hemianopsia"), her iki gözde birden aynı görme alanındaki kayba verilen tıbbi isimdir. Gözdeki kendi başına oluşan bir kusurdan ziyade beyne alınan bir darbe ya da inme neticesinde oluşur. Ancak bu durum migrenli hastalarda da rastlanabilen bir olgudur. "Homonymous hemianopsia" aşağıdaki gibi incelenebilir: Manyetik Kuzey Kutbu Manyetik Kuzey Kutbu, Kuzey Yarımküre'de, Dünya'nın manyetik alanının yayılmaya başladığı nokta. Gerçek (coğrafî) Kuzey Kutbu'na yakın bir konumdadır. Benzer şekilde, Dünya'nın coğrafi Güney Kutbu'na yakın konumda bir Manyetik Güney Kutbu vardır. Dünyanın manyetik kutupları sürekli hareket halindedir ve bazen senede 40 km hareket ettikleri dahi görülmektedir. Geçmiş yıllardaki bazı manyetik kutuplar şu konumlarda gerçekleşmiştir: Herhangi bir manyetik pusulanın kuzey ucu Kuzey Kutbu'nu (gerçek kuzeyi) değil, Manyetik Kuzey Kutbu'nu (manyetik kuzeyi) gösterir. Grigori Zinovyev Grigori Yevseyeviç Zinovyev (; asıl adı: Овсей-Гершен Аро́нович Радомысльский / Ovsey-Gerşen Aronoviç Radomıslski; d. Annesinin soyadı Hirsch Apfelbaum adını da kullanmıştır, 11 Eylül (Gregoryen: 23 Eylül) 1883 – 25 Ağustos 1936), Yahudi kökenli Ukraynalı devrimci ve Sovyetler Birliğinin siyasetçisidir. 1883'te Rus İmparatorluğunda Elizavetgrad (bugünkü Ukrayna’nın Herson ili Kirovograd kenti)’da dünyaya gelmiştir. Babası süt danası yetiştiren bir çiftlik sahibiydi. Gençliğinden itibaren devrimci faaliyetlerine katılmış ve 1901'de Rusya Sosyal Demokrat İşçi Partisine üye olmuştur. 1902’de İsviçre’nin Bern kentine iltica etmiş ve Paris’te de faaliyetlerini sürdürmüştür. Bu dönemde Bern Üniversitesi'nde kimya ve hukuk okumuştur. 1903'te parti bölündüğünde Bolşevik’in kurcular arasında yer almış ve Lenin’in en yakın yoldaşı olarak tanınmıştır. 1906’de Rusya Sosyal Demokrat İşçi Partisinin Sankt-Peterburg komitesi üyesi olup "Вперёд" gazetesinin yönetim kurulu üyesi olmuş ve sandikaları örgütlenmekle meşgul olmuş ve Parti merkez komitesi üyesi seçilmiştir. 1908’de tutuklanmış ve daha sonra hastalığından dolayı tahliye edilince tekrar iltica etmiştir. İsviçre’de Lenin ile aile dostu olmuş ve Nisan 1917’de Lenin ile aynı trenle Rusya’ya dönmüştür. Fakat Temmuz ayında Petrograd’da silahlı ayaklanmasına karşı çıkmıştır. Yine de komployu teşvik ettiği gerekçesiyle dava açıldığı için Lenin ile birlikte yeraltına saklanmıştır. 10 Ekim ve 16 Ekim tarihinde düzenlenen Parti Merkez komitesinde Kamenev ile birlikte hemen silahlı ayaklanmasına başvurmayı savunan Lenin’e karşı çıkarak gazetede ayaklanma planını açıklamıştır. Lenin "Bolşevik Parti Üyelerine Mektup" adlı eserinde, Zinovyev ve Lev Kamenev'in Menşeviklere ait Novaya Şisn gazetesinde yer alan bu makalesinden bahsetmiş ve Bolşeviklere gönderdiği bu mektubunda bu iki ismin yazdığı yazıları eleştirmiştir. Lenin bu davranışına kızarak "Artık onları yoldaş olarak kabul edemem." diyerek Kamenev ve Zinovyev'in partiden ihraç edilmelerini istemiştir. Fakat Zinovyev Lenin’e karşı sadakat andını içerek affedilmiş ve Petrograd Sovyeti'nin başkanlığına getirilmiştir. Brest Litovsk Antlaşması meselesinde Lenin’i destekleyerek "Petrograd" adını "Leningrad" olarak değiştirmesini teklif etmiştir. 1919’de Komintern yönetim kurulu başkanı ve aynı yılda Parti Politbüro üyesi seçilmiştir. Daha sonra Troçki’ye karşı cephe alıp Stalin ve Kamenev ile ittifakı kurarak "Troika"'yı oluşturmuştur. Fakat 1924'te Lenin'in ölümünden sonra güçlerin Stalin’e toplandığından endişelenerek 1925'te Leningrad merkezli yeni bir muhalefet oluşturmuştur. 14. Parti Kongresi'nde Stalin’in savunduğu "Tek ülkede sosyalizm" tezine karşı çıkarak Troçki ile "Birleşik Muhalefet"i oluşturmuştur. 1926’de Politbüro üyeliği ve Komintern başkanlığından alınarak partiden ihraç edilmiştir. 1927’de 15. Parti Kongresi'nde öz eleştirisini yaparak tekrar partiye dönmüş ve Kazan Üniversitesi rektörlüğü ve Komünist Partisinin organ yanını olan "Bolşevik"'in genel müdürlüğüne geitirilmiştir. 1932’de tekrar partiden ihraç edilerek Kaluga’ya sürgüne gönderilmiştir. 1933'te affedilerek Moskova’ya dönmüş ve Moskova Tüketici Birliği Merkez Birliği kadrolarına alınmıştır. 1934'te 17. Parti Kongresi'nde yaptığı konuşmasında Stalin’e övgü yağdırmıştır. Fakat Aralık 1934’te Sergey Mironoviç Kirov’un cinayetine adı karıştığı iddiasıyla partiden ihraç edilerek tutuklanmıştır. 1935'te 10 yıllık hapis cezasına çarptırılmış ve Ural'ya siyasi mahkûm kampuna gönderilmiştir. 1936’de "Moskova Davası"nda 1932’de Stalin’e karşı suikastı planladıklarına dair iddiaya dayanan "Birleşik Merkezi" olayının yanı sıra Ekim Devrimine karşı ettiği "ihanet"iyle de yargılanmıştır. Stalin’in kendilerini öldürmeyeceğine dair sözüne inanarak kerhan suçlarını kabul etmiştir. Ancak 25 Ağustos 1936’da idama mahkûm edilmiş ve cezası aynı günü infaz edilmiştir. Bütün aile fertleri de idam edilmiştir. GerÃ§ek kuzey Gerçek kuzey veya coğrafî kuzey, Dünya üzerindeki herhangi bir noktaya göre coğrafî Kuzey Kutbu'nun istikameti. Dünya'nın küre biçiminde olması dolayısıyla sürekli kuzeye gidilirse bir noktada daha fazla kuzeye gidilemeyecek, dünyanın en tepesi olarak adlandırılabilecek bir nokta bulunması gerekir. Böyle bir noktanın bulunması gerekliliği fikri ilk defa Mısırlılar tarafından altıbin yıl önce ortaya atılmış ve ilk defa Shen Kuo adlı bir Çinli tarafından yazıyla belirtilmiştir. Hassaslık gerektirmeyen durumlarda, pratiklik açısından coğrafi kuzey, Kutup Yıldızı'nın gösterdiği doğrultuda kabul edilir. Kutup Yıldızı yaklaşık olarak gerçek kuzeyde, gökkubbenin tam tepesinde ufukla doksan derece açı yapacak şekilde durmaktadır. Ancak dünya ekseninin 25000 yılda tamamladığı yalpalamasından ötürü bu yaklaşım tam olarak doğru sayılmaz. Örneğin 2002'de Kutup Yıldızı, en yüksek kesinlikle coğrafi kuzeyi gösteren yıldızdı fakat 4000 yıl önce en yüksek kesinlikle kuzeyi gösteren yıldız Thuban adlı gökyüzünde +64° 22' açıklıktaki yıldızdı. Bu da demektir ki 4000 yılda yerin ekseni 25° 38' kayma göstermiştir. MS 20346 yılında Thuban tekrar 88° 43' açıklıkla yeni Kutup Yıldızı olacaktır. Gerçek kuzey ile manyetik kuzey birbirinden farklıdır ve pusulaların kuzey ucu gerçek kuzeyi değil, manyetik kuzeyi gösterir. Drittes Lager Drittes Lager Avusturya'da siyasî bir terimdir. Gelenek olarak, Avusturya'da şöyle bir siyasal kutuplaşma vardı: Muhafazakâr ÖVP, SPÖ ve milliyetçi-nasyonal-liberal FPÖ. 1948'den 1956'ya kadar "Drittes Lager"le Bağımsızlar Federasyonu kastedildi. Bu yılından itibaren "Drittes Lager" FPÖ'ydü. Kısmen, Liberal Forum da "Drittes Lager"'dedir. (Ama bu hareket FPÖ'nün şiddetli karşıtıdır.) 2005 yılında, FPÖ bölüştü. O zamandır Avusturya'nın Geleceği için İttifak/ BZÖ ve Avusturya Özgürlük Partisi/FPÖ "Drittes Lager"dirler. Son yılda, Drittes Lager siyâsette daha büzürg oluyordu. 2008 Avusturya yasama seçimlerinde, müntehiplerin %28,2'si FPÖ veya BZÖ'ye oy verdi. Kanun-i evvel 2009 tarihinde, Karintiya'daki Özgürlükçüler'in federal BZÖ'den ayrıldığını ilân etti. Ta ki 'Drittes Lager' üç hizipten (Liberal Forum dahil olsa: dört) ibarettir. Gerald John: "Was bleibt von Haider?". In: Falter, 6. Nisan 2005 (Almanca) Karın zarı Karın zarı ya da peritoneum (ya da periton), abdomen ve pelvis boşluğu duvarlarının iç yüzünü ve bu boşlukta yer alan tüm organları saran veya örten zara verilen isimdir. İki kısımdan oluşur: Peritoneum, bağ dokusu aracılığı ile karın duvarının iç yüzüne ve organlara yapışır. Parietal periton, genellikle abdominal ve pelvik duvarlara zayıf tutunduğu ve kolayca ayrılabildiği halde, diyaframın iç yüzüne ve linea alba'nın arkasına daha sıkı tutunur. Visseral periton ise ise organa sıkıca yapışır ve kolaylıkla kaldırılamaz. Parietal periton ile abdomen ve pelvis boşlukları duvarları arasında kalan aralığa "spatium extraperitoneale", bu aralıkta yer alan gevşek bağ dokusuna "fascia extraperitonealis", yine burada yer alan organlara da "organum extraperitoneale" denir. Ekstraperitoneal aralığın, karın arka duvarı ile komşu olan bölümüne "spatium retroperitoneale", pubis'in arkasında kalan bölümüne ise "spatium retropubicum" (Retzius aralığı) denilir. Dame Chocolate Dame Chocolate (Tatlı İntikam) Amerikan yapımı, günlük TV dizisi. Telemundo adlı televizyon kanalı tarafından çekilmiş ve ilk olarak 5 Mart-5 Ekim 2007 tarihleri arasında İspanyolca olarak yayınlanmıştır. Dizi Rosita (Génesis Rodríguez) adlı bir kadının çikolata sektöründe çalışma hayali için Meksika'nın kırsal bir bölgesinden Miami'ye taşınması ve burada yaşadıklarını konu alır. Dizinin 13 saatlik özetini içeren DVD'si Lionsgate Home Entertainment ve Xenon Pictures tarafından 27 Kasım 2007'de satışa çıkarılmıştır. Telemundo "Dame Chocolate" dizisini yapmaya karar verdiğinde Mauricio Ochmann'ı Bruce olarak, Zharick Leon'u Samantha olarak, Erick Elias'u Angel olarak duyurmuştu. Ancak bu üç isim de Telemundo'nun diğer dizilerinde görev almış, onların yerine Carlos Ponce, Karla Monroig ve Khotan geçmiştir. Buna ek olarak Genesis Rodriguez (Rosita)'in babası Venezüelyalı şarkıcı Jose Luis Rodriguez'in de dizinin birkaç bölümünde oynayacağı duyurulmuş, ancak bu da gerçekleşmemiştir. Bunun dışında senaryoda da değişiklikler olmuştur. Başlangıçta Rosita'nın Angel Perez'e aşık olması düşünülmüş, ancak asıl senaryoda Angel Perez bir katil ve kötü bir adam olarak resmedilmiştir. İlk başta Bruce karakterini canlandıracak olan Mauricio Ochmann, Marina adlı diziden ayrıldıktan sonra Fabián Duque rolüyle Dame Chocolate adlı diziye dahil edilmiş ve avukat Mauricio'nun uzun süredir göremediği fotoğrafçı oğlunu canlandırmıştır. AltÄ±nkum, Didim Altınkum, Aydın'ın Didim ilçesine bağlı bir mahalle. Darkness Within: The Dark Lineage Darkness Within: The Dark Lineage, birinci kişi perspektifiyle oynanan, macera, korku türündeki video oyunu. Christopher Samba Christopher Veijeany Samba (d. 28 Mart 1984, Créteil), Kongolu futbolcudur. Stoper pozisyonunda görev almakta olup, Super League ekiplerinden Panathinaikos'ta forma giymektedir. 1.95 cm uzunluğundaki dev Samba, kariyerine CS Sedan ve Hertha Berlin 'den önce "FC Rouen" takımında başladı. 25 Ocak 2007 tarihinde Mark Hughes tarafından 400,000 £ karşılığında Blackburn Rovers 'a transfer edildi. İlk lig maçına 31 Ocak 2007 'de Chelsea FC karşısında çıktı. İlk golünü ise 17 Mart 2007 tarihinde West Ham 'a attı. İlk sezonunda gösterdiği başarılı performansıyla kontratını 22 Ekim 2007 'de 2012 yazına kadar uzattı. 24 Şubat 2012'de Anji ile açıklanmayan (ama toplam 12.3 milyon £, haftalık kazancının 100.000 £ olduğu düşünülen) miktar karşılığı 4 yıllık sözleşme imzaladı. Rusya'ya geldikten sonra 22 numara verilen Samba için sadece para için Anji'ye geldiği eleştirileri oldu. Samba bu eleştirileri inkar etti ve hırsından etkilendiği Guus Hiddink ile çalışabilmek için Anji'de olduğunda ısrar etti. Samba aynÄ± zamanda forvette de oynayabiliyor. 29 Ağustos 2013 tarihinde Rossiyskaya Premyer-Liga takımlarından Dinamo Moskova'ya transfer oldu. 6 Ağustos'ta Trabzon'a gelen stoper 2015-2016 sezonu için Trabzonspor ile prensipte 1 yıllığına 2,5 milyon €'ya anlaştı. Kongo Cumhuriyeti millî futbol takımı adına forma giyen Samba, ilk kez 2004 yılında millî oldu. Şili-Türkiye ilişkileri Şili-Türkiye ilişkileri, Şili ile Türkiye arasında süre gelen ilişkileri içerir. Şili, 30 Ocak 1926 tarihli Dostluk Antlaşması ile Latin Amerika'da Türkiye'yi tanıyan ilk ülke olmuştur. Santiago'da Türk Cumhuriyeti Meydanı, Atatürk Anıtı ve Atatürk Lisesi bulunmaktadır. Türkiye'nin Latin Amerika'daki ilk büyükelçiliği Şili'de açılmıştır. 18 Eylül 1970 tarihinde Ankara'da tören ile Bernardo O'Higgins Anıtı'nı içeren bir Şili Meydanı açılmıştır. Ankara'daki Şili Cumhuriyeti İlköğretim Okulu ve Pablo Neruda Meydanı iki ülke arasındaki dostluğu daha fazla geliştirmek için inşa edilmiştir. Kayıp Şehir (albüm) Kayıp Şehir, 2012 yapımı olan aynı adlı Kayıp Şehir dizisinin orijinal dizi müzikleri albümüdür. Diziye ait şarkılar Demir Demirkan tarafından bestelenmiştir, filmin başlangıç jenerik müziğinin söz yazarı Yıldırım Türker, bestecisi Sezen Aksu olup şarkının düzenlemeleri Aytuğ Yargıç'a aittir. Albüm dizinin yapımcı şirketi Doğan Music Company ve Simya işbirliğiyle piyasaya yayınlanmıştır. Dizinin müziklerinden bağımsız olarak Sezen Aksu teklisi olarak "İstanbul Yokmuş Bundan Başka" adlı şarkı yayınlanmıştır. Gürcistan-Japonya ilişkileri Gürcistan-Japonya İlişkileri Gürcistan'ın Sovyetler Birliği'nden bağımsızlığını kazanmasının hemen ardından 3 Ağustos 1992 tarihinde başlamıştır. Japonya, Gürcistan'ın çeşitli kültürel ve ekonomik geliştirme projelerinde dış kaynak sunmuştur. Gürcistan-Japonya ticari dengesinde Japonya'nın tartışılmaz bir üstünlüğü vardır. Japonya otomobil ve diğer sanayi ürünlerini ihraç ederken, Gürcistan ise Japonya'ya kimyasal maddeler ve yiyecek ürünleri ihraç etmektedir. Gürcistan eski Cumhurbaşkanı Eduard Shevardnadze Mart 1999'da Japonya'ya resmi bir ziyarette bulunmuş, 2007 yılında ise Cumhurbaşkanı Mikheil Saakashvili Japonya'da resmi temaslarda bulunmuştur. Japonya'nın Gürcistan'da büyükelçiliği yoktur. Büyükelçilik işlemleri Japonya Bakü Büyükelçiliği tarafından yürütülmektedir. Sam Sam (; ; ), Kitab-ı Mukaddes'e göre Nuh'un oğullarından biri. Bazı inanışlarda ikinci oğlu olarak kabul edilse de genellikle Nuh peygamberin en büyük oğlu olduğu düşünülmektedir. Eski Ahit'in başlangıç kitabı olan Tekvin'in 10 bap 21. ayetinde Sam'ın Yafes’in ağabeyi olduğu belirtilmekle birlikte, bir muğlâklık söz konusudur. Tekvin 11.10'da Sam’ın, oğlu Arpakşat’ın Tufandan iki yıl sonra gerçekleşen doğumu sırasında 100 yaşında olduğu belirtilir. Eski Ahit'e göre Sam, bu olaydan sonra 500 yıl daha yaşamıştır, yani 600 yaşında ölmüştür. Sam'ın erkek çocukları Elam, Asur, Aram, Arpakşat ve Lut'tur. İbrahim, İbranilerin ve Arapların atası olup Arpakşat'ın torunlarındandır. 1. yüzyıl tarihçilerinden Flavius Josephus, bu beş oğulun sırasıyla Elam, Asur, Suriye, Keldani (Yahudi ve Arapların ortak ataları) ve Lidya halklarının ataları olduğunu ifade eden geleneği tekrarlamıştır. "Sami" ve "Hami" gibi terimler günümüzde daha az kullanılmaktadır. Sıfat kullanımları "Semitik" ve "Hamitik", belirsiz bir terim olan 'Hamitik' 1960'lardan sonra akademik kullanımdan yer bulamasa da, daha sık olarak kullanılmaktadır. "Semitic", Afro-Asyatik dillerin bir alt dalı olarak, Arapça, Aramice, Akatça, Etiyopya dilleri, İbranice ve Fenike dillerinin ortak dilsel mirasını işaret eden Semitik diller için hala sıklıkla kullanılan bir terimdir. TÃ¼rkiye'deki diplomatik temsilcilikler listesi Türkiye'deki diplomatik temsilcilikler listesi , Türkiye'de diğer ülkelerin bulundurduğu diplomatik ve konsüler temsilciliklerin listesini içermektedir. Başkent Ankara'da 134 yerleşik büyükelçilik bulunmaktadır. İstanbul ise 73’ü başkonsolosluk, 1'i konsolosluk olmak üzere 74 diplomatik misyona ev sahipliği yapmaktadır. Ankara Ankara Adana Antalya Ã‡anakkale Edirne Erzurum Gaziantep Ä°stanbul Ä°zmir Kars Mersin Trabzon Türkiye'de yerleşik büyükelçiliği veya konsolosluğu bulunmayan ülkeler, Türkiye ile diğer ülkelerde yerleşik büyükelçilikleri vasıtasıyla iletişim kurarlar. Türkiye ile bu yolla 20 ülke diplomatik ilişki yürütmektedir. Kahveci GÃ¼zeli (film, 1968) Kahveci Güzeli, başrollerini Türkân Şoray ve Murat Soydan'ın paylaştığı, Muzaffer Arslan'ın senarist, yönetmenlik ve yapımcılığını üstlendiği 1968 Türkiye yapımı bir duygusal-komedi-dram-kült filmidir. Film, büyük bir otelde kahvecilik yapan Nermin "(Türkan Şoray)" ile Cumhuriyet'te gazetecilik yapan Ayhan Alp'in "(Murat Soydan)" hikâyesini ele alır. Filmin VCD'si piyasada mevcuttur. Tarabya Oteli'nde geleneksel kıyafetlerle Türk kahvesi servisi yapan Nermin, güzelliğiyle turistler dahil herkesin ilgi odağı olur, adı "kahveci güzeli"ne çıkar. Selim Bey "(Muzaffer Tema)" çocukluk arkadaşı Osman Bey'in "(Feridun Çölgeçen)" otelinde müdürlük yapmaktadır. Osman Bey, Nermin'i oğlu Ekrem'e "(Yusuf Sezgin)" münasip kısmet olarak görür. Ekrem de Nermin'den hoşlanmaktadır; her gün arabasıyla Nermin'i otele götürür. Günlerden bir gün Herr Rudolf'un "(Cevat Kurtuluş)" önerisiyle kahve içmeye gelen gazeteci Ayhan Alp, Nermin'le gözgöze geldiğinde Nermin'in dikkatini dağıtıp elindeki kahve tepsisinin devrilmesine neden olur. Bu olayla başlayan aşk kısa sürede alevlenir. Sevgililer hayat hikâyelerini birbirlerine anlatırlar. Annesi ve babasını küçük yaşta bir trafik kazasında kaybetmiş olan Ayhan Alp, Darüşşafaka'dan üniversiteye gitmiş, sonra Cumhuriyet'te gazetecilik yapmaya başlamıştır. Nermin, Ayhan'ı kendi ailesine tanıştırır ve sevgililer evlenmeyi düşündüklerini söylerler. Yazı İşleri Müdürü "(Hüseyin Kutman)", Vietnam'da gazetecilik yapmak üzere Ayhan'ı görevlendirir. Bu ayrılığa çok üzülen Nermin mektuplarından birinde bir bebek beklediklerini yazar. Normalde görev süresi 1 ay olan Ayhan'ın görev süresi uzar ve yanında patlayan bir bomba ile yaralanır ve öldüğü sanılır. Gazetedeki ölüm haberini okuyan Nermin ise intihar teşebbüsünde bulunur. Nermin'in annesi Fatma Hanım "(Nedret Güvenç)" bir çare bulduklarını, bir müddet çiftliğe gideceklerini ve çocuk doğuncaya kadar orada kalacaklarını anlatır. Doğacak çocuk ise Fatma Hanım'ın ikinci kızı olarak gösterilir. Tam doğum olurken Selim Bey'in kimseye söylemediği kalp sorunlarından birini daha yaşarken hayatını yitirir, torununu göremez. Nermin'in abla gibi davranmak zorunda kaldığı kızı Gül "(Nihal Kaplangı)" dört yaşına basar. Oyun oynarken yaralanıp hastaneye götürüldüğünde hekim yalnız Gül'ün annesinin Gül'ü görebileceğini söyler. O güne kadar susan Nermin tüm gerçekleri Osman Beylere anlatır. Ekrem'in ailesinin duraklamasına karşın Ekrem evlenme isteğini yineler. Tam da o günlerde öldü zannedilen Ayhan İstanbul'a döner. Ayhan'ın yurda döndüğünü öğrenen Nermin hemen Ayhan'ın evine gider. Ayhan'ın bakımı için görevlendirilen Yıldız adlı hemşire "(Pervin Par)" Nermin'e Ayhan'ın nişanlısı olarak tanıtılır. Ayhan Nermin'e, ölmeyen aşkların yalnızca romanlarda olduğunu söyleyerek onu kendinden uzaklaştırmaya çalışır. Gerçek ise Ayhan'ın kör olduğu ve bunu Nermin'den saklamak istemesidir. Ayhan kalpsiz bir adam olmayı, kör hayatının karanlığı ile gölge olmaya yeğler. Hemşire, Ayhan'ın kör olmasından yararlanarak Ayhan'ı söylendiği gibi teyzesinin evine değil, Nermin'in evleneceği eve götürür. Hemşire Ayhan'ı bahçede yalnız bırakmıştır. Bu sırada Ayhan bahçede Gül'le tanışır. Ekrem Ayhan'ı görünce sinirlenip ona tokat atar. Nermin olanlardan habersiz, Ayhan'ı unutamamış bir şekilde nikâh masasına oturmaya kabullenir. Dışarıda Ayhan'ı gören Ekrem'in içi rahat etmez. Ancak Ekrem'in Nermin'e Nermin'in defteri imzalamadan önce herkesin ortasında Ayhan'ın savaştan kör olarak döndüğünü ve o anda bahçede olduğunu bilip bilmediğini merak eder. Nermin şaşkınlığını gizleyemeyerek evi terk edip bahçede Ayhan'a kavuşur. Gül ise annesinin Nermin babasının da Ayhan olduğunu öğrenir. Elele ailecek ağaçlı yoldan yürürler. Gürcüce Vikipedi Gürcüce Vikipedi (Gürcüce: ქართული ვიკიპედია), Vikipedi'nin Gürcüce versiyonudur. Kasım 2003'te kurulmuştur ve Temmuz 2020'deki madde sayısı 138.000'dir ve 122.000 kayıtlı kullanıcısı vardır. Cebeci, Ã‡ankaya Cebeci; Ankara'da Çankaya ilçesine bağlı bir semttir. Semt, Topraklık, Abidinpaşa, Demirlibahçe, Sakarya, Gündoğdu, Kurtuluş, Sağlık, Fidanlık İncesu ve Topraklık mahalleleriyle çevrilidir. Cebeci, Osmanlı ordusunda, silahların temin edilmesi, korunması ve sefer zamanında cepheye götürülmesiyle görevli Kapıkulu ocağı idi. Ocağın mensuplarına, Cebeciler denilmekteydi. Cebeci semtinde de Dikimevi askerlerin giyeceklerini üretmek için yapılmıştır. Ayrıca Harita Genel Komutanlığı ve Asker Alma da Cebeci semtindedir. Cebeci - Ankara Üniversitesi Tarihi eğitim yuvasıdır. Kuruluş yılı 1859'dur. Mülkiye Mektebi olarak bilinir. Cebeci - Ankara Üniversitesi Eğitim Fakültesi'ndedir. Cumhuriyetin 50. yılı anısına yapılmıştır. 2010 yılında restore edilmiştir. Türkiye'nin en uzun bayrak direği bulunmaktadır. Kurtuluş Parkı, Kurtuluş semtinde olup Cebeci'ye sınırdır. İçinde koşu parkuru, düğün salonu, halı sahalar ve piknik yapılabilecek alanların olduğu bir parktır. Fritjof Capra Fritjof Capra (d. 1 Şubat 1939), Avusturya asıllı Amerikalı fizikçi. 1966 yılında Viyana Üniversitesi'nde "Yüksek enerji fiziği" konusunda doktorasını verdi. Fransa ve ABD'de, çeşitli üniversitelerde teorik fizikle ilgili dersler vererek, bu alanda araştırmalar yaptı, yazılar yazdı. Bu çalışmalarla birlikte, teorik fiziğin felsefi etkilerine eğildi ve modern fizik - doğu mistisizmi ilişkilerini irdeleyerek, her okuyucunun anlayabileceği sade bir dille kaleme aldı. Aynı doğrultuda birçok ülkede konferanslar verdi. 1975 yılında yayınladığı "Fiziğin Tao'su" adlı yapıtı, en çok satanlar listesine girdi. Capra, Berkeley'de Kaliforniya Üniversitesi'nde dersler vermektedir. Yafes Yafes (Latince: Iafeth veya Iapetus, Arapça: يافث), Kur'an'da Nuh'un oğullarından biridir. Arapça eserlerde ismi, Yafes bin Nuh (Nuh'un oğlu) diye geçmektedir. Genellikle en genç oğul olarak kabul edilse de bazı gelenekler onu en yaşlı oğul olarak görmektedir. Tekvin 10.21’de Sam ve Yafes’in yaş farklarına atıfta bulunulsa da farklı çevirilerde bu konuda ciddi bir muğlâklık söz konusudur. KJV’de ilgili ayet şu şekilde çevrilmiştir: “Eber’in çocuklarının atası, ağabeyi Yafes’in kardeşi, Sam’in de çocukları oldu”. Ne var ki Yeni Amerikan Standart Kitâb-ı Mukaddes’inde ilgili ayet şöyledir: “Eber’in çocuklarının atası, Yafes’in ağabeyi, Sam’in de çocukları oldu.” Bazı tarih kitaplarında Yafes'in tufandan sonra Hazar denizinin kuzeyine yerleştiği, Türk soyunun atası olduğu kaydedilmektedir. Tekvin'e göre üç temel ırk Nuh'un bu üç oğlundan meydana geldi: Yafes'in oğullarından aşağıda verilenlerin sanılana göre; Hazar Yazışmaları'nda Hazar kağanı Yusuf, Türklerin Gomar'ın oğlu Togarma'dan geldiğini dile getirir. ırklarının ve uygarlıklarının ataları oldular. Toronto Ãœniversitesi Toronto Üniversitesi (İngilizce: University of Toronto) Toronto, Kanada'da bulunan kamu araştırma üniversitesidir. AAU, (Association of American Universities)'e üye iki Kanada üniversitesinden birisidir. 2015 yılında, U.S. News & World Report tarafından dünyanın en iyi 16. üniversitesi olarak seçilmiştir. Aynı zamanda "Times Higher Education"ın yöneticilerle yaptığı 2014 işealınabilirlik araştırmasında dünyada 12., Kanada'da 1. üniversite olmuştur. Aynı zamanda U of T, ilk pratik elektron mikroskobunun kullanımı, insülinin icadı, kök hücre araştırmaları, Cygnus X-1'in karadelik olarak tanımlanması, multi-touch teknolojisinin geliştirmesi, NP bütünlüğü teorisi gibi büyük çaplı etki yapan buluşları, araştırmaları ile tanınır. Toronto Üniversitesi ya da ilk adıyla King's College 1827 yılında açılmıştır, Kanada'nın ilk üniversitesidir. Üniversitenin çatısı altında College olarak adlandırılan Arts and Science fakültelerindeki öğrencilerin herhangi birisini seçtiği oluşumlar vardır. Geçmişte İngiltere Kilisesi kontrolü altındayken, öğrenciler bu collegeları mezheplere göre seçmekteydi. Zamanla bu işlevini yitiren collegelar hala sosyal oluşumlar olarak varlığını sürdürmekteler. Akademik olarak U of T'de en prestijli dallar Uygulamalı Bilimler ve Mühendislik Fakültesi anadalları, Rotman Yönetim Bilimleri Okulu anadalları ve Bilgisayar Bilimidir. Bai Ling Bai Ling (d. 10 Ekim 1966, Chengdu, Sichuan, Çin), Çin asıllı Amerikalı film sanatçısı. Geraldine Chaplin Geraldine Chaplin (d. 31 Temmuz 1944; Santa Monica, Kaliforniya) sinema oyuncusu, Charlie Chaplin'in kızı. Çocukluğunda kameralarla onu tanıştıran Limelight 'tan () beri ünlü soyadını 'Doctor Zhivago' ve 'Nashville' gibi klasiklerde oynayarak gururla taşıdı. İspanyol Carlos Saura'nın en tanınmış 'Peppermint Frappe', 'Cria Cuervos', 'Elisa Vida Mia' ve 'Mama Cumple Cian Anos' gibi filmlerde rol aldı. 'The Age of Innocence'(Masumiyet Çağı) ve 'Chaplin' gibi son dönem filmlerinde ve 'Mother Teresa:in the Name of God's Poor' gibi dizilerde çalıştı. Honoré Gabriel Riqueti de Mirabeau Mirabeau Kontu, Honoré Gabriel Riqueti (ok. "mirabo kontu, onore gabriel rikti"), (9 Mart 1749 Nemours (ok. "nömur") - Le Bignon (ok. "lö binyon") - 2 Nisan 1791). Ünlü Fransız iktisatçı Mirabeau Markisi Victor Riqueti'nin büyük oğluydu. Katı bir eğitim gördü. 1767'de orduya girdi ancak disipline karşı çıktığından hapsedildi. Çıktıktan sonra bir süre asteğmen olarak görev yaptı. 1772'de varlıklı bir aileden gelen Emilie de Marignane (ok. "emili dö marinyan") ile evlendi,ancak Montarlier Markizi Marie-Therese Richard'la kaçarak evliliğini bozdu. Fransız mahkemeleri tarafından idam cezasına çarptırıldı, ancak babasının girişimleriyle cezası hapse çevrildi ve 1782'ye değin Vincennes Şatosu'nda hapis yattı (ok. "vensan"). Hapisteyken Montarlier Markizi adına "Lettres à Sophie" (Sophie'ye Mektuplar) adlı eserini, aynı zamanda "Des lettres de cachet et de prisons d'etat" (Lettre de Cachet'ler ve Hapishaneleri) adlı eserini yazdı. Hapisten çıkınca geçimini broşürler yazarak ve gizli ajanlık yaparak sağladı. Sık sık gezerek çeşitli bakanlarla tanıştı. 1786'da gizli bir görevle Berlin'e giden Mirabeau, Prusya'da gördüklerini "De la monarchie prussienne sous Frederic le Grand" (Büyük Fredrik Döneminde Prusya Monarşisi) ve "Histoire secrète de la cour de Berlin "(Berlin Sarayı'nın Gizli Tarihi) adlı eserleriyle anlattı. Bu arada Fransa'da devrimi hazırlayan gelişmeler hızlanmıştı. Mirabeau, Millet Meclisi'ne Provence soylularının temsilcisi olarak girmeye çalışsa da başaramadı. Bunun üzerine Aix-en-Provence'dan Tiers Etat üyeliğine seçildi. Temmuz başında yaptığı ateşli konuşmalarla Paris'teki ordunun dağıtılmasını istedi. Bastille Hapishanesi Baskını'ndan (14 Temmuz 1789) sonra meclisin Yurttaş Hakları Bildirgesi'ni ilan etmesine karşı çıktı ve kralın veto hakkını savundu. 1790'da kral ve kraliçeyle gizlice işbirliği yaparak karşılığında borçlarının silinmesini şart koştu. Mayıs 1790'da kralın savaş ve barış ilan etme hakkı tartışılırken kralı savundu. Ancak yavaş yavaş halkın desteğini yitirmeye başlayan Mirabeau, ihanetle suçlanmaya başladı. 28 Ocak 1791'de 15 günlüğüne meclis başkanı oldu. Gazetelerde hakkındaki ihanet iddiaları arttı. Mirabeau, hakkındaki ihanet suçlamaları sürerken 27 Mart 1791'de hastalandı ve 2 Nisan'da öldü. Arkasından halk yas tuttu. Cenazesi sonradan Pantheon'a dönüştürülen Sainte-Genevieve Kilisesi'ne defnedildi. Ancak 1794'te kral ve kraliçeyle olan ilişkisi ortaya çıkınca Pantheon'dan alındı. Nery Castillo Nery Castillo (doğum 13 Haziran 1984) Meksikalı eski futbolcudur. Ziarul Ziarul, Romanya'da yayımlanan günlük gazete. Bükreş merkezli gazete, Rumence çıkarılmaktadır. Kral James Onaylı Kitab-ı Mukaddes Kral James Onaylı Kitab-ı Mukaddes ya da Kral James Sürümü, 1604'te İngilizceye çevrilmeye başlanan, 1611'de İngiliz Kilisesi tarafından bastırılan Kitab-ı Mukaddes'tir (Kutsal Kitap). Bu kitap Kral VIII. Henry zamanında İngiliz Kilisesi tarafından bastırılan ilk "onaylı Kutsal Kitap" idi. Ocak 1604'te İngiltere Kralı I. James, Püritanlar tarafından fark edilen, daha önceki çevirilerde belirlenen sorunlara bir yanıt olacak şekilde yeni İngilizce bir çevirinin yapılması için Hampton Court Konferansı'nı topladı. Curierul NaÅ£ional Curierul Naţional, Romanya'da yayımlanan günlük gazete. Bükreş merkezli gazete, Rumence çıkarılmaktadır. Gardianul Gardianul (Türkçe; "Gardiyan, Koruyucu anlamında"), Romanya'da yayımlanan günlük gazete. Bükreş merkezli gazete, Rumence çıkarılmaktadır. Gazete, Sosyal Demokrat Parti senatörü babası olan Şerban Roibu tarafından kuruldu. Guggenheim MÃ¼zesi (Bilbao) Guggenheim Müzesi Bilbao, İspanya'nın Bask Ülkesi bölgesinde, Bilbao şehrinde bulunan, modern sanat müzesidir. 11.000 m² alana yayılan müze, Amerikalı bir vakıf olan, Solomon R. Guggenheim Vakfı'nın beş müzesinden biridir. Tıpkı kıvrılınca daha çok yük taşıyabilen bir kâğıt gibi, müzenin duvarları da ağırlığını taşıyabilmesi için kıvrımlı bir yapıdadır. Müze, Bilbao şehir merkezinde, Nervión Nehri'nin kenarında bulunur. Pritzker Mimarlık Ödülü sahibi bir mimar olan Frank Gehry tarafından tasarlanan ve 1997 yılında tamamlanan bu bina yapısöküm tarzı stili ile ünlüdür. 4 yıl süren inşaat, planlanan bütçe sınırları ve takvimi içinde tamamlanmıştır. Konstrüksiyon önce CATIA ile hesap edilmiştir. Guggenheim Müzesi Bilboa şehrinin en önemli görülmeye değer mekanlarından biridir. Odak noktası 20.yüzyılın çağdaş sanatıdır. yerleştirme ve video ve benzeri sanat objeleri, resim ve heykellerden daha fazladır. Açılışda yıllık 600.000 olarak beklenen ziyaretçi sayısı her yıl bu rakamın üstüne çıkmıştır. 2007 yılındaki onuncu yıldönümünde onmilyoncu ziyaretçisini karşılayan müzenin yıllık konuk sayısı 1 milyon civarındadır ki bunun % 60 kadarı yurt dışındadndır. Müze Bilbao'nun ve tüm Kuzey İspanya bölgesinin şüphesiz büyük bir kültürel zenginliği olmasının yanında ayrıca birkaç binlik istihdam sağlaması açısından ekonomik bir de başarıdır. Tehlikeli BekleyiÅŸ Tehlikeli Bekleyiş 1995 ABD yapımı dramatik bağımsız filmdir. Özgün adı The Crossing Guard olan film 29 Mart 1996 tarihinde Türkiye'de sinemalarda gösterilmiştir. Sean Penn'ın yönettiği 2. film olan The Crossing Guard,başarılı bir film olarak gişe rekorları kırdı. Filmde Freddy rolünü Jack Nicholson, Booth rolünü David Morse canlandırıyor. Ayrıca filmde Mary rolünü Anjelica Huston ve Sean Penn'ın eşi Robin Wright Penn de oynuyor. Filmin öyküsüne göre kuyumcu Freddy Gale'ın kızı içkili araba kullanan John Booth tarafından yanlışlıkla ezilir ve kız ölür. Kızı ölünce eşi Mary'den boşanan Freddy alkolik olur ve yaşamını barlarda geçirmeye başlar. Öte yandan eski eşi Mary'le arası açıktır. Mary 2. kez evlenerek kendi yolundan giderken Freddy yolundan sapar. Neden olduğu kaza yüzünden 6 yıl hapis cezası yiyen Booth hapisten çıkınca Freddy intikamını almaya karar verir. Çünkü ona göre bu ceza yetersizdir. Ancak Booth da kaza yüzünden üzgündür. Freddy, Booth'ı yakalar ve onu öldüreceğini söyler. Geceleri gördüğü rüyalar Freddy'i sarsar ve eski eşi Mary'i arayarak görüşmek için şans ister. Mary kabul eder ancak Freddy Mary'in kalbini tekrar kırar. İntikamını almak için harekete geçen Freddy, Booth'ın kurduğu tuzağa düşer ve sokaklarda bir kovalamaca başlar. Freddy, Booth'ı yakalayarak vurur ancak Booth kaçmayı başararak bir mezara kadar gider, Freddy de peşinden gelir. Ancak mezar, Freddy'in kızının mezarıdır; Freddy hatasını anlar ve Booth'dan af diler. Film, yapımcısı ve senaristi Sean Penn tarafından Charles Bukowski'ye ithaf edilmiştir. Özden Örnek Özden Örnek, (d. 2 Şubat 1943, İzmit, Kocaeli; ö. 29 Nisan 2018, İstanbul), Türk subay ve 20'inci Deniz Kuvvetleri Komutanı. İlk ve orta öğrenimini İzmit'te tamamladı. 1957 yılında Deniz Lisesi'ne girdi. 1962 yılında Deniz Harp Okulu'ndan üstteğmen rütbesiyle mezun oldu. İki yıl subay olarak öğrenimine devamla, dört yıllık Deniz Harp Okulu tahsilini tamamladı ve 1964 yılında Deniz Kuvvetleri'ne katıldı. Donanma Komutanlığı bünyesindeki gemilerde bölüm amirliği ve branş subaylığı yaptı, 1967 yılında ABD'de işletme dalında lisansüstü öğrenim görmeye başladı. ABD'deki öğrenimini 1969 yılında tamamladı. 1975 yılında Deniz Harp Akademisi'ni bitirdi. 1978 yılında Harp Filosu Komutanlığı Harekat Şube Müdürlüğü görevini yürüttü. 1978 yılından itibaren iki yıl boyunca Donanma Komutanlığı Harekat ve Eğitim Şube Müdürlüğü görevinde bulundu. 1980 yılında Adatepe Muhribi Komutanlığı görevine atandı. 1982 yılında ABD Deniz Komuta Koleji'nden mezun oldu. 1982 yılında Albay rütbesine terfi etti ve Deniz Kuvvetleri Harekat Şube Müdürlüğü görevine atandı. Bu rütbede Washington Deniz Ataşesi, I. Hücumbot Filotillası Komodoru ve II. Muhrip Filotillası Komodoru olarak görev yaptı. 30 Ağustos 1988 tarihinde "tuğamiral" rütbesine terfi etti. Bu rütbede Deniz Kuvvetleri Harekat Başkanlığı ve Deniz Kuvvetleri Lojistik Başkanlığı görevlerinde bulundu. 1992 yılında "tümamiral" rütbesine terfi etti. Bu rütbede 1994-1995 yılları arasında Hücumbot Filosu Komutanlığı, 1995-1996 yılları arasında da Donanma Komutanlığı Kurmay Başkanlığı görevlerini yürüttü. 30 Ağustos 1996 tarihinde "koramiral" rütbesine terfî etti. Bu rütbede 1996-1997 yılları arasında Deniz Kuvvetleri Komutanlığı Denetleme ve Değerlendirme Başkanlığı, 1997-1999 yılları arasında Deniz Kuvvetleri Kurmay Başkanlığı görevlerini yürüttü. 1999 yılında Kuzey Deniz Saha Komutanlığı görevine atandı. 30 Ağustos 2001 tarihinde "oramiral" rütbesine terfi etti ve "donanma komutanlığı" görevine atandı. 30 Ağustos 2003 tarihinde atandığı "Deniz Kuvvetleri Komutanlığı" görevinden 2005 yılında emekli oldu. Film yönetmeni Tolga Örnek'in babasıdır. "Nokta" dergisi 29 Mart 2007 tarihli sayısında Oramiral Özden Örnek'e ait olduğu iddia edilen günlükleri yayınladı. Örnek'in tuttuğu iddia edilen günlüklerde bazı orgenerallerin 2004'te askeri darbe yapmayı düşünüp, hazırlıklarını yaptığı ancak sonradan Genelkurmay Başkanı Org. Hilmi Özkök'ün bu darbe teşebbüslerini engellediği belirtiliyordu. Bu haberler üzerine Özden Örnek dergini genel yayın yönetmeni Alper Görmüş hakkında iftira ve hakaret davası açtı. Alper Görmüş davadan beraat etti. Örnek hayatında hiç günlük tutmadığını söylemesine rağmen, Deniz Kuvvetleri Komutanı görevindeyken genç Bahriyelilerin çıkardığı "Pusula" dergisi'ne verdiği bir röportajda askeri öğrencilere mutlaka günlük tutmalarını tavsiye ettiği ortaya çıkmıştır. 16 Mart 2009 günü "tempo24.com.tr" internet haber sitesinde yayınlanan ve Mustafa Balbay'ın bilgisayarından elde edilen günlüklerinde de, emekli Oramiral Özden Örnek'in günlüklerini teyit eder mahiyette, İlhan Selçuk, bazı "Cumhuriyet" gazetesi yazarları ile bazı komutanların 2000-2004 yılları arasında askeri darbe planları yaptığı iddia edilmektedir. İddialarda adı geçen Şener Eruygur ve Hurşit Tolon 1 Temmuz 2008 tarihinde Ergenekon soruşturması kapsamında gözaltına alındı. 25 Mart 2009 tarihinde açıklanan iddianamede Eruygur ve Tolon için üçer kez ağırlaştırılmış müebbet hapis cezası istendi. İddianamede Sarıkız kod adlı planın; Eruygur, Yalman, Örnek ve Fırtına tarafından yapıldığı savunulmuş ancak Eruygur dışındaki üç kuvvet komutanın "Ergenekon örgütü ile irtibatı tespit edilemediği için Ergenekon sanıkları ile birlikte iştirak ettikleri eylemler ile ilgili evrakın tefrik edildiği" belirtilmişti. Hakkında dava açılmayan 2004 yılında görevli olan Kara Kuvvetleri Komutanı Aytaç Yalman, Deniz Kuvvetleri Komutanı Özden Örnek ve Hava Kuvvetleri Komutanı İbrahim Fırtına, 5 Aralık 2009'da Ergenekon soruşturması kapsamında darbe teşebbüsü iddiaları ile ilgili "şüpheli" olarak ifade verdi. 22. Şubat 2010 tarihinde "Balyoz" soruşturması çerçevesinde gözaltına alındı. 21. Eylül 2012 tarihinde sona eren Balyoz Davası'nda 20 yıl hapis cezasına çarptırıldı. Daha sonra davanın bozulması üzerine yeniden yapılan yargılama sonucunda hakkındaki iddiaların tamamının uydurma ve delillerin sahte olduğu anlaşıldığından hakkında beraat kararı verildi. Bu iddiaları uyduranlar hakkında suç duyurusunda bulundu. İşango kemiği İşango Kemiği MÖ 20000 - 18000 arasındaki bir zamandan kalma, kemikten yapılma bir araçtır. Belçikalı Jean de Heinzelin de Braucourt tarafından 1960 yılında Afrika'da bulunmuştur. Kemiğin üzerinde üç sıra oluşturacak şekilde bulunan çentikler sebebiyle, ilk zamanlarda çentikle sayıları ifade ettiği düşünülmüştür fakat birçok farklı iddia mevcuttur ve ne için kullanıldığı hâlâ tam olarak bilinmemektedir. Bir babun fibulası olduğu belirlenen kemik adını Afrika'nın İşango bölgesinde keşfedilmesinden almıştır. Başlarda kemiğin MÖ 9000 - 6500 arasından olduğu düşünülmüşse de, bulunduğu arkeolojik alanın daha ayrıntılı incelenmesi sonucu bugün yaklaşık olarak 20000 yaşından daha yaşlı olduğu düşünülmektedir. Lop Nur Çölü Lop Nur Çölü, (Çince: 罗布沙漠, Luóbù Şāmò; Uygurca: لوپنوُﺭ چۆلى‎, "Lopnur Çöli") Tarım Havzasıın doğu kısmı, Sincan Uygur Özerk Bölgesi'nde, büyüklüğü tahminen 100.000 km² alanı kaplar. Doğu kısmı bir tuz çölü'dür. 1971 yılından beri kurumuş olan Lop Nur tuz gölünden geriye kalan bölgedir. 4. yüzyılda Çin'den Nepal, Hindistan ve Sri Lanka seyahat eden Faxian (Çince: 法顯 / 法显, Pinyin: "Fǎxiǎn"; W.-G. "Fa-hsien" veya "Fa-Hien") ismindeki budist din adamı Lop Nur Çölü ile ilgili şöyle yazmıştır: ""orada birçok cinler vardır ve çok sıcak rüzgâr eser.Bu cinler dünyada en yüksek carpma gücüne sahip cinlerdir. Mor olanlari cogunluktadir. Incir agaclarinin altina isemek onlari sadece uyandirmakla kalmaz, ayrica bosaltim organlarinizida tahrip eder. Onlarla karşılaşanlar, en son adama kadar ölür.Yani tam en son adam degil.Bir iki adam kalir. Kuş ve diğer hayvanlar yoktur. Insan etrafına bakınça, gözün gördügü mesafede, hiçbir işaret yoktur, ölmüş hayvan kemiklerinden başka, yol gösteren bir şey yoktur."" Büyüklüğü tahminen 100.000 km² alanı kaplar. 2006 yılında yapılan Madde (Kütle) Analizi sonucunda bu bölgede 4 İklim döneminin olduğu anlaşılır: Şimdiki dönemde Kışın soğuk, ve Yazın Hava ısısı 41 °C ve taban ısısı 80 °C geçer. Çok aşırı kuraklık ve sıcaklıktan ve kum fırtınalarından (yerel halkın "Kara Buran" dediği) dolayı hiçbir bitki örtüsü olmaz. En son Buzul Çağı'nda Tarım Havzası, Taklamakan Çölü ve Lop Nor Çölü ile birlikte bir "Glazial" ismindeki göl ile kaplıydı. 2003 yılında "Lop Nor Environmental Science Drilling Project" matkap burgu ile 160-250 Metre derinden örnek toprak alındı, "Institute of Earth Environment of the Chinese Academie of Sciences" kurumundan Fang Xiaomin'ın fikrine göre, Lop Nor Gölü 1,8 - 2,8 Milyon Yıl önce çok çok büyük ve çok derin bir tatlı su Gölü idi. Yardang, İsveçli kâşif ve coğrafyacı Sven Hedin'in 1902 yılında Türkistan'a yaptığı keşif gezisinden sonra 1903 yılında yazdığı "Asya'nın kalbinden" adlı kitabında ortaya attığı bir terimdir. "Yardang" (Türkçe kökenli sözcük olup "Yar" kelimesinden türemiştir.), jeomorfoloji biliminde, kil ya da kumtaşı gibi gevrek malzemelerde rüzgârın aşındırmasıyla oluşan biçimlenmeye verilen ad. Yardang'ların üstünde ölü kavak, omurgasız hayvan ve çürümüş kamış kalıntıları bulunur, Lop Nur Çölünün eski nehir vadileri boyunca sık sık rastlanır. Ehl-i Keyf Ehl-i Keyf, 2003 yılında İstanbul'da kurulmuş, rock müzik gurubudur. 2003 yılının Ekim ayında çalışmalarına başlamış olan Ehl-i Keyf, 2008 yılı Nisan ayında "Yeraltından Notalar", 2011 yılı Kasım ayında ise "Hasar Tespiti" isimli iki albüm yayımlamıştır. Gürkan Akgün (gitar, vokal), Ali Fuat Başman (gitar), Akif Burak Atlar (gitar, geri vokal), Kerim Emre Türkoğlu (bas gitar) ve Arda Uyar'ı (davul) kadrosunda bulunduran Ehl-i Keyf, tamamı gruba ait şarkılardan oluşan her iki albümünü de dinleyicileri ile ücretsiz olarak paylaşmaktadır. Hard Rock/Rock'n Roll çizgisinde yürüyen ve Türkçe Sözlü şarkılardan oluşan albümlerini https://web.archive.org/web/20090709060519/http://www.ehlikeyf.org/ (grubun resmi web adresi)'den paylaşıma açan ve alternatif dağıtım yöntemleriyle dinleyicilerine ulaştıran grup, birçok konser ve festivalde sahne almıştır. Zâtî Zâtî (d. 1471 - ö. 1546), tanınmış bir Divan Edebiyatı şairidir. Ziya Paşa tarafından "Türk şiirine temel koyan şairlerin üçüncüsü" olarak anılmıştır. Çok sayıda şiir yazmış olması nedeniyle değişik eserlerin değişik estetik standartlarda olması sonucu ortaya çıkmıştır. Zati'nin Balıkesirli olduğu bilinmektedir. Ancak değişik şairlerin hayatlarını anlatan tezkire yazarları arasında asıl adının ne olduğuna dair bir anlaşma görülmemektedir: Sehî Bey ve "Latifî" tezkirelerinde asıl adının "Bahşi" olduğu yazılıdır. Ama "Aşık Çelebi" tarafından yazılmış tezkirede asıl adının "Satılmış" olduğu ve halk arasında "Satı" olarak anılan bu şairin buna uygun olarak Zati mahlasını seçtiği yazılmaktadır. Buna karşılık Zati'yi şahsen tanıyan "Aşık Çelebi" Zati'nin kendine "asıl adının İvaz olduğunu" açıkladığını yazmıştır. Eğer Zati'nin esas ismi İvaz ise, bu İvaz isminden ebced hesabı ile tarih düşürmek ile şair Zati'nin doğum yılının (H.876/M.1471) olduğu ortaya çıkarılabilir. Zati'nin iyi bir medrese eğitiminden geçmediği bilinmektedir. Ancak şiir yazma tekniklerini eserlerinde çok iyi uyguladığı ve Farsçayı kullanmasını bildiği gayet açıktır. Bu yüzden olağanüstü bir kabiliyete sahip olduğu ve kendi kendini çok iyi yetiştirdiği sonucu çıkartılmaktadır. Uzun yıllar yaşamış ve hayatı değişik dönemlerden geçmiştir. Sağırlığı dolayısıyla devlet memurluğuna alınmamıştır. Ancak II. Beyazıt zamanında Hadım Ali Paşa kendisini korumuş ve ünlü müderrislerden Müeyyedzade Abdurrahman Çelebi ile Tacizade Cafer Çelebi 'den himaye görmüştür. Ancak II. Beyazıd devrinin sonlarına doğru II. Beyazıd şehzadelerinin kavgaları arasında Hadım Ali Paşa Şehid oldu ve Müeyyed zade ve Tacizade'nin malları yağma edildi. Bu nedenle yardımlardan mahrum kalan Zati büyük yoksulluk çekmiştir. Hayatının geri kalan yıllarında, bir taraftan ısmarlama manzumeler yazmakla geçinmiştir. Kaynaklara göre geçimini sağlamak için 1 flori altına hatta 30-20 akçeye bir kaside yazmak zorunda kalmıştır. Hayatının son yıllarında ise Bayezid Cami avlusunda bir ufak dükkân açarak remilcilik, muskacılık yapmıştır. H.953/M.1546 yılında ölmüştür. Pek fakir olduğu için ancak Aşık Çelebi, Selikî, Yahya Bey gibi zamanının şairlerinin parasal yardımları ile cenazesi kaldırılmış ve Edirne kapı dışarısında gömülmüştür. Zâti'nin inanılmayacak kadar çok sayıda şiiri bulunduğu bilinmektedir. Ancak tezkireciler sayılar üzerinde değişik bilgiler sağlamaktadırlar. "Latifi"ye göre "3000 gazeli, 1000 rubaisi ve kitasi, sehr-engizi, lugazlari, Hikayet-i Ahmed u Mahmud'u, Siyer-i Nebi'si, Mevlid'i, Sem u Pervanasi, Husrev u Sirin tarzinda Ferruh-nam'si vardir". "Sehi" ise yazdığı gazel sayısının 3000 olduğunu bildirir. Aşık Celebi ise 1600-1700 gazeli ve 400 kasidesi bulunduğunu belirtmektedir. Hemen söylemek gerekir ki Zâtî'nin bu kadar çok eser vermesi onun eserleri arasında birbirini tutmaz standartların bulunmasına yol açmıştır. Özellikle geçinebilmek için ısmarlama şiir ve manzume hazırlaması gerektiği için, bir sürü değersiz eserin ortaya çıkmasını beklemek normaldir. Bu nedenle sık sık tekrara düşmesi ve ücret karşılığı basit şiirler yazması doğal görülebilir. Ancak bu tip eserlere bakarak Zâtî'yi küçümsemek ve onu değeri düşük bir şiir tüccarı olarak kabul etmek hatalı bir davranıştır. Belki de bunda iyi bir medrese tahsili görmemesinin de bir katkısı bulunmaktadır. Ancak Zâtî'nin elimize geçen eserleri arasında gerçekten mükemmel ve çok değerli gazelleri ve kasideleri bulunmaktadır. Büyük yoksulluk içinde ve pek iyi bir tahsili olmayan bir kişinin bu güzel eserleri verebilmesi Zâtî'nin olağanüstü zekalı ve şiir yazmaya isdatlı ve sanat kudreti gayet yüksek bir kişi olduğu şüphe götürmez. Diğer taraftan özellikle gençliğinde devlet büyüklerinin takdirlerini görmüş ve birçok genç şaire hocalık etmiştir. Bir taraftan yaşadığı zaman karışıklıkları, diğer taraftan şairin sağırlığı ve hatta avare hayat görüşü layık olduğu hayat düzeyine erişememesine neden olmuştur. Bu fikri çağdaşları da ifade etmiş, eğer böyle olmasaydı kat kat daha da değerli eserler yarabileceğini hemfikir olarak ifade etmişlerdir. Buna rağmen Zâtî 16. yüzyılın büyük Osmanlı şairlerini etkilemiş ve hatta 19. yüzyılda büyük Türk şair ve düşünürü "Ziya Paşa" tarafından "Türk şiirine temel koyan şairlerin üçüncüsü" olarak nitelendirilmiştir. Fâilâtün fâilâtün fâilâtün fâilâtün Türkiye İşçi ve Çiftçi Sosyalist Fırkası Türkiye İşçi ve Çiftçi Sosyalist Fırkası (TİÇSF), Kurtuluş Savaşı'na destek veren Türk sosyalistlerin kurduğu parti. 22 Eylül 1919 tarihinde kurulan partinin genel sekreteri Dr. Şefik Hüsnü idi. Fırkanın ilk kadroları arasında Ethem Nejat, Ahmet Akif, Sadrettin Celal, Nafi Atuğ Kansu, Cevat Cevdet ve Namık İsmail bulunuyordu. Parti devrimlerin devamlılığına inanıyor ve Kemalistler ile uzlaşıyordu. 1918 sonrası iktidara gelen Tevfik Paşa hükûmeti 1913'te kapatılan siyasi partilerin yeniden kurulmasına dair bir izin verince Sinop Kalesi'ndeki sürgünden dönen komünist aydınlar, bazı sempatizanlar ve Bolşevik İhtilali'ne katılan Osmanlı uyruklu sosyalist kadrolar hemen kuruluş çalışmalarına başladı. İştirak Gazetesi çevresinde toparlanan sosyalist kesimde parti genel başkanı Hüseyin Hilmi'nin Anadolu ve Trakya'daki direnişe karşı işgalcileri ve onların işbirlikçilerini övmesine karşı bu parti etrafında birleştiler. Parti Çanakkale Savaşı'nda tabip yüzbaşı rütbesiyle savaşan Dr. Şefik Hüsnü Bey'in başkanlığında kuruldu. Partinin yönetim kadrosunda Mustafa Suphi, Ethem Nejat, Cevat Cevdet, Sadrettin Celal (Antel) gibi isimler bulunuyordu. Parti Tramvay, Gazhane gibi işletmelerde büyük bir kitleselliğe kavuştu. Fakat, örgütlülüğü sadece İstanbul'daydı. Cephede durumun kritikleşmesi üzerine bazı parti yöneticileri silah kuşanıp düşmana karşı savaşmak için Anadolu'ya gittiler. Bazı yöneticiler ise SSCB-TBMM Mutabakatını sağlamak amacıyla Moskova'ya gönderilerek Atatürk'ün Lenin'e verdiği bazı mesajları ilettiler. Parti, 1920, 1921 ve 1922'deki 1 Mayıslarda en büyük kitleselliğe kavuştu. Mitinglerde işçiler hep bir ağızdan "Bağımsız Türkiye" diye haykırdılar. Günümüzde Vatan Partisi ve Türkiye İşçi Köylü Partisi, TİÇSF'nin örgütsel ve siyasal mirasına sahip çıktığını iddia eden ve kurucu olarak Dr. Şefik Hüsnü Değmer'i işaret eden partilerdir. Aryabhata Āryabhaṭa (Devanāgarī: आर्यभट) (MS 476 – 550), klasik Hint matematik ve astronomi geleneklerinden bir Hint bilim adamıdır. Bugün evrensel olarak kullanılan Hint-Arap rakam sisteminin babasıdır. Tanınmış eserleri "Aryabhatiya" ve "Arya-Siddhanta"'dır. Matematik alanında trigonometri, basamak değer(l)i sistem, ölçüm gibi dallarda çalışmaları bulunurken, astronomi alanında Güneş Sistemi'nin hareketleri, tutulmalar gibi konularda çalışmalar yapmıştır. Hint bilgin, pi sayısı adı verilen; bir dairenin çevresinin çapına bölümü ile elde edilen sayıyı günümüzdeki değerine, oldukça yakın olarak hesapladı. Çalışmaları bilim dünyasını etkilemiş, eserlerinin İslam coğrafyasında Arapçaya çevrilmesi sonrası, bu coğrafyadaki çoğu Müslüman bilim adamı onun kanıtlarını ve sonuçlarını değerlendirmiştir. Harezmi ve Biruni gibi bilim adamlarının Aryabhata'nın sonuçlarını kullandığı ve zaman zaman alıntıladığı bilinmektedir. Aryabhata'nın çalışmaları günümüz bilim terminolojisini de etkilemiştir. Örneğin "sinüs", "kosinüs" gibi kavramlar aslında Aryabhata'nın kendi çalışmalarında kullandığı terimlerin yanlış transkripsiyonları sonucu ortaya çıkmışlardır. Rum Ortodoks Ruhban Okulu Heybeliada Ruhban Okulu, ya da verdiği teoloji eğitiminin türü nedeniyle Rum Ortodoks Ruhban Okulu olarak bilinen, Türkiye'de kısaca Ruhban Okulu şeklinde de adlandırılan, Heybeliada'da bulunan özel yüksekokuldur. Adanın kuzeybatısında "Ümit Tepesi" nde bulunan okul, Atina Üniversitesi İlahiyat Fakültesinden sonra kurulan bu alandaki ilk akademik okuldur. 1844 yılında din adamı yetiştirmek için faaliyete geçen okul, 1923 yılına kadar "Yüksek Ortodoks Teoloji Okulu" adını taşır Daha sonra bulunduğu ada ile özdeşleşerek "Heybeliada Ruhban Okulu" olarak anılmaya başlar. 1971'yılındaki Türkiye'deki tüm özel yüksekokulların devlet denetimine girmesi ile ilgili karar neticesinde, bu değişikliğe razı olmayan Fener Rum Patrikhanesinin karşı tutumu nedeniyle okulda teoloji eğitimi kaldırılır, okul yalnız lise düzeyinde eğitim vermeye devam eder. 1971-1972 eğitim döneminde ""Heybeliada Özel Rum Lisesi"" adını taşıyan okul, sonraki yıl patrikhane tarafından tamamıyla kapatılmıştır. Okul binası aslen 9. yüzyılda inşa edilen Aya Triada kilisesidir. Kilisenin Osmanlı döneminde de açık kaldığı tahmin edilmektedir. Alman Başrahip Stefanos Gerlach, İstanbul'a 16. yüzyıl yaptığı gezi sonrası kaleme aldığı, İstanbul'daki, kiliseler listesinde Heybeliada Aya Triada kilisesinden de sözeder. Kilise binası, 19. yüzyıl ortalarında din adamı yetiştirmek amacıyla, teoloji eğitimi ağırlıklı bir okula dönüştürülür. Resmen Fener rum patriği, Patrik 4. Germanos tarafından 1 Ekim 1844'te açılmıştır.. Heybeliada Ruhban Okulu, 1844-1971 eğitim dönemi boyunca 1000 yakın mezun vermiştir. Bu mezunlarda kimileri dini anlamda önemli pozisyonlara kadar yükselebilmişlerdir. Örneğin aralarında günümüz Patriği I. Bartholomeos bulunduğu 12 okul mezunu, Fener Rum Patrikanesi bünyesinde patriklik makamında görev yapmıştır. Okul bir dönem başka amaçlar içinde kullanılmıştır. Bahriye (Denizcilik) Nazırlığının 1918 yılında okula el koymasıyla, okulda bulunan yatılı öğrenciler Büyükada bulunan Aya Yorgi Manastırına yerleştirilmişlerdir. Okulda yerleşen bahriye öğrencileri Mondros Ateşkes Anlaşması imzalanana kadar okulda kalmışlardır. İzleyen yıllarda okul binasının çeşitli başka kalıcı misafirleri olmuştur; 750 Alman askeri (5 Aralık 1918), İstanbul'un İşgali sonrasında ise Fransız askerler tarafından 250-500 Rus göçmen, okul binasına yerleştirilmiştir. Okul açık olduğu 1844'ten beri teoloji eğitimine ara vermeksizin çeşitli eğitim programları izlemiştir. Yıllara göre bunlar; Okulda her zaman yalnızca Rum öğrenciler eğitim görmüyor, Menderes iktidarı döneminde 1952'de çıkarılan bir kararla, yabancı öğrencilerin okula kabulüne yeşil ışık yakılmıştır. Bu öğrenciler, 1964 yılında güvenlik gerekçesi ile yasaklanana kadar okulda eğitim alabiliyorlardı.. Okulda okuyan yabancı öğrencilerle ilgili şu bilgi verilebilir. Heybeliada Ruhban Okulunda, 1950-1969 eğitim döneminde 225 mezun vermiş. Bu mezunların 38'i Rum kökenli Türk vatandaşı, 187 ise başta 162 öğrenciyle Yunanistan olmak üzere çeşitli diğer ülke vatandaşları olarak kayıtlara geçmiştir. Ayrıca okul mezunları sadece din adamı olmuyor, dişçilik gibi çeşitleri meslekleri seçen mezunlar vardır. Öğrenimin sürdürüldüğü dersliklerin yanında okulun geniş bir kütüphanesi vardır. Okulun kütüphanesinde Yunanca'nın yanında Türkçe ve Arapça'nın da dahil olduğu çeşitli dillerde 120.000'den fazla kitap bulunmaktadır. Kütüphane son olarak 1960 yılında İstanbul Rumlarından Kiryako Pamukoğlu'nun bağışlarıyla restore edilmiştir. Kütüphanenin dışında okula bitişik Aya Triada kilisesi ve başta 2'si okul bahçesinde 1'i dışında olmak üzere eski patriklerin mezarları ve başka kişilere ait mezarların olduğu bir mezarlık vardır. 1971 yılında Türkiye Büyük Millet Meclisi tarafından çıkarılan ""Özel Yüksek Okul Öğrencilerinin Öğrenimlerine Devam Edebilmeleri İçin Açılacak Resmî Yüksek Okullar Hakkında Kanun"" neticesinde okulun dini eğitime devam edebilmesi için bir Türk Üniversitesi veya ilahiyat fakültesine bağlanması şartı koyulmuştur. Okulun günümüzde kapalı kalması, mevcut yasa gereği Yükseköğretim Kuruluna bağlanması ve patrikhanenin isteği olan Türkiye Cumhuriyeti Millî Eğitim Bakanlığına bağlı özel okul olma isteği konusundaki görüş ayrılıkları yüzündendir. Kapalı kaldığı süre içinde okul binası çeşitli etkinliklere ev sahipliği yapmıştır. Bunlar; Son yıllarda, ruhban okulu ABD'de Yunan lobisi tarafından bir mesele haline gelmiş olup, 1999 yılında ABD Başkanı Bill Clinton'ın Türkiye'yi ziyareti sırasında Ruhban Okulu'nu ziyaret etmiş ve dönemin Cumhurbaşkanı Süleyman Demirel'den okulun açılmasına izin verilmesini istemiştir, ama kabul görmemiştir. 17 Kasım Devrimci Örgütü 17 Kasım Devrimci Örgütü (Yunanca: Επαναστατική Οργάνωση 17 Νοέμβρη, "Epanastatiki Organosi dekaefta Noemvri") kısaca 17N veya N17 olarak da anılır. Türkçe 17 Kasım Örgütü olarak da telaffuz edilmektedir. Örgüt Marksist-Leninist çizgide olup 1973 yılında kurulmuştur, 2002 yılında tutuklanmalar ve üyeleri hakkındaki davalarla birlikte örgütün dağıldığı düşünülmektedir. ABD hedeflerine ve Yunan hükûmet binalarına saldırılar düzenlemesiyle adını duyurmuştur. Örgüt; Amerika Birleşik Devletleri, Birleşik Krallık, Türkiye ve Yunanistan hükûmetleri tarafından terör örgütü olarak tanımlanmaktadır. 1975 yılında CIA'in Atina'daki şefi Richard Welch'i evinin önünde silahlı saldırı sonucu öldürülmüştür. Genelde ABD hedefleri ana hedef olarak seçilmiştir. Grup Anti-Amerikancı olduğu gibi aynı zamanda Türkiye ve NATO karşıtı da olmuştur. 17 Kasım örgütü, ABD menşeili