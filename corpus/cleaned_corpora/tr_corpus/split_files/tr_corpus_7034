sarı ve beyaz renklerdedir. Her şeye rağmen "Mayısın Üçü"nde üstünlük bulmak için bir çaba yoktur ve ahiretteki kurtuluş için yaşamı feda etme fikrine rastlanmaz. "3 Mayıs 1808"'in kompozisyonundaki bir diğer ayrıntı da sahip olduğu parabolik yapıdır. Resme eğik olarak yerleştirilen ve kısaltılmış perspektife sahip idam mangası bir yayın kirişi gibidir. Ayrıca, idam edilmeyi bekleyen kurbanlar ile çoktan idam edilmiş, yerde kan içinde yatan cesetler, arka plana doğru genişleyen kavsin temel çizgilerini oluşturur. Resmin merkezinde kesişen iki yatay ve birbirine zıt pozisyonda kavis de vardır. Bunlardan birincisi infaza siperlik eden toprak yığını iken diğeri ise askerlerin şapkaları hizasında oluşan görüş noktasıdır. Goya'nın çizdiği kurbanlar, tıpkı katilleri gibi anonimdir. Yalvarışlarının adresi dini resimlerde olduğu gibi Tanrı değil, önemsiz ve kişilikleri belirsiz olan idam mangasıdır. Vurulmak üzere olan adam, diğer kurbanların bir parçası gibi gösterilmiş, bireyselliği ile kahramanlaştırılmamıştır. Adamın hemen aşağısında kanlı ve biçimsiz bir ceset yatmaktadır; arkasında ve çevresinde kısa bir süre sonra kendisiyle aynı kaderi paylaşacak diğerleri vardır. Biyografi yazarı Fred Licht'e göre, ilk kez tek başına şehit olmanın asaletinin yerini boşunalık, düzensizlik, kutsal cinayetin zulmü ve isimsizlik almıştır. Son olarak, ressam teknik becerilerini kullanarak konunun vahşetini yumuşatmaya çalışmadı. metotve konu bölünmezdi. Goya'nın yöntemini geleneksel virtüözlüğün kuralları değil ürkütücü konulara olan önlenemez içgüdüsel merakı belirledi. Fırça darbeleri neşe verici olarak tanımlanamazdı ve resimde renkler toprak için siyah, beyazın yansımaları ve kurbanlarının kanlarının kırmızısı ile sınırlandırılmıştı. Renklerin kalitesi Goya'nın ilerki çalışmalarının habercisi gibiydi. Eser, teatral eksikleri veya korkutucu gücü gibi sanatsal özellikleri ile ilgili çok az eleştiri aldı. Çalışmanın anısal değerine rağmen, ilk sergilenişine dair hiçbir detay bilinmemektedir ve varolan o dönemdeki kayıtların hiçbirinde bahsi geçmez. Bu kaydetme eksikliğinin sebebi, VII. Fernando'nun tercihinin neoklasik sanat olması ve içeriği popüler isyanlar olan eserlerin Bourbonlar tarafından korunması olabilir. 1814 yılında, geçici hükûmet tarafından, ayaklanmanın anısına yaptırılacak olan anıt da VII. Fernando tarafından engellendi. Bunun sebebi de Fernando'nun gözünde, bağımsızlık savaşının kahramanları ve yöneticilerinin başarılarının, devrimci eğilimleri sebebiyle önemsiz olmasıydı. Bazı kaynaklara göre eser, halka açık alanda sergilenmeye başlanmadan önce, otuz ila kırk sene arasında depolarda saklandı. 1819 yılında Prado Müzesi açıldıktan sonra kraliyet koleksiyonunun büyük bir kısmı müzeye aktarıldı. Ancak müzenin 1834 tarihinde çıkarılan bir envanterine göre tablo hâlâ devletin ya da monarşinin malı sayılıyordu. Théophile Gautier, 1845 yılında Prado'yu ziyaret ettiğinde Goya tarafından yapılmış bir "katliam" resmî gördüğünden bahsetti. Aynı ifadeyi 1858 yılında müzeye giden bir ziyaretçi de kullandı. Bu iki anlatım da 2 Mayıs olaylarını betimleyen bir çalışmayı işaret eder ve akla "2 Mayıs 1808"i getirir. Fakat, büyük ihtimalle iki izleyicinin de gördüğü resim "3 Mayıs 1808"'dir. Bu karışıklığın sebebi ise İspanyolcada nun hem 2 Mayıs hem de 3 Mayıs günü olan olayları tanımlamak için kullanılmasıydı. 1867 yılında, Goya'nın biyografi yazarı Charles Emile Yriarte, resmin kendi özel sergisine sahip olabilecek kadar önemli bir resim olduğunu öne sürdü. Fakat, 1872 yılına kadar, "3 Mayıs 1808", Prado Müzesi'nin kataloğunda yer alamadı. 1872 yılında ise "3 Mayıs 1808 Manzarası" ismiyle katalogdaki yerini aldı. Hem "Mayısın İkisi" hem de "Mayısın Üçü" İspanyol İç Savaşı sırasında güvenlik sebebiyle kamyonla Valensiya'ya taşınırken zarar gördü. Bu transfer, iki tablonun da Madrid'den ayrı olduğu tek zamandı. "2 Mayıs 1808"'in sol tarafında gözle görülür renk kayıpları oldu ve bunlar düzeltilmeden bırakıldı. Her iki resim de ayaklanmanın iki yüzüncü yıldönümü anısına açılacak bir sergi sebebiyle 2008 yılında onarıldılar. Farklı bölgelerde gerçekleşen ve gerilla saldırılarını da içeren Yarımada Savaşı, birçok sanatçının ilgisini çekti ve eserlerine konu oldu. Bazı ressamlar, komutanlara savaş alanlarında eşlik ederken diğerleri gazeteleri takip ettiler. Napolyon'un tüm seferlerinde profesyonel ressamlar da onunla birlikte gittiler ve imparatorun sanat bakanı Dominique-Vivant Denon'nun emirleri doğrultusunda çatışmaları resmettiler. İspanyol ressam Tomás López Enguídanos da, Madrid'de gelişen 2 ve 3 Mayıs 1808 olaylarını betimleyen bir seri yaptı. Ressam bu çalışmasında çatışmaları yeniden canlandırdı ve İspanyollar'ın kahramanlığını vurguladı. İspanya'da yarım yüzyıl boyunca bu konu ile ilgili eserler üretilmeye devam edildi. Mayıs 1808 olaylarını anlatan eserlerde kullanılan en popüler isimler topçu subaylar Daoiz, Velarde ve onların yönetiminde isyan eden İspanyol halkıdır. Bu iki asker, çevresindekilerle beraber Monteleón Parkı'nda öldürülene kadar Fransızlar'la savaştılar. Madrid'de Daoiz ve Velarde'nin anısına yapılan heykeller vardır. Ayrıca, on dokuzuncu yüzyıl boyunca bu iki adamın kahramanlıkları ve ölümleri ile pek çok resim ve baskı yapıldı. Bu eserler arasında Manuel Castellano'nun akademik çalışması "Daoizin Ölümü" de yer alır. Castellano bu resmî olayların üzerinden 54 yıl geçtikten sonra, 1862 yılında çizdi. Ressam, tablosunu yaparken, tanıklardan ve kayıtlardan yararlandı. Goya da olayları 6 yıl sonra, 1814 yılında çizdi. Fakat Goya, Enguídanos ya da Castellano'nun aksine mekanın ve karakterlerinin belirsiz olmasını tercih etti. Goya'nın çağdaşı Zacarias Gonzalez Velazquez'in yaptığı "Mayısın Üçü" tablosunda ise çizdiği kalabalık gruptaki her birey ayırt edilebiliyordu. İspanya'nın Bağımsızlık Savaşı'nın sonrasında Madrid Kraliyet Akademisi'nde en popüler olan eser, Jose de Madrazo'nun "Viriato'nun Ölümü" isimli tablosuydu. Ressam, neoklasik tarzdaki bu eseri İtalya'da yaşadığı yıllarda yaptı ve 1817 yılında ülkesine dönerken yanında getirdi. Tabloda, Romalılar'a karşı İber Yarımadası'nı savunan Viriato'nun kendi yandaşları tarafından uyurken öldürülmesi anlattı. Madrazo da tablosunda bağımsızlık mücadelelerini anlatmak için belirli bir liderin kahramanlığını ve önderliğini vurgulamayı seçti. Oysa Goya, bu başarının sahibi olarak isimsiz İspanya halkını göstermeyi tercih etti. "Mayısın Üçü" ve "Mayısın İkisi"nin, aynı konuyu ele alan tabloların aksine, uzun yıllar boyunca sergilenmemesinin sebebinin, Goya'nın döneminin ötesinde bir fikirle ve modern bir tarzda çizmesi olduğu kabul edildi. "3 Mayıs 1808"e esin kaynağı olan eserler çoğunlukla popüler betimlemeler, baskılar ve el ilanlarıydı. Napolyon Fransa'sı ile savaştıkları dönemde İspanyol politik resimlerinde idam mangası betimlemesi sık sık kullanıldı. Goya'ya parasal olarak destek sağlayanlar, ressamdan tüm halkı derinden etkileyecek bir tablo yaratmasını istediler. Miguel Gamborino'nun 1813 yılında çizdiği dini tablo "Valensiyadan Beş Keşişin Öldürülmesi"nin, Goya'nın kompozisyonuna kaynak olduğu düşünülür. Öldürülmek üzere olan kurbanın diğerlerinden farklı beyaz kıyafeti, başının tepesi tıraşlı, dizlerinin üstüne çökmüş keşişin iki elini açarak yalvarması ve yerde yatan bir süre önce öldürülmüş ceset iki resim arasındaki benzerliklerden bazılarıdır. Fakat, Gamborino'nun aksine Goya, tablosuna melekler yerleştirmemiştir. Eserin kompozisyonunun geometrisi, Fransız ressam Jacques-Louis David'in "Horas Kardeşlerin Yemini" (1784) isimli tablosunun ironik bir yorumu olarak algılanabilir. Bu açıdan bakıldığında, David'in üç Romalı Horas'ın babalarını selamlamak için uzanmış kolları, idam mangasının tüfeklerine dönüştü. Öte yandan iki yana açılmış kolları ile duran Horas'ın babası da infazcılarıyla yüz yüze gelmiş kurban oldu. David'in insan tasvirlerindeki ifadeler neoklasik bir gözalıcılık içindeyken Goya, David'e cevabını acımasız bir gerçekçilikle şekillendirdi. Goya, Rubens'in 1638'den sonra yaptığı "Masumların Katli" ve "Savaşın Dehşeti"nin değişik uyarlamaları gibi pek çok eserinden etkilenmiş olabilir. Bu varsayımı, ressamın Çocuklarını Yiyen Satürn (1819 - 1823) isimli eseriyle, Rubens'in 1636 yılında çizdiği ve şu anda Prado'da sergilenen aynı isimli tablosu arasındaki benzerlik de desteklemektedir. Kenneth Clark ise "2 Mayıs 1808"in sanatsal başarısızlığının sebebinin Goya'nın Rubens'in benzer eserlerini aklından çıkaramaması olabileceğine dikkat çekti. Goya, 1819 ile 1823 yılları arasında yaptığı Satürn temalı tablosundan önce, 1796 - 1797 yılları arasında aynı temada bir başka resim yaptı. Bu resim ton olarak Rubens'in "Satürn"ününe çok benziyordu. "3 Mayıs 1808"'deki diz çökmüş adamın pantalonunun griye çalan yeşil rengi ise Diego Velázquez'in 1619 yılında yaptığı ve şu anda Prado Müzesi'nde sergilenen tablosundaki diz çökmüş adamın giysisinin rengini anımsatır. "Mayısın Üçü"nün etkisinin görüldüğü ilk çalışma Édouard Manet'nin "İmparator I. Maximilian'ın İnfazının İdamı" isimli tablosu oldu. Manet 1867 ile 1869 yılları arasında bu konuyu farklı biçimlerde ele alan resimler yaptı. Sanatçı, ne kendisinin ne de gelişmekte olan fotoğraf sanatının şahit olduğu güncel bir olayı betimlerken, Goya'nın çizdiği öncülden etkilendi. Ressamın, "3 Mayıs 1808"i, kendi çalışmasına başlamadan önce, 1865 yılında Prado Müzesi'nde görmüş olma ihtimali çok yüksekti. Manet'nin eseri, çok hassas bir konuya değindiği için yaşadığı süre boyunca Fransa'da sergilenemedi. "Mayısın Üçü"nün 1867'de yayınlanan baskısının ise, bir tanıdığı vasıtası ile Manet'nin eline ulaştığı kesindi. Sanat eleştirmeni Arthur Danto, Goya ve Manet'nin çalışmalarını şu şekilde değerlendirdi: Manet, 1871 yılında ise, kurşuna dizerek infaz eden bir idam mangasını Paris sokaklarında işlerini yaparken resmetti. Ressamın, "Barikat" (Fransızca ) isimli bu suluboya tablosunu da "3 Mayıs 1808"den etkilenerek çizdiği bilinmektedir. "Mayısın Üçü", Pablo Picasso'nun "Guernica" isimli tablosuna da esin kaynağı oldu. Picasso, bu eserinde Nazilerin İspanyol İç Savaşı sırasında gerçekleştirdiği Guernica Bombardımanı'nı anlattı. 2006 yılında Prado ve Reina Sofía müzelerince ortak düzenlenen bir sergide "Mayısın Üçü", "Guernica" ve "İmparator I. Maximilian'ın İnfazı" aynı odada sergilendi. Ayrıca, aynı odada Picasso'nun 1951 yılında çizdiği, Kore Savaşı'nı anlatan Kore'de Katliam isimli tablosu da sergilendi. "Kore'de Katliam", "Guernica"ya göre "Mayısın Üçü"'nü daha çok anımsatır. Resimde, "Mayısın Üçü"ne direkt göndermeler de vardır. Bu eserde suç işleyenler, Amerika Birleşik Devletleri Ordusu ya da onların Birleşmiş Milletler'deki müttefikleridir. Aldous Huxley, 1957 yılında, Goya'nın Rubens'in sahip olduğu tuvali düzenli bir kompozisyonla doldurma yeteneğinden yoksun olduğunu yazdı. Buna rağmen, Huxley, "3 Mayıs 1808"'i başarılı bulduğunu da açıkladı. Çünkü, Goya "kendi doğal dilinde konuşmuştu ve dahası, söylemek istediklerini azami ölçüde güç ve açıklıkla ifade edebilmişti." Kenneth Clark, tablonun tarih resimlerinden farkına ve onun nadir bulunan keskinliğine şu cümleleri ile dikkat çekti: André Malraux ise "3 Mayıs 1808" ve Goya'nın sanatı hakkında şunları söyledi: Suzuki Ignis Suzuki Ignis,Suzuki'nin 2000-2008 yılları arasında ürettiği B segmentindeki otomobildir.Ayrı zamanda bu model baz alınarak önceki nesil Subaru Justy üretilmiştir. GÃ¶reme'deki kiliseler listesi Göreme'deki kiliseler listesi, Türkiye’deki Nevşehir şehrinin bir beldesi olan Göreme'de bulunan ilk Hristiyanlar tarafından inşa edilen kiliseleri kapsar. Erciyes Dağının volkanik patlamasından sonra lavlar Kapadokya Bölgesinde yumuşak kayalar oluşturmuştur. Bu türde kaya yapısı 20.000 km arazide görülmektedir. Yumuşak kaya zamanla su ve rüzgâr tarafından erozyona uğratılmış, bu sayede bugün üzerinde sert kaya yapı bulunan peri bacaları oluşmuştur. Bu kayaya çok kolay şekil verilebildiğini gören Göreme ve Kapadokya halkları kayalara ev, kilise ve manastırlar oymuştur. Özellikle ilk Hristiyanlar tarafından sığınmak için kullanılan mekanlarda Bizans sanatının önemli örnekleri yer almaktadır. Freskler post-ikonoklast dönemin çok önemli örnekleridir. MS 4. yüzyılda bölgede Kayseri’den Aziz Basil’in talimatıyla küçük topluluklar oluşmaya başlamış ve bu kayalara evler oyulmuştur. MS 725-842 yılları arasındaki ikonoklast döneminde bölgedeki kutsal mekanların süslenmesi asgari ölçekte tutulmuş, genellikle sadece haç imgesi kullanılmıştır. Bu dönemden sonra kayalara yeni kiliseler oyulmuş ve kutsal mekanlar renkli fresklerle süslenmiştir. Göreme'de açık hava müzesinin biraz dışında bulunmaktadır, ancak müzenin parçasıdır. Kilisenin restorasyonu İtalyan heyet tarafından sürdürülmektedir. Kilisenin en önemli özelliklerinden birisi nefteki 10. yüzyıla ait fresklerdir. 11. yüzyılda eklenen yarım kubbedeki eklemelerdir. 12 havariye ait freskleri barındıran kilisede, İsa Peygamberin ve azizlerin hayatından sahneler de bulunmaktadır. Kilise dört odadan oluşmuştur. En eski bölüm 10. yüzyıldan kalmıştır. Kilisenin yeni bölümünde İncil’den sahneler bulunmaktadır. Elmalı Kilise küçük bir mağara kilisesidir. MS 1050 yılı civarında inşa edilmiştir. Dört haç şeklinde yapılmıştır. Bu kilisenin restorasyonu 1991 yılında tamamlanmış ama fresklerin bozularak dökülmesine engel olunamamıştır. Bu kilisede azizleri, rahipleri ve Hristiyan şehitlerini anlatan sahneler bulunmaktadır. Ayrıca kilisede Yunanca "balık" anlamına gelen ΙΧΘΥΣ harflerinden oluşan balık resimleri bulunmaktadır. Kilisenin ismindeki elmanın resmedilen melek Mikâil’in elindeki elmadan veya civardaki çok büyük bir elma ağacından geldiği sanılmaktadır. Barbara Kilisesinin ismi, babası Dioskorus tarafından Hristiyanlığın etkisinden uzak tutulmak için hapis tutulan Nicomedia (İZMİT) lı bir azizenin adından gelir. Bütün engellemelere rağmen Hristiyanlığın gereklerini yerine getirmeyi başaran Barbara sonunda 4 Aralık 235 'te babası Dioskorus tarafından başı kesilerek öldürülecektir. Dioskorus 'ta bu olaydan hemen sonra o gün Apaçık , bulutsuz bir hava olmasına rağmen başına Yıldırım düşmesi sonucu ölmüştür. 11.yüzyılda inşa edilen kilise bu Hristiyan şehit-azizeye ithaf edilmiştir. Kilisenin yapısı Çarıklı Kiliseye çok benzer. İçi haç şeklinde ve ortasında bir kubbesi vardır. Kubbedeki tahtında İsa resmedilirken doğrudan kayay çizikmiş doğal kırmızı renklerle resimler çizilmiştir. Ayrıca kilisenin kuzey duvarında ejderhaya karşı at üzerinde birlikte savaşan Aziz George ve Aziz Theodore resmedilmiştir. Yılanlı Kilise uzun koridorlu ve alçak tavanlı kemerli bir kilisedir. İsmini duvarındaki yılan/ejderhayı öldüren Aziz George ve Aziz Theodore resminden alır. Kilisede ayrıca İmparator Büyük Konstantin ve annesi Azize Helena’yı canlandıran resimler bulunmaktadır. Diğer ilginç bir resim ise Aziz Onuphrius’a aittir. Bu aziz, Mısır’daki Thebes yakınlarındaki çölde münzevi bir hayat yaşamış ve genelde olduğu gibi uzun gri sakalı ve tek giysi olarak üzerinde olan defne yaprağıyla resmedilmiştir. Karanlık Kilise 11. yüzyılda inşa edilen bir manastırdır. Kubbeli bir kilise olup dört kolon ve bir büyük, iki küçük kubbeye sahiptir. Kubbelerde Yeni Ahit’den sahneler resmedilmiştir. Bölgenin Türkler tarafından alınmasından sonra 1950’lere kadar güvercinlik olarak kullanılmıştır. Güvercin pislikleri 14 yılda temizlenen freskler tüm Kapadokya’da en iyi saklanan fresklerdir. Kilisenin ismi tüm kiliseyi sadece küçük bir pencerenin aydınlatmasından ileri gelmektedir. Bu pencere sayesinde kiliseye çok az ışık girebilmiş ve süslemelerin renk zenginliği bu sayede günümüze kadar gelebilmiştir. Çarıklı Kilisenin ismi kilisenin girişinde yer alan ve Göğe Yükselişi temsil eden iki ayak izinden gelir. Bu freskin Kudüs’deki Göğe Yükseliş Kilisesindekiyle aynı olduğu söylenir. Kilise, Karanlık Kilise ile aynı kaya kütlesi içine oyulmuştur. 11. yüzyıldan kalan fresklerde Çarmıha Geriliş, Vaftiz gibi Yeni Ahit’den sahneler bulunmaktadır. Kemal Esensoy Kemal Esensoy, Türk bürokrat. Tercan kaymakamlığı, 1959-1960 yılları arasında Eşme kaymakamlığı, 1964-1965 yılları arasında Tavas kaymakamlığı, 1979-1983 yılları arasında Uşak, 1983-1986 yılları arasında Adıyaman, 1987-1988 yılları arasında Kütahya, 1988-1991 yılları arasında Balıkesir, 1991-1993 yılları arasında Trabzon ve 1995 yılında Bitlis valilikleri yapmıştır. Kitin Kitin önemli polisakkaritlerden biridir. Eklembacaklılar tarafından dış iskeletin kurulmasında kullanılan ve mantarların hücre çeperini oluşturan karbonhidrata kitin denir. Kitin molekülü beta 1,4 bağıyla bağlı iki N-asetilglikozamin biriminin tekrarlanmasıyla oluşan uzun zincir yapısı gösterir. Kitin (CHON)n doğal olarak birçok yerde bulunan, bir glikoz türevi olan N-asetilglikozaminin uzun zincirli polimeridir. Mantar hücre duvarının, kabuklular (yengeç, ıstakoz, karides gibi) ve karıncalarla kelebeklerin dahil olduğu böcekler gibi eklembacaklıların dış iskeletinin, yumuşakçaların radulalarının (dişli dil) ve ahtapotla mürekkepbalığının dahil olduğu kafadan bacaklıların ağız kısmının ana bileşenidir. Ayrıca kitinin tıbbi ve endüstriyel amaçlı kullanımı da denenmiştir. Kitin polisakkarid olan selüloza ve protein olan keratine benzetilebilecek bir biyolojik maddedir. Keratin protein kitin karbonhidrat olmasına rağmen hem kitin hem de keratin benzer yapısal özellikler gösterirler. İngilizce "chitin" kelimesi ilk kez 1836'da ortaya çıkan Fransızcadaki "chitine" kelimesinden gelir. Bu kelimeler Latincedeki yumuşakça anlamındaki "chitōn" kelimesinden türetilmiştir. Bu kelime de Greekçe "kılıf" ya da "gömlek" anlamındaki "khitōn" kelimesi, Merkez Semitik dilindeki "*kittan", Akad dilindeki keten anlamındaki "kitû" ya da "kita’um" ve Sümerce "gada" ya da "gida" kelimesi ile ilgilidir ya da etkilenmiştir.[2] ıştırıcılarda bağlayıcı olarak da kullanılmaktadır. Endüstriyel ayırma membranları ve iyon tutucu reçineler kitinden yapılabilir. Kağıdı sertleştirmek ve sağlamlaştırmak için kitin kullanılır. Kitin birçok endüstriyel işlemde kullanılır. Suyun temizlenmesinde ve gıdalarla ilaçlarda kıvam arttırıcı ve koruyucu olarak kullanılır. Ayrıca boya ve kumaş yapımında kullanılan bir polisakkarittir. N-asetilglikozamin (tam olarak N-asetil-D glukoz-2-amin) birimlerinden sentezlenir. Bu birimler kovalent β-1,4 bağları oluşturur (selülozu oluşturan glikoz birimleri arasındaki bağlara benzer). Kitin bu yüzden her monomerinde, bir hidroksil grubunun bir asetilamin grubu ile yer değiştirmiş olduğu selüloz olarak tanımlanabilir. Bu komşu polimerler arasında, kitin polimer matriksinin gücünü arttıran gelişmiş hidrojen bağının oluşmasına izin verir. Bir ağustos böceğinin kabuğu onun kitinden oluşan dış iskeletidir. Kitinin şekil değiştirmemiş formu yarısaydam, esnek, elastik ve oldukça dayanıklıdır. Bununla birlikte genelde eklembacaklılarda değişikliğe uğramıştır, dış iskeletin çoğunluğunu oluşturan, sertleşmiş proteinimsi matrikse gömülü olarak bulunur. Kitinin saf hali kösele gibidir fakat kalsiyum karbonat ile kaplandığından çok daha sert hale gelir.[1]Değişmiş ve değişmemiş formlar arasındaki fark bir tırtılın (değişmemiş) vücut duvarı ile kelebeğinki(değişmiş) karşılaştırılarak görülebilir. Kitin doğal olarak oluşan polimerlerden biridir. Bakteri ve mantar gibi mikroorganizmalar tarafından salgılanan ve bazı bitkiler tarafından üretilen kitinaz enzimi tarafından kataliz edilerek yıkılabilir. Bu mikroorganizmalardan bazıları kitinin ayrışması sonucu oluşan basit şekerlere duyarlı reseptörlere sahiptir. Kitin saptanırsa bu mikroorganizmalar glikozidik bağlarını kopararak kitini basit şekerlere ve amonyoğa dönüştürecek enzimleri üretir. n bir polisakkariddir; N-asetilglikozamin (tam olarak N-asetil-D glukoz-2 -amin) birimlerinden sentezlenir. Bu birimler kovalent β-1,4 bağları oluşturur (selülozu oluşturan glikoz birimleri arasındaki bağlara benzer). Kitin bu yüzden her monomerinde, bir hidroksil grubunun bir asetilamin grubu ile yer değiştirmiş olduğu selüloz olarak tanımlanabilir. Bu komşu polimerler arasında, kitin polimer matriksinin gücünü arttıran gelişmiş hidrojen bağının oluşmasına izin verir. Kitin elastik ve sağlam bir madde olduğundan cerrahi ip olarak kullanıma uygundur. Yaralar iyileşirken kitin de zamanla ayrışarak uzaklaşır. Bunun yanında kitin insanlarda yaraların iyileşmesinde nadir rastlanan bazı özelliklere sahiptir. Deniz kabuğu işleme gibi fazla miktarda kitine maruz kalınan işlerde astım olma oranı yüksektir. Yapılan son araştırmalar kitinin insanlarda alerjik hastalıkların oluşumunda rol oynayabileceğini göstermiştir. Özellikle, kitin iplik kullanılan farelerde bağışıklık hücreleri tarafından interlökin-4 üretimi ile karakterize edilen alerjik yanıt gerçekleşmiştir. Kitinaz enzimi bu alerjik yanıtı önler. [1] Son çalışmalar kitinin bitkilerde savunma mekanizması için iyi bir indüktör olduğunu göstermiştir. Son olarak kitinin bitkilerde immun yanıtı geliştirmeye yardımcı bir fertilizer olabilirliği test edilmiş, sonuçta çok daha iyi verim sağlanmış ve ortalama ömür artmıştır. Martín-Gil FJ, Leal JA, Gómez-Miranda B, Martín-Gil J, Prieto A, Ramos-Sánchez MC. "Low temperature thermal behaviour of chitins and chitin-glucans". Thermochim. Acta, 1992, vol. 211, pp. 241–254 Silkroad Online Silkroad Online (Türkçe: İpek Yolu), Joymax firması tarafından geliştirilmiş "Devasa oyunculu çevrimiçi rol yapma oyunu"(MMORPG)'dur Sadece Avrupa'da ve Doğu Asya' da 250.000.000 aşan oyuncu kitlesine sahiptir.Joymax'ın denetimi dışında kurulan private server oyuncuları da göz önüne alınırsa bu rakamın 500.000.000 aşacagı düşünülmektedir. Şu anda Çinli ve Avrupalı medeniyetlerin komutanlarının karakter yapıları üzerine kurulan Silkroad Online Eski Asya ve Avrupa arasındaki kültürel ve ekonomik ticareti yansıtan ama şimdi unutulmaya yüz tutan görkemli bir tarihi, maceralarla yaşatmaktadır. Oyunda Türkçe dil desteği bulunmaktadır. Silkroad Online; Çin ve Avrupa arasına yayılan gerçekçi geniş bir haritayla ve kaliteli grafik özellikleriyle dikkat çekmektedir. Oyunun sistemi ve amacı 3 meslek grubuna dağılır. Tüccarlar, Hırsızlar ve Avcılar. Oyunun tüm telif hakları Joymax'a aittir. Ancak hakları JC Planet ile paylaşmaktadır. Oyun haklarının bir kısmı JC Planet' a verilmiştir. Silkroad Online sitesinde sağ üst tarafta bulunan create account(Üye ol) bağlantısına tıklanır. Ancak öncelikle bir e-posta adresine doğrulama kodu gönderilir. E-posta daki kod kullanılarak yeni üyelik kaydı yapılabilir. Üyelik alındıktan sonra güncel istemci indirilir. Daha sonra oyun içerisinde üyelik adı ve şifre ile oyuna giriş yapılabilir. İstenilen en düşük konfigürasyon: Pentium 4 2.4 GHz ya da yükseği işlemci 512MB RAM 3D speed over GeForce2 veya ATI 9000 ekran kartÄ± DirectX 9.0c uyumlu ses kartÄ± 4GB boÅŸ alana sahip harddisk Windows 2000, XP, Vista, Windows 7 işletim sistemi,Windows 8 İstenilen konfigürasyon: Dual Core 2.13 GHz ya da yükseği işlemci 1GB RAM GeForce 8600gt or HD3650 ekran kartı DirectX 9.0c uyumlu ses kartÄ± 4GB boÅŸ alana sahip harddisk Windows 2000, XP, Vista, Windows 7 işletim sistemi,Windows 8 Silkroad Online sitesinden indirilen dosyanın bilgisayara kurulumu tamamlandıktan sonra çalıştırılarak varsa otomatik güncellemeler yapılır (her Salı sabahı sunucularda bakım ve güncelleme yapılır). Start butonuna basılmasıyla Xtrap programını güncelledikten sonra oyun yüklenecektir. Ekran geçiş yaptıktan sonra herhangi bir tuşa veya mouse a tıklanarak gelen ekrana isim ve şifre yazılır, oynamak istenilen sunucu seçilir. En son eklenen sunucuları seçmek yeni başlayanlar için idealdir, connect tuşuna bastıktan oyun sizin için otomatik deneme yapacaktır. Karakter seçme veya yeni karakter yaratma ekranında oyuncu uygun karakter yaratır veya oyuna girmek için daha önceden yarattığı karakteri seçer. Karakter seçildikten sonra Start ile oyuna başlanabilir. Silkroad Online ile beraber Xtrap isimli bir koruma programı yüklenir, bu program bilgilerin korunması ve 3. parti uygulamaların kullanılmasını önlemek içindir. Oyunu daha hızlı oynamak için yazılmış 3. parti programlar bu koruma sistemini iptal ederek giriş yaparlar. Bot ve Loader denilen bu tarz illegal programlarda keylogger (şifre çalmak içindir) ve virüs olma olasılığı yüksektir, bu tarz programların kullanılmaması tavsiye edilir. Oyun yöneticileri tarafından da bu tarz programları kullananlar takip edilip banlanmaktadır (Oyundan 100 yıl uzaklaştırma). = Oyun İçeriği = Oyun genel olarak ticari bir strateji oyunu olmakla birlikte temel gaye seviye yükseltip altın kazanmaktır. Kazanılan seviyeler yeni becerilerin açılmasını mümkün kılar ve kazanılan altınlar da kıyafet, silah, yüzük, küpe gibi malların daha kolay satın alınmasını sağlar. Silkroad Online oyuna ilk giriş yapıldığında Avrupa ve Çin olarak iki tür ırk sunmaktadır. Her ırkın kendine has özellikleri bulunmaktadır. Açılan bir ırk karakteri daha sonra başka bir ırka dönüştürülemez. Savaşçılar ve büyücüler olarak 2 gruba ayrılır. Silah kullanma üzerine gelişmiş yetenekleri vardır ve hem grup hem de tek başlarına savaşmak için uygundurlar. Avrupa karakterleri grup oyununa daha yatkındır. Çinliler gibi tek başlarına rahat gelişmekte zorluk çekebilirler. Karakter her seviyeyi atlayışında 3 gelişim puanı alır. Bu puanlardan ikisi otomatik olarak güç (STR - Strength(Güç)) ve zekaya (INT - Intelligence(Zeka)) paylaştırılır, kalan 3 puanı karakterin gelişim göstermesinin istendiği alana verilir, tek bir yere verildiği gibi karışık olarak da verilebilir. Ama tabii ki her karakterin kendine göre vermesi gereken gelişim statüsü vardır.Örneğin Avrupa'lı Wizard karakteri 3 gelişim puanını da INT'e vermelidir. Aynı şekilde warrior veya xBow un gelişim puanlarını Str ye vermesi en uygun olanıdır. Karakter her canavar kestiğinde veya oyun içerisindeki görevleri yaptığında belli bir puan alır, bu puanlar istenilen seviyeye geldiğinde karakter bir üst seviyeye çıkar. Ekranın alt köşesinde bulunan yeşil bar üzerindeki yüzde tamamlandığında karakter seviye atlar. Küresel sunucularında şu andaki en yüksek seviye 140' tır. 16 Ağustos 2016'da Silkroad-R'de JC Planet kanalı ile 'Ephesus' isminde son seviyenin 90 olduğu bir sunucu açılmıştır. Karakter her yaratık kestiğinde gelişim puanıyla beraber bir de beceri (skill) puanı alır bu puanları belli bir alanda ustalaşmak için kullanılır. Oyuncunun seviye atladığında beceri ekranından uzmanlaşmak istediği alanı "Level Up" yapması gerekir. Becerilerde iki ırk içinde ortak olan bazı noktalar vardır sadece. Beceri üst levelleri kendi levellerini geçemez. Pasif ve aktif olarak farklı beceriler vardır, pasif olanlar açtığınız anda karakterinizine etki eder. Oyuncu aktif olanları belli sürelerde kendisi çalıştırmak zorundadır. Bazı becerileri açabilmek için bir önceki seviyedekini de açmanız gerekebilir. Avrupalı ve Çinli karakterler sadece iki alanda uzmanlaşabilir. Her seviyede farklı beceriler açılacak, kullandıkları becerilerde gelişecektir. AvrupalÄ± karakterlerin beceri skilleri Ã‡inli karakterlerin beceri skilleri Çinli karakterlerde silah ve büyü olarak iki farklı yapı vardır. Gelişim puanlarına göre silah ve beceri geliştirirler. Burada belirtilen seÃ§imler sadece tavsiye olup genellikle en uygun olan tercihlerdir. Oyun içerisinde yerden düşen ve satın alınan eşyaların üzerinde belli değerler vardır. Fiziksel Atak Gücü, Büyüsel Atak Gücü, Kritik, Büyüsel Savunma, Fiziksel Savunma gibi değerler belli bir rakam aralığında olup yanlarındaki parantezde bulunan yüzdeye, eşyanın derecesine ve gelişmişlik seviyesine bağlıdır. Silaha basılan her (+) Fiziksel saldırı gücü büyüsel saldırı gücü, giysilerde savunma, aksesuarda ise emilim değerlerinde bir artışa yol açacaktır. Eşyayı geliştirmek ilk seviyedeyken kolay iken(+1'den +3'e vb.) seviye arttıkça eşyayı geliştirmek zorlaşır(+7'den +12'ye vb.). Silah, kıyafet ve aksesuara + basmak için öncelikle ilgili Elixir olmak zordundadır. Silah için "Elixir Weapon", kıyafet için "Elixir Protector", aksesuar için "Elixir Accesory" kalkanlar için ise ""Elixir Shield"." Ayrıca NPC' lerde satılan Lucky Powder' tutma şansını arttıracaktır. İksir ve şans iksiri alındıktan sonra Y harfine basarak Alchemy (Simya) penceresi açılır. Bu pencere iki bölümden oluşur birincisi taş basmak, ikincisi + basmak içindir. 2. Pencereye gelip sol tarafa silah konulur yandaki açılan slota ilgili elixir ve istenirse (şart değil) Lucky Powder. Daha sonra Fuse seçeneğine tıklanarak işlem tamamlanır. Koyulan alandaki silahın üzerinde ışık çıkara silah başarıyla yükseltilmiştir, koyu bir duman çıkarsa başarısız olmuştur. Önemli olan noktalar şunlardır; deneme başarısız olursa silah 0' a geri düşer, +5 den sonraki denemelerde silahın yok olma ihtimali vardır. Denenen öğenin en altına maviyle "Astral" taşı basılmışsa +5 sonraki başarısız bir denemede silah +5' e düşer ve astral değeri 1 azalır. Öğede maviyle yazılmış "Immortal(ölümsüz)" yazısı varsa başarısız denemede yok olma işlemi olursa immortal öğeyi kurtaracaktır. 12. ve daha yüksek Derece eşyalardan sonra eşya ile ilgili Enhancer ve Magic proof stone(Magic, Rare veya Legend) gereklidir. Eğer magic proof stone olmaz ise simya güçlendirmesi başarısız olduğu zaman eşya imha edilir. Magic proof stone varken başarısız olursa -1 olarak ayarlanır. ve Magic Proof Stone imha edilir. Yaratık keserken altın ve item haricinde yeşil ve pembe taşlar düşer. Bu taşlar eşyaya özellik basmak içindir.(Yeşil taşlar özellik eklemek, pembe taşlar eşyada bulunan özelliği geliştirmek içindir.) Eşya için gereki olan taş temin edildikten sonra simya sistemi aracılığı ile eşya güçlendirilebilir. İşlem başarılı olursa eşyaya özellik eklenmiş olur veya güçlendirilir. Önemli olan noktalar şunlardır; eşya geliştirmek şansa bağlı olarak değişmekle beraber(Alchemy Catalyst Şansı %100 arttırır.), aynı özellik o öğede varsa düşürebilir veya yükseltebilir ama özellik kaybolmaz. Başarılı işlem durumunda öğenin farklı bir değerindeki yüzdesinde şansa bağlı olarak değişiklik olabilir. Oyunda 2 tip değerli öğe ve bunlarında 3 çeşidi vardır. Bunlardan ilki yaratık keserken rastgele daha sık yerden düşen fazla özelliği olmayan eşyalardır. İkincisi ise daha zor düşen nadir eşyalardır ve bu eşyalar normal eşyalara göre daha güçlüdür. Silah, kıyafet veya aksesuar olabilir.11. Seviyeye kadar yaratıklardan düşebilir veya Akademiden mezun ettiğimiz çıraklar sayesinde elde edilen puanlar ile 8 ve 9. Derece çin silahları satın alınabilir. Kayıp Dünya ile 8-9. derece Güneş mührü, 10. Derece Ay Mührü ve 11. Derece Mısır silahları elde edilebilir. Battle Arenadan(Savaş Alanından) elde edilen Arena Coin ile 8-9-10-11. derece aksesuarları elde edilebilir. 105. Seviyeden sonra açılan tapınaktaki eşsiz yaratıkları öldürerek Gold Coin yardımı ile 11. Derece mısır eşyaları satın alınabilir. Ayrıca 71. Seviyeden sonra her şehirde bulunan günlük görev yöneticisinden Genie's Lamp görevini yerine getirerek nadir öğeler elde edilebilir. Özel silahlar karakter pencerenizde çevresinde ışıklar dönerek gösterilir, elinizdeki silahlarınsa cinsine göre parlama şekli vardır. Son güncellemeler ile artık 1-71. Seviye arası yaratıklardan altın ve eşya düşmemektedir. Bunun yerine Token adı verilen eşyalar düşmektedir. Tokenler ile 1-71. Seviye arası nadir öğeleri NPC'lerden elde edilebilir. 1-8-16-32-42-52 ve 64. Seviyede ücretsiz olarak Yıldız Mührü Silah-Kıyafet-Aksesuar temin edilebilir. Genie's Lampda; 71-90 arasÄ± 9-10. Derece, 91-100 arasÄ± 10-11. Derece, 101-110 arasÄ± 11-12 Derece, 110-120 arasÄ± 12-13. Derece, 120-130 arasÄ± 13-14. Derece, Nadir eÅŸyalar elde edilebilir. Not: Buradaki + değerleri kesin olmamakla beraber oyunu oynayanların çok büyük bir kısmının (%80 +) ortak düşüncesidir. (NOT:Magic,Rare ve Legend itemler sadece 12 ,13, ve 14 ve 15. Derece'de olur. Aynı şekilde 12 ve 13. Derece eşyalar +7 ve üzeri olduğu zaman bir yüksek dereceye yükseltilebilir. 15. Derece eşyalar ve aksesuarlar ise oyuna eklenmemiştir. Farklı seviyelerde özel yaratıklar çıkmaktadır. Özel yaratıklar belirli ama geniş sayılabilecek bir alanın rastgele bir yerinde çıkarlar. Çıktıkları zaman oyundaki herkesin göreceği şekilde ekranda yazı çıkar. Özel yaratıkların yüksek canları vardır ve kolay ölmezler, belli aralıklarla yanlarında (spawn) çok fazla sayıda dengi yaratıklar çıkarırlar ki bu yaratıklar kendi levellerinden daha güçlüdür, bu yüzden oyuncunun dengi olan bir unique ile tek başına savaşmaması tavsiye edilir. Özel yaratığa en fazla hasar veren karakterin ismi oyundaki tüm herkesin göreceği şekilde ekranın üst kısmında yazar. Şu anda oyunda bulunan özel yaratıklar seviyelerine göre sıralarsak Tiger Girl, Cerberus, Captain Ivy, Uruchi, Isyutaru, Lord Yarkan, Demon Shaitan, BeakYung The White Viper(Medusa), Roc ,Death Bone, Haroeris, Seth, Baal, Jupiter, The Earth, Yuno, Babilion,Zielkiaxe, Kidemonas, Arabian Thief Boss, Karkadan ve Merikh'dir. Ayrıca oyun içerisinde birçok mini eşsiz yaratık mevcuttur. Oyun içerisinde birçok aktivite mevcuttur.Bunlara; Kale Savaşları, Bayrak olayı(Capture the flag), Battle Arena, Kayıp Dünya(Forgetten World) Stryia Clash vb. Aktiviteler örnek verilebilir. Kunduz Dağları Kunduz Dağı; Samsun ilinin Vezirköprü coğrafyasında bulunan, doğudan batıya doğru uzanan ormanlık alanlarla kaplı dağdır. Kunduz Dağının en yüksek zirvesi 1791 metredir. Kunduz Dağı üzerinde bulunan yaylaya da adını vermektedir. Kunduz yaylasında 1998 yılından bu yana şenlikler düzenlenmektedir. Dağın sık ormanlarla kaplı olması sonucu orman köyleri kurulmuştur. Ünlü kunduz ormanları ile birlikte anılan dağ orman ürünlerinin çokluğu ile ülke çapında bir şöhrete sahiptir. Forest Green Rovers FC Forest Green Rovers FC, İngiliz futbol kulübü. Amerika BirleÅŸik Devletleri'ndeki siyasi partiler listesi ABD'deki siyasi partilerin listesi günümüzde Amerika Birleşik Devletleri'nde faaliyet gösteren siyasi partilerin listesidir. Aşağıdaki partiler matematiksel bakımdan adayları ABD devlet başkanı seçilme şansına sahip olan partilerdir. Seçilme şansı 2008 ABD başkanlık seçimlerine katılan partilerin seçiciler kurulundaki temsilci sayısının en az % 50'sine sahip olan sayıda eyalette oy pusulalarında yer almaları şeklinde tanımlanmaktadır. Aşağıdaki partiler yakın geçmişteki bazı seçimlerde aday gösteren partilerdir. 2008 ABD başkanlık seçimlerinde adayları yeterli sayıda eyaletin oy pusulalarında yer almadıkları için matematiksel bakımdan başkanlığı kazanmaları mümkün değildir. Ancak bu partilerden bazıları ABD Kongresi veya diğer yerel meclislere aday göstermişlerdir. Aşağıdaki partiler geçmişte aday göstermişlerdir. Ancak son seçimlerde aday göstermemişlerdir. Büyükusta (satranç) Büyükusta, çok güçlü satranç ustalarına FIDE tarafından verilen bir unvandır. "Dünya Şampiyonu" unvanı bir yana bırakılırsa büyükusta, bir satranç oyuncusunun erişebileceği en yüksek onurdur. Unvan, kazanıldığı andan itibaren yaşam boyu geçerlidir. Terminolojide GM kısaltması ile birlikte kullanılan büyükusta unvanına eski kaynaklarda "Uluslararası Büyükusta" (IGM) olarak da rastlanmaktadır. GM, IM ve FM unvanları erkekler ve kadınların her ikisi için geçerlidir. Nona Gaprindashvili'nin 1978'de kazandığı GM normu daha sonra birkaç kadın oyuncu tarafından da izlenmiştir. 2000 yılından bu yana en iyi 10 kadın satranççı GM unvanına sahip oyunculardır. FIDE Ustası ve Uluslararası Usta arasında Kadın Büyükusta ("WGM") unvanı da yer alır. Bu unvan, adı itibarıyla çeşitli tartışmalara konu olmuştur. FIDE, satranç problemlerini hazırlayan ve çözen kişilere de büyükusta unvanı vermektedir. Uluslararası Satranç Federasyonu ise oyuncuları Uluslararası Satranç Büyükustası (ICCGM) unvanıyla onurlandırmaktadır. Büyükusta terimine ilk kez 1838 tarihli Bell's Life adlı gazetede rastlanmıştır. Ancak Arpad Elo "büyükusta" sözcüğünün İngilizceye 1914 yılından sonra girdiğini savunmaktadır. "Büyükusta" (Almancada "Großmeister") terimi 1907yılında yapılan Ostend turnuvasında kullanılmıştır. Turnuva, şampiyona ve ustalar turnuvası olmak üzere iki öbeğe ayrılmıştı. Şampiyona, daha önce uluslararası bir turnuvada birincilik kazanan oyunculara yönelikti. Turnuvayı Carl Schlechter, Dawid Janowski, Frank Marshall, Amos Burn ve Mikhail Chigorin'in önünde birincilikle tamamlayan Siegbert Tarrasch bu oyuncularla birlikte büyükusta olarak anılmaktaydı. 1912 yılında yapılan ve Akiba Rubinstein'ın kazandığı San Sebastián turnuvası büyükustaların katıldığı bir etkinlikti. Rubinstein, turnuvayı 12½ puanla tamamlarken ikinciliği on ikişer puan toplayan Aron Nimzowitsch ve Rudolf Spielmann aldı. "Büyükusta" unvanı resmi olarak 1914 Sankt-Peterburg Satranç Turnuvası'nın sponsorlarından Rus Çarı II. Nikolay tarafından ortaya atıldı. Çar, bu unvanı finale kalan şu oyunculara vermiştir: Emanuel Lasker, José Raúl Capablanca, Alexander Alekhine, Siegbert Tarrasch ve Frank Marshall (sırasıyla Dünya Şampiyonu, gelecekte Dünya Şampiyonu olacak iki oyuncu ve Dünya Şampiyonluğu'nu Lasker'a kaptıran iki oyuncu). Satranç tarihçisi Edward Winter bu olguyu Robert Lewis Taylor'ın 15 Haziran 1940 tarihli bir makalesine ve Marshall'ın yaşamöyküsünün anlatıldığı "Satrançla Geçen 50 Yılım" (1942) adlı kitaba dayandırmaktadır. "Büyükusta" terimi 1950 yılı öncesinde bazı satranç oyuncuları için de kullanılmıştır. "FIDE" (FIDE ya da Dünya Satranç Federasyonu) 1924 yılında Paris'te kurulmuştu ancak bu kurum, büyükusta unvanının hangi ölçütlere göre verilmesi gerektiğini henüz saptamamıştı. Sovyetler Birliği Satranç Federasyonu 1927 yılında aldığı bir kararla ülkedeki tüm oyunculara "Sovyetler Birliği Büyükustası" unvanını verdi. Bunun nedeni, bu oyuncuların ülke dışındaki turnuvalara katılamıyor olmalarıydı. Bu unvan, 1929 Sovyet Şampiyonası'nı kazanan Boris Verlinsky'ye verildi ve 1931 yılında uygulamadan kaldırıldı. Unvan 1935 yılında yeniden kullanılmaya başlandı ve SSCB'nin ilk "resmi" büyükustası olan Mikhail Botvinnik'e verildi. Buna karşın, Verlinsky unvanını geri alamadı. II. Dünya Savaşı'nın ardından yeniden yapılanan FIDE, uluslararası unvanların hangi ölçütler uyarınca verileceğine ilişkin düzenlemeler yapma kararı aldı. Buna göre unvanlar FIDE Genel Kurulu ve Liyakat Çalıştayı tarafından belirlenecekti. FIDE, büyükusta unvanını ilk kez 1950 yılında 27 oyuncuya verdi. Bu oyuncular şunlardı: 1950 öncesi dünya çapındaki oyuncuların da göz önüne alınmasıyla büyükusta unvanı 1914 yılından bugüne sürekli bir yol izlemiştir. 1914-1950 yılları arasında yaşamlarını yitiren oyuncular (Carl Schlechter, Richard Réti ve Aron Nimzowitsch) bu tanımlamanın dışındadır. Yürürlükteki düzenlemeler uyarınca verilen unvanlar politik kaygılara konu olmuştu. Sovyetler Birliği'nden Almanya'ya göç etmiş olan Efim Bogoljubov, Alekhine'a karşı Dünya Şampiyonası karşılaşmalarında bulunmasına karşın yetkin oyuncular arasında sayılmıyordu. Bogoljubov bu unvanı 1951 yılında yapılan ve on üçe karşı sekiz oyla kabul edilen oylama sonucunda kazandı. Yugoslavya bu başvuruyu desteklerken diğer komünist ülkeler karşı tarafta yer aldılar. FIDE 1953 yılında aldığı bir kararla eski düzenlemeleri kaldırdığını duyurdu ancak bu tarihten önce büyükusta unvanını haketmiş ancak alamamış oyuncuların onurlandırılmasını onayladı. Yeni düzenlemeler aşağıda sayılan ölçütlere uygun her oyuncunun FIDE Uluslararası Büyükusta unvanını kazanmasını sağladı. FIDE'nin 1953 düzenlemelerini yürürlüğe koymasının hemen ardından bu düzenlemelerin gelişigüzel oldukları gözlenmiştir. 1957 yılında Viyana'da toplanan FIDE Genel Kurulu FAV sistemi denilen düzenlemeleri onayladı. Bu sistem, Uluslararası Hakem Giovanni Ferrantes (İtalya), Alexander (Conel Hugh O'Donel Alexander) ve Giancarlo Dal Verme (İtalya)'e atfedilmiştir. 1957 düzenlemeleri aşağıda sayılan ölçütlere uygun her oyuncunun FIDE Uluslararası Usta unvanını almasını sağlamıştır. Bu düzenlemeler Liyakat Çalıştayı tarafından uygun görülen oyuncuların FIDE Genel Kurulu tarafından onurlandırılmalarına da izin veriyordu. Liyakat Çalıştayı'nın bir oyuncuyu bu unvana aday olarak gösterebilmesi için oyuncunun katıldığı turnuvalardaki büyükusta sayısı da göz önüne alınıyordu. 1957 düzenlemelerinin çok gevşek olduğuna ilişkin kaygılar artmaktaydı. GM Milan Vidmar 1961'de yapılan FIDE Genel Kurulu'nda yaptığı konuşmada yürürlükteki düzenlemelerin uluslararası unvanları hak etmeyen birçok oyuncuyu onurlandırdığını söyledi. 1964 yılında Tel Aviv'de toplanan kurul, düzenlemeleri gözden geçirmek amacıyla bir alt çalıştay oluşturulmasına karar verdi. Çalıştay, unvanların verildiği ölçütlere ciddi eleştiriler getirdi ve Liyakat Çalıştayı'nın oluşumunu düzenleyen kurallarda bazı değişiklikler önerdi. Aralarında GM Miguel Najdorf'ün de bulunduğu birçok delege bu öneriye destek verdi. FIDE, 1965 yılında Wiesbaden'da yapılan genel kurulda uluslararası unvanların kazanılmasına ilişkin kuralları sıkılaştırdı. Buna göre Uluslararası Büyükusta unvanı aşağıdakı kurallar uyarınca dağıtılacaktı. 2b koşulunun sağlanabilmesi için oyuncu ya 1a ulamındaki turnuvalarda GM normu kazanmalı, ya üç yıllık bir zaman dilimi içinde 1b ulamındaki turnuvalarda iki norm kazanmalı, ya da aynı süre içinde 2a ve 1b ulamlı turnuvalarda norm kazanmalıdır. Turnuva ulamları aşağıdaki gibidir. FIDE unvanlarının yaşam boyu geçerli olması nedeniyle turnuvadan beş yıl önceye değin GM ya da IM unvanı bulunmayan oyuncular bu hesaplamaya katılmazlar. Ayrıca 10 ila 12 oyuncudan oluşan turnuvalarda bir ülke için yarışan oyuncu sayısı toplam oyuncu sayısının yarısından bir fazlasını geçemez. Bu sayı, daha büyük turnuvalar için toplam oyuncu sayısının yarısından iki fazladır. 1951-1968 yılları arasında 74 GM unvanı verilmiştir. Bu unvanlardan yalnızca on tanesi 1965'te verilmiştir. 1966 ve 1968 yıllarında da birer kez unvan dağıtımı yapılmıştır. Büyükusta unvanını kazanmak için gereken koşullar oldukça karmaşıktır. Bir oyuncunun bu unvanı kazanabilmesi için en az 2500 ELO puanına sahip olması gerekir. Uluslararası Usta unvanını kazanmak için gerekli ELO puanı 2400'dür. Ayrıca, FIDE'nin bir oyuncuyu bu unvanlardan birine layık görmesi için halihazırda büyükustaların katıldığı turnuvalarda birkaç norm kazanılması gerekmektedir. Bir oyuncunun uluslararası unvanlara aday olabilmesi için izleyebileceği farklı yollar da mevcuttur. Bunlar, Dünya Kadınlar Satranç Şampiyonası, Dünya Gençler Satranç Şampiyonası ya da Dünya Büyükler Satranç Şampiyonası'nda birincilik kazanmaktır. Halihazırda yürürlükte olan düzenlemeler için FIDE El Kitabı'na göz atılabilir. 1972 yılındaki büyükusta sayısı yalnızca 88'di. Bunların 33'ü SSCB'yi temsil etmekteydi. 2005'in Temmuz ayına gelindiğinde ise büyükusta sayısının 900'ü aştığı görülür. Bunun temel nedeni FIDE reytinglerinin (unvan normları ve eşik değerlerinin hesaplanmasında kullanılan sayılar) büyükusta normlarının kazanılmasını kolaylaştırmasıydı. Bu konuda yapılan bir araştırma reytinglerde görülen yükselişin 1985-2000 yılları arasında 100 puana dek çıktığını göstermektedir. Örneğin, 1989 yılında dünyanın en iyi üçüncü oyuncusu olarak kabul edilen Nigel Short'un reytingi 2650'ydi. Bu reyting bugün için ancak 50 ila 60. sıralarda yer bulabilir. Bugünkü en iyi üçüncü oyuncunun reytingi ise 2750 dolaylarındadır. Unvan sayısındaki artışı tetikleyen başka etkenler de vardır. Ucuzlayan hava ulaşımı ve dünya çapındaki turnuva sayısında görülen artış birçok oyuncunun reytingini kısa süre içinde yükseltebilmesini olanaklı kılmaktadır. 1990'dan önce ülke dışına çıkışı belirli ölçüde kısıtlanan eski Sovyetler Birliği ve Doğu Avrupa ülke oyuncularının bugün için böyle bir engelinin bulunmaması da unvan sayısındaki beklenmeyen artışın bir nedeni olarak görülebilir. Bunun yanında, bugünkü oyuncular eskiden çok kısa olarak nitelendirilebilecek turnuvalarda norm kazanabilmektedirler. Büyükusta unvanının bugün için bile güvenilirliğini yitirmemesinin temel nedeni diğer unvan sahibi oyunculara göre çok güçlü bir oyuncu kitlesini temsil etmesidir. Bir satranç ustası tüm oyuncular içinde en üst %2'lik dilimde yer alırken bu rakam, büyükustalar için %0.02'dir. Ne var ki, bugünkü büyükustaların birçoğu eski büyükustaların kendi dönemlerinde yarattığı baskınlığa erişememişlerdir. Lasker, Capablanca ve Alekhine zamanın dünya şampiyonlarıydı. Tarrasch ve Marshall ise Dünya Şampiyonluğu karşılaşmalarında oynayabilecek kadar güçlüydüler (Lasker'a karşı kaybetmelerine karşın). Büyükusta unvanının hak ettiği değeri yeniden kazanmasını sağlamak amacıyla birçok öneri dile getirilmiştir. Bunlardan biri, unvanın Dünya Şampiyonluğu'nu kariyeri boyunca kovalayan ya da bu unvana gerçekten sahip olan oyuncular dışındaki hiçbir oyuncunun bu unvanı alamamasının sağlanmasıdır. Nigel Short, Dünya Şampiyonluğu'ndan çok uzak olan oyuncuların da sahip olduğu büyükusta unvanının tümüyle kaldırılmasını savunmaktadır. Short şöyle konuşmaktadır: "Aptal unvanlardan vazgeçin." Unvan sayısındaki artış bugünkü büyükustaların görece güçleri arasındaki farkın çok büyümesine neden olmuştur. En güçlü oyuncuları daha güçsüz büyükustalardan ayırt etmek amacıyla "büyük-büyükusta" terimi ortaya atılmıştır. Bu terim, resmi olmadığı gibi genelgeçer bir tanıma da sahip değildir. Büyük-büyükusta olarak değerlendirilmesi olası oyuncuların listesi için 2700 ve üzerinde ELO reytingine sahip oyuncular listesine bakılabilir. Satranç büyükustaları listesi 2008 Çeçenistan Depremi 2008 Çeçenistan Depremi, 11 Ekim 2008 tarihinde UTC saat dilimine göre, 09.06'da meydana gelmiş olup, büyüklüğü 5.8 M olarak ölçülmüştür. 40 saniye süren deprem Çeçenistan ve Rusya'yı etkilemiştir. Deprem Gürcistan ve Ermenistan'dan da hissedilmiştir. Deprem meydana geldikten 16 dakika sonra 5.3'lük bir artçı-sarsıntı meydana gelmiştir. Çeçenistan Cumhurbaşkanı pek çok bölgeden zarar bilgileri aldıklarını ve en kısa zamanda gerekli yardımın ihtiyaç duyulan bölgelere gönderileceğini bildirmiştir. Depremde en az 13 kişi hayatını kaybederken, 116 yaralı bulunmaktadır. Güneş dışı gezegen "Güneş dışı gezegen veya ötegezegen, Güneş Sistemi'nin dışında ve başka bir yıldızın yörüngesinde bulunan gezegendir. 4 Mayıs 2017 itibarı ile 3610 güneş ötesi gezegen (2704 gezegen sistemi, 610 çoklu gezegen sistemi) algılanmış ve doğrulanmıştır. Bu gezegenlerin büyük çoğunluğu fiili görüntülemeden ziyade doğrudan olmayan çeşitli yöntemlerle saptandı. Bunların çoğu Jüpiter'i andıran şekilde büyük kütleli dev gezegenlerdir, bununla birlikte muhtemelen bu algılama teknolojisinin sınırlı olmasından kaynaklıdır. Henüz doğrulanmamış yeni saptamalar daha küçük dünyaların çok daha yaygın olduğu fikrini veriyor. Güneş dışı gezegenler 19. yüzyılın ortasında bilimsel araştırma konusu haline geldi. Astronomlar genellikle bu gezegenlerin var olduklarını farzediyorlardı ancak ne kadar yaygın olduklarını ya da Güneş Sistemi'ndeki gezegenlerle ne derecede benzerlik gösterdiklerini bilmiyorlardı. Doğrulanmış ilk keşif 1990'larda yapıldı ve 2000'den beri her yıl 15'ten fazla yeni keşif yapıldı. Keşif sıklığı 2007'de keşfedilen 67 gezegenle artış gösterdi. Tahminlere göre güneş benzeri yıldızların en az %10'u gezegenlere sahip ve gerçek oran çok daha yüksek olabilir. Güneş dışı gezegenlerin keşfi dünya dışı yaşamla ilgili soruları şiddetlendirdi. Şu an için kırmızı cüce Gliese 581'in üçüncü gezegeni ve yörüngesi çevrelediği yıldızın yaşanabilir bir bölgesine yakın bulunan Gliese 581 d (Dünya'dan yaklaşık olarak 20 ışık yılı uzaklıkta) henüz keşfedilen muhtemel yerbenzeri gezegenlerin en iyi örneği olarak görünüyor. Bu katı koşullardan gidilirse gezegenin konumu yaşanabilir bölgenin dışında görünüyor, ancak sera etkisi gezegenin yüzey sıcaklığını yükselterek suyun varlığını destekleyebilir. İlk yayımlanan ve sonrasında da doğrulanan keşif Kanadalı astronomlar Bruce Campbell, G. A. H. Walker ve S. Yang tarafından 1988'de yapıldı. Astronomların radyal hız gözlemleri Gama Cephei yıldızının yörüngesindeki bir gezegenin varlığını işaret ediyordu. Gezegenler yörüngesinde dolandıkları yıldızlara oranla oldukça zayıf ışık kaynaklarıdır. Görünür dalga boylarında gezegenler yıldızların parlaklığının milyonda birinden daha az parlaklığa sahiptir. Bu derece zayıf bir ışık kaynağını tespit etmenin esas zorluğuna ek olarak yıldız onu temizleyen bir parlaklığa sebep olur. Bu sebeplerden dolayı şimdiki teleskoplar sadece istisnai durumlarda doğrudan görüntüleme yapabilirler. Özellikle gezegen büyükse (Jüpiter'den epeyce büyükse), yörüngesinde bulunan yıldıza oldukça mesafeliyse ve kızılötesi ışın yayınlayabilecek kadar sıcaksa mümkün olabilir. Bilinen güneş sistemi dışındaki gezegenlerin çok büyük bir kısmı dolaylı yöntemler yoluyla keşfedildi: Birkaç istisnai durum sayılmazsa, bilinen bütün güneş dışı gezegen adayları yer konuşlu teleskopların kullanılmasıyla bulundu. Bununla birlikte yöntemlerin çoğu, teleskopların hareketli atmosferin yukarısına yerleştirilmesiyle daha iyi sonuç verebilirler. COROT (Aralık 2006'da fırlatıldı) güneş dışı gezegen araştırmasına tahsis edilen tek aktif uzay projesidir. Hubble Uzay Teleskobu da birkaç gezegen buldu veya doğruladı. Bunun dışında Kepler, New Worlds Mission, Darwin, Space Interferometry Mission, Terrestrial Planet Finder ve PEGASE gibi birçok planlanan ve önerilen uzay projeleri de mevcuttur. Güneş dışı gezegenleri adlandırmanın en yaygın yolu, küçük farklar dışında çift yıldızlarınki ile benzerdir (yıldızlar için bir büyük harf kullanılırken gezegenler için küçük harf kullanılır). Yıldızın isminin sonuna sistemde bulunan birinci gezegen için "b" harfi kullanılır (51 Pegasi b). Sistemde bulunan bir sonraki gezegen alfabenin bir sonraki harfi ile işaretlenir. Örneğin 51 Pegasi çevresinde bulunan diğer gezegen "51 Pegasi c" sonraki de "51 Pegasi d" adlarıyla listelenebilir. Eğer iki gezegen aynı zaman zarfında keşfedilmişse yıldıza en yakın olanı sıradaki harfi alır. Örneğin Gliese 876 sisteminde en son keşfedilen gezegen yıldıza Gliese 876 b ve Gliese 876 c'den daha yakın olmasına rağmen Gliese 876 d adıyla anılır. 55 Cancri f gezegeni şu anda adında "f" bulunan ilk ve tek gezegendir (55 Cancri sisteminde bulunan beşinci gezegen). Şimdilik "f"nin ötesinde kullanılan başka bir harf yoktur. Sadece iki gezegen sisteminde "olağan dışı" bir şekilde isimlendirilmiş gezegenler bulunur. 1995'te 51 Pegasi b'nin keşfinden önce iki atarca gezegen (PSR B1257+12 B ve PSR B1257+12 C) ölü yıldızlarının pulsar zamanlamasıyla bulundular. O zamanlarda gezegen isimlendirmenin resmi bir yolu olmadığından gezegenler (günümüzdekine benzer bir şekilde) B ve C olarak anıldılar. Ancak adlandırmada, muhtemelen çift yıldızlar için uygulanan yolla, büyük harfler kullanılmıştı. Üçüncü bir gezegen keşfedildiğinde PSR B1257+12 A olarak isimlendirildi (kullanılan mantık basitçe bu gezegenin diğer ikisine oranla yıldıza daha yakın olmasından kaynaklıdır). Bazı adlandırmalarda (genellikle bilimkurguda) gezegenin yıldıza göre konumları göz önüne alınarak Roma rakamları kullanılır, ancak yukarıdaki sebepten bu pratik bir yöntem değildir. Eğer bir gezegen çift yıldız olmayan bir sistemin etrafında dönüyorsa yıldızın harfi gezegenin adına eklenir. Eğer gezegen sistemdeki ilk yıldızın yörüngesinde dönüyorsa ve ikincil yıldızlar gezegenden sonra keşfedilmiş veya birincil yıldıza ve gezegene göreli olarak uzaksa isim genellikle ihmal edilir. Örneğin Tau Boötis b bir çift yıldız sisteminin yörüngesindedir, ancak ikincil yıldız hem daha sonra keşfedildiği için hem de gezegene ve birincil yıldıza uzak olduğu için "Tau Boötis Ab" terimi neredeyse hiç kullanılmaz. Ancak (16 Cygni Bb ve 83 Leonis Bb gibi durumlarda) eğer gezegen sistemdeki ikincil yıldızın yörüngesindeyse yıldızın adı her zaman kullanılır. Bazı gezegenler Güneş Sistemi'ndeki gezegenlere benzer ancak resmi olmayan adlar almışlardır. Bu gezegenlerin en meşhurlarından bazıları; Osiris (HD 209458 b), Bellerophon (51 Pegasi b) ve Methuselah (PSR B1620-26 b) şeklinde isimlendirilmiştir. Uluslararası Astronomi Birliği'nin gezegen tanımına göre bir gezegen bir yıldızın yörüngesinde dönmelidir. Bununla birlikte UAB'nin şu andaki "gezegen" tanımı sadece bizim güneş sistemimizi hesaba katar ve bütün güneş dışı gezegenler şimdilik bu tanımdan ayrı tutulur. Güneş dışı gezegenin tanımı takip eden kriterlerle 2001'de belirlendi ve son olarak 2003'te modifiye edildi: Ayrıca boşlukta dolanan (herhangi bir yıldızın yörüngesinde bulunmayan) ve "başıboş gezegen" ya da "yıldızlararası gezegen" olarak anılan gezegenimsi kütleye sahip cisimler de rapor edildi. Ancak bu cisimler "gezegen" tanımına uymadıkları için bu maddenin konusu değillerdir. En bilinen Güneş dışı gezegenler kabaca Güneş'e benzeyen F, G veya K spektral sınıfındaki anakol yıldızlarının yörüngesindedirler. Bu da basitçe gezegen araştırma programlarının bu tür yıldızlar üzerinde yoğunlaşmasının sebeplerinden biridir. Ancak bu hesaba katıldığında bile istatistiksel analizler düşük kütleli yıldızların (M spektral sınıfından kırmızı cüce) gezegene sahip olma ihtimalinin de düşük olduğunu veya sahip olanların da gezegenleri daha düşük kütleye sahip olacağı için tespit edilmesinin zor olacağını gösterir. Spitzer Uzay Teleskobu tarafından yapılan son gözlemler, "O" spektral sınıfındaki yıldızların Güneş'ten çok daha sıcak olduğunu ve photo-evaporation etkisine yol açan bu özelliğin de gezegen oluşumunu engellediğini gösteriyor. Yıldızlar başlıca hidrojen ve helyum gibi hafif elementlerden oluşurlar. Ayrıca küçük kesirlerde, demir gibi ağır elementler içerirler. Bu kesir miktarına yıldızın metalliği denir. Metalliği yüksek olan yıldızların gezegene sahip olma ihtimali daha yüksektir ve bunlar daha düşük metalliğe sahip yıldızlara göre daha fazla kütleye sahip olma eğilimindedir. Titiz spektral gözlemlerde F2 sınıfı yıldızlarından sonra dönme hızının aniden düştüğü bulundu. Güneş'in G sınıfından bir yıldız olduğu dikkate alınmalıdır (F2'den sonra). Güneş Sistemi'nin açısal momentumunun yüzde doksan sekizi gezegenlerin yörüngesel hareketlerinden kaynaklanır. Yalıtılmış bir sistemde açısal momentum ve tabii Güneş'e ait yüzde ikilik oran korunmalıdır. Bilinen güneş dışı gezegen adaylarının çoğu doğrudan olmayan yöntemlerle keşfedildi. Dolayısı ile onlara ait sadece belli başlı fiziksel ve yörüngesel parametreler belirlenebildi. Radyal hız metodu ile yörünge eğikliği dışında, yörünge süresi, yarı büyük eksen, dışmerkezlik, açısal uzaklık, periapsis boylamı, enberi zamanı da dahil bütün yörünge elemanları bulundu. Bilinmeyen yörünge eğikliğinin sebebi kütleni bilinmemesi ile ilgilidir, bu yüzden genellikle sadece minimum kütle değeri verilir. İlk gezegen adayı 6 Ekim 1995 yılında, 50 ışık yılı uzağımızdaki 51 Pegasi yıldızının çevresinde belirlendi. Araştırmacılar, gezegenin yaklaşık Jüpiter büyüklüğünde, ama yıldız çevresindeki yörüngesinin, bizim Merkür'ün Güneş'e olan uzaklığından sekiz kat daha yakın olduğunu belirlediler. Elbette bu yakınlıktaki bir gezegen, cehennem gibi sıcak olmalıdır. O günden bu yana keşefedilen yeni gezegenlerin sayısı da hızla arttı. Teleskopların ayna çaplarının giderek artması ve milyonlarca yıldızın aynı anda gözlenmesini sağlayan bilgisayar programları sayesinde son yıllarda gezegen keşiflerinde bir patlama yaşanmıştır. Tarih aralıklarına göre diğer dikkati çeken Güneş dışı gezegen keşifleri: Richie Sambora Richard Stephan Sambora (d. 11 Temmuz 1959, Perth Amboy, New Jersey), Amerikalı rock gitaristi, şarkı sözü yazarı ve Bon Jovi grubunun gitaristi. Richard Stephen Sambora 11 Temmuz 1959'da doğdu. Polonyalı babası Adam C. Sambora (ailesinin kökeni Kraków'a uzanıyor) ve İtalyan anne Joan Sienila ile Woodbridge Township, New Jersey'de büyüdü. Woodbridge Lisesi'nde öğrenim gördü. 1970'te Jimi Hendrix'in ölümünün ardından gitar çalmaya başladı. En başından beri ilham kaynağı blues ve 60'ların rock and roll'uydu. İdolleri Eric Clapton, Jimi Hendrix, Jeff Beck, Stevie Ray Vaughan, Johnny Winter ve Jimmy Page'dir. Ayrıca İspanyol klasik müziğinden de ilham almıştır. Sambora döneminin belirgin gitar tekniklerini es geçip, daha yaratıcı bir yaklaşım izlemiştir. Sambora, bu tutumunu aşağıdaki sözlerle ifade etmiştir; Richie Sambora talk box kullanan gitaristlerdendir. Sanatçı bu aleti kullanmada Joe Walsh ve Peter Frampton'dan ilham aldığını belirterek; şeklinde bir beyanatta bulundu. Talk Box, Bon Jovi'nin "Livin' on a Prayer", "It's My Life", ve "Everyday" gibi şarkılarında net bir şekilde duyulabilir. Sambora hayatı boyunca çok sayıda ekipman kullanması ve içerisinde 120'den fazla enstrüman olan koleksiyonuyla biliniyor. İlk solo albümü 1991'de çıkardığı "Stranger In This Town"'dır. Blues ağırlıklı albüm, eleştirmenlerin ve hayranların beğenisini kazandı. Eric Clapton "Mr. Bluesman" şarkısında ana gitardaydı. Sambora albümü desteklemek için kısa bir Amerika turnesine çıktı. Kendisine Tony Levin (bas), Dave Amato (gitar), Crystal Taliefero (perküsyon), Tico Torres (davul) ve David Bryan (org) eşlik ettiler. 1998'de çıkan "Undiscovered Soul", Sambora'nın ikinci solo albümüydü. Sambora albümü desteklemek için 1998 yazında Japonya, Avustralya ve Avrupa'da turnelere çıktı. Bu turnede kendisine Ron Wikso (davul), Kasim Sulton (bass), Tommy Mandel (org), Everett Bradley (perküsyon - Japonya'da), Gioia Bruno (perküsyon - Australya'da) ve Crystal Taliefero (perküsyon - Avrupa'da). eşlik etti. 1999'da Sambora, Stuart Smith'in "Stuart Smith's Heaven & Earth" albümünde konuk vokal oldu ve Deep Purple'ın "When a Blind Man Cries" şarkısına düzenleme yaptı. Sambora, Steven Seagal'ın 1997 yapımı aksiyon filmi Fire Down Below'un son sahnesinde Long Way Around şarkısını söylüyor ve filmin özgün film müzikleri albümünde bu şarkı bulunuyor. "Pink" in 2001 yılında çıkardığı "M!ssundaztood" albümünde bulunan "Misery" şarkısında Steven Tyler'la beraber çalıştı. 2004'te, Sanctuary Records kendi ismiyle 1978'de Sharky Frenzy tarafından kaydedilmiş bir albüm çıkardı. Bu Richie Sambora'nın yer aldığı ilk albüm olarak belgelenmiştir. Kayıtlar bir sel sırasında hasar görmüş ve grup üyesi Buce Foster bunca yıl sonra albüm olarak sürülebilmesi için düzenlemiştir. Sambora Avustralyalı rock/pop şarkıcısı Shannon Holl'un üçüncü albümü "Turn It Up"'ta pek çok şarkıyı şarkıcıyla beraber yazmıştır ve birçok parçada da gitar çalmıştır. Jon Bon Jovi ve Desmond Child ile birlikte Cher için bir albüm hazırladı ve Alice Cooper için Jon Bon Jovi ile birlikte "Hell Is Living Without You" isimli şarkıyı yaptı. Sambora en son "Rising" adlı albümünü çıkartmak için "Bon Jovi" den ayrıldı. Richie Sambora 1983'te Staying Alive filminde gruptaki gitarcı rolüyle oynadı, 2003 yılında tv dizisi American Dreams'de Eric Clapton'ı canlandırdı. On The Line filminde Mick Silver kararkterini canlandırdı. The Chris Isaack Show'a katıldı. 2005'te tv sit-com'u Still Standing'de Papaz Roach'u oynadı. Tico Torres Hector Samuel Juan "Tico" Torres (d. 7 Ekim 1953, New York), Amerikalı müzisyen, Bon Jovi’nin bateristi ve perküsyoncusu olan Kübalı-İtalyan bir anne (Emma) ve İtalyan bir babanın (Hector) çocuğu olan Tico Torres’in asıl ismi Hector Samuel Juan Torres’dir. Colonia - New Jersey’de büyüyen Torres, JFK Memorial Lisesi’ni bitirmiştir. Jazz müzik dinlediği dönemlerde Joe Morello ile çalışan Tico Torres’in etkilendiği sanatçılar arasında John Coltrane, Elvin Jones, Led Zeppelin ve The Beatles bulunmaktadır.Lakabı "Hitman" olan Tico Torres, 1983 yılında Bon Jovi’ye katılmadan önce içlerinde "Franke and the Knockouts", "Pat Benatar", "Chuck Berry", "Cher", "Alice Cooper" ve "Stevie Nicks" gibi isimlerin bulunduğu müzisyenlerle hem stüdyo hem de canlı performanslarda çalışıp, toplamda 26 albüm kaydına katılmıştır. 1983 yılında Bon Jovi’nin kurulmasını takiben ilk eşinden ayrılan Tico Torres, 1996 yılında Çek top model Eva Herzigova ile evlenmiştir. Sea Bright - New Jersey’de geçekleşen düğüne çiftin aileleri, Donald Trump ve Bon Jovi üyeleri gibi ünlülerin dahil olduğu yakın arkadaşları katılmış, ünlü çift düğün dansını Bon Jovi’nin canlı Always performansı eşliğinde yapmıştır. 1998 yılında Eva Herzigova’dan ayrılan Torres, Eylül 2001’de Maria Alejandra ile dünyaevine girmiştir. Çiftin 9 Ocak 2004’te doğan oğullarının adı Hector Alexander’dır. Müzikal kimliği dışında ressamlık yapan Tico Torres’in ilk sergisi Soho - New York’daki Ambassador Galleries’de gerçekleşmiş olup, 1994 yılından bu yana bu dalda sanatını sergilemeye devam etmektedir. Resim yapmayı kendi kendine öğrenen ve bu konuda herhangi bir eğitim almamış olan Torres’in eserlerinde günlük hayata ve grupla olan yaşantısına dair konular öne çıkmaktadır. Ayrıca bebek kıyafetleri, pusetler, oyuncak, mücevher ve mobilya dizaynlarını Rock Star Baby markasıyla moda dünyasına sunmaktadır. Liyakat Nişanı Liyakat Nişanı, herhangi bir ülke veya egemen gücü; askeri, siyasi, kültürel, bilimsel ve sanatsal tanıtımında üstün başarılar gösteren kişilere verilen nişandır. Aşağıdaki anlamlara gelebilir: Die Zeit Die Zeit ( [diː tsait]; "zaman" anlamına geliyor), ilk yayımı 21 Şubat 1946 yılında olan bütün Almanya'ya dağıtılan bir haftalık gazetedir. 1996'dan beri gazetenin sahibi Verlagsgruppe Holtzbrinck şirketidir. Her Perşembe günü, resmî tatillerde bile dağıtılıyor. Doğumundan beri gazetenin merkezi Hamburg şehrinde bulunmaktadır. Gazetenin muhatap okuyucuları çoğunlukla akademisyenler ve öğrenimli kişilerdir. Onun siyasî yanlılığı liberaldır. "Die Zeit"'in ilk sayısı, Britanya Silahlı Kuvvetleri'nin iziniyle 21 Şubat 1946'da Hamburg'da yayınlandı. Gazetenin kurucuları Gerd Bucerius, Lovis H. Lorenz, Richard Tüngel, ve Ewald Schmidt di Simoni idi. Başbakanlık görevi sona erdiği 1983 yılından 2015 yılında vefa etmesine kadar Helmut Schmidt gazeteye editörlük yapmıştır. "Die Zeit'ın" Türkiye yazarı Özlem Topçu'dur. Hamburg'da yayımlanmasına karşın, gazetenin logosu Bremen şehrinin armasını göstermektedir. Manuel de Godoy Don Manuel Francisco Domingo de Godoy (di Bassano) y Alvarez de Faria, de los Ríos y Sánchez-Zarzosa, ayrıca Manuel de Godoy y Alvarez de Faria de los Ríos Sánchez Zarzosa, (12 Mayıs, 1767 - 4/7 Ekim 1851), 1792 - 1797 ve 1801 - 1808 yılları arasındaki İspanya başbakanı. En çok bilineni "Barış Prensi" ("Príncipe de la Paz") olmak üzere pek çok unvana sahiptir. Godoy, Badajoz'daki Castuera'da servet sahibi olmayan Ekstremaduralı bir ailenin üçüncü çocuğu olarak dünyaya geldi. Babası, aristokrat temelleri olan fakat gücünü kaybetmiş bir albaydı. 1784 yılında, 17 yaşındayken Godoy, Madrid'e taşındı ve kraliyet korumalarına katıldı. Aslında, Madrid'e macera yaşamak için gitmişti ve hedefleri arasında gitar çalmak vardı. 1788 yılında, İspanyol veliahtı Carlos ile tanıştı. Bir sonraki sene Carlos, IV. Carlos olarak tahta çıkacaktı. Koruma olarak Kraliçe Maria'nın gözüne girdi ve kral IV. Carlos'un güvenini kazandı. Godoy, çok hızlı bir şekilde kral ve kraliçenin favorisi haline geldi. 30 Aralık 1788'de kendisine sarayda bir ofis verildi ve 1789 yılında albay unvanını aldı. Kasım 1789'da ise Santiago Şövalyesi oldu. Bir sene geçmeden, Ağustos 1790'da ise komutan unvanını aldı. Godoy'a sık sık verilen terfiler, kral ve kraliçe üzerindeki artan etkisinin sinyalleriydi. 1791 yılında o dönemki başbakan Floridablanca, Godoy'u kraliçeyle ilişki yaşamakla suçladı. 1792 yılının Ocak ayında ise Floridablanca, İspanya'nın Fransa'yla olan ilişkilerini yürütmekte başarısız olduğu için görevinden alındı. Ardından bu göreve atanan Aranda da kısa zaman sonra görevi bıraktı ve Kraliçe Maria Luisa, kralı Godoy'un başbakan olması için ikna etti. Kral devlet işleri ile ilgilenmek istemediği için kendi yerine bu işlerle ilgilenecek hırslı ve güvenebileceği biri olan Godoy'un başbakan olmasını kabul etti. Başbakan olduktan sonra İspanya'nın Fransa ile olan nötr ilişkisini devam ettirdi. 1793 yılında, Fransa Kralı XVI. Louis'nin giyotine gitmesini engelleyemedi. İspanya, Louis'nin infazını protesto etti. Bu protestoları sebebiyle Fransa'nın ilk cumhuriyeti İspanya'ya savaş ilan etti. Fransa orduları ülkeye saldırdı. 1795 yılında, Godoy Fransa ile bir antlaşma yaptı. Bu antlaşmayla İspanya'nın sınırları kurtuldu fakat Hispanyola Adası Fransızlar'a geçti. Bu antlaşma sebebiyle ihanetle suçlansa da sonuçta "Barış Prensi" unvanını aldı. 1796 yılında, ikinci bir antlaşma ile Büyük Britanya'ya savaş ilan ettiler. Bu savaş Portekiz'i de zor durumda bıraktı. Portekiz, Britanya müttefik olduğu için İspanya'nın Fransa'yla müttefik olmasından rahatsızdı. Bu iki ülke düşman oldular. 1797 yılında, Maria Luisa, Godoy'u metresi Pepita'da uzaklaştırmak için başka bir evlilik teklif etti. Bu evlilik ayrıca kraliçe ve Godoy arasındaki gizli ilişkiyi de maskeleyecekti. Maria Luisa'nın önerdiği isim Carlos'un kuzeni Maria Teresa idi. İkili hiç tanışmamış olsa da Maria Terasa ailesinden kalan serveti korumak için bu evliliğe sıcak bakıyordu. 11 Eylül ya da 2 Ekim'de Madrid'de evlendiler. Bu evlilik antlaşması ile Godoy çok büyük bir finansal yardım aldı ve metresi ile karısıyla yaşadığı evde ilişkisine devam etti. Godoy, hem ülkenin Fransa'yla hem de kendisinin kraliçeyle olan ilişkilerinin zayıflaması sebebiyle 1797 yılından başbakanlıktan alındı. Mart 1798'de ise dış işleri bakanı olarak atandı. 1801 yılında ise unvanını geri kazandı. Fransa'nın da desteği ile Portekiz'e savaş ilan etti. Aynı yıl ülkeyi işgal ettiler. 1802 yılında, Britanya ile antlaşma imzalaması Napoleon'u çok kızdırdı. İmparator, Kral IV. Carlos'a bir mektup yazarak, Godoy'un İspanya'nın gerçek kralı olduğunu ve Maria Luisa'nın sevgilisi olduğunu söyledi. Mektup, önce Godoy'un adamlarının eline geçti, fakat kendini çok güvende hisseden Godoy, mektubun Carlos'a ulaşmasına izin verdi. 1805 yılında, Britanyalılar, Peru'dan İspanya'ya gelen İspanyol gemilerine saldırdıkları için Godoy bir kere daha Britanya'ya savaş ilan etti. Fransa'nın da İspanya'ya müttefik olduğu bu savaşın sonunda Britanya Trafalgar Zaferi'ne imza attı ve böylece İspanya'nın dünyanın en önemli güçlerinden biri olma hayali son buldu. 1807 yılında, Napoleon, Portekiz'i işgal edip üç parçaya bölmeyi teklif etti. Buna göre, ülkenin bir parçası Fransa'nın, bir parçası ise İspanya'nın olacaktı. Son parça ise Godoy'a verilecek ve kendisi Algarve Prensi unvanını alacaktı. Prenslik olarak da İspanya krallığının koruması altına girecekti. Hırslarının sonu olmayan Godoy, Napoleon'un bu teklifini kabul etti. Veliaht VII. Fernando da Godoy'dan nefret ediyordu. Godoy bu antlaşma ile İspanya'daki belirsiz geleceğine de son vermiş olacaktı. Fakat, Fransa'nın sözlerinin boş olduğu kısa bir süre sonra ortaya çıktı. Aralık ayında Fransa, İspanya'yı işgal etti. Mart 1808'te Godoy, IV. Carlos, Maria Luisa ve maiyetleri Meksika'ya kaçmak amacıyla yola çıktılar. Fernando'ın destekçileri, Godoy'un İspanya'yı Napoleon'a sattığına dair bir hikâye yaydılar. 18 Mart'ta, Godoy'un sarayını basana isyancılar, orada sadece metresi Pepita'yı bulabildiler. İki gün sonra ise Godoy ele geçirildi. Godoy'u kurtarabilmek için IV. Carlos tahttan feragat ettiğini açıkladı. Godoy, bundan sonraki birkaç yılını Carlos, Maria Luisa, kızı Carlota Luisa, metresi Pepita ve metresinden olan oğlu ile birlikte sürgünde geçirdi. Karısı onlarla birlikte değildi çünkü 1808 yılında boşanmışlardı. Ekim 1808'te gelecek dört senelerini geçirecekleri Marsilya'ya geldiler. Temmuz 1812'de Roma'ya taşındılar ve orada Barberini Sarayı'nda yaşadılar. 1814 yılında, VII. Fernando, İspanya kralı oldu (Altı yıl boyunca Fransa'da yaşamıştı). Ebeveynlerinin ya da Godoy'un İspanya'ya dönmesine izin vermedi. 1818 yılında Godoy'un en küçük oğlu Luis öldü. Ekim ayında kendisi de hastalandı. Yılın sonunda ise Maria Luisa yatağa düşmüştü. 2 Ocak 1819'da Maria Luisa vefat etti. Beş gün sonra Carlos Godoy'a Roma'ya gelmesi için bir mektup yazdı. Fakat iki hafta sonra kendisi de Napoli'de öldü. Fernando, ebeveynlerinin vefatına rağmen Godoy'un İspanya'ya dönmesine izin vermedi. Ona herhangi bir maaş ödemeyi de reddetti. Hatta, kızı Carlota'nın sınırlar içinde evlenmesine izin vermedi fakat 1821 yılında Don Camillo Ruspoli ile evlenmesine rıza gösterdi. 24 Kasım 1828'te Godoy'un eşi Maria Terasa Paris'te öldü. Bir sonraki sene Aralık'ta ise Godoy uzun süredir metresi olan Pepita ile evlendi. Birlikte Paris'e taşındılar. 1844 yılında ana vatanına dönmesine izin verildi. 1847 yılında ise bazı unvanlarını geri aldı. 1851 yılında Paris'te vefat etti. İlk olarak Saint-Roch Kilisesi'ne gömüldü fakat bir sonraki sene Pere Lachaise Mezarlığı'na nakledildi. Test pilotu Test pilotu, yeni yapılmış uçaklarda meydana gelebilecek her türlü arıza ve yangını bir deneme uçuşu ile araştıran görevli. Test pilotlarının iyi bir uçuş mühendisliği eğitimi almaları gerekir. 1950'lerden sonra birçok test pilotu astronot olmuştur. Jamestown Jamestown ile şu maddeler kastedilmiş olabilir: Pacs Görüntü Arşivleme ve İletişim Sistemleri (PACS- Picture Archiving Communication Systems) görüntülerin saklanması, geri çağrılması, dağıtımı ve sunumu için kullanılan yazılım ya da ağlara verilen isimdir. Medikal görüntüler PACS sistemlerinden bağımsız bir formatta saklanır. Medikal görüntülerin saklanması için en çok kullanılan format DICOM (Digital Imaging and Communications in Medicine) formatıdır. Birçok PACS yazılımı, ultrasonografi, manyetik rezonans (MR), positron emission tomography (PET), bilgisayarlı tomografi (CT), endoskopi, mammografi vb. farklı medikal cihazlardan gelen resimleri yönetebilir. PACS sistemlerinin iki temel kullanım alanı vardır: Günümüzde GE Healthcare, FUJIFILM ve Siemens DentaPacs gibi hemen hemen tüm büyük medikal görüntü cihazı üreticilerinin, bazı medikal IT şirketlerinin ve bazı başka bağımsız yazılım firmalarının PACS yazılımları bulunmaktadır. PACS sistemlerinin karşılaştığı zorluklardan biri DICOM görüntü formatının işlenmesidir. DICOM formatının karmaşıklığı sebebiyle bazı PACS sağlayıcıların sistemleri arasında farklılıklar oluşmuştur. Bu da DICOM tabanlı uygulama geliştirme işini zorlu bir iş haline getirmiştir. Tipik olarak bir PACS ağı LAN ya da WAN üzerinden bir ana sunucuya bağlanan ve bu ana sunucuya görüntü sağlayan ya da görüntülerini kullanan istemcilerden oluşur. Her geçen gün daha fazla PACS sistemi iletişim için İnternet ortamını kullanmakta ve web tabanlı arayüzleri tercih etmektedirler. Veri iletişiminde güvenliğin sağlanması için VPN (Virtual Private Network) ve SSL (Secure Sockets Layer) teknolojileri kullanılmaktadır. Bazı uygulamalar JavaScript ya da Java üzerinde çalışmaktadırlar. Birçok farklı tanımlama olmasına rağmen, birçok otorite bir PACS sisteminin tamamen web tabanlı olduğunun söylenebilmesi için, her bir görüntünün kendi URL'sinin olması gerektiği konusunda hemfikirdir. İstemci iş istasyonları filmlerin taranarak sisteme aktarılabilmesi, görüntülerin yazdırılabilmesi ve dijital resimlerin interaktif olarak görüntülenebilmesi için iş istasyonuna direkt bağlı arabirimlere sahip olabilirler. PACS iş istasyonları temelde resimlerin manipüle edilmesini (kesme-biçme, yön belirleme, yakınlaşma-uzaklaşma, parlaklık ve kontrast ayarlama vb) sağlayan sistemlerdir. Modern radyoloji ekipmanları ve modaliteler, hasta görüntülerini PACS sistemlerine direkt olarak dijital formda iletebilmektedirler. Geriye uyumluluk açısından, birçok hastanenin görüntüleme ve radyoloji departmanları bir film sayısallaştırıcı da bulundurmaktadırlar. Tam bir PACS, görüntülere ve görüntülerle ilişkili verilere tek bir noktadan erişim sağlayabilir olmalıdır (örneğin birden çok modaliteyi destekleyebilmelidir). Aynı zamanda, mevcut hastane bilgi sistemleri ile de entegre edilebilmelidir. Hastane Bilgi Sistemleri HIS kısaltmasıyla, Radyoloji Bilgi Sistemleri RIS kısaltmasıyla anılmaktadırlar. Birden çok sistemle arayüz oluşturmak daha kararlı ve tutarlı verilerin oluşturulmasına da yardımcı olur: Bir arayüz aynı zamanda iş akışlarının da iyileşmesini sağlayabilir: - Bir tetkiğin bir radyolog tarafından raporlanması tamamlandığında, PACS sisteminde bu tetkik okundu olarak işaretlenebilir. Bu özellik sayesinde aynı tetkiğin birden fazla okunarak vakit kaybı yaşanması önlenmiş olunur. Rapor görüntüler ve tetkik ile ilişkilendirilerek saklanabilir. Entegrasyon konusunun genişliği sebebiyle bazı tedarikçiler tümüyle entegre RIS/PACS sistemleri geliştirmişlerdir. Bu sistemler bazı gelişmiş özellikleri de sunabilmektedir: Piyasada ücretli ve ücretsiz bazı DICOM görüntüleyiciler bulunmaktadır. Bunların arasında Centricity RA 600, DICOM Works, Osirix, SureVistaVision, UniPACS, Syngo Imaging, VRRender, ImageJ MicroDicom ve DentaPacs gibi yazılımlar yer almaktadir. Bu yazılımlar herhangi bir PACS sistemi ile direkt olarak bağlantı kurarak görüntülerin incelenebilmesini sağlarlar. PACS'ın çalışma prensipleri ilk olarak 1982 yılındaki radyologlar toplantısında tartışılmıştır. "PACS" teriminin gelişmesinde birçok kişinin etkisi bulunmaktadır. Kardiovasküler radyolog olan Dr Andre Duerinck 1983 yılındaki bir konuşmasında bu terimin ilk defa 1981 yılında kullanılmaya başlandığını belirtmiştir. Dr Samuel Dwyer, though, credits Dr Judith M. Prewitt for introducing the term. Bir medikal fizyolog olan ve Londra'da 90'lı yılların başında yaşayan Dr Harold Glass, İngiliz hükümeti tarafından finanse edilen ve yıllar süren bir projeyle Londrea'daki Hammersmith Hastanesi'ni Birleşik Krallık'taki ilk filmsiz hastane haline getirmiştir. Dr Glass projenin hayata geçmesinden birkaç ay sonra vefat etmiştir. Dr Glass'ın ismi PACS'ın en önemli öncüleri arasında yer almaktadır. Kayapa, NilÃ¼fer Kayapa, Nilüfer ilçe sınırları içinde bulunan Bursa'nın bir mahallesidir. Bursa şehir merkezine uzaklığı 25 km'dir. Nilüfer ilçesine 16 km uzaklıktadır. 2013 yılı nüfus sayımına göre mahalle nüfusu 1271'dir. Panevėžys Panevėžys, Litvanya'nın beşinci büyük şehridir. Aukštaitija Etnografik Bölgesi'nin başkentidir. Baltık devletlerinin ise yedinci büyük ve en yeşil kentidir. Vilnius'a 130 km, Riga'ya 150 km uzaklıktadır. 50 km² alana yayılan şehrin nüfusu 113.653'tür. Ülkenin en büyük altıncı nehri olan Nevėžis'in iki kıyısına kurulu olan şehir, adını bu nehirden almaktadır. Senvage (eski nehir yatağı) şehrin sembolüdür. Çeşitli konser, etkinlik ve festivaller bu alanda yapılmaktadır. Panevezys uluslararası seramik sempozyumları ile ünlü olup, seramik sanatçıları ve seramik sanatına ilgi duyanlar tarafından iyi bilinir. Her yıl geleneksel olarak şehrin yaş günü kutlaması yapılmaktadır. 2008 yılı itibarıyla şehir 504 yaşına basmıştır. Lefkoşa kazası Lefkoşa kazası (Yunanca: Επαρχία Λευκωσίας / Eparxia Levkosias), Kıbrıs Cumhuriyeti'ndeki altı kazadan biridir. Kıbrıs Cumhuriyeti'nin başkenti ve en yüksek nüfuslu yerleşim yeri olan Lefkoşa buradadır. Kazanın kuzey kısmı Kuzey Kıbrıs Türk Cumhuriyeti'nin kontrolü altında kalmaktadır. Kuzey Kıbrıs Türk Cumhuriyeti'nin kontrolü altında kalan Larnaka kazasının bir kısmı Türk makamlarınca Lefkoşa ilçesine dahil edilmiştir. Bunun yanında kuzeydeki Türk makamlarınca Güzelyurt İlçesi kurulmuştur. MaÄŸusa (kaza) Mağusa kazası (Rumca: Επαρχία Αμμόχωστου / Eparxia Ammochostos), Kıbrıs Cumhuriyeti'ndeki altı kazadan biridir. Kıbrıs'ın liman şehri olan ve kazanın en büyük yerleşim yeri olan Gazimağusa buradadır. Bölgenin büyük bir kısmı ve merkezi Kuzey Kıbrıs Türk Cumhuriyeti'nin kontrolü altında kalmaktadır. Hardcore pornografi Hardcore pornografi, 20. yüzyılın ikinci yarısında ortaya çıkan; cinsel içerikli film ve görsellerde şartsız bir sansürsüzlüğü savunan akım. Akım özellikle Amerika Birleşik Devletleri ve İngiltere'de yayılmıştır. Bu akımın etkisinde gelişen bir eğlence sanayisi oluşmuştur. 20. yüzyılın ikinci yarısından itibaren softcore pornografiye karşı geliştirilen tarzdır. Genellikle dergilerde fotoğraf, filmlerde ise video biçiminde yer alır. Hollywood'da bu tür pornografiye özgü stüdyolar vardır. Bu tarz 90'lı yılların başından beri özellikle internet üzerinden dağıtılmıştır. İlk zamanlarda birçok ülkede dağıtımı yasak olsa da, daha sonra birçok liberal demokraside kontrollü dağıtımına izin verilmiştir. Kontrol amaçlı yaş sınırları her ne kadar koyulmuşsa da, internet üzerinde geniş bir ağa hitap eden bu tarz rahatça ulaşılabilen bir pornografi haline gelmiştir. Bu duruma birçok devlet önlem almaya çalışmış, ama başarılı olamamıştır. Çıktığından beri ABD'de serbest olan sertgüdümcü pornografi, 2000'de İngiltere'de de serbest bırakılmıştır. Hardcore pornografi Türkiye gibi bazı demokratik ülkelerde de hala yasaktır. Bu ülkelerde İtalyan tarzı soft porno yapımlara müsaade edilmektedir. Dağıtımına izin veren devletler, dağıtımının belli satış noktalarında izne tabii olarak yapılmasına karar vermiştir. Ülkelerde bu türün kamuya açık yerlerde sunumu ve tanıtımı yasaktır. 1970'te Danimarkalı kriminoloji uzmanı Berl Kutchinsky'nin yaptığı ve Amerikan Müstehçenlik ve Pornografi Komisyonu'na sunduğu raporda; pornografinin cinsel suçların artışında önemli bir etki olduğu bulgusuna varıldı. Yeni yapılan birçok araştırma ve son dönemlerde yapılan Martin Hald ile Neil Malamuth'un araştırmaları, sertçil pornonun erkek ve kadınlarda cinsel yaşam alanında faydalı olduğunu ortaya koydu. Buna karşın, bu araştırmaların birçoğu birbiriyle çelişkili sonuçlar verdi. Adrian Young Adrian Harry Simpson Young (d. 26 Ağustos 1969, Long Beach, Kaliforniya), Amerikalı rock grubu No Doubt'ın davulcusu. Hippi bir aileden gelen Young'ın Alex, Damian ve Aaron adında üç erkek kardeşi vardır, babası Kaliforniya'daki bir lisede öğretmenlik yaptı. Young, genç yaşta rock müziği ile tanıştı. No Doubt'ın kurulmasından sonra, grubun konserlerinde yer aldı. 1987'de No Doubt, yeni bir davulcu aradıklarını açıkladı ve Young da grubun davulcusu olmak için seçmelere katıldı. Ardından, Young grupta davulcu olarak yer aldı. No Doubt'ın ara vermesiyle, Young birçok yan projede yer aldı. John Spence John Francis Spence (d. 3 Şubat 1969-ö. 21