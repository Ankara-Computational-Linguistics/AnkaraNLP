Structures Tekla Structures,1 978 yılında kurulan Trimble firması tarafından piyasaya sürülen inşaat mühendisliği yazılımıdır. Yapı mühendislerine yönelik olan bu yazılım sayesinde çelik, betonarme, ahşap ya da karma yapılar modellenebilir.Yapı bütün detaylarıyla 3 boyutlu olarak modellenir ve bu model üzerinden imalat ve montaj resimleri elde edilir.Program pek çok detaylandırma işlemini otomatik olarak yapabilmektedir. Xsteel diye bilinen programın devamı niteliğindedir. Her yıl yeni bir sürümü düzenli olarak piyasaya sürülmektedir. Son olarak 2019 yılında Tekla Structures Version 2019i olarak piyasaya çıkmıştır. Benetton Formula "Benetton Formula Ltd. veya kısaca Benetton ya da Benetton F1"', 1986-2001 yılları arasında Formula 1'de yarışmış takımlardan biridir. Dünya çapında giyim mağazalar zinciri sahibi Benetton ailesi tarafından kurulan Benetton F1, 2000 yılında Renault tarafından satın alınmıştır. 2001 sezonunda Benetton adıyla yarışmış, 2002 yılında takım Renault'ya dönüşmüştür. Benetton Formula Ltd. 1985 yılının sonunda, Toleman takımının Benetton ailesine satılmasıyla kuruldu. Takım BMW motoruyla başladıysa da daha sonra Ford motorlarını kullanmaya başladı. Benetton F1 1990-1997 yılları arasında Flavio Briatore tarafından yönetildi. Luciano Benotton'un en küçük oğlu olan Rocco Benetton 1998 yılında aerodinamik mühendisi olarak takıma katıldı ve Flavio Briatore'yi kovdu. Onun yerine Prodrive müdürü David Richards geçti ama Richards da takımın gelecek stratejisiyle ilgili Benotton ailesiyle ters düştüğü için bir yıl sonra kovuldu. Richards'ın ayrılmasından sonra, takımı Renault'a satılmasına kadar üç yıl boyunca Rocco Benetton yönetti. 2000 yılında Rocco Benetton Formula 1 camiasında daha önce duyulmamış bir satış fiyatıyla takımı Renault'a sattı. Benetton F1 takımı en büyük başarılarını Michael Schumaherle birlikte kazanmıştır. Toplam 27 GP zaferinin 19'unu Michael Scumaher'le kazanan takım, 1994 ve 1995'te Formula 1 şampiyonu olmuştur. Renault motoru kullanmaya geçtikten sonra, 1995 yılında Michael Schumacher and Johnny Herbert ile birlikte Formula1 takımlar şampiyonu da olmuşlardır. 1995 sezonu bittikten sonra Michael Scumaher Ferrari'ye geçti.Bu arada yanında Ross Brawn, Nigel Stepney, Rory Byrne ve şampiyonluğun kazanılmasında önemli katkıları olan 11 adamı da beraberinde götürdü. Bu noktadan sonra Benneton F1 bir daha eski konumuna gelemedi. 16 Mart 2000'de, takım Renault'a 120 milyon dolara satıldı. Yeniden yapılandırma çerçevsinde eski takım patronu Flavio Briatore tekrar başa getirildi. Benetton adıyla yarışacakları son yılda, 2001 yılında, Jenson Button ve Giancarlo Fisichella genellikle yarışı son sıralarda bitiriyorlardı. Bunun nedeni Renault mühendisleri tarafından tasarlanan yeni 110-derece motorların tam olarak geliştirilememiş olmasıydı. Fakat sezonun ikinci yarısıyla birlikte gözle görülebilir bir performans artışı sağlayan takım, sezonun sonlarına doğru Belçika'da Giancarlo Fisichella ile podyuma çıkma başarısı bile göstermiştir. Pedagog Pedagog, çocuk ve ergenin psikolojisini, psikososyal, bilişsel ve duygusal gelişimini takip eden, gerektiğinde ebeveynlere psikolojik ve pedagojik danışmanlık yapan, çocuk ergen psikoloğu ya da çocuk ergen gelişimi uzmanı olarak da bilinen meslektir. Pedagoglar, toplum tarafından kabul gören normlar doğrultusunda çocuklardaki bedensel, zihinsel, duygusal, psikososyal gelişimlerini inceler, buralarda meydana gelen sapmaların düzeltilmesinde rol alırlar. Pedagogların hizmet sahaları genelde şu başlıklar altında toparlanabilir, Bunların yanı sıra pedagoglar, çocuk mahkemelerinde bilirkişi, çocuk ıslahevlerinde gözlemci ve uzman kişi, her dereceli okullarda disiplin kurulu danışmanlığı, kreş ve çocuk yuvalarının açılmasında bilirkişi, sağlık kurumları, hastane çocuk kliniklerinde ve psikolojik danışmanlık merkezlerinde uzman olarak da görev yapmaktadırlar. Bluz Bluz, vücudun üst bölümüne giyilen, genellikle ince kumaştan yapılan veya iplikten örülen kadın giysisi. Fransızca "blouse" kelimesinde gelmektedir. Aydınlar, Altıntaş Aydınlar, Ege Bölgesi'nde bulunan Kütahya ilinin Altıntaş ilçesine bağlı bir köy. 2000 yılı verilerine göre nüfusu 67 kişidir. İl plaka kodu 43, şehirlerarası telefon alan kodu 274'tür. Köyün eski adı Batak'tır. Kütahya il merkesine 65, Altıntaş ilçe merkezine 24 km uzaklıktadır. Ceket Ceket, erkeklerin ve kadınların giydiği, genellikle önden düğmeli, kalçayı örten, kollu üst giysisi. Türkçeye, Fransızca "jaquette" kelimesinden geçmiştir. FC Zimbru Chișinău FC Zimbru Kişinev, Moldova'da bulunan bir futbol kulübüdür. Moldova Ligi'nde kazandığı 8 şampiyonluğu son 7 yılda FC Sheriff'e kaptırmıştır. 1992, 1992-93, 1993-94, 1994-95, 1995-96, 1997-98, 1998-99, 1999-00 1996-97, 1997-98, 2002-03, 2003-04, 2006-07 OFK Beograd OFK Belgrad (Sırpça: "ОФК Београд"), Sırbistan Birinci Futbol Ligi'nde Karaburma, Belgrad'ı temsil eden futbol takımıdır. Takımın ismi Türkçede "Belgrad Gençlik Futbol Kulübü" manasına gelir. Takım OSD Belgrad'ın futbol takımıdır. Korse Korse, genellikle kadınların zayıf gözükmek için kullandığı esnek iç giysisidir. Herhangi bir darbeden zarar görmemesi için boyna takılan, bel fıtığı gibi durumlarda bedeni düzgün tutması amacıyla da kullanılabilmektedir. Don DeLillo Don DeLillo (d. 20 Kasım 1936, New York), Amerikalı yazar. 20. yüzyıl sonu ile 21. yüzyılın başı Amerikan yaşamından ayrıntılı portreler çizen romanlarıyla tanınır. New York'un dışında yaşamaktadır. New York'ta bulunan Bronx'ta İtalyan göçmeni bir ailenin çocuğu olarak dünyaya geldi. 1958'de Fordham Üniversitesi'nden mezun oldu. Gençken pek ilgilenmediği edebiyata, bir yaz park görevlisi olarak çalıştığı sıralarda ilgi duymaya başladı. Bu dönem, araçların park etmesini bekleyerek geçirdiği uzun saatlerde kitap okumayı alışkanlık edindi. Fordham Üniversitesi'nden mezuniyetinin ardından yayın alanında iş bulamadığından, reklam sektöründe çalışmaya başladı. 5 yıl "Ogilvy & Mather" ajansında metin yazarlığı yaptı. Kendi deyimiyle, ""yazmak için değil, yalnızca orada çalışmak istemediği için, yani ayrılmış olmak için"" işinden ayrıldı. İlk romanı "Americana" 1971'de basıldı ve eleştirel başarı kazandı. 1970'lerin başında birkaç yıl Yunanistan'da yaşadı, burada "The Names" adlı romanını yazdı. Eleştirmenlerden aldığı övgülere rağmen, 1985'te National Book Award kazanan "White Noise" romanının yayımlanmasına dek geniş okuyucu kitlesiyle buluşamadı. En büyük başarısını baş yapıtı sayılan ve 1997'de basılan "Underworld" ile elde etti. 1999'da Jerusalem Prize'ı kazandı. Yazar, modern eleştirmenlerce, edebiyatta postmodernizmin ana figürlerinden biri kabul edilir. Turist (anlam ayrımı) Kurgusal Karakter Film Kitap Diğer Sıradan Kadınlar Düşü Sıradan Kadınlar Düşü (Orijinal adı: Dream of Fair to Middling Women), Samuel Beckett'ın ilk romanı. 1932 yılında ve İngilizce yazılmıştır. Beckett kitabı yazarken sadece 26 yaşındaydı ve Paris'te yaşamaktaydı. Bu otobiyografik roman yayımcılar tarafından geri çevrilmiştir. Kitap Beckett'ın ölümünden 4 yıl sonra 1992'de yayınlanabilmiştir. Kitabın ana karakteri olan Belacqua bir yazar ve öğretmen olup Beckett'ın kendisine benzemektedir. Ayrıca kitapta "Mr. Beckett" diye adlandırılmış bir karakter de bulunmaktadır. Yansıma (anlam ayrımı) Türkiye'de mesleklerine göre ilk kadınlar listesi Türkiye'de mesleklerine göre ilk kadınlar listesi, Türkiye'de belirli mesleklerin ilk kadın mensuplarının listesi. 1951 Dünya Artistik Patinaj Şampiyonası Dünya Artistik Patinaj Şampiyonası Uluslararası Patinaj Birliği'nin (ISU) onayladığı ve patençilerin Dünya unvanı için yarıştığı yıllık artistik patinaj müsabakasıdır. 1951 yılı şampiyonası İtalya'nın Milano kentinde 23-25 Şubat tarihlerinde yapıldı.Bu İkinci Dünya Savaşı'ndan sonraki Alman ve Japon atletlerin katılımına izin verilen ilk yıldı. Hakemler: Açıklama: * Pozisyonunun en iyi olmasından dolayı buraya yerleştirildi. Hakemler: Hakemler: 1848 Devrimleri 1848 Devrimleri 1848 yılında Avrupa'nın çeşitli ülkelerinde ortaya çıkan ayaklanma, devrim ve özgürlük hareketleridir. Özellikle İtalya, Almanya, Fransa, Avusturya, Polonya, Romanya ve Macaristan bu dönemde büyük sarsıntılar geçirmiş; dönemin diğer büyük güçleri olan Rusya, Osmanlı Devleti, Birleşik Krallık ve Hollanda Krallığı ise bu olaylardan nispeten etkilenmemişlerdir. 19. yüzyılın ortalarına gelindiğinde Avrupa'da Sanayi Devrimi büyük ölçüde tamamlanmış, sanayicilerin ve şirketlerin gelirlerinde büyük bir artış görülmesine karşılık köylerde ve kentlerde yaşayan fakir halk bu zenginlikten nasibini almamıştı. İşçiler günde 13-15 saat çalışıyorlar, sağlıksız ve kirli konutlarda zor koşullarda yaşamaya devam ediyorlardı. Köylerde artan nüfus işsizliğe ve toprak yetersizliğine yol açmış, alt yapının yetersiz kalmasına neden olmuştu. 1845 ve 1846 hasat mevsimlerinde Belçika'da ortaya çıkarak diğer Avrupa ülkelerine yayılan Patates Hastalığı ("Phytophthora infestans"') Avrupa'da büyük bir açlık salgınına yol açmış toplumun yoksul kesimlerinde büyük bir tatminsizlik duygusuna neden olmuştu. Aynı yıllarda Alman Karl Marx ve Friedrich Engels'in birlikte yazdığı ve 1 Şubat 1848 tarihinde yayınlanan Komünist Manifesto özel mülkiyeti bir devrimle ortadan kaldırarak sınıfsız ve devletsiz bir toplum düzenini gerçekleştirmesi gerektiğini iddia etmekteydi. Bu koşullar altında devrim düşüncesi toplumun çeşitli kesimlerinde çok sayıda taraftar bulmuş ve sonunda 1848 yılında bu devrimler bütün şiddetiyle patlak vermiştir. 1848 devrimleri 19. yüzyılın en yaygın kitlesel huzursuzluklarının sonucudur. Bu kitlesel hareketlerin Fransa, Alman Konfederasyonu, Prusya, Habsburg İmparatorluğu, İtalya, Eflak eyaleti, Moldova üzerinde önemli etkileri oldu. Rusya bunların dışında kaldı. 1848 devrimleri, kıta Avrupasındaki çoğu ülkede toplumun büyük çoğunluğundaki büyük hayal kırıklığının ve yaygın huzursuzluk sürecinde farklı toplumsal sınıflar ile meslek kollarının üyeleri arasındaki geçici iş birliğinin bir sonucudur. İşçiler, öğrenciler ve zanaatkârlar Paris, Berlin ve Viyana’da barikatları kuran eylemciler ve sokak savaşçılarıydılar. Toplumun daha sağlıklı ve daha etkili unsurları olan iş adamları ve hukukçular ilk başlarda, eylemcilerin kendiliğinden giriştikleri ayaklanmaya sempati ile yaklaştılar, zaman geçtikçe tehlikeli derecede irrasyonel olarak gördükleri güçleri kontrol altına almanın ve devrimleri daha sınırlı ve özel hedeflerin elde edilmesine yönlendirmenin bir yolunu aramaya başladılar. 1848’de çeşitli geçici hükumetlerin kurulması yönündeki görüşlerini açıkça ifade etmişler ve bu süreci etkilemişlerdir. 1848 itibarıyla kitlesel hareketlerin başını çeken devrimci militanların çoğu zanaatkardı, özellikle Paris’te metal işçileri ve Berlin’de dokumacılardı. Son birkaç on yıldır, toplumun patlamaya en hazır unsurlarıydılar, çünkü her yerde iktisadi değişimlerin getirdiği sorunlarla karşı karşıya idiler. Avrupa’nın belli başlı devletlerinde artan üretim vasıflı emek üzerindeki vurgunun azalmasına neden oldu ve ustalar ile yöneticilerin iyice arasını açtı. Kuvvetli bir devrimci faktörde, önceden tahammül edilebilir olan koşulların kötüleşmesi ve uzun bir süre sonucunda oluşturulabilmiş olan toplumsal ve iktisadi yukarı hareketlilik imkânlarının ortadan kalkmasıydı; 19. yüzyılın ortalarında bu durum giderek yaygınlaşmaktaydı; çünkü sanayileşme ustalıktan yöneticiliğe geçmeyi daha zorlaştırmış ve vasıflı işçiyi vasıfsız işçi düzeyine indirgemekle tehdit ederek huzursuzluğa neden olmuştur.çoğu ülkede işleri daha da kötüleştiren nüfus artışının taşradan şehirlere göçe neden olmasından dolayı zanaatkarlar, aşağıdan daha çok baskı görür oldu.Hükümetler,zanaatkarların çıkarlarını göz önünde bulundurma konusunda isteksizdiler. Gerçekten de, onların çıkarlarına karşı gelen yasalar yaptılar ve Fransa’da, Kuzey İtalya’da ve Alman Konfederasyonu’nun batı bölümünde loncaların sağladığı korumalar kaldırıldı. 1840’larda kimi Alman şehirlerinde ve aynı zamanda Paris, Lyon ve Marsilya’da zanaatkarların huzursuzluğu, nüfusun bu kesimini hemen harekete geçmek mecbur kalacak derecede çaresiz kaldığını gösterdi.1848 bu hareketlerin doruk noktasına ulaştığı bir yıl idi. Zanaatkarlar,22 şubatta Paris, 11 Mart’ta Viyana ve Prag ve 17 Mart’tan sonra da Berlin sokaklarına çıktılar aynı zamanda Paris’teki geçici hükümetin siyasallarına ve Frankfurt Meclisi'nin telkinlerine karşı geldiler. 1848 İhtilali, Fransa’da ilk bakışta önceden görülmemiş ve kaza eseri olmuş bir olay gibi gelir. Çok ani olmuştur. Büyük ziyafetler kampanyası ile kendini göstermiş olan Parlamento muhalefetinin, olaylar üzerinde söylenmiş olan büyük bir etkisi olmamıştır. Tümüyle yürümüş olan Paris halkıdır, askeri birliklerin direnmesi düşünüldüğünden, daha şiddetli olduğundan sert çarpışmalar yapmıştır; zaferi kazanmışsa bu, milli muhafızların ona manevi, hatta maddi desteklik yapmasındadır. Kısacası, muhafazakâr krallığa karşı dikilen-işçi ve burjuva-bütün Paris halkıdır. Sosyalist ve demokrat propagandası Şubat Devrimi’nin kaynaklarından biri olarak kabul edilebilir. Başka bir nedeni belki de sonuç alıcı olanı, 1848’den beri hüküm süren, işçi halkın ağır bir şekilde duyduğu, doğmakta olan büyük endüstrinin 1830’dan beri durumunu daha da kötüleştirdiği ekonomik krizdir. 1848 devrimlerinin çoğu örgütlenmemiş hareketlerdi ve hatta hepsinin de rastlantı sonucu olmuştu. 3 Mart’ta Kossuth, Pressburg’ta, tüm Habsburg İmparatorluğu için bir anayasa talep etti; bu arada, Viyana, izleyen haftalarda kitlesel başkaldırıya dönüşecek olan öğrenci gösterilerine sahne oldu.17 Mart itibarıyla Berlin de aynı süreçlerde etkilenmeye başladı ve nisanda barikatlar kuruldu. İtalyan eyaletleri de karışmıştı: ocak ayında Avrupa da ilk hareketlenen yer Sicilya olmuş ve ardından mart ayı içinde Piomonte, Roma, Venedik ve Milano’da dolaylar patlak vermişti. Otorite, her yerde, dikkate değer derecede az direnç göstererek çökmüştü diğer rejimler, bir yıl önce herkese inanılmaz gibi görünecek bir şekilde davranarak, alelacele tavizler vermişlerdi. Halfburg monarşisi, Macaristan için Martta, Avusturya, Bohemya ve Morevia için nisanda anayasa vaadinde bulundu 4. Friedrich Wilhelm de Prusya’ya benzer bir garanti verdi ve sonunda mayıs ayı içinde Berlin’de bir meclis toplandı. Aynı zamanda, daha küçük Alman ve İtalyan eyaletlerinin yöneticileri rejimlerini liberalleştirmede birbirleriyle yarışıyorlardı. 1848 in sonu itibarıyla devrimler karmaşa içindeydi ve 1848 -51 dönemiyle birlikte gerici hareket daha da güçlendi. Habsburglar, kendilerini, Windischgratz’ın Haziran 1848’de Prag’ı, Ekimde de Viyana’yı bombalamasıyla toparlamaya başladılar. Aralıkta Ferdinand’ın ardından imparator olan Franz Joseph, Mart 1849 da Avusturya Meclisini kapatarak baskıya devam ederken Radetzky, Mart ve Ağustos ayları arasında kuzey İtalya’nın Lombardiya ve Venedik eyaletlerini egemenlik altına aldı. Son tehdit olan Macar ayrılıkçıları, Rus ordularının yardımıyla alt edildi. Bu arada, dördüncü Friedrich Wilhelm, kendisini Prusya’daki anayasal gelişmeleri sekteye uğratmaya kalkışacak, Alman birliği için yapılan liberal tasarılara karşı çıkacak ve Rus ordularını Dresten’teki ve Baden’deki görüş ayrılıklarına karşı harekete geçirmek için toparlamıştı. Fransa’nın eski rejimi yeniden yapılandırılması sürecine girmekten ziyade kendine özgü gerici hareketin etkisine girdiği görülür. Temmuz 1849 da oy hakkının kapsamı daraltıldı ve Eylül ayı içinde de basın üzerinde sansür uygulamaya başladı. Aynı zamanda, Fransa da, Temmuz 1849’da Frank ordularının Roma Cumhuriyeti’ni yıkmak için kullanılmasıyla başlayan ve Napolyon’un 1851’deki darbesi ve ikinci imparatorluğun 1852’deki ilanıyla doruk noktasına ulaşan cumhuriyetçilik karşıtı bir dalgada vardı. Tüm bu devletlerdeki dramatik değişim, devrimcilerin giderek zayıflamasıyla ve Avrupa’nın çeşitli merkezlerindeki yürütme erklerinin yeniden canlanmasıyla açıklanabilir. Devrimcilerin başlangıçtaki avantajları beklenmediklik ve ayaklanmaların aynı zamana rastlamalarıydı. Açıkça konmuş bir amaç ve planlanmış bir kalkışma buna eşlik etmiyordu. Mazzini 1831’de başarılı komplo için temel gereksinimleri şu şekilde belirlemişti:”güvenlik, istenen sonucu verebilme yeteneği ve iş birliğinin hızla ilerlemesi, her zaman için, bir komplonun amaçlarının belirlenmesi, açıklığı ve kesinliğiyle orantılıdır.”eşit derece önemli olan şey de, devrimci unsurların “homojenliği” ve “takip edilecek yol olarak kusursuz bir uyumdu.”aynı zamanda ,yakıp yıkarken ki uyumun sonunda tehlikeli bir “görüş ayrılığı” tarafından baltalanabileceği uyarısında da bulunmuştu onun en ciddi korkuları,1848 devrimci hareketlerinin toplumsal yüzleşmeler ve çatışan milliyetçilikler olarak iki yarık boyunca bölünmesiyle gerçek olacaktı. E.J. Hobsbawm, toplumsal yüzleşmelere ilgin olarak, 1848 in başarısızlıkla sonuçlandığını sebep olarak da sonuca götüren çatışmanın eski rejim ve ilerlemenin birleşik güçleri arasında değil, düzen ve toplumsal devrim arasında yaşandığını göstermektedir. Diğer tarihçiler, bu süreçte burjuvazinin, özgür basın, yasal eşitlik ve dahası endüstriyel ve ticari ilerlemenin yararına getirilen koşullar gibi liberal taleplerin eşlik ettiği bir anayasayı amaçladığını kanıtlamaya çalışmıştır. Geriye kalan şehirli nüfus ise, tam tersine, daha kapsamlı toplumsal değişiklikler istiyordu; örneğin Berlin’deki işçiler, Mart ayına kadar genel oy hakkının tanınması, çalışma bakanlığını kurulması, günde on saatlik çalışma mesaisinin ve bir asgari ücretin karara bağlanması taleplerinde bulundular. İlk başta, geçici liberal hükümetler işçilerin kimi gereksinimlerini ertelediler. Paris’te ulusal işletmeler kuruldu ve Viyana’daki alt yapı projeleri yoksullara iş imkânı sağladı. Neticede iki farklı felsefeyi açığa vuran bir çatışma ortaya çıktı. Bu ikisinden ilki; toplumsal yasaları iktisadi gelişmelerden ayrılamaz olarak görürken, ikincisi; gelişmenin önüne belirli sınırlamaları getirilmesini savunuyordu. Her yerde, orta sınıfın liberalleri yeni yasama meclislerinde en büyük temsil edilme olanağına sahip oldular. Fransa Meclisi için nisanda yapılan seçimlerde, toplam 876 milletvekilinden 85 tanesi sosyalistlerden ve radikallerden oluşuyorlardı. Benzer bir şekilde, Frankfurt Parlamentosu’nda 13 iş adamı, 92 avukat, 104 profesör ve öğretmen ve 100 adli memura karşılık dört usta ve bir köylü vardı. Orta ve alt sınıflar arasında önceden söz konusu olan ittifak, artık karşılıklı korku ve suçlamaya suçlamayla karşılık verme yüzünden bozulmuştu. Bir zamanlar barikatlardaki devrimci etkiyi memnuniyetle karşılamış olan işadamları ve avukatlar artık devrimi düşmanca bir güç olarak görmeye başlamışlardı. Frankfurt Parlamentosu’ndaki bir delege” doğuştan gelen tüm fiziksel ve entelektüel farkları hiçe saymak ve bunların istihdamdaki ve mülk edinmedeki belirleyiciliğini nötrleştirmek arayışında olan” radikalizmin olası sonuçları hakkında uyarıda bulunuyordu. Roman yazarı Dumas, Fransız burjuvasının çoğunun sahip olduğu korkuları ifade etmek için çok daha duygusal bir ifade kullanıyordu:”teröristler ülkeyi yıkmak için, sosyalistler aileleri dağıtmak için ve komünistler de özel mülkiyeti yıkmak için harekete geçtiler” bu sözlere neden olan şey, haziranda Paris’li işçilerin ulusal işletmelerin kapatılması için çıkarılan hükûmet Kararnamesi’ne karşı çıkmak için giriştikleri ayaklanmaydı. Benzer kaygılar Viyana’da altyapı düzenleme projelerinin iptaline karşı Ağustostaki protestolar yüzünden de yaşandı. İki durumda da, mesleki sınıflar, köylülerin arkalarında olduğunu bilmekte teskin olmayan radikallere karşı orduların kullanılmasını memnuniyetle karşıladılar. Fransız köylüleri, Meclis’in muhafazakâr birleşiminden büyük oranda sorumluydu ve birçoğu gönüllü olarak Ulusal Koruma birliklerine “süreğen bir biçimde asilik yapan Parisli işçilerin tahammül edilmez diktasına bir son verme” için katılmışlardı. Onların bu davranışına neden olan şey olasılıkla şuydu: artık küçük toprak sahipleriydiler ve mülklerini tuhaf ve tehlikeli ideolojilere karşı korumak çabası içine girmişlerdi. Avusturya köylüsü tamamen pasif kalmıştı ve bu, büyük ihtimalle, otoriteler tarafından siyasal bir manevra olarak toprak köleliğinin kaldırılmasının bir sonucuydu. Fransa'da cumhuriyetçi ayaklanma ve işçi ayaklanmalarıyla karşı karşıya kalan Temmuz Monarşisi Kral Louis-Philippe'in tahttan indirilerek İkinci Cumhuriyet'in kurulmasıyla sonuçlandı. 1848-1852 yılları arasında 4 yıl süren bir cumhuriyet yönetimi başladı. Berlin'de yapılan miting ve gösterilerden korkan Prusya kralı IV. Friedrich Wilhelm göstericilerin taleplerini kabul ederek parlamento seçimlerinin yapılmasını, bir anayasa hazırlanması ve basın özgürlüğünü kabul etmek zorunda kaldı. Saksonya'nın Dresden kentinde 3-9 Mayıs 1849 tarihlerinde ortaya çıkan ayaklanmada ünlü Klasik Müzik bestecisi Richard Wagner de rol oynadı. Halkın baskısı sonucu Bavyera'da Kral I. Ludwig tahtan inmek zorunda kaldı. Avusturya-Macaristan İmparatorluğu'nun egemenliği altındaki bölgelerde de ayaklanmalar ve gösteriler yaşandı. Viyana'da 1848 yılı boyunca 4 defa hükûmet değişikliği yaşandı. İmparatorluğun vatandaşı olan Çekler, İtalyanlar, Slovenler, Lehler, Sırplar, Hırvatlar, Slovaklar, Rumenler ve Macarlar arasında bağımsızlık talepleri yükseldi. Macaristan'da bağımsızlık hareketleri bir bağımsızlık savaşına dönüştü. Budapeşte'de Lajos Kossuth'un başkanlığı altında kurulan hükûmet Avusturya'dan bağımsızlığını ilan etti. Avusturya kralı I. Franz Joseph Rus çarı I. Nikolay'dan bu ayaklanmayı bastırmak için yardım istedi. Lajos Kossuth Macaristan'dan kaçarak Osmanlı Devleti'ne sığındı. 1 yıl kadar Vidin, Şumnu ve Kütahya'da yaşadı. Ayrıca 1848 yılında Polonya'da Prusya işgaline karşı büyük ayaklanmalar yaşandı. Romanya'da Rusya'nın yönetimine karşı ayaklanmalar ortaya çıktı. Bu ayaklanmaların bastırılmasında Osmanlı ordusu da rol oynadı. Serdar-ı Ekrem Ömer Paşa ve Keçecizade Fuat Paşa Osmanlı ordusunun başında 25 Eylül 1848 tarihinde Bükreş'e girerek Rusya'nın Romanya'yı etkisi altına almasını önlemeye çalıştılar. İç çatışmalar, Almanlar, İtalyanlar ve Slavlar arasında patlak verdi. Frankfurt Parlamentosu, Avrupa’nın Almanca konuşulan bütün bölgelerini yeni kuracak ulus devletin çatısı altında birleştirmeyi hedefleyen Pah-Germanizm ve kendisini Prusya ile Alman Konfederasyonu’nun küçük devletleri formülüyle sınırlandıran Kleindeutschland hareketi arasında ikiye bölünmüştü. Parlamento, yeni devletin sınırlarını belirleme işi üzerinde o kadar uzun bir süre çabaladı ki, liderlik Prusya kralına verildiğinde devrimci etki çoktan ortadan kalkmıştı. Her halükarda, bu son olay tüm planı bozdu. Otoritesinin, dost hükümdarlardan ziyade insanlardan kaynaklandığının farkına varan kral, Almanya tacını “hendekten” çekip çıkarmayı açıkça reddetti. İtalyanlar daha büyük bir siyasal birim yaratma çabalarında daha başarılı olamazlardı. Güneyde Sicilya, Napoli anakarasından ayrılmanın yollarını ararken, Piemonteli Charles Albert sadece Savoy Hanedanlığı’nın topraklarını genişletmek istiyordu; doğuda ise Venedik şehri Venedik anakarasını talihiyle baş başa bıraktı. Hatta Almanların ve Macarların taleplerine direnmekte inat eden Slavlar bile ortak bir anayasal programı ulaşılması imkânsız bir hedef sahip olmalarına karşın Slovaklar, Çekler tarafından gölgede bırakılma ihtimalinden korkuyorlardı. 1848 orduların aşırı derecede kontrol altında olmalarından dolayı, Macarlar bir ihtimal bunun dışında tutulursa, devrimcilerin pek de başarıya ulaşma şansları yoktu. Radikaller "Bastille" geleneğine aşırı derecede bel bağlamıştı ve bunun, kitlelerin sokaklara dökülmesini istemeyen rejimleri kısa sürede devirmeye yeteceğini sanıyorlardı. Kıta güçleri, çok kötü sarsılmış olmalarına rağmen, kendiliğinden gelişen gösterilerle yıkılacak derecede bitik değildi. İyice açığa çıkan şey, çok daha etkili bir değişim aracı, büyük bir yıkımın meydana gelmesiydi; 1860’larda arzu edilen kimi reformları devrimden ziyade savaş getirdi. Örneğin, Avusturya 1859 İtalya yenilgisinden sonra anayasal denemelere girişti ve Prusya’ya 1886’da yenilmenin dolaysız bir sonucu olan Mutabakat aracılığıyla Macaristan’a bağımsızlığını verdi. Fransa, imparatorluğu 1870’teki Sedan felaketinden sonra reddetti. Habsburgların yıkımından sonra ancak gerçekleşebilmişken, aynı savaşta bozguna uğramış olan Rusya da en sonunda devrime boyun eğmek zorunda kaldı. Ekim Devrimi 1848’dekine benzer bir şekilde başlamasına rağmen, eski rejim ona karşı savunmasız kaldı, çünkü kendisini korumak için artık bir ordusu yoktu. Kendisini, 1848’in kimi etkilerini bünyesine dâhil ederek güçlendiren ve bunları gelecekteki devrimlere karşı antikor olarak kullanmış olan bir rejim örneği duruyordu. Prusya, otoriter bir yürütme ve geniş tabanlı bir meclis arasındaki uzlaşma uğruna, Metternich tarafından desteklenen türden gericiliği bir yana bıraktı. Bismarck her zaman için “1848’in liberal ve demokratik görüşlerinden kurtulmanın” yolunu ararken, parlamentarizmin hayaleti 1871 Emperyal Anayasası’nın içine sızmıştı. Prusya’nın güven verici hali, aynı zamanda liberal demokrasiyle işbirliğini, muhafazakârlık ve militarizmle yakın bir ittifaka dönüştürerek Alman milliyetçiliğine de egemen olmuştu. Bismarck’ın kendi sözleriyle, Alman milliyetçiliği “hohenzollerin monarşisini genişletecek ve güçlendirecek, ahlaksal güç” olacaktı. Karşı Sanat Karşı Sanat, Anti-sanat olarak da bilinir, geleneksel sanat kavramlarına genel bir karşı çıkışı simgeleyen kavram. Dadacılık, gerçeküstücülük ve benzeri devrimci sanat akımlarınca benimsenmiş ve temelde içeriği aynı kalmakla birlikte, farklı anlamlarda kullanılmıştır. 1920'de Richard Hülsenbeck ile Raoul Hausmann'ın bir dada sergisinde sanatın öldüğünü ilan etmeleri; 1968'de sanatçının yaratıcı kişiliğine, kültürel birikimine ve doğal yeteneğine yöneltilen saldırılar ya da bir sanat yapıtının oluşturulmasında harcanan çabanın yersiz bulunması karşı-sanat kavramından kaynaklanır. Yaratıcılığın yalnızca sanatçıya özgü olmadığını ve herkeste bir yaratıcılık olduğunu savunan görüşler de bu bağlam içinde değerlendirilebilir. Pijama Pijama, hafif, genellikle iki parçadan oluşan ve uyumadan önce yatarken giyilen bir giysidir. Pijama kelimesinin etimolojik kökeni Hintçeye dayanır. Hintçe "Pajama" kelimesinin esas anlamı, "Bacak Giysisi' olup, Güney ve Batı Asya'da, özellikle Hindistan'da erkekler tarafından giyilen, belden bir uçkurla bağlanan hafif kumaştan bir pantolon için kullanılır. Günümüzde pijama kelimesi genellikle gecelik eşanlamlısı olarak kullanılır. İngiliz sömürgecileri bu pantolon türü ile Hindistan'da tanıştı. 17. yüzyıl'ın ortalarında, hem ismi hem de giysi olarak kısa süreliğine moda haline geldiği Avrupa'ya geldi. Ancak bu kısa akımdan sonra pijamalar tekrar unutuldu. Britanya İmparatorluğu'nun sömürgesi Hindistan'la ticaretin arttığı 1870 yılından sonra, pijama yeniden Avrupa'ya geldi. Hafif pijama pantolonları ile birlikte bu sefer iliklenebilen, gömleğe benzeyen bir üst giyilirdi. Birinci Dünya Savaşı'nın sonuna kadar pijama, o zamana kadar erkekler tarafından da kullanımı yaygın olan uzun geceliklerin yerini almayı başarmıştı. Pijama malzemesi olarak, Avrupa'nın sömürgelerinden temin ettiği rahat pamuk ve ipek kumaşlar kullanıldı. 20. yüzyılı 30'lu yıllarında, kadınların hafif bir tatil giysisi olarak "plaj pijaması" giymeleri moda oldu. Günümüzde pijamalar uzun paçalı geniş kesimli bir pantolonla uzun kollu bir üstten oluşur. Bu üst eski modellerden farklı olarak bugün çoğunlukla tişört kesiminde olup düğmesizdir. Pantolon ise elastik bir bel bandına sahiptir. Scott Sinclair Scott Andrew Sinclair (d. 25 Mart 1989; Bath, Somerset) Premier League takımı Manchester City'de forma giyen İngiliz futbolcudur. Chelsea ile ilk lig maçına 6 Mayıs 2007'de Arsenal'da sonradan oyuna girerek oynamıştır. Scott Sinclair, 31 Ağustos 2012'de Manchester City'ye transfer olmuştur. Zambakgiller Zambakgiller (Liliaceae), Liliales takımına ait bir bitki familyası. Kozmopolit bir familyadır. 250 cins ve 3500 kadar türle temsil edilir. Türkiye'de 44 cins ve bunlara ait 430 türü bilinmektedir. Genellikle çok yıllık otsu, nadiren çalı şeklinde bitkilerdir. Bitkiler daha çok rizom, yumru ya da soğanlıdır. Yapraklar basit, alternat, bazal, linear-lanseolat şeklindedir. Yapraklar bazılarında etlidir. Korupedyon Muharebesi Korupedyon Muharebesi (Korupedyum olarak da bilinir), Diadokilerin (Büyük İskender'in imparatorluğunu paylaşan varisler) aralarında yaptıkları bir seri Diadoki Savaşları içindeki son muharebedir. MÖ 281 yılında Lysimakhos ve I. Seleukos Nikator arasında gerçekleşmiştir. Lysimakhos Trakya'yı ve İpsus Savaşı'nden sonra elinde kalan Batı Anadolu topraklarını yönetiyordu. Son zamanlarda da Makedonya'nın kontrolünü ele geçirmişti. Seleukos ise Doğu Anadolu Bölgesi, Suriye, Lübnan, Filistin, Irak ve İran'ı yönetiyordu. Bu savaş hakkında çok az şey bilinse de, iki yaşlı kralın teketek kılıç kılıca savaştığı ve Seleukos'un bu teketek çarpışmayı kazandığı bilinir. Lysimakhos 'un ise bu savaş sırasında öldüğü bilinmektedir. Antik Karadeniz Ereğlisi ("Hereklea Pontica") tarihini yazan bir eski klasik çağlar tarihçisi ("Ereğli'li Memnon"), Lysimakhos'un Seleukos ordusunda görev yapan bir Ereğli'li asker olan Malakon'un attığı bir mızrak ile öldüğünü bildirir. Bu zaferle Seleukos İskender İmparatorluğu'nun, Mısır'da bulunan Ptolemaios Krallığı hariç, hemen hemen tüm bölgelerinde egemen oldu. Ancak zafer hiçbir şeyi değiştirmedi ve Seleukos zaferden kısa bir süre sonra (Mısır Krallığı'nı eline geçiren kardeşi II. Ptolemaios'dan kaçıp önce Lysimakhos sonra Seleukos'a sığınan) Ptolemy Keraunos'un suikastine kurban gitti. İmparatorluğuna kattığı Makedonya da çok geçmeden bağımsızlığını kazandı. Büyük İskender'in yakın arkadaşları olan Diadokiler hayatları boyunca devamlı şiddet taraftarı olarak saldırgan hareket ettiler ve birbirlerini öldürdüler veya öldürttüler. Sadece I. Ptolemaios Soter huzurlu bir şekilde İskenderiye'de öldü. Muzgiller Muzgiller, (Musaceae) Zingiberales takımına ait bir familyadır. Asya, Afrika ve Avustralya’nın tropik ve subtropik bölgelerinde yayılmış 3 cins ve 40 civarında türle temsil edilmektedir. Rizomlu, ağaç benzeri çok yıllık otsu bitkilerdir. Yapraklar büyük, basit, spiral dizilmiş, yaprak vaginaları birbiri üzerine gelerek yalancı gövdeler oluşturmuştur. KadÄ±nlara Hukuki Destek Merkezi Kadınlara Hukuki Destek Merkezi (KAHDEM), Türk Hukuk Sitesi Kadın Hakları Çalışma Grubu tarafından kurulan ve yönetilen, sanal kadın destek merkezi. KAHDEM kadınlara, boşanma, nafaka, çocuklukta görülen şiddet, evlilikte şiddet, cinsel taciz, tecavüz gibi her türlü konuda gerek diğer kullanıcılar, gerekse kuruluş üyesi hukukçular vasıtasıyla ücretsiz danışmanlık hizmeti vermektedir. KAHDEM, kadın hakları ihlalleri ile karşılaşan kadınların, internet ortamında, kimliklerini gizleyerek, sorunlarını paylaşmalarına ve Çalışma Grubu üyelerinin destek mesajlarına ulaşmalarına yardımcı olur. KAHDEM, 8 Mart 2007'de sanal destek vermeye başlamıştır. Birinci yıldönümünde, 8 Mart 2008'de yapılan toplantıda dernek kurma kararı alınmıştır. 2008 yılında kurulan Kadınlara Hukuki Destek Merkezi Derneği, uzun vadede yüz yüze destek verebilecek bir yapıya kavuşmayı hedeflemiştir. Derneğin kurucu ve şu anki başkanı Av. Habibe Yılmaz Kayar'dır. KAHDEM'e gönüllülerinin çoğu avukat, bir kısmı akademisyen, bir kısmı stajyer avukattır. Kadınlara Hukuki Destek Merkezi forum alanı, THS Kadın Hakları Çalışma Grubu Üyeleri tarafından, zor durumda olan kadınlara, kadın haklarına ilişkin problemlerinde önerilerde bulundukları tamamen ücretsiz bir iletişim platformudur. Bu alana soru göndermek için "site üyesi olmak gerekmemektedir". Alan kural ve ilkelerine uygun nitelikteki sorular KAHDEM editörleri tarafından onaylandıktan sonra alanda yayınlanır. SORUNLAR VE TESPİTLER ve ÖNERİLER" Max Payne Max Payne, Finlandiyalı Remedy Entertainment tarafından geliştirilip, 3D Realms tarafından üretilmiş ve Gathering of Developers tarafından da yayınlanmış bir üçüncü şahıs nişancı oyundur. Oyun, 21 Mayıs 2001 tarihinde önce Windows için çıkarılmış ardından 22 Şubat 2002 tarihinde Rockstar Games tarafından Microsoft Xbox ve 21 Nisan 2002 tarihinde Sony PlayStation 2 versiyonları yayınlanmıştır. Ayrıca Macintosh platformu için 2002'nin Haziran'ında MacSoft tarafından Kuzey Amerika'da ve dünyanın geri kalanı için de Feral Interactive tarafından yayınlanmıştır. Şu anda Max Payne Mobile iPhone ve Android için de Rockstar Games tarafından yayınlanmıştır. "Max Payne"' de hissedilen sinemasal etkilenimin kaynağı, Hong Kong tarzı aksiyon filmleri çeken yönetmen John Woo'nun filmlerinde sıkça görülen ve hemen hemen bir baleyi andıran ağır çekim şiddet ve silahlı çatışma sahneleridir. Konuyu bağlamak için ara sahnelerde kısa dijital filmlerin yerine grafik romanlar kullanılmış ve bu grafik romanların seslendirmeleri de radyo tiyatrolarını andıracak tarzda yapılmıştır. Oyun, kasvetli bir hava içinde, pek de tekin olmayan New York şehrinin sokaklarında ızdırap çeken bir polisin iç ve dış çatışmalarını yansıtmaktadır. Bölümlerin, genel olarak, geçebilmek için oyuncuyu dolambaçlı yollara sokup ipucu arattırdığı söylenemez ancak bazı bölümleri geçmek için küçük bulmacalar çözmek gerekmektedir. Kurşun stoğu ise öldürülen düşmanlardan da kurşun alınabildiği düşünüldüğünde hemen hemen hiç bitmemektedir. Yapay zeka büyük oranda önceden belirlenmiş komutlar dahilindedir. Bu noktada düşmanlar tarafından sergilenen en belirgin hareketler ise nesnelerin arkasında siper almak, el bombası atmak ve oyuncudan kaçmaktır. Bu yüzden bölümlerin tekrar oynandığında düşmanların her seferinde benzer hareketleri sergilediği görülebilir. Tıpkı Max Payne gibi bir yana atlayabilen ya da yuvarlanabilen düşmanlar paralı askerler (siyah kar maskesi takan askeri kıyafetliler), Aesir Güvenlik Görevlileri ve FBI ajanına benzeyen takım elbiselilerdir. Oyundaki zorluk seviyelerine göre oyun oynanabilirliği gözle görülür biçimde değişmektedir. ""Dead on Arrival"" seçeneğinde oyuncunun her bölümde sadece 7 kere kaydetme hakkı vardır ve ""New York Minute"" seçeneğinde ise zamana karşı yarışarak bölüm geçme esası söz konusudur. Oyun ""Dead on Arrival"" derecesinde bitirildiğinde Max Payne ""Final Battle"" olarak adlandırılan ve kahramanın sürekli bullet-time modunda hareket ettiği son savaşa geçer. Üzerine gelen Pancor Jackhammer taşıyan 20 takım elbiseli öldürüldüğünde gizli bir oda içinde yapımcılar tarafından kullanılmış bazı New York mekanlarının fotoğraflarının yanında yapımcıların fotoğrafları da görülebilir. En zor seviyede Max Payne oldukça dayanıksızlaşmakta ve 5 tane tabanca mermisi, 3 tüfek mermisi ya da tam isabet eden bir pompalı tüfek atışıyla ölebilmektedir. Buna karşın düşmanların bazıları Max Payne'e göre 2-3 kat daha dayanıklı hale gelmektedir. Bullet-time sırasında zaman akışı yavaşlar. Bu özellik etkin konumdayken zaman, çıplak gözle kurşunların gidişini görebilecek kadar yavaşlar. Bu durumdayken karakterin hareketleri de yavaşlar ama nişan alma ve komutlara tepki verme hızı gerçek zamandaki gibidir ve bu da oyuncuya düşmanlar karşısında büyük avantaj sağlamaktadır. Bu da vurulmayı zorlaştırır ve Max'e "shootdodge" gibi özel hareketler yapma imkânı sağlar. Bir grup düşmandan sonuncusu öldürüldüğünde ise kameranın düşen bedenin etrafında döndüğü üçüncü şahıs bakış açısına geçiş yapılır. Max Payne, aynı zamanda oyunun yazarı olan Sam Lake model alınarak yaratılmıştır. Max Payne' in yarı sırıtık ve dudağı bükük kabız yüz ifadesi alay konusu da olmuştur. Serinin ikinci oyunu olan ' de Max Payne karakterini modellendirme teklifi yine Sam Lake' e yapılmış ancak kendisi bunu reddetmiştir. İkinci oyunda her karakter için kapsamlı bir rol dağıtımı yapan yapımcı firma Remedy, oyuncu Timothy Gibbs' i Max Payne' e model olarak seçmiştir. İkinci ve üçüncü oyunda model değişmiş olsa da serinin üç oyununda da seslendirmeyi Rescue Me dizisinde oynayan James McCaffrey yapmıştır. Max Payne, 1998 yılında New York Emniyet Müdürlüğü (NYPD)'nda çalışmaktadır. Bir gün işten döndüğünde silahlı saldırganların evine girdiğini fark eder. Max saldırganları öldürür ancak karısı ve çocuğunu kurtaramaz. Karısının ve çocuğunun cenazesi kaldırıldıktan sonra evine giren saldırganların kanında yüksek dozda "Valkyr" adlı daha önce ne adı duyulmamış bir sentetik uyuşturucu maddenin çıktığını öğrenir. Ailesinin ölümüyle bu madde arasında bir ilişki olduğunu düşünür. Bu yüzden daha önce Narkotik Şubesi(DEA)'nden arkadaşı Alex Balder'ın kendisine yaptığı transfer teklifini kabul eder ve tam üç yıl boyunca bu maddenin şehirde alım-satımını yapanın kim olduğunu araştırır. Sonunda bu maddenin sağlayıcısının Don Angelo Punchinello'nun başında olduğu Punchinello suç ailesinin hiyerarşisi içinde Don Puchinello'dan sonra ikinci sırada gelen Jack Lupino olduğunu öğrenir. Max, gizli göreve çıkarak şehrin en azılı mafya ailesinin arasına sızmaya çalışacaktır ve bu görevden yalnızca arkadaşı Alex'in ve bir başka DEA ajanı B.B'nin haberi vardır. Max bir gün B.B'den aldığı bir telefonda Alex'in kendisini Roscoe Caddesindeki metro istasyonunda beklediğini öğrenir. Max oraya gittiğinde Alex'i bulmak yerine kendisini, çok büyük bir banka soygununun içinde bulur. Lupino'nun adamları metronun güvenlik birimlerini etkisiz hale getirerek 1940'lı yıllarda kapatılmış olan ve o civardaki bir bankanın kasasının çok yakınından geçen bir metro tünelinden yol bulup bankayı soymaktadır. Soyguncularla çatışarak ilerleyen Max nihayet Alex'i a bulur ama tam konuştukları sırada Max'in görmediği bir yerden bir el ateş edilir ve Alex öldürülür.(Tetikçinin yüzünü unutmayın) Hem banka soygununun gerçekleştiği hem de bir Narkotik ajanının öldürüldüğü suç mahalinde bulunmak gizli görevde bulunan Max için ciddi sorunlar yaratacaktır. Bu yüzden Max hızla istasyondan uzaklaşır. Max 'in aklında tek bir düşünce vardır: Lupino'nun Alex'i öldürtüp bunun suçunu üzerine yıkmaya ve kendisini devredışı bırakmaya çalıştığıdır (dolayısıyla da gerçek kimliğinden Lupino'nun haberi olduğunu düşünmektedir). Max, Jack Lupino'nun oraya çok yakın bir yerde bulunan oteline gider ama kendisini karşılayan Finito kardeşler onun kim olduğunu bilmektedir. Max'in gizli tutulan kimliği açığa çıkmıştır. Max, Finito kardeşleri öldürür. Otelden çıkmak ister ama onların masasının üstünde bulduğu bir mektup buradan çıkışın pek kolay olmadığını gösterir. Jack Lupino'nun sağ kolu olan Vinnie Gognitti tarafından yazılan bir mektupta Don Punchinello'nun adamlarını hizada tutmak için adeta Keyser Söze olarak kullandığı Rico Muerte'nin bir Valkyr pazarlığının güvenliğini sağlamak üzere otelde olduğu yazılıdır. Ayrıca radyodan dinlediği bir haberde Alex'in katil zanlısı olarak duyurulur. Artık hem kimliği açığa çıkmış, hem Mafia'nın ölüm listesine eklenmiş, hem de polisin arananlar listesine girmiştir. Önce Valkyr pazarlığını basan Max, Rico'yu da öldürüp otelden çıkar. Jack Lupinoya ulaşmak için adamı Vinnie Gognitti'yi bulmaya çalışır. Onun kaldığı yere giderken siyah bir Mercedes içinde Rus mafyasının lideri Vladimir Lem'i görür. Lem oradan ayrılırken, Vinnie Gognitti'nin binalarında ardı ardına patlamalar gerçekleşir. Aralarında bir savaş vardır. Max Vinnie'nin bulunduğu binada ilerlerken bir telefon çalar. Telefonu açar ve telefondaki kişi kimle konuştuğunu sorar ve kısa bir konuşmadan sonra telefonu kapatır. Max Vinnie'yi bulur. Vinnie'yi yaralar ama Vinnie kaçar. Uzun bir kovalamacadan sonra onu yakalar ve patronu Jack Lupino'nun yerini öğrenip yaralı halde onu bırakır ve Lupino'nun saklandığı gotik bir gece kulübü olan Ragna Rock'a gider. Kulübün mimarisinde tam bir Gotik havası vardır. İçeride ise ya zombilerle ya da benzeri şeylerle ilgili kitaplar ya da video kasetler vardır. Lupino aldığı aşırı dozda Valkyr nedeniyle akli dengesini kaybetmiştir ve çeşitli dinlerden, mitolojilerden şeytanları kendisine tapması için çağırmakta ve hatta kendisini cehennemden gönderilmiş bir mesajcı olarak görmektedir. Max, Lupino'yu öldürür. Bu arada oraya Don Punchinello'nun karısı Lisa'nın ikiz kardeşi ve bir kiralık katil olan Mona Sax gelir. Mona, Max'e yanlış adamı öldürdüğünü ve arkadaşı Alex'i öldürtüp bunun suçunu üstüne atanın Don Punchinello olduğunu anlatır. Kardeşi Lisa, Don Punchinello tarafından sadistçe dövülen Mona da Don Punchinello'nun peşindedir ve Max'in Punchinello'nun malikanesini basıp önüne geleni öldürebileceği ve kardeşinin de öldürülebileceği düşüncesiyle Max'i kandırıp içkisine Valkyr koyar ve onu bayıltıp kaçar. Max gözünü açtığında kendisini Frank "the Bat" Niagra tarafından bir beyzbol sopasıyla Jack Lupino'nun otelinin kazan dairesinde bir sandalyeye bağlı tartaklanırken bulur. Frank kendisinden gayet emin, Max'i sandalyeye bağlı bırakıp otelin barına bir şeyler içmek için gittiğini ve geri dönüp işini bitireceğini söyler. Max kurtulur ve Frank'i öldürür. Ardından otelden ayrıldığında takip edildiğini anlar. Onu takip eden kişi Rus mafyasının lideri Vladimir Lem'dir. Max onları durdurur ve neden peşinde olduklarını öğrenir. Vladimir, Max'e bir anlaşma teklifiyle gelmiştir. Eskiden Vladimir için çalışan ve ülkeye kaçak silah sokan gemici Boris Dime, Vlad'e ihanet edip Punchinello'nun tarafına geçmiştir. Zaten Valkyr maddesinin dağıtımıyla iyice güçlenen Punchinello bu silahları aldığı takdirde Vladimir için her şey bitecektir ki aynı şey Max için de geçerlidir. Bu yüzden ortak düşmana karşı birlikte hareket etmeyi teklif eder. Ayrıca Vladimir, gemiyi ele geçirip Boris Dime'ın kellesini de getirirse Punchinello'yu öldürmek için istediği kadar silahı da Max'e vermeye hazırdır. Max gemiyi ele geçirir ve Vlad'i büyük bir dertten kurtarır. Ancak hala Punchinello'nun evine doğrudan saldıracak durumda olmadığı için ona bir anlaşma teklif ederek tuzağa düşürüp öldürmeyi planlar. Punchinello onu kendisine ait "Casa di Punchinello" adlı restorana çağırır. Ama tuzağa düşen Max olur. İçeri girer girmez restoran patlamalarla yanmaya başlar. Max buradan da kurtulur ve şu anda tek yardımcısı gibi gözüken Vladimir tarafından arabayla oradan alınıp doğruca Punchinello'nun malikanesine bırakılır. Max, Punchinello'nun en azılı katilleri "Trio" tarafından karşılanır ama onları da teker teker öldürür. Max evde çalan bir telefonu açar ve telefondaki ses Lupino'nun otelindeki telefondan kendisiyle konuşan sesle aynıdır. Telefondaki adam oradan bir an önce uzaklaşması gerektiğini söyler ama Max umursamaz görünür. Max sonunda Punchinello'ya ulaşır ama Punchinello'nun da bu Valkyr işinde sadece bir piyon olduğunu anlar. Çünkü Punchinello emirleri devlet ya da ondan daha büyük bir kadın tarafından aldığını söyler ve o anda içeri takım elbiseli katiller (Killer Suits) girer ve Punchinello'yu öldürür. Max onlardan kurtulur ama dışarıda bir kadın ve yanında bir sürü silahlı adam onu beklemektedir ve adamlar Max'i yakalar. Kadın Max'e yüksek dozda Valkyr verir ve öleceğini umarak onu orada bırakır. Max bayılmadan önce kadının azğından çıkan "Cold And Steel" sözünü duyar. Max şehrin dışında bulunan "Cold And Steel" adlı fabrikaya gider. Ama fabrika sıradan bir çelik fabrikası değildir ve Max'in fabrikada ilerledikçe karşılaştığı silahlı adamlar da bu durumun daha karmaşık olduğunu göstermektedir. Max orada bulduğu bir raporda yazan "D-6" numaralı hangarı bulur ve fabrikanın üstündeki gizem perdesi ortadan kalkar. Ancak elini de çabuk tutmak zorundadır çünkü Max'in güvenliği aşıp fabrikanın içinde olduğu anlaşılmıştır ve fabrikanın kendini imha işlemleri başlatılmıştır. Max burada yerde kocaman bir askeri işaret görür. Bu işaret büyük bir "V" harfi ve ortasından geçen bir kılıçtan oluşmakta ve altında da "Valhalla Projesi" yazmaktadır. Bu işaretin değişik versiyonlarını daha önce şehrin her yerinde ve cinayet günü kendi evinin duvarında da görmüştür. Şehirdeki verisyonunda yalnızca V harfinin ortasından geçen kılıç bir şırıngayla yer değiştirmiştir. Bundan da V harfinin hem "Valkyr" hem de "Valhalla" için olduğunu anlar. Fabrikanın içindeki gizli laboratuvarın birinde daha önemli şeyler öğrenir. Amerikan ordusunun İskandinav mitolojisinden esinlenerek Valhalla adını verdiği bu askeri proje kapsamında, soğuk savaş sırasında çöldeki birliklerin tıpkı aynı adlı mitolojide olduğu gibi korkusuz, cesur, dayanıklı olmasını ve yaralarının çabucak iyileşmesini sağlamak amacıyla Valkyr adı verilen maddeyi ürettiğini, deneylerin başarısızlıkla sonuçlanmasına rağmen birilerinin ısrarla devam ettirdiğini görür. Sonra projede bir bilgi sızıntısı yaşandığını ve bazı dosyaların bir yere yollandığını fark eder. Sistemde verilen infaz adresi Max Payne'in New Jersey'deki evidir. Artık her şey açığa kavuşmuştur. Punchinello malikanesinde kendisini yakalayan kadının bu olayda bir numaralı sorumlu olduğu açıktır. Max fabrika patlamadan önce oradan çıkar ve Roscoe Caddesi metro istasyonunda yaşananlardan beri hiç görmediği B.B onu arar. Max buluşmaya giderken kendisini neyin beklediğini bilmektedir. Çok gizli tutulan kimliğinin birden açığa çıkması ancak içerden bilen birinin sızdırmasıyla mümkün olabilirdi ve o gizli tutulan kimliğini arkadaşı Alex'ten başka tek bilen B.B'dir. Max Payne böylece Alex'i öldürenin ve suçu üstüne yıkanın da B.B olduğunu anlamıştır. B.B, yarım bıraktığı işi tamamlamak için Max'i çağırmaktadır. Max bir otoparka giderek B.B. ile buluşur. Max, B.B'yi öldürmeye çalışır ve uzunca bir kovalamaca yaşanır. Bu arada Max yine bir telefonu açar ve duyduğu ses yine aynı gizemli adamın sesidir ve adam onu şehir dışındaki bir binaya çağırır. Max B.B'yi öldürdükten sonra binaya gider ve kendisini karşılayan kişi aynı zamanda ona ilginç biçimlerde ulaşan telefonlardaki sesin sahibi Senatör Alfred Woden'dır. Woden onu Inner Circle adlı devlet için çalışan gizli örgütle tanıştırır. Ona gerçek düşmanının adını verir. Max Payne'in gerçek düşmanı daha önce Punchinello malikanesinde rastladığı Nicole Horne'dur. O da daha önceleri Inner Circle'la beraber Valhalla projesinin içinde yer almış ama hükümet projenin başarısız olması nedeniyle ödeneği kesmek istediği için elindeki bilgileri açıklamakla örgütü tehdit etmiş ve böylece ödenek alarak projeyi sürdürmeye devam etmiştir. Horne aynı zamanda televizyonlarda ve duvarlarda boy boy ilanları çıkan Aesir adlı şirketin de sahibidir. Aesir şirketi yalnızca kirli işlerini örtmeye yarayan bir paravandır. Horne, şehrin yarısından fazlasını kontrolü altında tutmaktadır ve her türlü kirli işin de arkasındadır. Woden eğer Horne'u öldürürse Max'e hakkında yapılan bütün suçlamaları düşüreceğini vadeder. O sırada Horne'un ajanları içeriye dalıp ortalığı tarar ve Max kaçar. Ölü taklidi yapan Alfred Woden da daha sonra oradan kaçar. Max, Aesir binasına giderek Horne'u bulur. Horne çatıda bekleyen bir helikopterle kaçmaya çalışırken Max binanın tepesindeki paratoneri kalkmak üzere olan helikopterin üzerine düşürür ve Horne'u öldürür. Ardından da oraya gelen polislere teslim olur. "Max Payne",gecenin karanlığında ve hiç bitmeyecek gibi gözüken bir kar fırtınasının ortasında geçmektedir. Bu kendi içinde Ragnarok' a yani İskandinav mitolojisine göre dünyanın karanlık ve kar tarafından yutuluşuna bir gönderme barındırır. Oyunun bir bölümü Ragna Rock adlı gotik bir gece kulübünde geçmektedir. Ragna Rock' ın içinde Max, üzerinde ""The Age of Murder and Storm"" (Cinayet ve Fırtına Çağı) yazan, "İskandinav Mitolojisi ve Ragnarok" la ilgili bir kitap görür. Ayrıca Max Payne, İskandinav tanrılarının reisi olan ve savaş meydanındaki yiğitliğiyle bilinen Odin' in simgesi olan bir güneş haçı kolyesi takmaktadır. Oyundaki bazı karakter ve objeler de İskandinav tanrılarından esinlenerek adlandırılmıştır. Oyunun konusundaki esas nokta olan uyuşturucu madde Valkyr, İskandinav mitolojisinde öldürülen kahramanların toplandığı ve yine oyunda adı başka bir yere verilen Valhalla' ya getiren tanrıçaların adıdır. Max' in ortağı Alex Balder' ın soyadı Baldr' dan, Senatör Alfred Woden'ın soyadı Odin' in anglo-sakson versiyonu olan Wöden' den izler taşır. Tüm kötülüklerin arkasında yer alan şirketin adı olan "Aesir" ise eski İskandinav Paganizminde tanrıların soyunu belirten bir terim olan Æsir' den gelmektedir. Inner Circle' ın karargahı olan binanın adı Æsir' ın başkenti olan Asgard' dır. Valkyr projesinin yaratıcalarının kullandığı network'ün adı ise yine İskandinav mitolojisinde dünyanın merkezinde yer alarak onu desteklediğine inanılan ağacın adı olan Yggdrasil' dir. Ayrıca ""Let the Gun Do Talking"" bölümünde Max, Vinnie Gognitti'nin odasında Vinnie'yle karşılaşıp onu vurduktan sonra "I made like Chow Yun Fat" sözüyle oyunda, ünlü aksiyon filmi yönetmeni John Woo'nun filmlerinden esinlenildiğini kanıtlamaktadır. Ayrıyeten Max Payne'in adı da bir kelime oyunudur, "Maximum Pain" den gelmektedir. Anlamı "Maksimum Acı" dır, oyun boyunca Max'in başına gelenlere ve olaylara bir göndermedir. "Makale: " 2 gece süren macera boyunca şehirde yaklaşık olarak 1.500 tane suçluyu öldürmüş olan Max Payne, Inner Circle'ın lideri Alfred Woden'ın araya girmesiyle ceza almadan suçlamalardan kurtulur. Aradan 2 yıl geçer. Cezalandırılmayı beklerken, bu işin içinden halkın gözünde lekesiz bir kahraman olarak sıyrılmayı içine sindiremez ve DEA' dan istifa edip New York Polis Departmanı' na bir cinayet masası dedektifi olarak geri döner. Bir gece sıradan bir devriye sırasında öldüğünü zannettiği Mona Sax ile karşılaşır ve geçmişine gömdüğünü düşündüğü bütün kötü anılar yeniden canlanır. Ve yine gözlerinin önünde bir başka kadının öldürülmesiyle de hayatını altüst edecek ikinci şiddet tufanı başlar. "Makale: Max Payne 3" Max Payne 2'den dokuz yıl sonrasını konu alan Max Payne 3'te, Max sevdiği tüm insanları kaybetmenin verdiği hüzünle birlikte köşesine çekilip adeta hayata küsmüştür. Alkole ve ağrı kesicilere bağımlı bir yaşam süren Max, NYPD'den emekli olup kendi başına yaşamaya karar verir ve eski yuvası New Jersey'ye taşınır. Burada aslında tanımadığı ama kendisinin polis akademisinden eski arkadaşı olduğunu iddia eden Raul Passos'la tesadüfen karşılaşan Max, onun sunduğu iş teklifiyle beraber Brezilya'nın São Paulo şehrine taşınarak şehrin zengin iş adamı Rodrigo Branco ve onun ailesini korumakla yükümlü bir koruma olarak çalışmaya başlar. Fakat Rodrigo Branco'nun karısı Fabiana Branco'nun yerel bir sokak çetesi tarafından kaçırılmasıyla birlikte Max'in geçmişte bıraktığını sandığı ve kaçtığı şiddet tufanı yine bir kadın üzerinde dönmeye başlar. "Makale: Max Payne (film) 2003'te 20th Century Fox'un oyunu filme aktarmak için gerekli hakları satın aldığı duyurulmuştur. Mark Wahlberg'in Max Payne rolünde, Mila Kunis'in de Mona Sax rolünde oynadığı film, 17 Ekim 2008'de çıkışını gerçekleştirmiştir. Şeytan Ruhlu İnsanlar Şeytan Ruhlu İnsanlar 1955 Fransa yapımı psikolojik gerilim filmidir. Özgün adı Les Diaboliques olan film Türkiye'de Kasım 1957'de gösterilmişti. Pierre Boileau ve Thomas Narcejac'ın birlikte yazdıkları "Celle qui n'était plus" adlı romanlarından senaryosunu Jérôme Géronimi'nin uyarlayıp yazdığı filmi Henri-Georges Clouzot yönetmiştir. Filmin senaryosuna da katkıda bulunan Clouzot aynı zamanda filmin yapımcılığını da üstlenmiştir. Önemli rollerde Simone Signoret, Véra Clouzot ve Paul Meurisse oynamışlardır. Fransa'nın taşrasındaki bir yatılı okulun sadist müdürü Michel (Paul Meurisse) 'in, mülkiyeti karısı Christina (Véra Clouzot) 'ya ait olan okuldaki öğretmenlerden biri olan Nicole (Simone Signoret) ile ilişkisi vardır. Bencil ve acımasız bir adam olan Michel, metresi Nicole'e de kalp hastası olan karısına davrandığı gibi kötü davranmaktadır. Karısı ve metresi birlikte her ikisine de acı çektiren okul müdürünü ortadan kaldırmak için bir plan yaparlar. Önce Michel'i zehirledikten sonra banyo küvetinde boğarlar ve bir süreliğine okulun bahçesindeki bakımsız ve pis havuza atarlar. Havuzun suyu beklenmedik bir şekilde boşaltıldığında cesedin orada olmadığını görürler. Ahmet Ã–zol Ahmet Özol, (d. 1945 Gönen/Balıkesir) Türk Ressam, Öğretim Üyesi 1965 yılında girdiği Ankara Gazi Eğitim Enstitüsü Resim-İş Bölümü'nden 1967'de mezun oldu. Aynı yıl atandığı Çorum İlköğretmen Okulu'nda dört yıl resim öğretmeni olarak görev yaptı. 1971'de İstanbul Atatürk Eğitim Enstitüsü'nde asitan olarak göreve başlayan sanatçı, Fransa Hükümeti'nin "Sanat Bursu" ile bir yıllığına Paris'e gitti. Paris dönüşü bir yılı "Resim-İş Bölüm Başkanlığı olmak üzere Atatürk Eğitim Enstitüsü'nde öğretmenlik yaptı. 1982'den 1987'ye kadar Marmara Üniversitesi Atatürk Eğitim Fakültesi'nde "Öğretim Görevliliği", ardından 1985'te Doktora'ya eşdeğer "Sanatta Yeterlilik", 1987'de Yardoç. 1989'da ise Doçent oldu. Bu arada YÖK ile Dünya Bankası işbirliği ile Milli Eğitimi Güçlendirme Projesi Ankara seminerine katıldı. 1997'de üç buçuk ay süren Arizona Üniversitesi' nde YÖK-Dünya Bankası MEGP (Milli Eğitimi Güçlendirme Projesi) dahilinde "Sanat Eğitimi ve Öğretimi projesinde görev aldı. 1998 yılında Cumhuriyetimizin 75. kuruluş yıldönümü etkinlikleri nedeniyle Pakistan islamabad'da düzenlenen Çağdaş Türk Resim Sanatı sergisine katıldı. 1999'da Profesör olan sanatçı, halen Marmara Üniversitesi Atatürk Eğitim Fakültesi Resim-İş Eğitimi Anabilim Dalı'ndaki görevine devam etmektedir. Fundagiller Fundagiller (Ericaceae), Ericales takımına ait bir bitki familyası. Bu familya kuzey ve güney yarımkürenin ılıman bölgelerinde yayılmış 128 cins ile temsil edilir. Bu familyadan Avustralya’da hemen hemen hiç örnek yoktur. Çalı ya da ağaç şeklinde, nadiren otsu halde bulunan bitkilerdir. Yapraklar basit, derimsi, daima yeşil ya da yıllık dökülürler. Kulakçık bulunmaz. Yapraklar almaşık dizilişlidir. Belçika tarihi Belçika tarihi günümüzde Belçika Krallığı'nın sınırı içinde kalan bölgelerin tarih öncesi zamanlardan günümüze kadar süregelen tarihidir. Belçika tarih öncesi dönemlerde Kelt kabileler tarafından yönetiliyordu. Bunlarden en önemlileri Menapii idi. Roma zamanında Güney Hollanda, Belçika, Kuzey Fransa ve Batı Almanya'nın bazı bölümlerinde yerleşik olan Kelt Kabileler “Belgae” olarak adlandırılıyorlardı. Bölge orta çağda derebeyliklerine bölünmeden önce Roma İmparatorluğu'na bağlıydı. Orta Çağda (bugünkü bilinen Belçika), Fransa ve Alman İmparatorluğu arasında bölündü. Schelde akarsuyu bu iki imparatorluğun arasında sınır olarak kabul ediliyordu. Bugünkü Belçika bölgesi 15. yüzyıl'da Habsburglar’ın eline geçti ve 18. yüzyıl'ın sonlarında Fransızlar tarafından işgal edildi. Napolyon Bonapart'ın 1815’teki yenilgisinden sonra Belçika, Fransa'ya karşı bir tampon bölge oluşturmak için Hollanda Birleşik Krallığı'na iltica etti. 21 Temmuz 1831 tarihinde Hollanda'dan ayrılıp, bağımsızlık ilan ederek meşruti monarşi yönetime geçmiştir. Belçikanın arma simgesi, “Birlikten Güç Oluşur” anlamını taşımaktadır. Bu birlik 1831'de 9 ilin birleşmesinde başarılı oldu ve bu dokuz ilin arması ülkenin arma levhasında temsil edildi. Belçika I. ve II. Dünya Savaşı sırasında Almanya tarafından işgal edildi. Kuzeyde Felemenkçe konuşan Flamanlar ve güneyde Fransızca konuşan Valonlar arasındaki gerginlik son yıllarda anayasal değişikliklere sebep oldu. Böylece Belçika üç bölgeli ve üç topluluklu bir federal devlet haline geldi. 23 Ekim 2008'de Flaman bölge hükümeti, internet sitelerinde Belçika için ".be" olan alan adı kısaltmasını 2009 yılından itibaren Flamanlar için ".fla", ".vla" ya da ".vln" şeklinde tescil ettirerek kullanma kararı aldı. 1898 Dünya Artistik Patinaj Şampiyonası Dünya Artistik Patinaj Şampiyonası Uluslararası Patinaj Birliği'nin (ISU) onayladığı ve artistik patinajcıların dünya unvanı için yarıştığı müsabakalardır. 1898 yılı müsabakası 15 Şubat'ta Birleşik Krallık'ın Londra şehrinde yapıldı. Hakemler Bulgaristan tarihi Bulgaristan tarihi günümüzdeki Bulgaristan'ın topraklarında tarih öncesi zamanlardan bu yana gerçekleşmiş tarihsel olayları kapsar. Bulgaristan'ın ilk sakinleri Traklardır. Milatla birlikte ülke önce Roma İmparatorluğu, sonraysa Bizans İmparatorluğu egemenliğine girer. MS 6. yüzyılda 681 yılında Han Asparuh tarafından balkan dağlarının kuzeyinde kurulmuştur Slavlar ile birlikte Türk kökenli bir kavim olan On Ogurlar bu alana yerleşir. Aristokratik tabakayı oluşturan Bulgarları bir süre sonra Slavlaşarak dillerini, 10. yüzyıldan itibaren de Ortodoksluğu kabul edip dinlerini bırakarak asimile olmuşlardır. "Bulgar Hükümdarların Listesi" Bizans İmparatorluğu yıkılıncaya değin Bizans ile savaşıp hakimiyet alanlarını genişleten Bulgarlar, bir ara 1018-1186 yılları arasında yeniden Bizans İmparatorluğu'nun egemenliğine girmiştir. 14. yüzyılda Türklerin Rumeli'ye çıkmasından sonra bağımsızlıklarını yitirerek Osmanlı Devleti'nin egemenliğine girmişlerdir. Osmanlı Devleti'nin gerilemeye başlaması ve Çarlık Rusyası'nın da desteğiyle, Balkanların tümünde olduğu gibi Bulgaristan'da da ulusal kurtuluş hareketi alevlenmiş, 93 Harbi'nden yenilgiyle çıkan Osmanlı Devleti, Bulgaristan'ı 1878 yılında içişlerinde bağımsız prenslik olarak, 1908 senesinde ise tam bağımsız çarlık olarak tanımıştır. I. Dünya Savaşı'nda Osmanlılarla aynı cephede savaşa katılan Bulgaristan, II. Dünya Savaşı'na da Almanya saflarında katılarak her iki savaştan da yenilgiyle çıkmıştır. II. Dünya Savaşı'nın ardından Balkanlar'da ilerleyen Sovyet ordusunun da yardımıyla Georgi Dimitrov önderliğinde sosyalist rejime geçen ülke, soğuk savaş yıllarında Varşova Paktı'nın üyesi olarak kalmış, geçen yüzyılın 80'li yıllarından itibaren ise topraklarındaki Türk azınlığa uyguladığı zorla bulgarlaştırma politikalarıyla dünyanın tepkisini çekmiş ve bunun faturasını 1989'da bulgar ekonomisine ağır bir darbe vuran Bulgaristan'dan Türkiye'ye yarım milyona yakın insanın göçüyle ödemiştir. Doğu Bloku'nun çözülmesiyle 1990 yılında sosyalist rejimin yıkıldığı Bulgaristan, Türk azınlığa yönelik asimilasyon politikalarını da terk ederek komşusu Türkiye ile olan ilişkilerini oldukça olumlu bir temele oturtmuştur. Ülke 2007 yılında Avrupa Birliği'ne katılmıştır. Malone Ölüyor Malone Ölüyor (İng. Malone Dies, Fr. Malone Meurt), bir Samuel Beckett romanı. İlk olarak 1951'de Fransa'da "Malone Meurt" ismiyle yayınlanmıştır. Daha sonra yazarı tarafından İngilizceye çevrilmiştir.Molloy ile başlayan ve üçüncü kitabı Adlandırılamayan (The Unnamable) olan Beckett'ın üçlemesinin ikinci romanıdır. 1899 Dünya Artistik Patinaj Şampiyonası Dünya Artistik Patinaj Şampiyonası, Uluslararası Patinajcılar Birliği'nin (ISU) onayladığı ve patencilerin dünya unvanı için yarıştığı yıllık müsabakadır. 1899 yılı müsabakaları 12 Şubat 1899 tarihinde İsviçre'nin Davos kentinde yapıldı. Bütün hakemler İsviçreliydi. Bu nedenle sonuçlarda bir anlaşmazlık olmadı ve İsviçreli yarışmacı yoktu. Hakemler: Atlamada Olimpiyat madalyasÄ± kazananlar listesi 1904 ve 2008 yılları arasında Dalış'da Olimpiyat madalyası kazananların listesi. Kınar Hanım Kınar Hanım, (d. 1876, İstanbul - ö. 13 Ağustos 1950, İstanbul), Ermeni kökenli Türk tiyatro oyuncusu. ""Fasulyeciyan Topluluğu""`nda çalışan annesi Bercuhi hanım'ın, topluluk oyuncularından birinin ölümü üzerine boş kalan kadroya, annesinin önerisiyle henüz 14 yaşındayken Tekirdağ'da ""Körün Oğlu"" adlı oyunla sahneyle tanışan Kınar Hanım, Türk tiyatro tarihinde yer alan ilk oyunculardandır. 1894 yılında aynı toplulukla 1900 yılına kadar sürecek bir Balkan turnesine çıktı. 1901'de ""Mınakyan Topluluğu""``na katıldı. 1908 yılından sonra oldukça tanınarak, artan tiyatro toplulukları arasında büyük talep gördü. Bir dönem Zabel Binemeciyan'la birlikte ""Yeni Osmanlı Tiyatrosu"" adlı bir topluluk kurdu. Darülbedayi'nin kurulmasıyla kuruma katılan Kınar Hanım, Muhsin Ertuğrul, Raşit Rıza, Şadi Fikret Karagözoğlu gibi isimlerle çalıştı. Bugünkü adıyla Şehir Tiyatroları olan Darülbedayi'nin ustaları arasında sayılmaktadır. Şair Ece Ayhan'ın ilk şiir kitabı, "Kınar Hanım'ın Denizleri" adını taşımaktadır. Ä°yi Geceler Anne İyi Geceler Anne (İng: " 'night, Mother"), Amerikalı oyun yazarı Marsha Norman'ın 1983'te yazdığı bir tiyatro oyunudur. Oyun Jessie ve beraber yaşadığı annesi Thelma'nın, birlikte geçirdikleri son geceyi anlatır. Oyun, Jessie'nin annesine, ertesi sabah ölmüş olacağını, çünkü o gece intihar edeceğini açıklamasıyla başlar. Jessie bunları, evi derleyip toplarken ve annesine yapacağı manikür için hazırlanırken, kayıtsızca, öylesine anlatır. Bunun ardından iki kadın arasında geçen konuşmalarda, Jessie'nin bu kararı neden verdiği, annesiyle olan yaşantısının detayları, kendi ölümünü en ince ayrıntısına kadar nasıl planladığı açığa çıkar. Oyun, kaçınılmaz sona doğru tedirgin edici şekilde hızla ilerler. 1983'te Pulitzer Drama Ödülü kazanan oyun, modern insanın en sevdiklerinin yanında bile kendini yalnız, çaresiz ve mutsuz hissetmesini, insanlar arasındaki iletişimsizliğin ve hoşgörüsüzlüğün varabileceği son noktayı anlatır. Oyunun 1986 yapımı film uyarlamasında Sissy Spacek (Jessie) ve Anne Bancroft (Thelma) rol aldı. Uyarlamayı kendisi yapan Marsha Norman filmin senaryosunu da yazdı. Brodway'deki prodüksiyonda oyunu yönetmiş olan Tom Moore, filmin de yönetmenliğini üstlendi. Oyunda sadece iki oyuncu yer alırken filmde yeni karakterler eklendi. Bancroft filmdeki rolüyle En İyi Kadın Oyuncu Altın Küre Ödülü - Drama (Sinema) ödülüne aday gösterildi. Yine de film, genel olarak eleştirel başarı kazanamadı. Tomas Fasulyeciyan Tomas (Tovmas) Fasulyeciyan (d. 1843, İstanbul - ö. 1903, İskenderiye, Mısır) Osmanlı Ermenisi tiyatro oyuncusu, yönetmen. İlkokulda öğretmenlerinin taklidini yaparak yeteneğiyle dikkat çeken Tomas Fasulyeciyan, 1858 yılında ""Şark Tiyatrosu""`nda çalışmaya başladı. 1860 yılında Şehzadebaşı'nda "Temaşa-i Hüneri Opera-i Osmani Tiyatrosu" adlı bir oluşumun önünde yer aldı. 1862’de Ekşiyan’la birlikte İzmir turnesine katıldı; Trabzon ve Kafkasya turneleri yaptı; İstanbul’a dönünce Aziziye Tiyatrosu’nda gösteriler yaptı; 1863 yılında Trabzon'da gençlik tiyatrosu çalışmaları yaptı. Güllü Agop'un teşvikiyle Gedikpaşa Tiyatrosu'nda görev aldı. 1879’da Ahmet Fehim ve Küçük İsmail’in bulunduğu toplulukla Bursa’ya gitti, Ahmet Vefik Paşa tiyatrosunda oynadı. Kendi adıyla anılan tiyatro kumpanyasını Osmanlı devlet adamı Raşit Paşa desteğinde Bursa'da sürdürdü. Oyuncunun bu zamanlarını ve çektiği sıkıntıları anlatan "Sersem Kocanın Kurnaz Karısı" adlı eser Haldun Taner tarafından kaleme alındı ve Türk tiyatrosunda çokça sahnelendi. 1880 yılında Bursa'ya giderek 1885'e kadar çalışan Fasulyeciyan, Bursa'dan sonra Bulgaristan'a giderek sekiz yıl kalmış, döndükten sonra bir süre Samsun'da tiyatro çalışmalarında bulunmuştur. 1894 yılında yeniden Bulgaristan ve Romanya'ya giden Tomas Fasulyeciyan, Bulgaristan'da hastalanarak dostlarının yardımıylla Paris'e gitti. Bir süre sonra İskenderiye'ye gitti ve orada yoksul olarak yaşamını yitirdi. Sanatçı, Türk tiyatro tarihine önemli katkılarda bulunmuş, ve unutulmaz söylemini, şu tiradla tarihselleştirmiştir: Libor Došek Libor Došek (d. 24 Nisan 1978, Brünn), forvet pozisyonunda görev yapmış Çek eski futbolcudur. Profesyonel kariyerine 1997 yılında 1. FC Slovácko kulübünde başladı. Daha sonra sırasıyla 1. FC Brno, 1. FC Slovácko, FK Chmel Blšany, 1. FC Brno, Slovan Liberec, Sparta Prague, Skoda Xanthi, FK Teplice ve 1. FC Slovácko kulüplerinde oynadı. Nurettin Rüştü Büngül Nurettin Rüşdü Büngül (1882, Konya - 1951, İzmir), Türk gazeteci ve yazar. Ahmed Rüşdü Efendi’nin oğlu olan yazar, Darülfünun Hukuk Fakültesini bitirdi. Öğrenci iken başladığı gazeteciliğe ömrü boyunca devam etti. İkinci Meşrutiyetin ilanını takiben 1908 ile 1909 yılları arasında "“Geveze”" (115 sayı) ve 1911 yılında "“Cadaloz”" (45 sayı) adlı mizah ağırlıklı gazeteleri yayınladı. Şiir ve düz yazıları devrin gazetelerinde yayınlanmaya devam ederken, bazı şarkı güfteleri bestelendi. Aynı zamanda antika ve eski eserler konusunda devrin ciddi otoritelerinden olan Büngül, 1951 yılında İzmir’de öldü ve aynı şehirde defnedildi. Roy Scheider Roy Richard Scheider (10 Kasım 1932 – 10 Şubat 2008), Oscar ve Altın Küre'a aday gösterilmiş Amerikalı oyuncu. En çok 1975'teki "Jaws" filmindeki polis şefi Martin Brody rolü ile bilinmektedir. Scheider, Orange, New Jersey'de Anna S. (née Crosson) ve Roy Bernhard Scheider'ın oğlu olarak dünyaya geldi. Babası araba tamircisiydi. Annesi katolik, babası protestandı. Çocukluğunda atletizme meraklıydı ve baseball'un yanı sıra boksla da ilgileniyordu. Bir dönem eldivan ticareti yaptı. Rutgers Üniversitesi, Franklin ve Marshall kolejlerinde drama dersi verdi. Buralara bağlı Phi Kappa Psi derneğinin üyesi oldu. Üç yıl sonra Birleşmiş Milletler Hava Kuvvetleri'ne katıldı. 1968 yılında New York'ta Shakespeare Festivali'nde Obie Ödülü'nü aldı. 2008 yılı Şubat ayında ölen Roy Scheider 'in naaşı yakılmıştır. Kar Kokusu Kar Kokusu,Ahmet Ümit'in 1998 yılında yayımlanan polisiye-gerilim türündeki romanıdır. Aralarında TKP'nin de bulunduğu çeşitli ülkelerin komünist partilerinden bazı üyeler Moskova'daki Marksizm Enstitüsü'nde eğitim görmektedirler. Sıradan sayılabilecek yaşam TKP'lilerden birinin öldürülmesiyle değişir. Herkes korku içinde birbirinden şüphelenmeye başlar; enstitü ve TKP grubu KGB ajanları tarafından takibe alınır; tedirginlik diğer öğrencilere de sıçrar. Mustafa Hacıahmetoğlu Mustafa Hacıahmetoğlu (1931 - 22 Eylül 2017), Kıbrıs Türkü, Kıbrıs Cumhuriyeti ve sonrasında Kıbrıslı Türklerin bağımsızlığını kazandığı Kıbrıs Türk Federe Devleti ve KKTC için 33 sene milletvekilliği yapmış siyasetçi. 1958 yılında Kıbrıs Türk Çiftçiler Birliği Girne Kazası Temsilcisi oldu ve uzun süre Kıbrıs Türk Çiftçiler Birliği Merkez Yönetim Kurulu Üyeliği yaptı. 1979'dan 1983 yılına kadar, Kıbrıs Türk Kooperatif Merkez Bankası Yönetim Kurulu Üyeliği ve Başkanlığı yaptı. 1960'ta, Türk Cemaat Meclisi Üyesi, 1970'te milletvekili olarak seçildi. 1976, 1981 seçimlerinde de milletvekili seçildi. 6 Aralık 1983'te oluşan Kurucu Meclisin de üyesi idi. 1985 ve 1990 seçimlerinde, Ulusal Birlik Partisi'nden Girne milletvekili seçilerek Meclis’te görevini sürdürdü. 1992'de 9 kisinin UBP'den ayrilmasindan hemen sonra DP'nin kuruculugunu da ustlenmistir. 1993 erken seçimlerini Girne kazasında DP (Demokrat Parti)'den birinci sırada tamamlamasına rağmen milletvekilliği o dönemki hükûmet tarafından elinden alınmıştır. KKTC de en uzun milletvekilliği yapmış kişilerdendir. TMT'de görev almıştır. 1961'de Ankara'daki British Airway's ucaginin havada infilak etmesiyle uçak kazası geçirmiştir, uçaktan kurtulan az kişinin arasındadır, ciddi yaniklarla kazayi atlatmistir. Vekaleten Meclis başkanligiı ve cumhurbaşkanı vekilliği yapmıştır. Yaşamını sürdürdüğü köy, Dağyolu'nda çiftçilikle uğraşmıştır. Türkçenin yanında, İngilizce ve Rumca bilen Hacıahmetoğlu, evli olup altı çocuk babası idi. Cephalotaxaceae Cephalotaxaceae, Pinales tak覺m覺na ait bir bitki familyas覺d覺r. Kışın yaprağını dökmeyen ağaç ve ağaççık şeklinde bitkilerdir. Doğu Asya’da yayılış gösterirler. Yaprakları lineardır. Bitkiler genellikle dioiktirler. Nadiren monoiktirler. Doğu Asya’da bunlar birkaç türle temsil edilirler. Corci Zeydan Corci Zeydan veya Girgi Zaidan (d. 1861 – ö. 1914), Lübnanlı roman yazarı ve tarihçi. Yazar, Arap edebiyatının roman kulvarında önemli bir yere sahiptir. Geride bıraktığı eserler genç kuşaklara yol gösterici olmuştur. Tarihî konularda yaklaşık otuz roman kaleme almıştır. Gazetecilik de yapan Zeydan, el-Hilâl gazetesinin kurucusudur. Podocarpaceae Podocarpaceae, Pinales tak覺m覺na ait bir bitki familyas覺d覺r. Güney yarım kürenin sıcak bölgelerinde yayılmışlardır. Türkiye'de "Podocarpus" kıyı şehirlerimizde parklarda yetiştirilir. Herdem yeşil, boylu ağaç ve ağaççıklardır. Yaprakları pul veya iğne şeklinde, bazılarında oval ve rozet biçimindedir. Duiliu Zamfirescu Duiliu Zamfirescu (d. 30 Ekim 1858 – ö. 3 Haziran 1922), Rumen yazar, şair, hukukçu ve politikacı. Yazar, Romanya Fokşani'de doğdu. Bükreş şehrinde Hukuk Fakültesinde eğitim gördükten sonra gazetecilik ve avukatlık yaptı. Romanya Dışişleri Bakanlığı görevlisi olarak İstanbul, Atina ve Roma'da bulundu. Rumen Akademisi'ne seçildi. Rumen Parlamentosu'nda senatör olarak görev yaptı. Guitar Craft Guitar Craft, 1985 yılında Robert Fripp tarafından kurulmuş bir kişisel gelişim enstitüsüdür. Kuruluşunun 25. yılı olan 2010 da faaliyetlerini durdurmuştur. Seminerlerde katılımcılara "New Standart Tuning" e göre akordlanmış gitarlar kullanmaları önerilir. Bu akordu Robert Fripp 1984 yılında "keşfetmiş" ve bu akorda geçmiştir. "New Standart Tuning" Türkçe deyişle "Yeni Standart Akord" tellere yukardan aşağı "cgdaeg" şeklinde uygulanmaktadır. "New standart Tuning" eski sisteme göre uzun bir oktav aralığına sahiptir. Nst de teller farklı akord edildiğinden standart sistem için hazırlanan gitar telleri iyi performans vermemektedir. Nst için önerilen tel kalınlıkları -akustik gitarda- 0.59, 0.47, 0.32, 0.22, 0.13, 0.11 dir. The League of Crafty Guitarists, Guitar Craft'ın resmi performans grubudur. 2002 den bu yana Hernan Nunez tarafından yönetilmekte ve Dünyanın çeşitli bölgelerinde konserler vermektedir. The League of Crafty Guitarists'in diskografisi "Show of Hands, Tthe League of Crafty Guitarists Live, Intergalactic Boogie Express, Live in Europe" albümlerinden oluşur. Radek DrulÃ¡k Radek Drulák (d. 12 Ocak 1962), forvet pozisyonunda görev yapmış Çek millî futbolcu ve teknik direktördür. Profesyonel futbolculuk kariyerine RH Cheb kulübünde başladı. Daha sonra sırasıyla Sigma Olomouc, VfB Oldenburg, Chemnitzer FC, Petra Drnovice, FC Linz ve FK Holice 1932 kulüplerinde oynadı. Çek Cumhuriyeti millî futbol takımıyla 19 maça çıkmış ve toplamda 6 gol atmıştır. 1996 Avrupa Futbol Şampiyonası'nda gümüş madalya kazanan Çek Cumhuriyeti'nin kadrosunda da yer almıştır. 2016 yılında ilk teknik direktörlük deneyimini ASKÖ Oedt kulübünde yaşadı. Cybill Shepherd Cybill Lynne Shepherd, (d. 18 Şubat 1950; Memphis, Tennessee) Amerikalı oyuncu, şarkıcı ve model. 1966 yılında "Memphis güzeli" seçilen Shepherd, lise eğitimiyle birlikte mankenlik de yapmaya başladı. 1970'lerden itibaren tanınmaya başlayan sanatçı, dergi kapaklarında yer alırken; sinema sektöründe de kendine rol bulmakta zorlanmadı. Türkiye'de Mavi Ay (Moonlight) dizisindeki dedektif Maddie Hayes rolüyle tanındı. Lajos Zilahy Lajos Zilahy, (d. 27 Mart 1891 - ö. 1 Kasım 1974) Macar roman ve oyun yazarı. Yazar, Macaristan Nagyszlonta'da doğdu. Budapeşte'de Hukuk Fakültesi'nde eğitim gördü. İkinci Dünya Savaşı ertesinde 1947 yılında ABD'ye yerleşti. Oyun ve romanlarında realist ve psikolojik çözümlemeler dikkat çeker. 1974 yılında Novi Sad, Sırbistan'da öldü. Palenque Palenque (Yukatek Mayacası "Bàak"), Meksika Federal Cumhuriyeti’nin Chiapas eyaletinde Usumacinta ırmağı yakınındaki eski bir Maya kentidir. 1987 yılında UNESCO tarafından bir Dünya Mirası olarak ilan edilmiştir. Bu kültürün en etkileyici kentlerinden biridir. Kentin kurulma alanı pek büyük olmamasına karşın, içerdiği yapı ve yontular muhteşemdir. Kentin 2005’e kadar keşfedilen kısmı 2,5 km’dir ; bu keşfedilmiş kısım kentin gün ışığına çıkarılamamış kısmının % 10’u bile değildir. Kentin keşfedilmemiş kısmı ormanla kaplıdır ve bu sık ağaçlı orman yüzünden kentin bini aşkın yapısına ulaşılamamaktadır. Palenque kenti Unesco tarafından 1987’de Dünya Miras Listesi'ne alınmıştır.Eserleri bakımından Meksika'nın güneyindeki en zengin sitlerinden biri olan Palenque Yucatan yarımadasının sınırında bulunur.Kentteki mimari tarz Maya mimari tarzının batı varyantı olarak nitelendirilebilir. Kentin Maya dilindeki adı olan Lakam Ha "Büyük Sular" ya da "Yüce Sular" anlamına gelir. 16. yüzyıldaki İspanyol işgalinden çok daha önce terkedilmiş durumdaydı. Palenque'de bulunan ilk Avrupalı rahip Pedro Lorenzo de la Nada olmuştur (1567). O dönemde "güçlü evler toprağı" anlamına gelen Otolum adını taşıyan bölge Chol adındaki kavimce meskundu.De la Nada bu adı İspanyolca'daki palenque (fortification) sözcüğüyle karşılamayı tercih etti. Palenque zamanla bölgedeki antik kentin adı haline geldi. Bir başka varsayıma göreyse,Palenque sözcüğünün kökeni Maya dilinde "jaguar güneş" anlamına gelen "bahlam kin" adıydı.Bu ad,Güneşin bir başka aleme daldığı yeri ifade etmek üzere kullanılıyordu. Kentin klasik dönemden önceki çağda (MÖ 2500-MS 300) kurulduğu sanılmaktadır. Palenque klasik dönemde B'akaal devletinin başkenti olmuştur. B'akaal hükümdarları soylarını çok eski bir geçmişe bağlarlar. Hatta bazılarının sözleri dikkate alınacak olursa bu köken tarih-öncesi çağlara uzanır. Fakat arkeolojik varsayımlar ilk hükümdar sülalesini Olmekler'e dayandırır. Kentin ilk planları 1807'de Luciano Castañeda atarfından yapılmıştır. Bernasconi ve Castañeda'nın bilgilerinden yararlanılarak, Palenque üzerine ilk kkitap 1822'de Londra'da yayımlandı. 20. yüzyıl başlarına dek Palenque'deki heykel ve kabartmaların Mısırlılar'ı,Polinezyalılar'ı ya İsrail kabilelerini temsil etikleri sanılıyordu.Askeri kâşif Juan Galindo bunların mahalli halkları temsil ettiğini ortaya atan ilk kişi oldu. 1832'de aynı zamanda haritacı ve antikacı olan Fransız kâşif Jean-Frédéric Waldeck bölgede iki yıl kaldı ve incelemelerini 1866'da yayımladı. Palenque üzerinde ilk bilimsel çalışmalar 1840'ta başladı,1858'de Fransız Désiré Charnay tarafından ilk fotoğrafları çekildi.Nihayet 1949 ile 1942 yılları arasında Meksika hükûmeti Ulusal Antropoloji ve Tarih Enstitüsü aracılığıyla siteye Meksikalı arkeolog Alberto Ruz L'Huillier başkanlığında bir kazı ekibi gönderdi.Bu ekip birçok keşifte bulunmuştur. 1970'li yıllarda aynı Enstitü'den Jorge Acosta başkanlığında bir başka ekip sit alanında çalışmalar yapmıştır. Bu ekip sit alanında mahalli bir müze açmıştır(Dr. Alberto Ruz L'Huillier Müzesi). !973'te Merle Green Robertson'ın keşifleri olmuştur. 1983'te Juan Lorenzo del castillo ve Sergio Juarez Biñol'un çalışmaları Burña denilen heykeldeki ünlü sembolleri çözmeleriyle tamamlandı. Sit alanındaki son çalışmalar 1995'te yapılmıştır. Günümüzde ulaşılabilir anıtları olarak şunlar sıralanabilir: Palenque hükümdarlarından bazıları, hükümdarlık yıllarıyla, şunlardır: Archaeology of Native North America, 2010, Dean R. Snow, Prentice-Hall, New York. pp. BorÃ§ka (kasaba) Borçka şu anlamlara gelebilir: Kiefer Sutherland Kiefer William Frederick Dempsey George Rufus Sutherland (d. 21 Aralık 1966, Londra), Kanadalı oyuncu. Sutherland, kariyerine 1984 yapımı Kanada filmi "The Bay Boy" ile başladı ve ilk rolüyle Kanadanın akademi ödülü olarak kabul edilen Genie'ye aday gösterildi. Bunun ardından "Benimle Kal" (1986), "Kayıp Gençler" (1987), "Genç Silahşörler" (1988), "" (1992) ve "Karanlık Şehir" (1998) gibi birçok filmde rol aldı. 21'ci yüzyılda Sutherland, "24" isimli dizide başrol oynamaya başladı. Dizinin yayın dönemi boyunca Emmy, Altın Küre, Satellite ve SAG ödülü gibi birçok ödül kazanmıştır. Aynı zamanda "Telefon Kulübesi" (2002) ve "Fedai" (2007) gibi filmlerle sinema kariyerine devam etmiş, "Melankoli" (2011) filmiyle Bodil ödülüne aday gösterilmiştir. En son "" oyununda seslendirme yapan aktör, aynı zamanda "Designated Survivor" isimli dizide rol almaktadır. Donald Sutherland'ın oğludur. Donald Sutherland'in oğlu olan Kanadalı, Emmy ve Altın Küre ödüllü aktör. Kanadalı politikacı Tommy Douglass'ın torunudur. Kanada'ya yerleştikten sonra anne ve babası 1970 yılında ayrıldı. 1975 yılında annesinin yanına, Toronto şehrine yerleşti ve birçok kez okul değiştirmek zorunda kaldı. Özel hayatına dair eleştiriler alan sanatçının, kendisini parti yaparken yaraladığı öne sürülmüştür. Ayrıca kendisi bir gitar tutkunu olup kendi gitar salonunu açmıştır. Kendisi ayrıca bir Amerikan futbolu tiryakisidir.. Alkollü araba kullanırken yakalanan oyuncu sürücü belgesini kaybetmiştir. Kendisi 90'lı yıllarda tanıştığı Julia Roberts ile kısa bir süre nişanlanmıştır. Ayrıca Kanada'nın sağlık sigorta sistemini desteklemektedir. Kiefer Sutherland, 24 adlı dizideki oyunculuğuyla En İyi Erkek Oyuncu dalında Emmy, Altın Küre ve SAG ödüllerini kazandı. Dizinin Yardımcı Yapımcısı olması nedeniyle bir Emmy daha aldı. Son olarak "Mirrors / Aynalar" adlı korku filminde rol alan Sutherland, “The Sentinel / Fedai”de Michael Douglas ve Eva Longoria ile birlikte oynadı. In 2004’te uzun metrajlı “Taking Lives / Hayatın Benim” adlı filmde Angelina Jolie ve Ethan Hawke ile birlikte rol alıp, “NASCAR – The IMAX Experience”ta da anlatıcı seslendirmesi yaptı. Sutherland'in itibarlı çok sayıda diğer uzun metrajlı filmlerinin arasında “Phone Booth / Telefon Kulübesi”, “To End All Wars / Savaşın Sonu”, “Dark City / Karanlık Şehir”, “Truth or Consequences, N.M.” (ki yönetmeni de kendisidir), “Eye for ar Eye / Göze Göz”, “A Time to Kill / Öldürme Zamanı”, “The Three Musketeers / Üç Silahşörler” “A Few Good Men / Birkaç İyi Adam”, “The Vanishing / Kayboluş”, “The Lost Boys / Kayıp Gençler”, “Young Guns / Genç Silahşörler” ve “Stand By Me / Benimle Kal” da bulunmaktadır. Televizyondaki başarıları arasında, kablo televizyonda ciddi beğeni toplayan “A Soldier's Sweetheart” ve ilk yönetmenlik denemesi olan “Last Light” adlı yapımlar bulunmaktadır. “Last Light”, özellikle de Sutherland’in yönetmenliği için çok olumlu eleştiriler almıştır. Sutherland’in diğer başarıları arasında kablo televizyon filmi “Bay Boy” (ki kendisine En İyi Erkek Oyuncu için Genie Ödülü adaylığı getirmiştir), “The Mission”, “Amazing Stories” ve “Trapped in Silence” yapımlarını da saymak gerekir. Sutherland Metal Gear Solid V: Ground Zeroes'ta baÅŸ karakter Big Boss'u seslendirmektedir. Sutherland Metal Gear Solid V: The Phantom Pain'de baÅŸ karakter Venom Snake'i seslendirmektedir. Sutherland 3 film yönetti ve 71 filmde oynadı. Değişik yapımlarda seslendirmeler yaptı. Komedi Dans Üçlüsü Komedi Dans Üçlüsü, çeşitli şarkılardan aldıkları bölümleri birbirlerine ekleyerek, danslarıyla birlikte bir sahne şovuna dönüştüren komedi-dans grubudur. Grup üyeleri; Erol Köse, Hakan Rullas ve Murat Akkaya'dır. Grup 1984 yılında Murat Akkaya ve Hakan Rullas tarafından kurulmuştur. 1986 yılında bir TRT yönetmeninin isteği ile gruba Erol Köse dahil olmuştur. Türkiye'de tek kanallı dönemde TRT'de yayınlanmıştır. Grup; Erol Köse, Hakan Rullas ve Murat Akkaya'dan oluşmaktaydı. Doksanlı yıllarda Özel TV Kanallarının açıldığı dönemlerde de