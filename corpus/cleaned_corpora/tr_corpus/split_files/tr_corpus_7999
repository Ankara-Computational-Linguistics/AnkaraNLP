sezonda ise Cordelia sürekli komadadır (Yüzüncü bölüm hariç). Spike yarı hayalet olarak L.A.'de mahsur kalmıştır ve Fred ölmüş, bedenini Illyra adında bir tanrıça ele geçirmiştir. Son bölümde Angel sonunda Wolfram & Hart'ı devirmeyi başarır. Ama birçok kayıp vermiştir. Wesley ve Fred ölmüş, Gunn ise yaralıdır. Angel, Spike ve Illyra savaşa hazırdırlar. Büyük Ortaklar bu duruma çok sinir olup L.A.'e cehennem yaşatmışlardır. Ve böyle sonlanmıştır. Angel çizgi romanları dizi bittikten sonra "After the Fall" serisi başlığı altında toplanmıştır. Bu çizgi romanlar beşinci sezonun devamı niteliğindedir. Angel ve hayatta kalan ekibinin L.A.'e gelen cehennemdeki savaşlarını anlatır. Angel, 18. yüzyılda vampire dönüştüğünden beri ölümsüz olmuştur. Süper hıza ve güce sahiptir. Ama avcılardan daha güçlü ve hızlı değildir. Yine de çoğu iblisi yere serebilecek kapasitededir. Angel dizisinin ilk sezonunda bir iblisin kanı dolayısıyla tekrar insan olmuş, ama sonra kendi isteğiyle vampire dönüşmüştür. Çünkü savaşta güçsüz kalmak istememiştir. Ayrıca sezonun devamında, Buffy, Sunnydale'de Spike'ı yendikten sonra ondan Amara yüzüğünü alarak Oz aracılığı ile birlikte Angel'a gönderir. Bu Amara yüzüğü, vampirlerin güneş altında dolaşabilmelerini sağlamaktadır. Angel bu yüzüğü parçalar, çünkü eğer bu yüzüğü takarsa ileride karanlığın nasıl hissettirdiğini unutup insanların arasına karışacağından korkmaktadır. Burada anlaşılır ki Angel'ın tek amacı karanlığın güçlerine karşı savaşmaktır. Son sezonda, Hamilton adındaki Büyük Ortaklar elçisini ısırdıktan sonra onun güçlerinin tadına bakmıştır ve daha da güçlenmiştir. Neredeyse Hamilton, Angel'ı öldürecekken Angel bu durumdan kurtulup Halimton'ı öldürmüştür. Ama bu güçlerin kalıcılığı veya geçiciliği hakkında pek bir bilgi yoktur. İlk defa Liam, Darla ile 18. yüzyılda karşılaşmıştır. Karşılaştıkları ilk gece de Darla, Liam'ı vampire dönüştürmüştür. Daha sonra bütün Avrupa'ya ün salan Angelus doğmuştur. Angelus ve Darla gittikleri her yere birlikte gitmişlerdir. Darla, Angelus'ı efendisine, yani onu dönüştüren vampire götürmüştür ama Angelus kimseye boyun eğmemiştir ve eğmek gibi bir düşüncesi de yoktur. Bu nedenle Master diye bilinen vampirin yanında yer almayı da reddetmiştir. Darla da bu defa efendisinin yerine Angelus'ı seçmiştir. Birlikte birçok katliam yapmışlardır. Ama bir vampir avcısının ailesini katlettikten sonra Daniel Holtz Darla ve Angelus'ın peşlerine düşmüştür. Daha sonra da Sahjhan denen iblisin yardımıyla geleceğe gitmiştir. Angelus ve Darla ondan kurtulduklarını sanmışlardır. Angelus, ruhunu geri alınca kendisine Angel demiştir. Darla, ruhu olan birisiyle beraber olamam deyip Angelus'ı terk etmiştir. Yıllar sonra Angel, Sunnydale'e gelmiştir ve Buffy ile tanışmıştır. Buffy, Sunnydale'de Darla'yı öldürmüştür. Angel burada Darla için hiçbir duygu beslememektedir. Buffy ile olan uzun ilişkilerinin ardından Angel, L.A.'e taşınmıştır. Darla orada bulunan Wolfram & Hart şirketi tarafından tekrar diriltilmiştir. Artık Darla insandır. Angel bunu öğrenince Darla'nın bu defaki hayatını geçen seferki gibi harcamamasını istemiştir. Lakin yine işler ters gitmiş ve Drusilla çıkagelmiştir. Darla'yı tekrar vampire çevirmiştir. Angel, bunun intikamını Wolfram & Hart'tan almaya çalışmıştır. Başarısız olunca Angel, vampir Darla ile birlikte olmuştur. Ama laneti ortaya çıkmamış ve ruhunu kaybetmemiştir. O gece Darla'yı kovmuştur. Darla daha sonra hamile olduğunu öğrenmiş ve bütün dünyayı gezerek bebekten kurtulmaya çalışmıştır. Hiçbir yol bulamayınca Angel'dan yardım istemek için L.A.'e dönmüştür. Angel ve Darla'nın bir bebeği doğar. Ama doğarken Darla, bebeğinin doğması için hayatını verir. Bir daha da Darla hayata geri dönmemiştir. Angel ve Darla'nın oğlu olan Connor, dördüncü sezonda Darla'nın bir yansımasını görmüştür. Darla'nın hediye olarak getirdiği kız Drusilla'yı, Angelus öldürmek istememiştir. Görüş laneti olan Drusilla'nın bütün ailesini Angelus, onun önünde öldürmüştür. Daha sonra da onu vampire dönüştürmüştür. Vampir olduktan sonra da Drusilla geleceği görebilmektedir, lakin hala düzgün düşünememektedir. Angelus ve Drusilla birkaç defa birlikte olmuşlardır. Daha sonra Drusilla, kendisine eş olması için William adındaki şairi dönüştürdüğünde, Angelus onun Drusilla'ya sahip olmadığını göstermek için Drusilla'yı ayartıp onunla birlikte olmuştur. Sunnydale'e normal bir apartman dairesine taşınan Angel, Buffy vampir avcısı ile tanışmıştır. Ona aşık olmuştur, ama vampir olduğunu ona hemen söylememiştir. Çünkü önce kendisini anlamasını istemektedir. Bir gece vampirler tarafından saldırıya uğradıktan sonra Buffy'nin evine girmişlerdir ve öpüşürlerken Angel'ın yüzü değişmiştir. Buffy o sırada Angel'ın vampir olduğunu anlamış ve Angel pencereden atlayarak kaçmıştır. Daha sonra Bronze'da Angel ve Buffy birçok kez karşılaşmışlardır. Çingeneler tarafından Angel'ın lanetlendiğini öğrenince Buffy, Angel ile bir ilişkiye başlamıştır. Geceleri petriyeye çıkıp daha sonra baş başa zaman geçirmektedirler. Ama Angel, Buffy'ye normal bir hayat veremeyeceğini anladığı an, onu hala severken Sunnydale'den ayrılmaya karar vermiştir. Buffy onun gitmesini istememiştir ama üçüncü sezonda belediye başkanını da yendikten sonra Angel onu terk etmiştir. Angel, Sunnydale'den ayrılıp L.A.'e geldiğinde Cordelia ile karşılaşmıştır. Cordelia beş parasız kalmış ve kendisine yeni bir kariyer yapmak istemektedir. Angel ile karşılaşınca karanlığın güçlerine karşı savaşma işine geri dönmüştür. Ayrıca bu defa Angel Investigations adlı kurumu açıp para da kazanmışlardır. Cordelia kendisine hayaletli bir apartman almıştır ama bu iyi bir hayalettir, bu yüzden dert edinmemiştir. Angel ile ilişkileri sürekli karışık olmuştur. İlk sezondan itibaren ikisi de birbirlerine karışık sinyaller yollamıştır. İkinci sezonda Cordelia, Pylea'da mahsur kaldığında Groosalugg'a aşık olmuştur. Angel, Pylea'da Groosalugg ile dövüşmek zorunda kalmışlardır. Angel, Cordelia'nın gelip kendisine sarılmasını beklerken, Cordelia Groosalugg'a ilgi göstermiştir. Pylea'dan geri döndüklerinde ise Angel, sürekli kendisini Cordelia'ya hislerini açabilmek için hazırlamaya çalışmıştır. Sonunda kendisini hazırlamıştır, Cordelia ile konuşmalarına başlamışlarken bir anda Hyperion Hotel'de Groosalugg belirmiştir. Cordelia'yı özlemiş ve ziyarete gelmiştir. Ama üçüncü sezonun sonuna kadar kalmıştır. Angel, artık ümidini yitirmiş ve Cordelia'nın kararına saygı duymuştur. Onun Groosalugg ile olan ilişkisini de eğer mutlu olacaksa ilerletmesini istemiştir. Cordelia ise kısa bir zaman sonra Angel'a aşık olduğunu anlamıştır. Davranışları bu yönde değişince, Groosalugg fark etmiştir ve Cordelia'ı terk etmiştir. Groosalugg ona, Angel'a gidip hissettiklerini anlatmasını söylemiştir. Artık bir yüce varlık olan Cordelia, bütün hislerini Angel'a açmak istemiştir. Ona telefon etmiş ve buluşmak istediğini söylemiştir. Yolda giderken Skip adındaki bir iblis Cordelia'yı durdurmuştur ve onu yüce varlıkların boyutuna yönlendirmiştir. Her ne kadar Cordelia, hislerini Angel'a söyleyememekten nefret etse de gitmiştir. Angel ise oğlu Connor tarafından okyanusun dibine gönderildiğinden dolayı Cordelia'nın peşine düşememiştir. Bütün yaz boyunca Fred ve Gunn, ne Cordelia'dan ne de Angel'dan haber alamamışlardır. Ama ekipten ayrılan Wesley, Angel'ın yerini bulmuştur. Cordelia'yı da takip etmeye çalışmıştır. Ama araştırması çok derin sürmemiştir. Son sezonda, Angel bir kurtadam tarafından ısırılan kadına yardım etmiştir. Kadın da her ay üç gece dolunay süresince kurda dönüşmektedir. Ona bu süreçte yardım etmiş ve dolunay geceleri onu Wolfram & Hart'ta kilit altında tutup insanlara zarar vermesine engel olmuştur. Nina, ailesine bu olaydan bahsetmekte biraz zorlanmıştır, Angel hep onun yanında olmuştur. Bütün bunlar olurken Nina, Angel'a aşık olmuş ve ona işaretler yollamaya başlamıştır. Ama Angel bu işaretleri geç anlamıştır. Anladığında ise ağzına kadar kötülüğe battığı için Nina'dan şehri terk etmesini istemiştir. ETSI Kısa adı ETSI olan Avrupa Telekomünikasyon Standartlar Komitesi (European Telecommunications Standard Institute) Avrupa düzeyinde standardizasyon alanında çalışmalarda bulunan üç kurumdan biridir (CEN ve CENELEC gibi). ETSI, telekomünikasyon, televizyon ve radyo yayıncılığı ile bilgi teknolojisi alanlarında standardizasyon çalışmalarında bulunmaktadır. DMO (haberleşme) DMO, TETRA standardında Operation'un katılırmsıdır. TETRA Baz istasyonlarının kapsamı dışında da terminallerin birbirleri ile haberleşebilmelerini sağlar. Bu modda çalışabilen iki terminalden herhangi biri kapsama alanında ise diğer terminalin kapsama alanıdaki terminal üzerinden TETRA altyapısıyla haberleşebilmesine imkân sağlayabilir. Bu sayede, kapsama alanı sınırlarında, kapsama alanının genişlemesini ve kapsama alanının olmadığı yerlerde de haberleşmenin kullanıcılar arasında devam edebilmesini sağlayan özelliktir. İlk insanlar çeşitli tehlikelerden korunmak yatacak yer bulmak yiyecek sağlamak için birbirlerinden yardım görmek zorundaydılar.Bu da, sonradan,konuşmak ihtiyacını doğurdu.İlk insanların konuşmaları çok değişikti.Az sayıda kelimeleri bir araya getirerek dertlerini anlatmaya çalışıyorlardı.Başlangıçta bir fikri belirtebilmek için birçok sesleri bir araya getirmeyi denediler.Zamanla belli şeyleri anlatabilmek için daima aynı sesleri kullanmanın gerekli olduğunu düşündüler.Böylece, tek tek kelimeler geldi,bunlar sonradan cümlecikler halina aldı,çeşitli diller doğdu. Zaman geçtikçe toplumlar kalabalıklaşıyor,ihtiyaçlar da ona göre artıyordu.Çiftçilik,sürücülük,balıkçılık yaparak geçimlerini sağlayan insanlar,büyük topluluklar halinde birlikte çalışmayı uygun buluyorlardı.Zamanla çeşitli topluluklar arasında ticaret de başladı.Böylece,yeni haberleşme ihtiyaçları ortaya çıkınca, insanlar da daha kolay, daha çabuk haberleşmenin yollarını araştırmaya başladılar.Denizdeki gemilere yol göstermek için kıyılarda ateş yakmak adet oldu.Köyler,kasabalar arasında gidip gelen haberciler türedi.Birbirine yakın köylerde geceleri ateş yakılarak haberleşme sağlandı.Bir süre sonra sert zeminlere bir takım şekiller çizerek haberleşmeyi düşündüler.Haberci- nin aline verilen bu üzeri çizilmişcisimler,bir nevi mektuptu.Fikirleri resimlere belirtmek alfabenin icadına yol açtı. Yazının icadından sonra insanlar ellerine geçirdikleri her eşyanın üzerine yazı yazmayı denediler.En sonunda,Mısır'da "papirüs" denilen kağıdın bulunmasıyla önemli bir sorun daha çözülmüş oldu.kağıdın bulunmasından sonra insanlar yazı yazmayı bir sanat haline getirdiler.Böylece edebiyat doğdu.Edebiyat yolundan haberleşme haberleşme çeşitli milletlerin kültür durumları hakkında bilgi edinilmesini sağladı.İnsanlar bu yazılı vesikaları toplayıp saklamaya başladılar.Bu da kütüphanenin temelini teşkil etti.baskı makinesinin bulunması,haberleşmenin kolaylaşmasında çok önemli rol oynadı.xvııı. yüzyılda endüstri devri başlayınca,insanlar haberleşmede daha ziyade çeşitli makinelerden faydalanmaya başladılar.Buharla işleyen gemiler,telefon,telgraf,radyo,telsiz,sinema,televizyon haberleşmeyi basit bir hale getirdi. PEI TETRA Telsiz Standardında, Peripheral Equipment Interface(Çevresel Donanım Arayüzü)'in kısaltmasıdır. Bu standart arayüz ile TETRA terminallerinin çevresel donanımlarla haberleşmesi standartlaştırılmıştır. Bu sayede sensörler, uzaktan komuta sistemleri, bilgisayarlar... gibi donanımlar TETRA ağı üzerinden haberleşebilirler. Sergey BagapÅŸ Sergey Bagapş ya da Sergei Bagapş (Abhazca: Сергеи Багаҧшь / Sergei Bagapş; (d. 4 Mart 1949, Sohum - ö. 29 Mayıs 2011, Moskova) de facto Abhazya Cumhuriyeti'nin 2. cumhurbaşkanıdır. 1997-1999 yılları arasında başbakan, 2005 seçimleri sonrasında ise Cumhurbaşkanlığı yaptı. 9 Mart 1949 tarihinde Gürcistan SSC yönetimindeki Sohum şehrinde doğdu. Yaşamının büyük kısmı Abhazya'da geçti. Gençliğinde Gürcistan basketbol takımının bir üyesiydi. Sohum'da Gürcistan Astropikal Tarım Devlet Üniversitesinden mezun oldu. Eğitimi sırasındaki ilk işi bir şarap kooperatifinde ve daha sonra devlet bankasında güvenlik görevlisi olarak çalışmaktı. Daha sonra Sovhoz tarım işletmelerinde askerlik görevi yerine burada yöneticilik yaptı. Bu sırada Abhazya bölgesel komitesi parçası olan Komsomol'da eğitmen olarak yer aldı. 1978'de Konsomol'un merkez gücünden sorumlu oldu ve 1980'de Abhazya Bölgesel Komitesi'nin ilk sekreteri oldu. 1980'de Komünist Parti'nin Oçamçıra rayonu sekreteri oldu. Ülkede komünizm'in yıkılmasının ardından iş adamı ve Abhazya Hükümeti'nin temsilcisi olarak Moskova'da çalışmaya başladı. 29 Nisan 1997'de seçimler sonucu Abhazya Cumhuriyeti başbakanı oldu. Görevi sırasında Gürcü-Abhaz gerginliği en önemli sorundu. Bu sorun 1998'de üst seviyeye çıktı ve Abhazya-Gürcistan sınırına askerler konuşlandırıldı. Çıkan çatışmalar Abhazya Savaşı (1998) olarak bilinir. 29 Mayıs 2011 tarihinde Moskova'da bir hastanede akciğer rahatsızlığı nedeniyle hayatını kaybetti. Koyu sırtlı saka Koyu sırtlı saka ("Carduelis psaltria"), ispinozgiller (Fringillidae) familyasından saka türü. Gagası konik ve koyu renklidir. Vücudu parlak sarı ile koyu kahverengidir. Kanatlar büyük beyaz çizgili ve yamalıdır ve bu büyük beyaz yamalar uçarken görünür. Kuyruğu kısa ve çatallıdır. Erkek parlak sarı renklerle siyah bir kep ve kanatla bezelidir. Dişiler ise çok daha soluktur. İki alt türü vardır. "Carduelis psaltria psaltria" (siyah sırtlı saka) ABD'nin güney, "Carduelis psaltria hesperophilus" (yeşil sırtlı saka) alt türü ise batı yakasında dağılım yapar. Her ikisinin, siyah taç, siyah kanat ve kuyrukta beyaz işaretleri vardır. Bu kuşlar toplu halde yaşarlar ve çoğunlukla Lawrence sakalarıyla karışık sürüler oluşturur. İspinozların çoğu gibi koyu sırtlı sakada tamamen tohumlarla beslenmez. Ara sıra meyve, tomurcuk ve böcekleri de menülerine katar. Özellikle karahindiba ve devedikeni tohumunu çok sever. Yaşam alanını meşe savanaları, ormanlık bölgeler ile park ve bahçeler oluşturur. Bir çalılık veya alçak bir ağaçta kurduğu yuvaya 4-5 soluk mavi yumurta bırakır. Kuluçka dönemi 12 gün sürer. Gevşekçe bir yuva yapar. Yuvalar genellikle, dikey bir çatalda kuruludur veya bir ağacın dalı, yoğun yapraklar ile kuşatılır. Ottan yapılan açık fincan şeklindeki yuvayı dişi inşa eder. Erkek, onu yuvada besler. Yumurtadan yavrular çıktıktan sonra her iki ebeveyn, gence yiyeceği getirir. Erkekler tüy dökme dönemi haricinde bütün yıl öter. Diğer sakalar gibi bu kuşlar da dalgalı uçuşları sırasında öter. Bu esnada "chig chig chig" gibi benzeri sesler çıkarır. Çoğunlukla diğer kuşların şarkılarının kısa parçalarını taklit eder. İhsan Sabri Çağlayangil İhsan Sabri Çağlayangil (1908, İstanbul - 30 Aralık 1993, Ankara), Türk siyasetçi. 1965-1971 ve 1975-1977 arasında Dışişleri Bakanlığı, 1979-1980'de Cumhuriyet Senatosu başkanlığı ve Cumhurbaşkanı vekilliği yapmıştır. Kendi yazmış olduğu anılarında memleketini Değirmenboğazı, Manyas olarak belirtmiştir. Ubıhlardandı. İstanbul (Erkek) Lisesi mezunudur. 1932'de İstanbul Üniversitesi Hukuk Fakültesi'ni bitirdi. Emniyet Genel Müdürlüğü'nün çeşitli kademelerinde görev yaptı. 1937 yılında Dersim harekatının sonuçlanmasının ardından kurulan mahkemede idama mahkûm edilen sanıkların infazını düzenlemekle görevlendirildi. 1945'te Ahlat kaymakamı, 1948'de Yozgat, 1950'de Antalya, 1953'te Çanakkale, 1954'te Sivas valisi oldu. Aynı yıl getirildiği Bursa valiliği görevini 1960'a değin sürdürdü. Memleketi olduğu için Cumhurbaşkanı Celal Bayar'ın özel önem verdiği bu valilik nedeniyle Demokrat Parti hareketinin önemli isimlerinden birine dönüştü. 27 Mayıs 1960 ihtilali’nden sonra tutuklanarak önce Yassıada, ardından Balmumcu'da hapis yattı. Yargılanmadan 6 ay sonra serbest bırakıldı. 1961'de siyasete atılarak, Adalet Partisi'nden Bursa senatörü seçildi. 20 Şubat 1965'te Suat Hayri Ürgüplü başkanlığında kurulan koalisyon hükûmetinde Çalışma Bakanı oldu. 1965 genel seçimlerinin ardından kurulan Demirel hükûmetinde Dışişleri Bakanı olarak görev aldı. Görevi sırasında çok iyi bilmediği diplomasi dünyasına hızla alıştı, komplekssiz kişiliği ve bilmediği konularda dışişleri personeline tam güveniyle başarılı bir bakan oldu. Hükümetin 12 Mart 1971 askeri müdahalesi üzerine istifa etmesiyle, bu görevden ayrıldı. 12 Mart döneminde senato üyeliğini ve AP içindeki etkili konumunu sürdürdü. Mart 1975'te Demirel'in kurduğu I. Milliyetçi Cephe hükûmetinde gene Dışişleri Bakanlığı görevine getirildi. 5 Haziran 1977 genel seçimlerinden sonra kurulan Cumhuriyet Halk Partisi azınlık hükûmetinin güvenoyu alamamasından sonra Temmuz 1977'de Süleyman Demirel başkanlığında oluşturulan II. Milliyetçi Cephe hükûmetinde de aynı görevi üstlendi. Aralık 1977'de hükûmetin bir gensoruyla düşürülmesine değin bakanlık görevini sürdürdü. Ekim 1979'daki ara seçimlerden sonra Cumhuriyet Senatosu başkanlığına seçildi. 6 Nisan 1980'de görev süresi dolan Cumhurbaşkanı Fahri Korutürk'ün yerine cumhurbaşkanlığı görevine vekalet etti. 12 Eylül 1980 askeri müdahalesiyle sona eren bu görevi sırasında kontenjan senatörleri ataması mecliste tartışmalara yol açtı. 1982 Anayasası'nın geçici 4. maddesi ile 5 yıllık siyaset yasaklıları arasına giren Çağlayangil, Mayıs 1983'te siyasal partilerin kurulmasına izin verilmesinden sonra Büyük Türkiye Partisi'nin (BTP) kuruluşunda rol oynadı. Partinin Millî Güvenlik Konseyi kararıyla kapatılmasının ardından bazı eski AP'li ve Cumhuriyet Halk Partisi üyesi politikacılarla beraber 1 Haziran 1983-30 Eylül 1983 arasında Zincirbozan'da (Çanakkale) gözetim altında tutuldu. 6 Eylül 1987'de yapılan referandum sonunda siyaset yasağı kalktıktan sonra Doğru Yol Partisi (DYP) Genel İdare Kurulu üyeliği yaptı. Kasım 1990'da aktif siyasetten ayrıldığını açıkladı. 30 Aralık 1993'te Ankara'da yaşamını yitirdi. beyiti her ne kadar kendisi yazmasa da ona mal edilmiÅŸtir. Can Yayınları Can Yayınları, Erdal Öz tarafından 1981'de kurulan yayınevi. Kuruluşundan bu yana çocuk ve kültür&edebiyat kitapları yayımlamaktadır. Türk Edebiyatı, Çağdaş Dünya Edebiyatı, Klasikler, Modern Klasikler dizileri dışında çocuk kitapları, şiir, öykü, roman, biyografi ve denemeler yayınevinin yayınclık alanıdır. Günümüzde Can Öz tarafından yönetilen yayınevinin merkezi Galatasaray'dadır. Erdal Öz yayıncılık sektörine çocuk kitapları yayımlayan Arkadaş Kitaplar ile başladı. Buradan elde ettiği birikimle Can Yayınları bünyesinde Kardeş Kitaplar dizisi altında çocuk edebiyatı kitapları yayımladı. Bu edebiyat dizisinde Süreyya Berfe, Nezihe Meriç, Orhan Kemal, Ülkü Tamer gibi Türk yazarlar yer alırken, Rene Guillot, Andre Maurois, Lev Tolstoy ve Hans Christian Andersen gibi dünya edebi literatüründe çocuk masalları yazan isimlerin kitapları da neşredildi. Dost Kitaplar dizisinde çağdaş klasiklerden eserler basılırken, Çağdaş Türk ve Dünya Edebiyatı dizisi de çıkmaya başladı. Can Yayınları bu sayede 1981'de Türkiye'de en çok kitap yayınlayan yayınevi oldu. Öz kendi eserlerini de yayımladığı yayınevini ölümüne değin yönetti. Yayınevi kurulduğu ilk yıllarda Güney Amerikalı ve Avrupalı birçok yazarın eserlerini Türkçe olarak yayımladı. Aynı çizgiyi Nobel Edebiyat Ödülü kazanmış Gabriel García Márquez, Thomas Mann, André Gide, Hermann Hesse, Knut Hamsun'la devam ettirdi. 2018'de ise Haruki Murakami'nin bazı eserleri yayımlandı. Erdal Öz'ün yakın çevresinden olan Orhan Pamuk ve Yusuf Atılgan gibi çağdaş Türk edebiyatçılarına ait eserler de muhtelif zamanlarda yayımlandı. Henry Miller’ın "Oğlak Dönencesi" (1985) romanının basılması sonrasında müstehcen kısımların olduğu gerekçesiyle "Sudaki İz"le beraber yayınevinin imha edilen kitapları oldu. Can Çocuk 2016'da 70 çocuk kitabı yayımladı, Can Yayınları ise 160'a yakın kitap çıkardı. Aynı yıl yayınevinin eserlerini çıkardığı tüm yazarlar arasında %40 oranında yerli yazar bulunmakta idi. Yayınevinin en çok basımı yaptığı eser "Küçük Prens"i yılda 150 bin kadar satan "Şeker Portakalı" ve 100 bin kadar stan "Simyacı" ve "1984" takip etmektedir. Yayınevinin klasik beyaz kapakları Utku Lomlu'nun tasarımları sonrasında değişime uğradı. Yayınevi günümüzde e-kitap ve sesli kitap yayınları da hazırlamaktadır ve muhtelif alt iştiraklere de sahiptir. Andromahi Andromahi, Andromacue (Yunanca: Ἀνδρομάχη), Thebae Campus (Kilikya'nın Tebai bölgesi)'nun prensesi Eetion’un kızı, Hektor’un karısı. Truva savaşı sırasında babası, kardeşleri ve kocası Aşil tarafından öldürülmüştü. Troya prensi Hektor’dan olan oğlu da Yunanlar tarafından öldürülmüş, bahtsızlığını büsbütün artırmıştı. Troya’ya giren Yunanlar, sağ kalanları da esir olarak götürdükleri zaman, bahtsız Andromakhe, Aşil’in oğlu Neoptolemos’un hissesine düşmüştü. Neoptolemos’un ölümünden sonra Andromakhe Hektor’un kardeşi Paris’le evlenmiştir. Andromahi öyküsü, Euripides ile Jean Racine'in oyunlarına konu olmuş, "İliada"'daki Andromahi ile Hektor'un ayrılma sahnesi de, birçok ressam tarafından işlenmiştir. Skid Row Skid Row. İlk albümlerini 1989 yılında Jon Bon Jovi'nin desteğiyle yayınlamış bir Heavy Metal, Hard Rock grubudur. Youth Gone Wild,I Remember You, 18 and Life, In a Darkened Room, Slave to the Grind, Monkey Business ve Wasted Time gibi popüler şarkıları vardır. 1995 yılında solistleri Sebastian Bach gruptan ayrılarak solo kariyerine baslamıştır. Bunun sonucunda büyük bir kan kaybına uğrayan grup bir daha eski şöhretini yakalayamamıştır. Vokalist Sebastian Bach ise Rock n Roll dünyasını sallamaya devam etmektedir. Bach'tan sonra her ne kadar yeni solistlerle yollarına devam etmeye çalışsalar da Skid Row sevenler hem ses tınısı hem de sahne performansını benimseyememişlerdir. Skid Row; şarkılarında genellikle gençlerin yaşadığı toplumsal sorunları ve aile - çocuk arasındaki iletişimi müziklerinde konu etmiştir.Rock dünyasında çok önemli bir yere sahip olan Skid Row, bugün bile yeni nesil müzisyenlere ilham kaynağı olmaktadır. Accept Accept 1970'lerin başında Udo Dirkschneider tarafından kurulmuş, Solingen'li Alman heavy metal grubudur. Power metal ve speed metalin vaftiz babası ve türünün en etkili alman grubu olduğu birçok kişi tarafından tartışılmış, gündeme getirilmiştir. Accept kurulduktan sonra uzun bir süre kadrosunda değişikilik yaşamadı ve festivallerde ara sıra gözüküp konser vererek aslında amatör seviyede kalmaya devam etti. Profesyonel kariyerleri 1976 yılında ilk rock 'n roll festivallerinden birisi olan Almanya-Rock Am Rhein’e davet edildikleri zaman başladı.Bu festivalin ardından grup, çok iyi bir efor sarfedememesine karşın müzik şirketlerinden anlaşma teklifi aldı ve "Accept" isimli albümü kaydetmek için ilk kez profesyonel stüdyoya adım attı. Accept’in ilk sağlam kadrosu; vokal Udo Dirkschneider, gitaristler Wolf Hoffmann ve Gerhard Wahl, bas Peter Baltes ve davulda Frank Friedrich şeklindeydi. "Accept" yaınlandıktan sonra Friedrich ve Wahl profesyonel bir müzik kariyeri istemedikleri için gruptan ayrıldılar. Onların yerine Stefan Kaufmann ve Jörg Fischer getirildi ve bu kadroyla grup 1980 yılında "I’m A Rebel" albümünü kayda başladı. Bu albüm Accept’in medyanın ilgisini çekmesini sağladı ve sonradan da ilk televizyon şovlarına davet edildiler. 1981 yılında grup adına 3 önemli olay meydana geldi. Birincisi; "Breaker" isimli albüm piyasaya çıktı. İkincisi; menajer Gaby Hauke ile bir anlaşma imzalandı ki bu anlaşma grubun tüm kariyeri boyunca devam eden bir anlaşma oldu. Üçüncüsü; Accept Judas Priest’in dünya turuna katıldı ve hatrı sayılır bir başarı elde ederek Avrupa dışındada tanınır hale geldi. Sonraki albüm "Restless And Wild" 1982 yılında albüm kayıtlarına başlamadan kısa süre önce gruptan ayrılan Jörg Fischer’in yokluğunda piyasaya çıktı. Bu albümdeki tüm gitarlar Wolf Hoffmann tarafından kaydedildi. "Restless And Wild" albümünde grubun soundundaki değişimde göze çarpıyordu. Bu sound sonradan speed metal olarak adlandırılan, çeşitli anonim karakteristiklere sahip bir türün soundu idi. Arkasından kapsamlı bir tur düzenlendi ve gitarist olarak Jan Koemmet kiralanarak parçalar sahnede uygun bi şekilde çalınabildi. Sonraki albümleri "Balls To The Wall" önceki albümlerine göre farklılıklar gösteriyordu. Albümün kavramsal doğası ve içerdiği şarkılar politika, seksüalite ve kilise temaları üzerineydi. Şarkı sözlerinin yazarında Deaffy adı geçiyordu fakat daha sonra bu kişinin takma isim altında Gaby Hauke olduğu açıklandı. Gaby bu albümle beraber şarkıların resmi müellifliği hakkında hiçbir hak talep etmeden sözleri yazmaya devam etti. 1983 yılında bir şov sırasında grup şans eseri Jörg Fischer’le yeniden buluştu. Hauke’nin ısrarlarıyla Jörg yeniden gruba dahil edildi. Grup 1984 yılında tarihi Monsters Of Rock festivaliyle tamamlanan bir dünya turnesi düzenledi. Sonraki albümleri "Metal Heart" 1985 yılında piyasaya çıktı. Bu albümü live "Kaizoku-Ban" izledi. Prodüktörlüğünü Scorpions’un prodüktörü Dieter Dierks’in yaptığı "Russian Roulette" albümünün 1986 yılında piyasaya çıkmasıyla bu seriye devam edildi. Bununla birlikte zaman geçtikçe grup içinde uzaklaşmalar başladı. Peter Baltes, Wof Hoffmann ve Gaby Hauke Amerika'ya karşı git gide büyüyen bir ilgi göstermeye ve denizin diğer tarafında almanyadan daha fazla zaman geçirmeye başladılar. Grubun diğer kalanlarıyla sürekli ayrı oluyorlardı. Aralarındaki mesafe git gide büyüdü ve er geç Accept için bir mola verme vakti geldiğine karar verdiler. Bu aradan yararlanarak Udo Dirkschneider’da bir solo kariyer yapmaya karar verdi. Grubun diğer üyeleride bu solo albümde teknik alanda Udo’ya yardım ettiler. Albüm "Animal House" ismiyle U.D.O. adı altında Avrupa ve Amerika'da piyasaya çıktı. Durgun geçen bir sürenin ardından, Peter, Wolf ve Stefan vokalist David Reece’in yardımıyla bir grup oluşturarak çalışmaya başladılar. Udo’nun solo kariyerindede işler yolundaydı ve Jörg Fischer bu sırada birkez daha Accept’en ayrıldı. Birkaç demodan sonra grup kendini bu kadroyla yeteri kadar emin hissetti ve Udo’nun yokluğundaki ilk albüm olan "Eat The Heat"’i piyasaya sürdü. Bu albümün çıkışını ritim gitarist Jim Stacey’nin desteğiyle bir avrupa turu izledi. Tur sırasında Stefan Kaufmann sırtından ciddi bir şekilde sakatlandı ve acilen tıbbi müdahaleye gerek duyduğu için turu yarım bırakmak zorunda kaldı. Turun geri kalanında çalması için Stefan’ın yerine davula Ken Mary getirildi. Tur sonunda grubun asıl üyeleri Wolf Hoffmann, Peter Baltes ve menajer Gaby Hauke bir araya gelerek grubun geleceğini tartıştılar. Vokalist David Reece sağlam bir kişiliğe sahip olduğunu göstermiyordu ve Stefan Kaufmann’ın uzun bir süre molaya ihtiyacı vardı. Ve de artık bitirme zamanın geldiği kararına vardılar. 1989 yılında grup aktivitelerine son verdi. 1990 yılında live toplama albüm "Staying A Life" yayınlandı ve yeryüzündeki tüm fanlar grubun yeniden bir araya gelmesini istiyordu. Bir Almanya ziyareti sırasında Udo, Accept’in elemanlarıyla buluştu ve bir süre konuştuktan sonra grubu klasik kadrosuyla yeniden bir araya getirmeye karar verdiler. 1993’te "Objection Overruled" yayınlandı, ve grubun yeniden bir araya gelmesi Avrupa'da iyi bir başarı getirdi ve amerika'da da grup Pavement Records ile çalışıyor olmasına rağmen epey dikkat çekti. Peşinden zorunlu bir dünya turu geldi. Ardından 1994 yılında "Death Row" isimli albüm piyasaya çıktı fakat Stefan Kaufmann belindeki sakatlık yineledeği için çalamadı. Grup albümün kayıtlarına devam edip etmemeyi uzun süre düşündü fakat sıradaki dünya turu ve davul için geçici olarak Stefan Schwarzmann davet edilmişti bile. Ve artık grup üyeleri yavaş yavaş yorulmaya başlamıştı. Solingen’in çocukları artık büyümüş ve dünya etrafındaki tur yaşamının sonuna geldiklerini hissetmeye başlamışlardı. Grup 1995 yılında "Predator"’ü kayıt için stüdyoya girdiğinde bitiş hissedilmeye başlandı, bu kez davulda Michael Cartellone vardı (Damn Yankees’den). Accept’in son on yıldaki turları Avrupa,Amerika ve Asya'ya düzenlendi ve de son konserleri yeryüzündeki heavy metal başkentlerinden birisi olan Japonya’nın Tokyo kentinde gerçekleşti. On yılı aşkın bir süre sessiz kalan grup, 2005 in başında klasik kadrosu anısına kısa bir tur düzenleyeceğini anons etti. Ve son şov 27 Ağustos 2005 te Bulgaristan Kavarna’da gerçekleşti. Accept'in yeni bir albüm çıkarmak için çalışmaları olup olmadığına dair sorulan bir soruya Dirkschneider şu şekilde cevap verdi; " "Bu aslında bir sorun yaratabilir.Biliyorsunuz ki eski şarkıları yeniden derleyip çalmak çok basittir nitekim zaten hazırdırlar.Özellikle benim için bu çok daha basit bir iş çünkü zaten U.D.O. ile birlikte bazı klasikleri seslendiriyorum, fakat diğerleri için bu biraz daha zorluk çıkarabilir. Sahnede herkes işini en iyi şekilde yaptı. Yeni bir Accept albümü görmek isteyen insanları anlıyorum, fakat yeniden bir albüm bestelemek bizim için bir felakette olabilir.Yarattığımızdan çok daha fazlasını mahvedebilirizde. Şu anda çok iyi bir arkadaşlığımız var ve bu şekilde devam etmek yapılacak en iyi iş gibi gözüküyor." " 2009 yılında tekrar toplandıklarını duyuran grup, yeni kadrosuna TT Quick eski vokali Mark Tornillo'yu katarak albüm çalışmalarına başladı. 2009 yılından bu yana yapılan çalışmalar meyvelerini Blood of the Nations albümü ile verdi. Yeni albüm piyasaya sürüldükten sonra dünya çapında büyük bir ilgi topladı ve hayranlar tarafından son 10 yılın en iyi albümü unvanı yakıştırıldı. Accept, 26 Haziran 2010'da Sonisphere Festival 2010 kapsamında İstanbul'da bir konser vermiştir. Performansın birçok yerde festivalin en iyi müzikal performans olduğu konuşulmuştur. Bulgarlaştırma Bulgarlaştırma, Bulgaristan Halk Cumhuriyeti'nde çoğunlukla Türklere, Kırım Tatarlara ve Pomaklara uygulanan asimilasyon politikasıdır. Politika çerçevesinde Türklerin ve Pomakların adlarının Bulgar adlarıyla ile değiştirilmesi ve din olarak da Hristiyanlığı kabul etmeleri amaçlanmıştır. Bu sürece karşı çıkan Türk aydınlarını ise Belene kampı gibi sürgün kamplarına göndermiş ve türlü işkencelere maruz bırakmıştır. Todor Jivkov döneminde yaklaşık 300.000 Türkün bir kısmı sınır dışı edilmiş, bir kısmı da dış baskılara dayanamayıp Bulgaristan'ı terk etmiştir. Ülkeyi terk edenlerin büyük çoğunluğu Türkiye'ye göç etmişlerdir. Bu olayların ardından Türkiye - Bulgaristan ile ilişkileri kesmiş ve nota vermiştir. Türkiye Bulgaristan'a ambargo uygulamıştır. Bu olay Bulgaristan'ın ekonomisinin çökmesine sebep olmuş, Bulgaristan yaptığı tüm yanlışlıkları kabul etmiştir. Bu insan hakkı ihlali Avrupa İnsan Hakları Komisyonu'nda tartışılmış ve cezası yavaş yavaş Bulgaristan tarafından ödenmeye başlanmıştır. Bu dönemde Türklerin isimleri zorla Bulgar isimlerine çevrilmiştir. Evlerde bile Türkçe konuşmak yasaklanmıştır. Bölgede bulunan Türklere yapılan baskılar sonucunda Türkiye sınırlarını açarak Türkleri göçe zorlamışlardı. NATO ve Avrupa İnsan Hakları Mahkemesi'nde bu olaya el konulmasıyla birlikte Bulgarlaştırma siyaseti azalmıştır ve en sonunda sona ermiştir. Türkler mahkeme kararıyla adlarını tek tek geri almışlardır. Modelleme Modelleme, gerçeğe benzer görüntüler yapmaktır. Farklı modelleme yöntemleri ve programları vardır. Günümüzde sanal ortamda en yaygın olarak kullanılan modelleme şekli "nurbs (doğal)" ve "polygon (çokgen)" modellemedir. İnsanlar, bilimsel yöntemin henüz tanımlanmadığı ilk çağlardan bu yana karşılaştıkları problemlerle başa çıkma, evreni anlama ve doğaya hakim olma, daha rahat ve güvenli yaşama isteği doğrultusunda; ya sistemin kendisi üzerinde veya soyut/somut bir modeli üzerinde deneyler yapma ihtiyacı hissetmişlerdir. Modeller bizim mekanizmasını bilmediğimiz olayları anlamamıza, kurguladığımız hipotezleri test etmemize yardımcı olurlar. Bu nedenle bilim alanında model kullanımı kaçınılmazdır. Ancak, bu çalışmalardan elde edilen verilerin çok büyük bir titizlikle değerlendirilmesi gerekir. Model seçiminde, bulguların genelleştirilebilme ve insana uyarlanabilme özelliği de mutlaka göz önüne alınmalıdır. Atalay Atalay soyadlı kişiler: Turgut Atalay Turgut Atalay (1918, Konya - 2004 İstanbul), Türk ressam ve tiyatro dekoratörü. 1918 yılında Konya'da doğdu. Devlet okullarında ilkokul ve ortaokulu sonra da İstanbul Erkek Lisesi'ne devam etti. 17 yaşındayken Devlet Konservatuvarına girdi ve Adnan Saygun ile çalıştı. 1936 -1945 yılları arasında İstanbul Devlet Güzel Sanatlar Akademisi'nde önce Nazmi Ziya Gülan, sonra İbrahim Çallı ve Léopold Lévy atölyelerinde öğrenim gördü. İki yıl Alman heykeltıraş Rudolf Belling’in yanında çalıştı 1940 yılında öğrencilik Léopold Lévy öncülüğünde kurulan Yeniler Grubu hareketine katıldı. D Grubu'na karşı bir hareket olarak ortaya çıkan “toplumcu-gerçekçi” kaygılarla resim yapmayı öneren bu grubun başta 19 Mayıs 1941 tarihli Liman Sergisi olmak üzere çeşitli etkinliklerine katıldı. 1947 yılında Mualla Hanım ile evlendi. 4 yıl resim öğretmenliği yaptı. 1946 yılında Edirne'de yaptığı bir resim, Paris'te UNESCO sponsorluğunda yapılan uluslararası sergiye kabul edildi. Atalay, yağlı boya tablolarıyla çeşitli sergilere katıldı. Tiyatro dekorları türünde çalışmaya başlayıp, Muhsin Ertuğrul tarafından İstanbul Şehir Tiyatroları'na alındı. 1946 yılında Cevat Fehmi Başkut'un "Baykuş" isimli oyununun sahne tasarımını gerçekleştirdi. 4 yıl Kenterler Tiyatrosu'nda konuk tasarımcı olarak çalıştı. 1955'te bir rölyefi Etibank ödülünü kazandı. Toplamda 300 klasik ve modern oyun, 12 opera ve 27 operetin çağdaş anlayışla dekorunu yaparak, gerçek yaratıcı gücünü bu alanda gösterdi. 2004 yılında İstanbul'da yaşama veda etti. İstanbul Resim ve Heykel Müzesi'nde, başka müze ve galerilerde, özel koleksiyonlarda yapıtları vardır. Figür ağırlıklı bir çizgide göstermeci ve süslemeci etkileri içeren karma bir üsluba sahiptir. HÃ¼seyin Gezer Hüseyin Gezer (1920 - 27 Aralık 2013), Türk heykeltıraş. 1920 yılında Mersin'in Mut ilçesinin Kıravga Köyü'nde doğdu. İlkokulu Mut'ta, ortaokulu Silifke'de okuduktan sonra, Balıkesir Necatibey Öğretmen Okulu'nu bitirdi (1940). 1 yıl öğretmenlik yaptıktan sonra, askerlik hizmetini tamamladı. Dönemin Milli Eğitim Bakanı Hasan Âli Yücel'in emriyle, mecburi hizmeti ertelenerek Güzel Sanatlar Akademisi Heykel Bölümü'ne girmesi sağlandı (1944). Belling'in öğrencisi oldu ve 1948'de okulu bitirdi. Burslu olarak Paris'e gitti ve burada Julian Akademisi'nde Prof. Gimond'un atölyesinde çalıştı. Yurda dönünce, Güzel Sanatlar Akademisi Heykel Bölümü'ne asistan olarak girdi (1950). Modlaj öğretmenliği, atölye öğretmenliği, müdür yardımcılığı, müdürlük (daha sonra başkanlık), ayrıca 1969-1976 yılları arasında Resim ve Heykel Müzesi müdürlüğü yaptı. Okulla ilgili kanun uyarınca "profesör" unvanını aldı. Başlıca eserleri şunlardır: Aşınma çevrimi Aşınma çevrimi, taze toprak yüzeyinin aşınma etkilerine uğramasıyla başlayan ve toprak ana tabakasına indirgenince sona eren olaylar toplamı. William Morris Davis'in tanımlamasına göre, aşınma çevrimi, toprak yüzeyinin, dağ oluş hareketi sonucunda yükselmesiyle başlar ve genel taban düzeyine doğru eğimli, hafifçe engebeli bir alan (peneplen) ortaya çıkar. Bir yanardağın aşınma çevrimi, genellikle yan yüzeylerinin aşınmasıyla başlar ve konik patlamasıyla tamamlanır. Kıyılardaki aşınma çevrimi, deniz düzeyindeki yükselmeleri izler ve koylarla girintili çıkıntılı olan kıyı çizgisini düzleştirir. Davis, 1880'lerde erozyon döngüsü modelini tasarladı. 1900'e kadar tamamen gelişti, geniş beğeni topladı, ancak hiçbir zaman evrensel olarak kabul edilmedi. Model erozyonun baskın süreç olduğu Dünya tarihinde olayları ve dönemleri incelemek için bir çerçeve sağlamıştır. Aynı zamanda model 19. yüzyılda Darwin'in evrim teorisiyle ortaya çıkan büyük evrimsel düşünceye iyi uyum sağlamaktadır . Model hızla yayıldı. 1901'de Hans Reusch modeli güney Norveç'in dalgalı platosunu açıklamak için kullandı. Davis Walter Wråk'tan , kuzey İskandinav Dağları'nın kabartmasını incelemek için ve Borsu yüzeyini açıklamak için kullandı. 1907 yılında B. Willis ve iş arkadaşları modeli kullanarak Çin'in topografyasını cıkardı. Modelin yaratıcısı William Morris Davis, geçişi kademeli olan aşamalara ayırdı. Model yükselmiş bir manzara ile başlar. Daha sonra Davis, nehir insizyonunun manzarayı şekillendiren baskın süreç olduğu genç bir aşamayı tanımladı. Genç evre sırasında yaylalar ve vadi dipleri arasındaki yükseklik farkları hızla artar. Genç evre, vadi dipleri ve yaylalar arasındaki yükseklik farklılıklarının en büyük olduğu olgun bir evre tarafından takip edilir. Olgun evre eğimin düşüşünden başlayarak daha önemli bir durum haline gelir ve yaylalar, nehirlerin kesilmesinden daha hızlı bir şekilde yüksekliğini kaybeder ve etkili bir şekilde eğim azalır. En son aşamada erozyon uzun süre hareket ederek , manzara – orijinal yüksekliğe rağmen-yuvarlanan bir ovaya indirilir. Bu manzaraya bir peneplain denir ve genel düzeyde ayakta kalan Yükseklikleri içerebilir. Peneplaİn, ikinci bir erozyon döngüsüne başlayarak yükselebilir. Davis, tam bir döngünün özel bir durum olduğunu ve ilk yükselişin hızlı olması veya uzun bir sessizlik dönemi olmadığını kabul etti. Ancak, Davis genellikle manzaraları açıklamak için hızlı bir yükselme ve sessizlik yaklaşımı kullandı. Bu, modelin hızlı ve epizodik tektonik yükselme varsaydığı anlamına gelir. Modelin bir başka özelliği, eğimlerin düşüşle evrimleşmesidir, yani başlangıçta dik eğimler ardı ardına daha yumuşak eğimler oluşturan erozyon ile aşınır. Modelin zayıf yönleri, doğada çoğunlukla teorik ve tümdengelimsel olması ve tektonik hareketlerin veya iklim değişikliğinin karmaşıklığını hesaba katmamış olmasıdır. Orijinal formdaki model, akan su ile erozyonun birincil öneme sahip olduğu varsayılan ılıman manzaralardaki rölyef gelişimini açıklamayı amaçlamaktadır. Ancak erozyon döngüsü, modifikasyonlarla, kurak, buzul, kıyı, karstik ve çevre bölgeleri olarak genişletilmiştir. Greko-Romen dünyasında ve daha sonra Orta Çağ'da İslam dünyasında ve Avrupa'da döngüsel erozyon hakkında bazı fikirler vardı . Bununla birlikte, erozyon döngüsünün yaratıcısı William Morris Davis'in hemen etkileri 19. yüzyıl Amerikan kaşifleriydi. Amerikan İç Savaş'ının sona ermesi (1861-1865), batı Amerika Birleşik Devletlerinin keşfinin yeniden başlatılmasına yol açtı. Üç kaşif, John Wesley Powell , Clarence Edward Dutton ve Grove Karl Gilbert , karşılaştıkları manzaralarda ki jeomorfoloji ve jeoloji hakkında yazdılar. Davis, bu çalışmalardan, modeli oluşturmak için kullanılan birçok kavramı ödünç almıştır. Davis'in biyoloji alanındaki fikirlerden , özellikle de 19. yüzyılın sonlarında Amerika Birleşik Devletlerinde mevcut olan Neo-Lamarckian düşüncesinden etkilendiği iddia edildi . Davis'in bu Neo-Lamarkkian etkisinin bir kısmını eğitmeni Nathaniel Shaler'den aldığı düşünülmektedir . Erozyon döngüsünü şekillendirmiş olabilecek diğer biyolojik teoriler, her ikisi de Neo- Lamarkianizm ile bağlantılı olan ortogenez ve rekapitülasyon teorileridir . Darwin'in evrim teorisi Neo-Lamarckizm'e göre daha az etkili oldu. Bu fikirlerin etkisi, modellerin "değişim" yerine "evrim" kavramını istihdam etmesinde ima edilebilir ve bu da peyzaj ve yerşekillerinin değişiminin öngörülebilir bir yönünü ima eder. Mehmet Topuz Mehmet Topuz (d. 7 Eylül 1983; Şefaatli, Yozgat), Eski Türk millî futbolcudur. Mehmet Topuz, 7 Eylül 1983 yılında Yozgat'ta dünyaya geldi. Futbol kariyerine 1999 yılında Kayseri Yolspor altyapısında başlayan Topuz, 2000 yılında Kayseri Erciyesspor'a transfer olmuş ve Kayseri Erciyesspor ile profesyonel sözleşme imzalamış ve 2000-2004 yılları arasında Kayseri Erciyesspor forması giymiştir. Topuz, buradaki performansı ile millî takımlarda görev almaya başlamıştır. Mehmet Topuz, 2004 yılında Kayseri Erciyesspor forması ile 1. Lig'de şampiyonluk yaşamıştır. Topuz, 2004 yılında Kayseri Erciyesspor ile Kayserispor'un isim değişikliğine gitmesi üzerine, Süper Lig'de Kayserispor forması giymeye başlamıştır. Bu dönemde Türkiye 21 yaş altı millî futbol takımı forması giymeye de başlayan futbolcu, 2006-07 sezonunda UEFA Kupası'nda da mücadele etmiştir. Bu dönemde Çek Cumhuriyeti ile yapılan özel maçta ilk kez Türkiye millî futbol takımı forması giyen Mehmet Topuz, 2007 yılında ise Kayserispor takım kaptanlığına getirilmiştir. Transferi yılan hikâyesine dönen Mehmet Topuz önce Beşiktaş forması giymiş, aileden Beşiktaş taraftarı olduğunu, hiçbir zaman Fenerbahçe'ye imza atmayacağını NTV Spor ekibinden Hakan Gündoğar’a yaptığı özel açıklamada belirtmiş; ancak iki kulüp anlaşamamış ve sonrasında da Fenerbahçe'ye transfer olmuştur. Fenerbahçe'ye geldiği ilk sezonda memleketi Yozgat'ın plaka kodu olan 66 numaralı formayı giymiştir.Fenerbahçe'de ilk golünü Çaykur Rizespor'a karşı atmıştır. Fenerbahçe'deki ikinci sezonunda ise geldiği kulüp Kayserispor'un şehri olan Kayseri'nin plaka kodu olan 38 numaralı formayı giymiştir. Ayrıca Mehmet Topuz, 2010-2011 sezonunda Fenerbahçe'nin 34 maçının hepsinde forma giyerek Türkiye liglerinde bir sezonda en fazla maça çıkma rekorunu bir sezonda 32 kez forma giyen Beşiktaş oyuncusu Bobô'dan almıştır. Fenerbahçe tarafından sözleşmesi uzatılmayan Topuz, Haziran 2016'da serbest kalmıştır. Aldığı diğer teklifleri reddedip Kayserispor'da oynamak isteyen Topuz, kulüp başkanının telefonlarına çıkmaması üzerine 20 Nisan 2017'de futbol kariyerine nokta koyduğunu açıklamıştır. Mehmet Topuz, Türkiye U-21 takımı için 12 kere forma giydi ve 5 gol kaydetti. Türkiye millî futbol takımı formasını ile 17 maçta forma giydi. 2006-07 Lig B 2006-07 2. Lig veya 2006-07 Lig B, sponsorluk anlaşması gereği 2006-2007 İddaa Lig B, 2. Lig'in 6. sezonudur. 2006-07 sezonu sonunda yükselme grubunu ilk iki sırada bitiren Boluspor ile Kartalspor ile play-off maçları sonucunda birinci olan Giresunspor 2. Lig A Kategorisi'ne yükseldiler. Klasman gruplarında son iki sırayı alan toplam 10 takım ise 3. Lig'e düştü. Her birinde 10 takımın yer aldığı, beş grupta toplam 50 takım mücadele etti. Gruplarında ilk 2 sırayı alan Sarıyer, Küçükköyspor, Tarsus İdman Yurdu, Alanyaspor, Kartalspor, Boluspor, MKE Kırıkkalespor, Arsinspor, Adana Demirspor ve Şanlıurfaspor, yükselme grubunda mücadele etme hakkı kazandılar. Yükselme grubunda toplam 18 maç oynayan takımlardan ilk 2 sırayı alan Boluspor ve Kartalspor bir üst lige yükselirken, grubu 3, 4 ve 5. sırada bitiren Adana Demirspor, Alanyaspor ve MKE Kırıkkalespor, klasman grubunu lider tamamlayan Etimesgut Şekerspor, Marmaris Belediye Gençlikspor, Karabükspor, Giresunspor ve Kahramanmaraşspor takımlarınında gelmesiyle play-off oynama hakkını elde ettiler. Play-offta tek maçlı eliminasyon usulüne göre birbirleriyle karşılaşan takımlardan Giresunspor son takım olarak bir üst lige terfi etti. Klasman gruplarını son iki sırada tamamlayan, Yalovaspor, Oyak-Renault GSD, Nazilli Belediyespor, Muğlaspor, Keçiörengücü, Darıca Gençlerbirliği, Tokatspor, Ünyespor, Siirtspor ve Cizrespor ise 3. Lig'e düştüler. Play-off maçları sonucunda Giresunspor, 2. Lig A Kategorisi'ne çıkan üçüncü takım oldu. Atlas (harita) Atlas, belirli bir alanı ya da bütün dünyayı göstererek, coğrafya, astronomi, dilbilim, vb. bir ya da birkaç konuyu açıklamak için hazırlanmış haritalar derlemesidir. Coğrafya atlasları ilgili bölge konusunda iklim, yerbilim, bitki örtüsü ya da nüfus gibi konuları içeren tematik bilgiler de kapsayabilir. Genel olarak Abraham Ortelius'un "Theatrum Orbis Terrarum" adlı yapıtı ilk modern atlas olarak kabul edilir. "Atlas" adını ilk olarak 16. yüzyıl'da Gerardus Mercator, haritaların bir araya getirdiği ve kapağına dünyayı omuzlarında taşıyan Atlas'ın resmini koyduğu kitabı için kullanmıştır. Taşeli Platosu Taşeli Platosu, Güney Anadolu'da Orta Toros'larda yer alır. Batıda Akseki, doğuda ise Mut-Silifke hattı ile sınırlanır. Antalya Körfezi ile Mersin Körfezi arasında yarımadayı andıran kaba bir çıkıntı oluşturur. Eski zamanlarda "Taşlık Kilikya" anlamında "Cilicie Trachée" adı kullanılırdı. Yayla sularının 7/10'unu Göksu Çayı toplar. Teke Platosunda yüksek alanlar arasında çöküntü ovaları yer almasına rağmen Taşeli Platosu blok halinde yükselmiş bir yayladır. Yayla, güneyde Akdeniz, batıda Antalya Körfezi'ne doğru keskin bir alçalma ile son bulur. Masa gibi duran yaylanın yüksek düzlüklerinde su bulunmazken, yayla eteklerinin alt tarafı karstik kaynaklar bakımından zengindir. Yaylalardan batan sular bu bölümlerden yeryüzüne çıkar. Taşeli yaylasının iklimi çok şiddetlidir, kışlar uzun ve ağır geçer. Kar yaylayı tamamen örter, çok yağar ve tipi yapar. Yazın yayla serindir, ikinci yarısı yağışsızdır. Platoda bitki örtüsü köknar, sedir, ardıç gibi iğne yapraklı; dişbudak, şimşir, meşe gibi geniş yapraklı ağaçlarla kaplıdır. Platodan güneye deniz kıyısına doğru inildikçe arazi önce karaçam, servi, sonra kızılçam gibi iğne yapraklı ağaçlar olmak üzere defne, zeytin, keçiboynuzu, pırnal meşesi vb. maki ve diğer tür tür fundalarla kaplıdır. Bu bölgede coğrafi özellikler nedeniyle nüfus seyrektir. Bölge halkı, yörede arazi yapısının ve bitki örtüsünün elverişli olması nedeniyle tarım, küçük ve büyükbaş hayvan yetiştiriciliği yapmaktadır. Kıyı bölgelerdeki aşırı yaz sıcaklarından dolayı halk göçebe hayvancılık için yaylaya çıkar. Yaylaların otları seyrek ve kısadır. Karstik araziden dolayı yüzey suları fazla değildir, hayvanlara çoğunlukla kar suyu verilir. Plato üzerinde ova bulunmaz. Tarım amacıyla Göksu ve kollarının vadileri kullanılır. Bu vadilerde meyvecilik yapılır. Bizimkiler (dizi) Bizimkiler, 1989-2002 yılları arasında 14 yıl (15 sezon) boyunca kesintisiz olarak yayımlanan, Kaynanalar ve Arka Sokaklar gibi diziler ile birlikte en uzun soluklu Türk dizilerinden bir tanesidir. Bizimkiler, 1976 yapımı "Kapıcılar Kralı" filminin senaryosunu yazan Umur Bugay'ın daha sonra bu filmdeki karakterleri geliştirmesiyle ortaya çıktı. Bir apartmanda yaşayan ailelerin kendi aralarında ve çevreleriyle yaşadıkları ilişkileri komik bir dille anlatıyordu. Dizinin ilk sezonlarındaki hikâyesi Şükrü'nün Erdal Özyağcılar (1989-1997), Savaş Dinçel (1997-2002) çekirdek ailesi, akrabaları ve apartmanda bulunan birkaç karakter etrafında geçerken, seneler geçtikçe ana hikâyenin ekseni kaymış, oyuncu kadrosu değişmiş, apartman kalabalıklaşmış ve dizide ön plana çıkan bir aile veya karakter kalmamıştır. Bununla birlikte, birçok değişim geçiren dizi için çekirdek kadrosundan ve genel havasından bir şey kaybetmediği söylenebilir. Dizinin her bölümü Şükrü'nün oğlu Ali'nin (Atılay Uluışık) o bölüm hakkında anlattıklarıyla biterdi. Yani aslında, Bizimkiler dizisi hep Ali'nin anlattıklarından izlenirdi. Dizinin ilk iki yılında Şükrü'nün ağabeyi Şevket rolünde Cihat Tamer yer almıştır. Daha sonra alacaklarının verilmemesi nedeniyle diziyi bırakan Tamer'in yerine bu role Engin Şenkan getirilmiştir. Şükrü'nün eşi Nazan'ın (Ayşe Kökçü) bir baltaya sap olamamış ağabeyi Nazım rolündeki Yaman Okay, ne zaman kardeşinin evine gelse Şükrü'den fırça yerdi, Nazım da "Enişte, bu sefer süper bir iş buldum ama biraz sermayeye ihtiyacım var" derdi. Bölüm bitince de Ali "Babam o akşam çok diretti dayıma para vermemek için ama sofrada açılan bir yeni rakının içilmesinden sonra yelkenleri suya indirdi" tarzı açıklamaları ile yine Nazım'ı kıramadığı anlaşılırdı. 1997'de Erdal Özyağcılar, Şükrü karakteriyle anılmak istemediği ve yeni başladığı dizi projesi sebebiyle (Şehnaz Tango) kadrodan çıktı ve yerine bir başka usta oyuncu Savaş Dinçel geldi. Şükrü'nün ailesi dışında ilk sezonlarda dizinin önde gelen karakterlerinden bazıları apartman yöneticisi Sabri Bey (Mehmet Akan), kapıcı Cafer (Ercan Yazgan), "Katil" Yavuz (Aykut Oray), "Sarhoş"/Baykuş Cemil (Uğurtan Sayıner), Cafer'in kayınbabası Halil/Halil Pazarlama (Oktay Sözbir), Sabri Bey'in eşi Ayla Hanım (Meral Çetinkaya), muhasebeci Ergun (Erdinç Dinçer) idi. İlerleyen sezonlarda Yengeç Hüseyin (Savaş Yurttaş), Tak Tak Sedat (Salih Kalyon), Davut Usta (Selçuk Uluergüven), Doktor Türkan (Güler Ökten), Halis (Ali Uyandıran), "Tahta kafa" Raşit (Erdoğan Tuncel), Muvaffak Hoca (Zihni Göktay), Şair Cenap (Rutkay Aziz) ve "İbrikçi" Sıtkı (Cezmi Baskın) gibi yeni karakterler diziye eklemlenmiştir. Dizide rol alan hayvanlar da ilgi odağı olmuştur; Cafer'in jako cinsi papağanı Maşuk (Maşuk rolündeki papağanlardan ilki kırmızı iken ikincisi gri renkliydi), Davut ustaların köpekleri Abadi, Yavuz'un dövüşçü horozu Prens ve Ayla Hanım'ın kedisi Tontoş. Dizinin çekimleri devam ederken vefat eden oyuncular da olmuştur. Bu oyunculardan ilki Nazım'ın arkadaşı Faik rolündeki Yavuzer Çetinkaya olmuştur. Sonrasında Nazım rolünü canlandıran Yaman Okay, 1997 sezonunda Emekli Hâkim Hüsnü Başaran rolünü canlandıran Orhan Çağman, 2000 sezonunda Şükrü ve Şevket'in anneleri Leyla Başaran rolünü canlandıran Güzin Özipek, 2001 sezonunda Sabri Bey'in kayınvalidesi, Büyük Hanım Suna rolündeki Latife Saruhan ve 2002 sezonunda Yengeç Hüseyin rolünü canlandıran Savaş Yurttaş dizideki rolleri devam ederken vefat etmişlerdir. Dizinin 460 bölümüne yönetmen olarak Yalçın Yelence imza atmıştır. Dizinin künyesinde yönetmen sıfatıyla yer alan diğer isim Erkavim Yıldırım ise 5 bölüm süren son sezonun yönetmenliğini üstlenmiş ve dizi 465.bölümde sona ermiştir. Dizinin yapımcısı Umur Bugay aynı zamanda senaryo yazarıydı. Bugay, 27.900 sayfada toplam 24.500 sahne ve 388.495 diyalog yazdı. Dizinin araştırma ve öyküleme çalışmaları sekiz kişilik yazar grubu tarafından yapıldı; senaryo yazımına daha sonra Sulhi Dölek de katıldı. "Bizimkiler" 15 sezon 465 bölüm, toplam 5 bin 60 dakika yayımlandı. Teknik ekip 2.325 günü sette geçirdi. Çekimlerde 5 bin kasede 2 bin 500 saatlik kayıt yapıldı. Dizinin dış çekimleri Kadıköy, Kozyatağı'ndaki Şale Apartmanı'nda gerçekleştirilmiştir. Dizinin oyuncu kadrosuyla, 1993-1998 arasında "Yazlıkçılar" dizisi çekildi. "Bizimkiler"'le ilgili en çok eleştirilen noktalardan biri 15 sene süren dizinin geniş bir hikâyesinin olmamasıdır. Sezonlar ilerledikçe dizideki karakter sayısı çoğalmış, ancak karakterler hemen her bölümde benzer davranışları sergileyip ve aynı replikleri ("Benim Adım Cemil," "Sevim Koş", "Dumkof" (Dummkopf)) kullanmıştır. Bu nedenle, uzun süre boyunca çok fazla değişiklik olmadan yayında kalan dizi basit ve durağan olarak görülebilir. "Bizimkiler", "Muhasebeci Ergun" ve "Kapıcı Cafer" karakterlerinin kendilerini rencide ettiği gerekçesiyle meslek gruplarının tepkisini çekmişti. Dizinin adı 28 Şubat döneminde gri propaganda yapıldığı iddiası ile eleştirildi. 1989-1994 arasında TRT 1'de, 1994-1999 arasında ve 2002 yılında Star TV'de, 1999-2002 arasında ise Show TV'de pazar akşamları yayımlanmıştır. Tekrarları 1995-1997 arasında Atv'de (TRT bölümleri) yayımlandı. Dizinin İnterStar ve Show TV bölümleri Turkweb TV tarafından satın alınmıştır. 2009-2010 yıllarında Türkmeneli TV, TRT bölümlerinden ilk 30 bölümü yayımlamıştır. Caldas da Rainha Belediyede 16 bucak (Portekizce: "freguesia") yer almaktadÄ±r. YÃ¼klem Yüklem; cümlede özne tarafından gerçekleştirilen eylemi, oluşu, hareketi veya bir olguyu ya da yargıyı bildiren sözcük veya sözcük grubu. Özne ile birlikte cümlenin ana öğelerinden biridir. Yüklemler fiil veya isim soylu olabilir: Fiil cümlelerinde yüklem her zaman bir fiildir: İsim cümlelerinde yüklem isim soylu bir sözcüktür. İsim soylu sözcükler, ek-fiiller ile yükleme dönüştürülür: Eğer yüklem tamlamalardan vs. oluşmuş bir sözcük grubuysa buna "yüklem öbeği" denir. Aşağıdaki cümlede yüklem öbeği kalın yazılmıştır: Türkçe, yüklemi cümle sonunda olan bir dildir ancak vurgu amacıyla bazen yüklemin yeri değişebilir: Cümlede vurgulanmak istenen öge yüklemin hemen önüne getirilir. Aşağıdaki cümlelerde yüklem kalın, vurgulanan öge büyük harflerle yazılmıştır: Yüklemi sonda olan cümleye kurallı (düz) cümle, yüklemi farklı bir konumda olan cümleye devrik cümle denir. Yüklemi gizli durumda olan cümleye ise eksiltili cümle denir. Turan Güneş Turan Güneş, (1922, Kandıra - 9 Nisan 1982, Çanakkale), Kıbrıs Harekâtı sırasında dışişleri bakanlığı görevinde bulunan siyaset ve bilim adamı. Ortaöğrenimini Galatasaray Lisesi'nde tamamladı. 1945'te İstanbul Üniversitesi Hukuk Fakültesi'ni (İÜHF) bitirdi.Doktora çalışmasını Fransa'da Paris Hukuk Fakültesi'nde yaptı. 1951'de İÜHF Anayasa Kürsüsü'nde asistan, 1954'te doçent oldu. 1947'de Demokrat Parti Kandıra örgütünün kurucuları arasında yer alarak siyasete atıldı, 1954'te DP'den Kocaeli milletvekili seçildi. Bir süre sonra parti yönetimini eleştirmeye başladı. Basına "ispat hakkı" tanınmasını isteyen öteki arkadaşlarıyla birlikte 1955'te DP'den çıkarıldı. Hürriyet Partisi'nin kurucuları arasında yer aldı, partinin genel sekreterliğini üstlendi. 1958'de HP'nin feshine karar verilince birçok HP'liyle birlikte CHP'ye katıldı ve partinin merkez yönetiminde yer aldı. Güneş 27 Mayıs 1960 darbesi sonra Kurucu Meclis Cumhuriyet Halk Partisi Temsilcisi (6 Ocak 1961 - 25 Ekim 1961) olarak seçildi. 1961 seçimlerinde TBMM'ye giremeyince öğretim üyeliğine geri döndü, 1965'te Ankara Üniversitesi SBF'nde idare hukuku profesörü oldu.1965'ten sonra CHP'nin içinde gelişen "ortanın solu" hareketinin önderleri arasında yer aldı.1973 seçimlerinde Kocaeli milletvekili olarak yeniden TBMM'ye girdi.1974'te Bülent Ecevit başkanlığında kurulan koalisyon hükûmetinde (6 Şubat 1974 - 18 Eylül 1974) dışişleri bakanlığına getirildi. 20 Temmuz 1974'teki Kıbrıs Harekâtı'ndan sonra Cenevre görüşmelerinde Türkiye'yi temsil etti. Haziran 1977 seçimlerinde de Kocaeli milletvekili seçilen Güneş, güvenoyu alamayan CHP azınlık hükûmetinde devlet bakanı ve başbakan yardımcısıydı. Turan Güneş, değişik dönemlerde Avrupa Konseyi Danışma Meclisi üyeliği yaptı, konseyde Siyasi İşler Komisyonu başkanlığında bulundu. Aynı zamanda ünlü ekonomist ve 24. dönem CHP Kocaeli milletvekili Hurşit Güneş'in babasıdır. Güneş, 1982'de İstanbul'dan İzmir'e giderken, Çanakkale yakınlarında gemide geçirdiği rahatsızlık sonucu vefat etti. Blink-182 Grubun ilk kadrosunda Scott Raynor adını görmekteyiz. Scott 'Enema Of The State'e kadar baterinin başındaki isimdi. Scott'ın gruptan ayrılmasının nedeni okula geri dönmek istemesi. Şimdileri ise Scott, yerel bir grupta baget sallıyor ve bu grubun en büyük yardımcılarından biri de Blink 182 üyeleri. Grubu kurduklar ilk günden beri elemanların tek düşünüdüğü olabildiğince çok insana müziklerini dinletmek. Birçok grupla beraber performans sergilediler, ancak adlarının duyulmasını The Vandals'a borçlular. 'Flywatter' ve 'Buddha' demolarını yayınladılar. Demolarını yayınladıkları tarihlerde grubun ismi sadece Blink idi, fakat irlandalı bir techno grubu Blink'in kendilerinden daha önce piyasaya çıkmaları nedeniyle grup Blink'in sonuna 182'yi ekledi. NOFX, Pennywise ve grubun idolü The Descendents ile tura çıkma şansını yakaladılar. 1994 yılında debut albümleri 'Cheshire Cat' ile elde ettikleri başarının ardından MCA Records'a transfer oldular. 'The Mark, Tom & Travis Show' çıktıkları yaz turnesinde kaydedildi. Albümde grubun en baba şarkıları ve daha önce yayınlanmış parçaları bulmak mümkün. Eylül ayının ortalarında grubun tarihini anlatan bir kitap piyasaya çıktı. Kitabın yazarı Mark'ın kız kardeşi Anne ve kitabın ismi 'Tales From Beneath Your Mom'. Travis'in giyim firması Famous Stars and Straps'in yanı sıra Mark ve Tom'un işlettiği 'Loserkids.com'da da kıyafet, film ve plak bulma şansınız var. Grubun etkilendiği isimler, Nirvana, The Descendents ve Ramones. Grubun karşılaştırıldığı isimler ise Green Day, NOFX, Offspring, Pennywise, Ash ve Weezer. Grup 2003 yılında çalışmalarına ara verip, 2005 yılında resmi olarak dağıldı.Üyelerinden Tom DeLonge şu anda kendi kurduğu Angels & Airwaves isimli grupta gitaristlik ve vokalistlik yapmaktadır. Mark Hoppus ve Travis Barker, Shane Gallagher ve Craig Fairbaugh ile +44 adında yeni grup kurdular. 8 Şubat 2009 tarihinde düzenlenen 51. Grammy Ödüllerinde bir araya gelen grup üyeleri Blink 182'nun devam edeceğini söylediler ve 2009 yazında yeni albüm ve dünya turnesine çıkacaklarını belirttiler. 6. albümleri 'Neighborhoods' 2011 yazında çıktı. Ardından 2012 yılında 'Dogs Eating Dogs' adlı EP çıkardılar. Ocak 2015'te Tom DeLonge ayrılma kararı aldı. Tom Delonge'un yerine Alkaline Trio'dan Matt Skiba gruba katıldı. Carrefour Carrefour, Fransa merkezli uluslararası süpermarketler zinciri. Walmart'tan sonra dünyanın en büyük cirosuna sahip mağazacılık şirketidir. Ağırlıklı olarak Avrupa Birliği, Brezilya ve Arjantin'de faaliyet göstermekle birlikte Kuzey Afrika ve Asya'da da mağazalara sahiptir. Şirket isminin Fransızca sözcük anlamı "yol" ya da "dörtyol ağzı"dır. İlk Carrefour mağazası 3 Haziran 1957'de Annecy'de açıldı. 1999'da Fransa'daki başlıca rakiplerinden biri olan ve Continent adıyla bilinen Promodès ile birleşti. Kurucu ortaklar Marcel Fournier ve Denis Defforey, "modern dağıtımcılığın Papası" olarak bilinen Bernardo Trujillo'nun ABD'deki seminerlerine katıldılar ve görüşlerinden fazlaca etkilendiler. Sloganları "Park yoksa iş de yok." idi. Carrefour grubu ilk hipermarketini 15 Haziran 1963'te Paris yakınlarındaki Sainte-Geneviève-des-Bois'da açtı. Nisan 1976'da bağımsız ürünler anlamında "Produits libres" adı altında, elli ürünü markasız beyaz ambalajlarda düşük fiyatla satışa sundu ve bu ürünler yoğun ilgi gördü. Şu an Carefour Fransa'da Auchan ile birlikte en büyük süpermarketler zincirinden biridir. Mart 2006 itibarıyla Carrefour'un uluslararası çalışmaları dört kıtaya yayılmış durumdadır. Carrefour 1989'da 6 ülkedeki varlığıyla Asya'ya giren ilk uluslararası parekendeciydi. Ayrıca, Majid al Futtaim ile ortak olarak Birleşik Arap Emirlikleri'nde de çalışmaktadır . Carrefour kendi sektöründe Avrupa'da pazarın en büyüğüdür. Carrefour'un çalışanlarına davranışı çeşitli defalar eleştiri konusu oldu. Örneğin Doha, Katar'da, Filipinler gibi gelişmekte olan ülkelerden getirilen ucuz işçilerin çevreden tecrit edilmiş sitelerde sıkışık apartman dairelerine yerleştirilmeleri, pasaportlarına el koyulması, haftada 6 gün asgari ücretle çalıştırılmaları eleştirildi. 26 Haziran 2007'de, yanıltıcı reklam suçlamasıyla firma aleyhine bir Fransız mahkemesinde dava açıldı. Dava sonucunda firmanın sistematik şekilde, stokları yetersiz miktarlardaki bazı ürünlerin reklamını yaptığı sabit görülerek 2 milyon Avro para cezasına çarptırıldı. Auferstanden aus Ruinen Müziği Hanns Eisler'e, sözleri Johannes R. Becher'e ait olan "Auferstanden aus Ruinen" ("Yıkıntılardan Doğmuş"), Alman Demokratik Cumhuriyeti'nin millî marşıydı. 1970'ten sonra resmî olarak söylenmemeye başlandı. Marşın sözlerinin J. R. Becher tarafından 1949 Ekiminde yazıldığı tahmin ediliyor. Becher halk için bir "barış marşı" yazmayı amaçlıyordu. Bu marş "halkın her tabakası tarafından [...] tutkulu bir katılımla" söylenmeliydi ve "Batı Almanya'da yaşayan insanları da etkilemeliydi. Bu nedenle, marşın yeteri kadar savaşçı olmadığı yönünde eleştirilerin ve tavsiyelerin daima karşısında durdu. Almeirim Belediyede 4 bucak (Por.: "freguesia") yer almaktadÄ±r. Baffin Adası Baffin Adası (İngilizce "Baffin Island", Doğu Kanada İnuitçesi ᕿᑭᖅᑖᓗᒃ "Qikiqtaaluk", Fransızca "Île de Baffin", Eski Kuzey Germencesi "Helluland"), Kanada'ya bağlı Kanada Arktik Adaları içinde ada. Dünya'nın beşinci büyük adası olan Baffin adasının uzunluğu 1.530 km, en geniş yeri 725 km, yüzölçümü 507.451 km², en yüksek yeri 2.042 m'dir. Baffin adası tam 431 kuş çeşidi barındırmaktadır. Ayrıca iklim olarak karasal iklim görülür. Kanada Arktik kutup adalarının da en büyüğüdür. İngiliz seyrüseferci William Baffin'in (ö. 1622) adına ithafen Baffin Adası denmiştir. Baffin KÃ¶rfezi Baffin Körfezi, doğuda Grönland, batıda Kanada Arktik Adaları arasında deniz kolu. Güneyde Davis Boğazı'yla Atlas Okyanusu'na, kuzeyde bir dizi boğazlar zinciriyle Arktik Okyanusu'ne bağlanan Baffin Körfezi'nin (ya da "Baffin Denizi") uzunluğu 1.127 km, en geniş yeri 644 km'dir. Yılın uzun bir süresi boyunca buzlarla kaplıdır. İngiliz seyrüseferci William Baffin'in (ö. 1622) adına ithafen Baffin Körfezi denmiştir. Alpiarça Belediyede aynı adı taşıyan tek bucak (Por.: "freguesia") yer almaktadır. Yannis Karalis Yannis Karalis, Yunan besteci. William Baffin William Baffin (d. 1584, Londra - ö. 23 Ocak 1622, Basra Körfezi), İngiliz seyrüseferci. Hudson, Gibbins, James Hall ve Thomas Button'un keşif seferlerine katılan William Baffin, Kaptan Robert Bylot'nun "Discovery" adlı gemisiyle Kuzey Kutbu bölgesine bir sefer düzenledi (1615-1616): Amaç Çin'e gidilebilecek bir geçit bulmaktı. Davis Boğazı'nı ilk olarak aştı ve bulunduğu denize, bir körfez sanılarak "Baffin Körfezi" adı verildi. Baffin Adası da bunun adını taşır. Mıknatıslı iğnenin gösterdiği en büyük sapmayı ilk kez saptadı. Baffin Baffin 'in farklı anlamları: Bacak Bacak, omurgalılarda alt üyelerin her birine verilen ad. Hayvanların hareket etmek amacıyla yararlandıkları, çoğunlukla eklemli uzantılara da "bacak" adı verilir ve en yalın biçimi eklembacaklılarda görülür. Omurgalıların bacakları, ortada dizkapağının böldüğü iki parçadan oluşur. Kalçadan dize kadar uzanan bölüme "uyluk", dizden ayak bileğine kadar uzanan bölümeyse "baldır" adı verilir. Uyluk iskeletini uyluk kemiği (femur), baldır iskeletiniyse iç yanda bulunan kaval kemiği (tibia) ile dış yanda yer alan kamış/baldır kemiği (fibula) oluşturur. Kaval kemiği de, kamış kemiği de ayak eklemiyle birleşir. İdeal bacak için bazı kas ve kemik çıkıntılarının yumuşak bir şekilde belli olması arzulanır. Bacaklar tüp şeklinde homojen yapılar değildir. Silindirik biçimine rağmen çok sayıda kas ve kemik girinti çıkıntılarına sahiptir. İdeal bir bacakta baldır çevresi 33–36 cm olmalıdır. Baldır iç yüzü bacak dışına göre daha az kavisli olmalı, bacağın uzunluğu kişinin boyunun dörtte biri kadar olmalı, baldır çevresinin en fazla olduğu yerin ölçüsü bacak uzunluğunu dörtte üçü kadar olmalı, baldır ortasının çevre ölçüsü ise en geniş yerin yaklaşık yarısı kadar olmalıdır. Bacak uzunluğu üst beden uzunluğunun 1.4 katı olması ideal diğer bir orandır. İnsan dahil bütün memelilerde, bacağın alt ve üst parçalarını birbirinden diz kapağı kemiği (patella) ayırır. Bacağı öne doğru güçlü kalça kası, geriye doğru da bacak kası hareket ettirir. Bacak kasının kirişleri dizin altından, bacağın alt parçasına, aşil kirişi de, baldır kaslarından ayağa kadar uzanır. Baas Partisi Baas Partisi (Arapça: حزب البعث Hizbul-Ba'ath), Arap ulusunun tek bir sosyalist devlette birleşmesini amaçlayan siyasal milliyetçi sol parti. Parti, Arap dünyasında "birlik" (وحدة "Vahdet"), "özgürlük" (حرية "Hürriyet") ve "sosyalizm"i (اشتراكية "İştirakiye") gerçekleştirmeye çalışmaktadır. 1947'te Mişel Eflak'ın Arap Diriliş Partisi ile Ekrem Havrani'nin Arap Sosyalist Partisi'nin birleşmeleriyle kurulan Baas'ın ("Arap Sosyalist Diriliş Partisi" de denir) adı "diriliş" anlamına gelir. Diriliş, tekrar başlangıç gibi algılanır. Baas Arap dilinde yeniden diriliş anlamına gelmektedir. 1940 yılında Suriye'de kurulan bu hareketin ilk teorisyenleri Ekrem Havrani ile Mişel Eflak'tır (Eflak, Suriyeli bir Hristiyan ve bu ideolojinin efsanevi lideridir). Baas ideolojisi, amaç olarak Orta Doğu'da tek bir Arap devleti kurulmasını benimsemiştir. Partinin sloganı Birlik, özgürlük ve sosyalizm idi. Parti ideolojisi Parti birliğine ve dış baskılara karşı durmaya dayanıyordu. Baas hareketi Suriye'de ortaya çıkmışsa da, Irak'ta da taraftar bulmuştur. İlk kongresi 1947'de Şam'da yapılan Baas, kısa süre içinde Arap ülkelerinin büyük bölümünde ve öbür ülkelerdeki Arap toplulukları arasında örgütlendi. Baas Partisi Suriye ve Irak'ta yaptıkları devrimlerle iktidarı ele geçirmişlerdir. Daha tutucu ve ulusçu olan askerî kanadı, 1968'de Irak'ta, 1970'te Suriye'de iktidarı ele geçirdi. Baas, Suriye'de Hafız Esad'ın ölümünden sonra da iktidarını koruduysa da Irak'taki Baas iktidarı 2003 yılındaki ABD işgaliyle son buldu. 1968'de Irak'ta darbeyle yönetimi ele geçiren Baas Partisi örgütlü yapısıyla kısa sürede bütün devlet kurumlarına egemen oldu. Temmuz 1979'da Saddam Hüseyin, Hasan El Bekir'in yerine devlet başkanı oldu. Orta Doğu'yu etkileyen bir diğer önemli gelişme de, 1979 yılında İran'da yaşanan İslam Devrimi oldu. 1975'te Kürt sorununu çözmek için İran'a bazı ödünler veren Irak 1979'da bu ülkede yaşanan rejim değişikliğinden yararlanarak İran'a savaş açtı. Her iki ülkeye de insani ve ekonomik olarak büyük kayıplar verdiren İran-Irak Savaşı 1988'de imzalanan bir ateşkes antlaşmasıyla sona erdi. II. Dünya Savaşı'ndan sonra başlayan Soğuk Savaş tüm dünyayı iki kampa ayırmıştı. 1980'li yıllar Sovyetler Birliği'nin çözülme sürecine girmesine ve Soğuk Savaşın sonuçlanmasına sahne oldu. İki kutuplu bir dünyadan tek kutuplu bir dünyaya doğru etkinlik haritası tekrar çizilmeye başlanması, Orta Doğu'ya da yansıdı. Irak, Ağustos 1990'da petrol üretim kotalarını aşmak ve tartışmalı bölgelerden petrol çıkarmakla suçladığı komşusu Kuveyt'i işgal ederek 19. ili olarak topraklarına kattığını ilan etti. Saddam Hüseyin'in uzlaşmaz tutumu karşısında BM'ye üye çeşitli ülkeler ABD öncülüğünde Suudi Arabistan'a askeri yığınak yapmaya başladı. BM Güvenlik Konseyi Irak'a 15 Ocak 1991'e değin Kuveyt'ten çekilmesi için son bir uyarıda bulundu. 17 Ocak 1991'de başlayan ve Körfez Savaşı olarak bilinen Çöl Fırtınası Harekatı sonunda 27 Şubat 1991'de Kuveyt kurtarıldı. 28 Şubat'taki ateşkesin ardından kuzeydeki Kürtler ve güneydeki Şiiler arasında başlayan ayaklanmalar Irak kuvvetlerince acımasızca bastırıldı. 2 milyonun üzerinde Iraklı Kürt Türkiye ve İran'a sığındı. Bunun üzerine müttefik kuvvetler 36. paralelin kuzeyi ve 32. paralelin güneyindeki bölgeleri Irak uçuşlarına yasakladılar. Körfez Savaşı'ndan sonra uygulamaya konan Irak'a yönelik BM ambargosu 1996 yılında başlayan Gıda Karşılığı Petrol Programıyla yumuşatıldı. 2003 yılının mart ayında ABD öncülüğünde başlatılan Irak Savaşı sonunda Saddam Hüseyin liderliğindeki Baas Partisi'nin Irak kolu iktidardan düşürüldü. Haziran ayında Geçici Koalisyon Yönetimi Irak'ta, Baas Partisi'nin yasaklandığını ilan etti. Yannis Saulis Yannis Saulis (Yunan: Γιάννης Σαούλης, 1 Mayıs 1962, Selanik), Yunan şarkıcı, besteci. Uzunlar Tamil Ä°lam Tamil İlam (Tamil: தமிழ் ஈழம், "tamiḻ īḻam") Tamil Eelam Kurtuluş Kaplanları (TİÖK) tarafından Sri Lanka adasının Kuzey ve Doğu kısımlarında sahip olmak istedikleri özgür devlete verdikleri isimdir. "Ilaṅkai" (இலங்கை) ve "Īḻam" (ஈழம்) kelimeleri adanın tümünün Tamil dilindeki adlarıdır. Tamil İlam yalnızca TİÖK tarafından bağımsız devlet olarak kabul edilir. TİÖK Tamil İlam olarak iddia edilen toprakların %40-50'sini yönetmektedir. Bu ise Kilinochchi ve Mullaiththeevu'nun tüm bölgelerini, Mannar, Batticaloa ve Vavuniya bölgelerinin çoğunu ve Trincomalee ve Amparai bölgelerinin bazı kısımlarını kapsamaktadır. Kuzey ve Güney Sri Lanka'nın TİÖK'ün kontrolü altında olan kısımları de fakto yarı-bağımsız devlet durumundadır. Sri Lanka hükûmeti tarafından tanınmamış kurumlar olsa da, kendi yargıtayı, polis gücü, ordusu, donanması, hava kuvvetleri, haberalma teşkilatı ve merkez bankası bulunmaktadır. Hükümete ait olan A9 karayolundan sağladığı elektrik ve eşyalara bağımlıdır. Kendi para birimi yoktur ve Sri Lanka rupeesini kullanmaktadır. TİÖK sıklıkla zorunlu mallarda ambargo uygulamak ve sivillere sıkıntı yaratmakla suçlanmaktadır. Kendi havaalanı yoktur, bu nedenle yabancı ziyaretçiler Kolombo havaalanını kullanmaktadırlar. AIDS kurdelesi AIDS kurdelesi (kırmızı kurdele) ceket yakalarında veya diğer giysilerde AIDS ile savaşımın ve dayanışmanın bir simgesi olarak görülmektedir. Kurdele Projesi 1991 yılında New York temelli bir grup olan Visual AIDS tarafından gündeme getirildi. Visual AIDS, AIDS yüzünden ölen veya AIDS ile yaşayan arkadaş ve meslektaşlarını onurlandırmak ve anmak için bir araya gelen sanatçılardan oluşan bir yardım kuruluşudur. Bu kuruluş, sanat kurumlarını, müzeleri, galerileri ve AIDS destek örgütlerini, AIDS'e kurban verdiklerimizi anmak, AIDS/HIV bilincini artırmak, AIDS ile yaşayan kişilerin gereksinimlerini duyurmak ve AIDS araştırmalarına mali destek sağlamaları için harekete geçirmeyi amaçlamaktadır. Kurdele imgesi, Körfez Savaşı'nda bulunan ABD askerlerini onurlandırmak için verilen sarı kurdelelerden esinlenilmiştir. Kırmızı renk ise, Visual AIDS yetkililerine göre ;'öfkeyle değil, kendini feda eden bir aşık gibi kanla ve tutkuyla olan bağlantısından'; dolayı seçilmiştir. Kırmızı kurdelenin halkla ilk tanışması 1991 Tony Ödülleri'nin galasında oldu. Galada, sunucu Jeremy Irons yakasına kırmızı bir kurdele taktı. Bunun hemen ardından kırmızı kurdele, sanatçıların ve ünlülerin ;'politik doğru'; giyim tarzlarının vazgeçilmez bir aksesuarı oldu. Bu aşırı popülerliğinden dolayı bazıları, kırmızı kurdeleyi kullananların içten olmadıklarını düşünmektedir. Bunun bir örneği, eski ABD başkanının eşi Barbara Bush'un otururken kırmızı kurdeleyi takması, konuşma sırasında ise çıkarmasıdır. Kurdele Projesi AIDS bilincinin yaygınlaşması ve bu hastalık için araştırmanın ve savaşımın sürmesinde ciddi bir güç olduğu söylenebilir. Kurdele Projesinin en içten amacı, bu projeye gerek duyulmayacağı günlerin gelmesidir. Ninova Ninova (Akatça: "Ninua"; Aramca: ܢܝܢܘܐ; İbranice: נינוה, "Nīnewē"; Arapça: نينوى, "Naīnuwa"), Dicle Nehri'nin doğu kıyısında bulunan ve bir dönem Asur Devleti'ne başkentliğini yapan bir Antik çağ kentidir. Modern Musul şehrinin hemen yanında bulunmaktadır. Burada ilk arkeolojik kazılar 1847 yılında Sir Austen Henry Layard tarafından yapılmış ve bu çalışmalar George Smith ve Hormuzd Rassam tarafından devam ettirilmiştir. 20. yüzyıl başında British Museumdan Leonard William King, 1927 yılından itibaren de Campbell Thompson tarafından kazılar sürdürülmüştür. Iraklı arkeologlar II. Dünya Savaşı sonrası kazıları devralsa da 1981 yılından sonraki çalışmalar Kaliforniya Üniversitesi'nden David Stronach tarafından yürütülmüştür. Milâttan önceki yıllarda Musul bölgesinin de içinde bulunduğu Mezopotamya üzerinde çok önemli uygarlıklar kurulduğu bilinmektedir. Bunların en önemlileri Asur ve Babil uygarlıklarıdır. Asur Devleti’nin merkezi olan Ninova; Dicle nehrinin karşısında ve doğu yönünde, Musul’un yanıbaşındadır. Ninova şehrini kuran Ninova veya Ninos. Ninova;, Asurluların hükümdarı olup 52 sene hükümran olmuştur. Asur Devleti yaklaşık 1300 yıl varlığını sürdürmüştür. Kerkük şehrini bina eden Asur Hükümdarı Sartnabal’ın (MÖ 800 yılında) bu şehre “Kerhsuluh” adını verdiği tarihî kaynaklarda rivayet edilmektedir. Keldânîcede “Kerh” şehir anlamına gelmektedir. “Suluh” ise Sartnabal’in esas ismidir. Asurlulardan sonra Babil Devleti’nin bölgeye tamamıyla hâkim olduğu görülmektedir. Fakat Babil’in hâkimiyeti Pers tecavüzleri karşısında uzun sürmemiş ve Musul-Kerkük bölgesi Perslerin eline geçtikten sonra buraya çok kalabalık şekilde Pers nüfusu iskân ettirilmiştir. İskender’in işgaline de marûz kalan Musul bölgesi ahâlîsi, Hıristiyanlığın ortaya çıkışından sonra bu dine yöneldi. Hıristiyanlığın nüfuz etmiş olduğu Musul, 2. yüzyılın başından itibaren Asurluların dinî merkezi olan Ninova’nın yerini aldı. Kur'an'da adı geçen Yunus peygamber Ninova halkındandır. 2015 yılının Şubat ayında IŞİD tarafından Nineveh Arkeoloji Müzesinde bulunan Mezopotamya bölgesinde yaşamış uygarlıklara ait binlerce yıllık heykel, kabartma ve diğer eserlere büyük çapta zarar verildi. Eski bölge valisi Asil Nuceyfi açıklamalarında kırılan eserlerin 2 tanesinin hariç diğerlerinin gerçek olmadığını, gerçek eserlerin 2003 yılında Bağdat’taki Ulusal Müze’ye aktarıldığını iddia etmiştir. Salgun Salgun, Osmanlı Devleti'nin, olağanüstü durumların gerektirdiği masraflar ile belirli özelliklere sahip yiyecek maddelerini, harp levazım ve masraflarını, belirli vergi kaynaklarından karşılayamayacağını anladığı zaman, özel bazı tedbirler ile memleketin bütün imkânlarını seferber etmeye karar verirdi. Bu karar gereğince vaziyetin icabina göre, kendisine lazım olan para, hizmet, eşya ve mahsûl miktarı tespit edilerek muhtelif bölge ve mahallere tevzi edilirdi. Halk arasında "salgun" diye de adlandırılan bu vergi XIX. asırda tamamen paraya çevrildi.Tanzimat Fermanı ile de ortadan kaldırıldı. Emirates Emirates (Arapça: طيران الإمارات Tayarān al-Imārāt), Dubai, Birleşik Arap Emirlikleri merkezli bir havayolu şirketidir. Dubai Hükümeti'ne ait olan Emirates, Birleşik Arap Emirlikleri’nin uluslararası havayolu şirketidir. Kurulduğu günden bu yana ikinci yılı hariç her yılını karlılıkla bitiren Emirates, ticari temellerde çalışan bir havayolu olarak Dubai Hükümeti’nden finansal destek, garanti ve koruma almadan ticari faaliyetlerine devam ediyor. Dünyanın en genç filolarından birine sahip olan Emirates’in şu an hepsi geniş gövdeli toplam 259 adet uçağı bulunuyor. Emirates'in filosunda bulunan 259 adet uçaktan 159 tanesi Boeing ve 100 Airbus yolcu uçağı. Emirates'in 2017 itibarıyla toplam uçak siparişi tümü geniş gövdeli uçaklar olmak üzere 224’dir. Emirates, 75’ın üzerinde ülkede 140’i aşkın noktaya uçuyor. Birleşik Arap Emirlikleri’nin diğer bir uluslararası havayolu şirketi başkent Abu Dabi merkezli Etihad Havayollarıdır. 25 Aralık 2017 tarihine göre filosunda bulunan uçaklar ve siparişler: Atık yönetimi Atık yönetimi, herhangi bir ürünün tasarım aşamasından başlayarak; üretim, tüketim, atık oluşumu, atığın geri dönüştürülmesi ve/veya bertarafını kapsayan bir disiplindir. Atık Yönetimi Atığın kaynağında azaltılması, özelliğine göre ayrılması, toplanması, geçici depolanması, ara depolanması, geri kazanılması, taşınması, bertarafı ve bertaraf işlemleri sonrası kontrolü ve benzeri işlemleri içeren bir yönetim biçimidir. Atık yönetimi; tıbbi, evsel ve tehlikeli veya tehlikesiz atıkların minimizasyonu, kaynak arama ayrı toplama, gerektiğinde depolama oluşturulan atıkların merkezlerine aktarılması, atık işleme, bertaraf, geri dönüşüm, geri kazanmak ve kapatma işlemi ile bertaraf tesisleri, kapatma bakım Bir yönetim biçiminde izleme ve kontrol işlemleri. Çevre üzerindeki baskının büyük ve tek bir yaklaşımla çözmeye büyüyen atık sorununu oluşturan yeterli değildir. Fakat bütün yöntemlerin kombinasyonları ile etkin bir atık yönetimi oluşturabilir. Uluslararası alanda kabul gören bu yaklaşım, “Entegre Atık Yönetimi” benimsenmesine önayak olmuştur. Entegre atık yönetiminde, atık yönetiminin öğelerini bir bütün olarak değerlendirilerek hem çevresel hem de ekonomik açıdan sürdürebilirliğin sağlanması hedeflenir. Bu çerçevede, atık yönetiminin sadece bir tek atık türüne veya bir tek kaynağa yönelik olması beklenemez. Yard Çin Şi Huang Çin Şi Huang ya da Qin Shi Huang (Çince: 秦始皇; Pinyin: Qín Shǐ Huáng, okunuşu: Çin Şı Huanğ), (MÖ 247 - MÖ 210), ilk Çin imparatoru ve Qin Hanedanlığı'nın kurucusudur. Hunlara ve diğer bâzı kavimlere karşı Çin Seddi'ni inşa ettirmiştir. Çin’de ilk merkezî bürokratik devlet düzenini kurdu. Ülkeye herkes için geçerli olan bir yasa, para birimi, karayolu sistemi, ağırlık ve uzunluk ölçüleri ile yazı karakterlerinin standartlaşmış yazılış şekliyle yazı dilini kazandırmıştır. Halka eski gelenekleri unutturabilmek için, Konfüçyüsçü bilim adamlarınca yazılan bütün kitapların yok edilmesini buyurdu. Bu zararlı eylem, tarihe "kitapların yakılması" olarak geçti. Konfüçyüsçülük yerine legalizmi getirdi. Kurduğu sistem, sülâlelerin değişmesine rağmen günümüze kadar gelmiştir. Terra Kotta askerleri, "ilklerin imparatoru" olarak bilinen Çin Şi Huang'ın mezarını koruyor. Bu derece güçlü bir imparator olmasına rağmen ölümden çok korktuğu bilinirdi. Hidralar Hidralar ya da Hydrozoa (Latince "hydra" (su), "zoon" (hayvan)), hidra, obelia gibi hayvanları ve diğer hidra benzeri canlıları kapsayan bir Knidliler sınıfıdır. Genellikle koloni şeklinde, çoğunlukla eşeyli ve eşeysiz üremenin birbini takip etmesiyle çoğalırlar.Eşeysiz üremelerini tomurcuklanma ile yaparlar. Çoğunun hayat döngüsünde hem polip, hem de medüz formları görülür. Yalnız bazılarında sadece polip ya da sadece medüz form olan hayat görülür. Polip formları, genellikle koloni oluşturan, sesil yaşayan ve tüp şeklinde vücudu olan hayvanlardır. Medüz formlar ise; poliplerin üzerinde oluşan yan tomurcuklardan meydana gelen bağımsız yüzen hayvanlardır. Aynı türün polip ve medüz formları çoğunlukla farklı bilimsel isimlere sahiptirler. Büyük denizanaları Büyük denizanaları ya da Scyphozoa (Lat. "Scyphus" (kadeh), "zoon" (hayvan)), denizanalarını içeren bir Knidliler ("Haşlamlılar") sınıfıdır. Hepsi denizlerde yaşayan oldukça küçük bir gruptur. Yaşam döngülerinde polip formlar da bulunmakla beraber medüz formlar daha çoğunluktadır. İlk kas hücrelerinin görüldüğü gruptur. Polip formları genellikle tekil yaşayan hayvanlardır. Medüz formlar ise kenarları loblu ve strabilasyonla oluşan en büyük medüz canlıları oluşturan grubu oluşturur. Yapısal olarak dört ışınlı radyal simetri gösterirler. Vücutlarının iç ve dış çeperleri arasındaki mezoglea tabakasıyla birlikte jelatin tabakası halinde bir görünümleri vardır. Vücut şeklilleri kadeh, borazan, kubbe, tabak, piramit vs. şeklinde olabilir. Bazılarında ışık verme yeteneği bulunur. Vücutlarının mezoglea tabakaları içinde simbiyotik canlılar bulunabilir. Karnivor olarak, küçük deniz canlıları, yumurtalar ve larvalarla beslenirler. YassÄ± solucanlar Yassısolucanlar ya da Platyhelminthes, üç embriyonik tabakadan oluşmuş, bilateral simetrili, çoğunlukla yassı yapılı hayvanlar şubesidir. Parazit yaşayanlarda döldeğişimi ve başkalaşım görülür. Sindirim kanalı tek bir açıklığa sahiptir. Vücutlarında sölom, yalancısölom ve dolaşım sistemi yoktur. Merkezi bir beyin içeren sinir sistemi vardır. Boşaltım sistemi olarak "alev hücreleri" görev yapar. Çoğalmalarında hermafroditizm görülür. Yaklaşık 13.000 türü bilinmektedir.Bilateral simetri ilk defa bu filumda ortaya çıkar.Bilateral simetride duyu organlarının ve sinir sistemi merkezlerinin vücudun ön kısmında toplanmasıyla baş bölgesinin oluşumu görülür.Bilateral simetrili canlılarda sesil(hareketsiz)yaşam görülmez. 5. Phylum (Şube): Platyhelminthes (Yassı Solucanlar) Acoelomata'nın ilk şubesidir. Sindirim kanalı boşluğu bulunur, ancak bu boşluk sölom olarak kabul edilmez. Bilateral simetri, triploblasti, spiral segmentasyon ve buna