Brezilya’nın keşfedildiği 1500 yılı ile ülkenin bağımsızlığını kazandığı 1822 yılı arasındaki mimarlık akımlarını ve uygulamalarını kapsar. Bu koloni döneminde daha çok Avrupa’dan gelen mimarlık stilleri yer yer uygulandıysa da malzeme bulunma durumuna ve sosyo-ekonomik şartlara göre uygulamalar farklılık göstermiştir. Her ne kadar Brezilya koloni mimarlık eserleri arasında Rönesans, Barok, Rokoko ve Neo-Klasik eserler yer alıyor olsa da bu stiller arasında zaman zaman belirsiz geçişler de olmuştur. Brezilya’daki koloni mimarlığının ürünü olan yapılar ve heykellerin çoğunluğu UNESCO tarafından Dünya Kültür Mirası Listesi’ne alınmışlardır. Bu bölgelerin başında Salvador’un şehir merkezi, Ouro Preto, Olinda, Diamantina, Sao Luis, Maranhao, Goias Velho, Congonhas do Campo’da yer alan Bom Jesus de Matosinhos Manastırı ve San Miguel’deki tarihi eski misyonerlik yapıları kalıntıları yer almaktadır. Sporla Ã¼reme Spor, döllenme özelliğinde olmayan, monoploit bir üreme hücresidir. Ancak her spor, başka bir hücre ile birleşmeden, tek başına yeni bir organizma oluşturabilir. Sporların dış yüzeyinde bulunan bir örtü, onları çevrenin olumsuz şartlarından koruma özelliği kazandırır. Uygun koşullara düşen her spordan, monoploit bir döl oluşur. Bazı tek hücrelilerde, mantarlarda, su yosunlarında, karayosunu ve eğrelti otu gibi yerleşik bitkilerde görülür. Mantarların hem tek hücreli, hem de çok hücreli türleri vardır. Ancak tüm mantar türleri, spor oluşumuna bağlı olarak ürerler. Bu nedenle mantarlar çok sayıda spor oluşturur. Örneğin, bir ekmek küfünün spor kesesinde oluşan binlerce spor kesesinin patlamasıyla çevreye yayılır. Her spor, ulaştığı ortama musilaj denilen yapışkan madde salgılayarak yapışır. Sporların çimlenmesinden önce, miseller, misellerinden üzerinden ise ince uzun dallanmış yapılar oluşur. Hif denilen bu yapılar üzerinde de spor kesesi oluşur. Sporların bir kısmı bu şekilde eşeysiz ürerken, bir kısmı, eşeyli üremeye katılabilir. Karayosunu, yaşamlarının büyük bölümünü monoploit olan, erkek ve dişi gametofitler halinde geçirirler. Erkek gametofit, mitoz bölünme ile sperm, dişi gametofit ise yumurta oluşturur. Sperm ve yumurtaların birleşmesinden de zigot oluşur. Dişi gametofit üzerinde oluşan bu zigottan embriyo, embriyodan da sporofit döl gelişir. Sporofit döl tüm yaşamını, dişi gametofit üzerinde kısmen parazit olarak sürdürür. Olgunlaşan sporofit dölün, spor keselerinde bulunana diploit hücrelerin, mayoz bölünmesinden sporlar oluşur. Bu sporların uygun koşullarda çimlenmesinden ise yeni erkek ve dişi gametofit döller gelişir. Eşeyli ve eşeysiz üremenin ardışık olarak gerçekleştiği bu üreme şekillerine döl değişimi (metagenez) denir. Genel döl değişiminde, bir türe ait sporofit döllerin sporlarından eşeysiz olarak gametofit döller oluşurken, gametofit döllere ait gametlerin eşeyli üremesiyle sporofit döller gelişir. Enfekte olmuş bir anofel cinsi dişi sivrisinek, bir insanı ısırdığında, plazmodyumun sporozoitlerini bireye bulaştırır. Sporozoitler, kan yoluyla karaciğer, dalak ya da kırmızı kemik iliğine geçerler. Buralarda çoğalan sporozoitler kana geçerek, her biri ayrı bir alyuvara girer. Alyuvarlar içinde gelişen sporozoitler, şizontlara dönüşürler. Her alyuvar içindeki şizonttan, çekirdek bölünmeleriyle çok sayıda çekirdek oluşur. Bu şekildeki eşeysiz üremeye şizogoni denir. Şizogoni ile oluşan her çekirdek, sitoplazma ile çevrelenerek merozoitlere dönüşürler. Merozoitlerde alyuvarlar içinde ikiye bölünerek çoğalırlar. Merozoitlerin sayısı belirli bir oranı aştığında, şişen alyuvarlar patlar. Alyuvarlardaki merozoitlerin kan plazmasına dökülmesiyle kişide ateşli titreme denilen sıtma nöbeti başlar. Serbest kalan her merozoit, ayrı bir alyuvara girerek eşeysiz üremesini sürdürür. Bu aşamada sıtma nöbeti durur. Sıtma nöbetleri 48 ya da 72 saat aralıklarla devam eder. Merozoitler eşeysiz üremeyi sürdürürken, insan kanındaki bu gametler, anofel tarafından alınmadıkları takdirde, belirli bir süre sonunda ölürler. Anofelin dişisi sıtmalı bir insanı ısırdığında, emdiği kan ile birlikte plazmodyumun gametlerini de alır. Anofelin midesine geçen gametlerin birleşmesinden zigot oluşur. Bu eşeyli üremeye gametogoni denir. Midede oluşan zigot bağırsak epiteline geçer. Bağırsak epiteline geçen zigottan, ikiye bölünmelerle çok sayıda yeni sporozoitler oluşur. Bu eşeysiz üremeye ise sporogoni denir. Sporogoni ile oluşan sporozoitler, bağırsak epitellerinden vücut sıvısı olan hemolenfle sivrisineğin tükrük bezlerine geçer. Bu sivrisineğin bir insanı ısırmasıyla, plazmodyumun yaşam döngüsü yeniden başlar. Görüldüğü gibi sivrisineğin insanlara bulaştırdığı plazmodyumlar, insanlarda sıtmaya neden olurken, sivrisinekte herhangi bir hastalığa neden olmaz. Monoploit olan bir su yosunu (ulotriks) tek başına kaldığında mitoz bölünmeyle oluşturduğu sporlarının çimlenmesiyle eşeysiz olarak üreyebilmektedir. Bölünmeyle oluşturduğu, aynı türden ancak, başka su yosunlarının özelleşmiş sporlarından oluşan gametler ile birleşerek (döllenme) eşeyli üreme yapabilmektedir. Zigotun mayoz bölünmesi ile oluşan sporlardan da yeni su yosunu gelişir. Bikini Kill Bikini Kill, 1990'lı yıllarda “Riot Grrrl” adlı kadın hareketini desteklemiş Amerikan bir punk grubu. 1990 yılında Washington Olympia kentinde kurulan grup, feminist yaklaşımdaki metinleri ve yoğun tartışmaları ile ün yapmıştır. Zaman zaman Nirvana (Grubun bateristi Tobi Vail, bir dönem Kurt Cobain'in yakın dostudur.) ve Joan Jett gibi ünlü müzisyenlerle sanat ve politika alanında ortak çalışmalar yürüten Bikini Kill grubu, Major-Label ve Mainstream-Musikpresse gruplarıyla çalışmayı reddetmiştir. Grup, 5 albüm ve birçok EP’nin ardından 1998 yılında dağılmıştır. Grubun bundan sonraki en ünlü projesi ise; Kathleen Hanna'nın aktif olduğu “Le Tigre” olmuştur. Malaya kolugosu Malaya kolugosu ("Galeopterus variegatus"), sistematikteki yeri tartışmalı olan uçar makigiller (Cynocephalidae) familyasının monotipik "Cynocephalus" veya "Galeopterus" cinsinden memeli hayvan türüdür. Yaşayan tek yakın akrabası Filipin uçar makisidir ve onunla birlikte kolugo ortayla anılırlar. Boyu 34–38 cm, kuyruğu 24–25 cm, ağırlığı da 0.9-1.3 gr dır. Uçan sıfatı ad olarak verilse de uçamaz, yüksek ağaçtan ilerideki alçak ağaca doğru süzülme hareketi yapabilir. Güneydoğu Asya'da, Endonezya, Tayland, Malezya ve Singapur'da yayılım gösterir Bölge halkınca eti için avlanılmaktadır. Le Tigre Le Tigre; Kathleen Hanna, Johanna Fateman ve JD Samson’ın üyesi olduğu Amerikan feminist punk grubu. Le Tigre, kurucu üyesi ve lider figürü sayılan üyenin Kathleen Hanna olması ve bazı içeriklerinde korunuyor olması sebebiyle genellikle Riot-Grrrl’ın devamı olarak nitelendirilmektedir. Aslında Kathleen Hanna’nın solo çalışması “Julie Ruin”e eşlik etmek için tasarlanan Le Tigre, 1998 yılında Bikini Kill’in eski öncü figürü Kathleen Hanna, video sanatçısı Sadie Benning ve DIY-Fanzin (“Do It Yourself” adlı harekete ait dergi) yazarı Johanna Fateman tarafından bağımsız bir grup olarak kurulmuştur. Müziği, punk-rock ve elektronik müzik öğelerinden oluşan bir karışımdır. 1999 yılında kendi adını taşıyan ve bugüne kadarki en önemli parçaları “Deceptacon”ı içeren ilk albümleri, “Mr. Lady Records” adlı yayım şirketi imzasıyla piyasaya çıktı. Ayrıca bu albümle temsil ettikleri “Hot Topic” başlığı da onlarca insanı etkisi altına almayı başarmıştır. Bu başlığı destekleyen diğer sanatçı ve aktivistler ise şunlardır: Vivienne Dick, The Butchies, Gayatri Chakravorty Spivak, Gertrude Stein, Leslie Feinberg, Angela Davis, Sleater-Kinney, Yoko Ono, Marlon Riggs, Billie Jean King, Hanin Elias, David Wojnarowicz ve Nina Simone. “From the Desk of Mr. Lady” adlı EP albümleri çıktıktan sonra, film kariyerine devam etmek için gruptan ayrılan Sadie Benning’in yerine JD Samson gelmiştir. Grup üyeleri, müziğin yanı sıra birer performans ustası gibi davranmış; sahnede canlı performanslarına multimedya ve gösteri sanatı öğelerini eklemişlerdir. Le Tigre, kendi siyasi görüşlerini grup içinde uygulamaya çalışan “Den Goldenen Zitronen” adlı müzik grubunun yanında çok daha az popüler bir gruptu. (…) Le Tigre, her bir üyesinin prensip olarak tüm rolleri üstlenebildiği, yani klasik rock gruplarındaki gibi gitar, bas gitar, şarkı ve bateriden oluşan kesin format ya da çizgileri olmayan, herkesin bütün görevleri kolaylıkla yerine getirebildiği bir gruptur. Daha ilk başlarda, Le Tigre’nin feminist yaklaşımları sebebiyle konserlerini sadece bayan (eşcinseller de dâhil) dinleyici kitlesi önünde vermesiyle; sahne performanslarının bu alt kültürlere ait tavrı, büyüyen popülariteleri ile gitgide arka planda kalmaya başlamış ve grup üyelerinin “kimlik figürü ve rol modeli” nitelikleri de bu oluşumu durduramamıştır. Grup, feminist plak şirketi “Mr. Lady Records”un dağılmasının ardından “Major-Label Universal Music” adlı şirkete geçti. Bu şirketteyken piyasaya çıkan “This Island” adlı albüm, satışı her ne kadar eski başarıları geçse de eleştirmenler ve hayranlar tarafından kısmen uyumsuz bulundu. Le Tigre, 2007 yılından bu yana etkin olmamasına rağmen; Kathleen Hanna, grubun hiçbir zaman dağılmadığını ve ayrıca 2010 yılında bir DVD yayınlamak için hazırlandıklarını duyurdu. Kathleen Hanna Kathleen Hanna, (12 Kasım 1968 Portland, Oregon) Amerikalı bir müzisyen, feminist bir eylemci ve yazar. Punk Grubu “Bikini Kill”in solistliğini yapmıştır ve Elektro-punk grubu “Le Tigre”yi kurmuştur. Ayrıca 1998 yılında Julie Ruin ismiyle, grupla aynı adı taşıyan solo bir albüm çıkarmıştır. Amerika Birleşik Devletleri’nde feminizm akımının yenilenmesine büyük katkısı bulunan Kathleen Hanna, aynı zamanda “Riot Grrrl Hareketi” için de sembol figür olarak görülmüştür. Kathleen Hanna’nın çocukluğu, babasının sürekli iş değiştirmesi nedeniyle farklı birçok yerleşim yerinde geçmiştir. 9 yaşındayken annesi tarafından Amerikalı feminist ve kadın hakları savunucusu Gloria Steinem’in bir gösterisine götürülen Hanna, burada ilk kez feminist düşünceyle tanışmıştır. Hanna, bu olayın ardından annesinin kadın hareketlerine olan ilgisi ile feminist edebiyatına özellikle de Betty Friedans’ın “The Feminine Mystique” (Kadınlığın Gizemi) isimli kitabına merak salmıştır. Hanna’ya göre bu deneyimler hayatını oldukça etkilemiş ve gençliğinin daha ilk yıllarında feminizm düşüncesini onda belirgin şekilde ortaya çıkarmıştır. 1980’li yıllarda Washington’un Olympia kentinde “Evergreen State College” isimli sanat okulunda fotoğrafçılık eğitimine başlamış ve öğrenimini burlesk (parodi) dansçılığı yaparak finanse etmiştir. Hanna bu dönemde, arkadaşları Heidi Arbogast ve Tammy Rae ile birlikte “Reko Muse” isimli bağımsız feminist sanat galerisini kurmuştur. Üç arkadaş hemen sergiler ile yeni bir grup kurma girişimlerine başlamış ve “Amy Carter” isimli müzik grubunu kurmuştur. Hanna ayrıca, cinsiyetçilik ve kadına uygulanan şiddeti konu alan kabare şovlar da yapmıştır. Kendisine kabare şov (aslında halk tarafından pek de sevilmeyen bir tür) üzerine kariyer yapma tavsiyesinde bulunan yazar Kathy Acker’dan esinlenerek “Viva Knievel” isimli grubu kurmuş ve grup tekrar dağılmadan önce Amerika’da iki ay süren bir turneye çıkmıştır. Bundan sonraki süreçte ise; okuldan arkadaşları Tobi Vail ve Kathi Wilcox ile “Revolution Girl Style Now ve Bikini Kill” isimli grupların zinelerini (bildiri, manifesto dergisi) yazmış ve bu metinlerde punk – rock sahnesinde yaygın olan kadına karşı ayrımcılığı eleştiri boyutunda açıklamıştır. Bu üçlü, ideallerini gerçekleştirmek için 1990 yılında dördüncü kişi olarak aralarına Billy Karren’i de alarak, “Bikini Kill” adlı bildirilerinin adını verdikleri punk grubu kurmuşlardır. İleriki yıllarda ise; Kill Rock Stars adlı yapım şirketinin bağımsız etiketiyle 5 uzunçalar albüm, bir EP ve birçok single çıkarmışlardır. Albüm, Nirvana ve Joan Jett gibi birçok ünlü sanatçı tarafından müzikal ya da politik bağlamda desteklenmiştir; grup ise 1998 yılının nisan ayında dağılmıştır. Hanna, grubun dağılmasının ardından farklı müzik projelerine yönelmiş ve bu bağlamda solo projesi “Julie Ruin” ve 1998 yılının haziran ayında aynı ismi taşıyan albümünü yayınlamıştır. Aynı yıl New York şehrine taşınan Hanna, burada manifesto yayımcısı Johanna Fateman ve video sanatçısı Sadie Benning ile birlikte, önceleri sadece “Julie Ruin”e eşlik edecek bir grup olarak düşünülen elektro punk grubu “Le Tigre”yi kurmuştur. 2004 yılına kadar Mr. Lady Records adlı yapım şirketiyle anlaşmalı olan ve 2007 yılında uzun bir ara vermek istediğini açıklayan grup bugüne kadar 3 uzunçalar, 6 EP ve birçok single çıkarmıştır. Hanna ise o dönemden beri New York Üniversitesi’nde sanat eğitimi vermekte ve çeşitli feminist organizasyonlarda yer almaktadır. 1990’lı yılların Punk çevrelerinde kadınlara karşı uygulanan yaygın ayrımcılığını temel alan Hanna, düzenli olarak diğer kadın ve feminist grupların üyeleri ile punk dünyasında egemen olan eril – cinsiyetçiliği eleştirdikleri metinler yazdı. Bu, başlangıçta özellikle Washington’un Olympia kentinde yoğun olan alt kültüre ait feminist punk hareketi, beraberinde bir yığın gruplaşma getirdi. Bu gruplara; Babes In Toyland, Bikini Kill, Bratmobile, The Donnas, Hole, Jack Off Jill, L7, Le Tigre, Sleater-Kinney ya da Team Dresch örnek olarak gösterilebilir. Riot-Grrrl Hareketi ismini; Hanna’nın grubu Bikini Kill ve Bratmobile grubunun üyeleri tarafından yayımlanan aynı isimdeki parçadan almıştır. Hareketin sloganı da (Revolution Girl Style Now!) aynı şekilde bir metnin başlığıdır. Hanna, artık kendisini hareketin bir parçası olarak görmemesine rağmen; bağlılığından dolayı, bugüne kadar hareketin ilk ve en önemli temsilcilerinden biri olarak görülmektedir. Bikini Kill ile birlikte; â€¢ 1991: Revolution Girl Style Now! Julie Ruin olarak; Le Tigre ile birlikte;â€¢ 1999: Le Tigre Erkek hareketi Erkek hareketi, isminden de anlaşıldığı üzere erkekler tarafından yürütülen uluslararası sosyal hareket. Erillik (erkeklik) kavramını sorunsallaştıran çok farklı oluşum ve akımların dünya görüşünden türemiştir. Başlangıcı, Vatandaşlık Hakları Hareketi’ne dayanmaktadır, örneğin; ABD’de Vietnam Savaşı’na karşı ayaklanmalar da bunun arasında sayılmaktadır. Barışçıl ve eşitlikçi bir toplum ütopyası sonucu savaş sonrası dönemin geleneksel erillik tabuları sorgulanmaya başlanmıştır. Erkek hareketi, 1960 yılların sonundan itibaren; talepler, toplumsal etki ve kadın hareketi dalgası ile şekillenmiştir. Buna bağlı olarak ayrılıklar ve tamamen yeni akımlar doğmuştur. Tartışma noktası ise; bir “Erkek Hareketi”nden mi yoksa bir ”Erkek Topluluğu Kavgası”ndan mı bahsedilmesi gerektiğidir. Hareket, 1990'lı yılların başından itibaren diğer bölgelerdeki ülkelerde de oluşmasına rağmen; çoğunlukla batıdan destek görmüştür. Hareketin konuları arasında; cinsiyet rolleri, insan ilişkileri, cinsellik (homoseksüel hakları da dâhil olmak üzere), reprodüksiyon (doğum kontrol ve kürtaj tartışmaları da dâhil olmak üzere), iş yaşamı, sağlık koşulları, şiddet (sebepleri ve çözümleri), erkek hakları ve kadın haklarının durumu başlıkları yer almaktadır. Feminist görüşlü erkek hareketinden ise; 1980’li yılların başında “eleştirel erkek araştırması” ortaya çıkmış ve gelişmiştir. Sosyolog Detlef Ax, akımları aşağıda açıklanan yaklaşımları temel alan 4 grupta toplamıştır: "Eleştirel yaklaşım:" Bu yaklaşımın temsilcileri, yeni bir cinsiyet rolü ortaya koymayı amaçlamışlardır. Günlük yaşamda bu çaba; çalışıyor olma, ev işleri ve eğitim görevlerinin temel paylaşımı olarak tanımlanabilir. "Efsaneleştirici yaklaşım:" İlk örnekler, efsaneler ve masallara başvurarak; erkeklerde kendi gerçeklerini anlamayı güçlendirmek ve “erillik ve babalık” duygularını aktif ve gururla yaşamayı sağlamak amaçlanmıştır. "Eril ve ataerkil yaklaşım:" Ataerkillik ve erillik savunucuları, tek yanlı feminist görüşleri reddetmiş ve adaletsiz bulunan “Velayet Hakkı”nın yenilenmesi ile daha olumlu eril bir bilinçlilik konusunda öncülük etmişlerdir. Bu durum, bazı feminist çevreler ile eleştirel bir toplumsal ilişkiyi de beraberinde getirmiştir. "Anti – cinsiyetçi / kadın yanlısı yaklaşım:" Bu yaklaşımda temel talep; kadın ve erkek üzerindeki baskının ana tetikleyicisi olan “ataerkil yaklaşım”ların ortadan kalkmasıdır. Yaklaşımın temsilcileri, kadın hareketi üzerine yoğunlaşmış ve “kadınsal özellikler” diye tanımlanan kavramları benimsemeye çalışmışlardır. Bu alanın literatüründe günümüze dek; erkek hareketiyle ilgili hiçbir sınıflandırma kabul edilmemiştir. Örneğin; erkek araştırmacısı Michael Kimmel, erkek hareketini profeministler (kadın yanlısı savunucular), anti-feministler ve erillik savunucuları şeklinde gruplandırırken; bir diğer erkek araştırmacısı Michael Flood, Detlef Ax’ın yaklaşımına yakın bir sınıflandırmaya gitmiştir. Sosyolog Georg Brzoska ise; eril ya da ataerkil yaklaşımların Erkek Hareketi’ne ait olduğu düşüncesine karşı çıkmıştır; ona göre bu yaklaşımlar erkek egemenliğinin sadece bazı parçalarıdır. Ay Hırsızı Ay Hırsızı, Sunay Akın'ın 2009'da basılan kitabıdır. İçerisinde hayata dair kısa hikâyeler anlatılmaktadır. Büyük kudu Büyük kudu ("Tragelaphus strepsiceros"), boynuzlugiller (Bovidae) familyasından Doğu ve Güney Afrika'ya özgü büyük bir antilop türü. Erkekleri 190–270 kg, dişileri ise 120–210 kg ağırlığındadır. Yalnızca erkeklerinde bulunan ve sarmal olarak kıvrılan boynuzları ortalama 120 cm dir. Kayıtlara geçmiş en büyük boynuz uzunluğu 187,5 cm dir. Hem erkekte hem de dişide, boyunlarının üzerinde ve omuzlarında yele bulunur. Ağaçlı kayalık alanlarda 30-40 bireyden oluşan gruplar hâlinde yaşarlar. Rainer Hasler Rainer Hasler (2 Temmuz 1958 - 29 Ekim 2014) sağ bek mevkiisinde görev yapan Lihtenştaynlı eski futbolcudur. Kasım 2003 tarihinde, UEFA'nın 50. yıldönümünü kutlamak için verilen ödüllerde, Lihtenştayn Futbol Federasyonu tarafından ülkesinin Altın Oyuncusu -son 50 yılın en iyi oyuncusu- olarak seçilmiştir. İsviçre'de Neuchâtel Xamax ve Servette Geneve takımlarında oynadı. Servette Geneve'de iki yıl kaptan olarak görev yaptı, ve bu takımla 1984'te Schweizer Cup, 1985'te ise İsviçre lig şampiyonluğu'nu kazandı. Neuchatel Xamax takımında oynarken kazandığı büyük bir başarı ise, takımının 1981-82 sezonunda UEFA Kupası'nda çeyrek final oynamasıydı. 1989 yılında, 31 yaşındayken, futbolculuktan emekli oldu. Hasler emekli olmadan önce, millî takımı hemen hemen hiç maç yapmadığından Lihtenştayn millî futbol takımında hiç oynayamamıştır. Hindi Zahra Hindi Zahra, (d. Zahra Hindi 1979 Kuribga, Fas), Fas asıllı Fransız caz sanatçısıdır. 1993 yılından beri Fransa'da yaşamaktadır. 2010 yılında ilk albümü "Handmade"i çıkarmıştır. Caz ve dünya müziğini harmanlayan yarı Fransız yarı Faslı Hindi Zahra, kendisine ün kazandıran albümü "Hand Made"i EMI’dan yayınladı. Amerika, İngiltere ve Avrupa ülkelerinde verdiği konserlerle geniş bir hayran kitlesine ulaşan şarkıcı, "Beautiful Tango" parçasıyla ismini duyurmuştu. A’dan Z’ye albümünü tek başına hazırlayan ve The Wire tarafından "yeni Billie Holiday" olarak tanımlanan Zahra, ""Bir söz yazıyorum, bir riff çalıyorum, gitarları kaydediyorum, sonra da sözleri üzerine yerleştiriyorum."" diyerek üretim sürecini özetlemiştir. Çalışmalarında Fas köklerinden de kopmadığı gözlenen Blue Note sanatçısı Hindi Zahra, performanslarında bendir gibi geleneksel enstrümanlara da yer veriyor. Fransa’nın Grammy’si olarak sayılan Victoires de la Musique ödüllerinde en iyi yeni sanatçı dalında aday olarak gösterildi. Homeland (2015) Handmade (2010) Hindi Zahra (EP) (2009) Sergey KvoÃ§kin Sergey Prokofyeviç Kvoçkin (Rus: Сергей Прокофьевич Квочкин) (d. 6 Ekim 1938 - ö. 29 Aralık 2007) SSCB'li-Kazak futbolcudur. Kayrat FK ve FC Vostok takımlarında oynayan futbolcu, ayrıca 1972-73 sezonunda FC Vostok takımının yardımcı teknik direktörlüğünü yapmıştır. Almatı doğumlu futbolcu, UEFA Jübile Ödülleri'nde son 50 yılın en iyi Kazak futbolcusu olarak seçilmiştir. İslam dünyası İslam dünyası, İslami bir devlet yapısına sahip ülkeler ile birlikte nüfusunun çoğunluğu Müslüman olan ülkelerin tümünü ifade eden bir kavram. Bugün İslam ülkelerinin tek çatı altında toplandığı tek uluslararası kurum İslam İşbirliği Teşkilatı'dır. İslam'ı devlet dini olarak tanımlasa da İslam'la birlikte 18 başka din ve mezhebe de anayasasında yer vermektedir. Anayasasında dine bir atıf olmadığı gibi sekülerizme de atıfta bulunmayan ülkeler. Barlas Barlas ÅŸu anlamlara gelebilir: .50-70 Government .50-70 Government 1866 yılında geliştirilmiş bir mühimmattır. Bu mühimmat 1873 yılında .45-70 Government ile değiştirilene kadar Amerika Birleşik Devletleri'nın resmî mühimmatı oldu. Basınç limiti .50-70 mühimmatında 22.500 PSI'dir. .45-70 .45-70 daha çok bilinen adı ile .45-70 Government, Amerikan Ordusunun Springfield Model 1873 tüfekleri için Springfield Silah Fabrikası tarafından üretilmiştir. 1873 yılında .50-70 Government'ın yerini aldı. Fiziki bilgiler .45-70-405 için; Ufuk Tarhan Ufuk Tarhan, Fütürizm üzerine yaptığı çalışmalar, sürdürülebilir geleceğe dönük tasarladığı iş modelleri ve uygulamaları ile tanınan bir Fütürist, Ekonomist ve Sivil Toplum Gönüllüsüdür. Ufuk Tarhan, Orta Doğu Teknik Üniversitesinde Ekonomi bölümünden mezun olduktan sonra, 1982'den bu yana bilişim, telekomünikasyon, tarım-hayvancılık, ilaç dağıtım gibi sektörlerde ve çeşitli şirketlerde üst düzey yönetici konumunda çalışmıştır. 2006 yılında M-GEN Gelecek Planlama Merkezini, 2011 yılında ise M-GEN Dijital Ajansı kurmuştur. 2009 yılında Fütüristler Derneği başkanı seçilmiştir. Günümüzde, yüksek istişare kurulu üyesi olarak faaliyet göstermektedir. Aynı yıl, Bahçeşehir Üniversitesi CO-OP eğitim modelini tasarlayıp uygulamıştır. 2010 yılında, 1967'den bu yana yayınlanan "The FUTURIST" dergisinin Türkçe hazırlanmasını sağlayarak, Türkiye’ye ilk kez fütürist bir yayın getirmiştir. Aynı yıl, Türkiye'de ilk defa "Tablet Seminer" adı verilen yeni bir seminer modeli uygulamaya başlamıştır. Hasan Aslanoba'dan ilk yatırım alan girişimdir. 1 yıl sonra beklenen gelir modelinin oluşamayacağı planlanarak ortak karar ile sonlandırılmıştır. Tarhan, bugün Türkiye’deki ilk ve hala tek kadın Fütürist Keynote konuşmacıdır. Ayrıca, Türkiye'de her yıl 1 Mart tarihinde düzenlenen Gelecek Günü'nün yaratıcısı ve tasarımcısıdır. Ufuk Tarhan, dünyanın en etkili 100 kadın fütüristi arasında yer almaktadır. .45 ACP .45 ACP (11.43x23mm)(ACP, Automatic Colt Pistol) John Browning tarafından 1904 yılında tasarlanmış, test edilmiş ve ilk olarak kendi ürettiği Colt M1911 tabancası ile Amerikan Ordusunda kullanılmıştır. Dalian Dalian veya Dalien (), Çin'in kuzeydoğusunda, Liaoning eyaletinde bulunan bir şehir. Doğusunda Sarıdeniz, batı ve güneyinde Bohai Denizi bulunur. Şehrin ana sektörleri tarım, sanayi, bilgisayar, turizm ve finanstır. Şehir 2006 yılında "China Daily" tarafından Çin'in en yaşanılır kenti seçilmiştir. Şehrin futbol kulübü Dalian Shide FC'dir. Karadağ'daki şehirlerin kardeş şehirleri listesi Bu, Karadağ şehirlerin kardeş şehirlerinin bir listesidir. Tragulus Tragulus, cüce geyikgiller (Tragulidae) familyasından, Güneydoğu Asya'da yaşayan küçük gececil memeli hayvan cinsi. Yaklaşık tavşan boyutlarında olup Türkçede cüce geyik adıyla anılırlar. Latince bilim adı, "keçicik" anlamına gelir ve Yunanca "tragos" ('keçi') sözü ile Latince "-ulus" ('-cik/cık') ekinden oluşmuştur. Büyük cüce geyik Büyük cüce geyik ("Tragulus napu"), cüce geyikgiller (Tragulidae) familyasından, gececil memeli hayvan türü. Eskiden "T. n. nigricans" adıyla alt tür olarak büyük cüce geyiğe bağlanan Filipin cüce geyiği, bugün ayrı tür olarak sınıflandırılır. Boy uzunluğu 70–75 cm, omuz yüksekliği 30–35 cm, kuyruk uzunluğu 5–8 cm dir. Kürkü turuncu-kahverengidir. Butları hafifçe kırçıl karadır. Alt bölümleri ve bacakları daha açık renktedir. Çene altı beyaz olup boynunda da beyaz işaret dizisi vardır. Başı üçgen biçimli, büyük kara burnu ise tüysüzdür. Gözleri çok iri, kulakları orta boy ve hafifçe siyah tüylerle kaplıdır. Vücudu yuvarlak olup arkası ön bölümden daha yüksektir ve bu haliyle Güney Amerika'daki aguti kemirgenlerini andırır. Bacaklar son derece ince ve narin, yaklaşık bir kalem çapı kadardır. Boynuzları yoktur. onun yerine, erkeklerde üst köpek dişleri geriye kıvrık biçimde uzanmıştır ve ağızdan belirgin biçimde dışarı çıkar. 4,5 ayda cinsel olgunluğa erişen dişiler bütün ömürleri boyunca doğurganlık gösterirler. Gebelik süresi 152-155 gündür. Cüce geyiklerde karakteristik olan doğum sonrası hemen tekrar çiftleşme bu türde de görülür. Doğum ile çiftleşme arası 85 ilâ 155 dakikadır. Genelde tek yavru yaparlar. Çift yavru enderdir. Yavrular tam donanımlı doğar ve 30 dakika içinde ayağa kalkarlar. Anne cüce geyik yavrusunu emziriken üç ayağı üzerinde durur ve diğerini havada tutar. Yavru 2-3 ay anne sütü emer. Ömürleri 14 yıl kadardır. Gececil olduğu için ender görülür. Fırçayla yatırılmış tünel gibi açtığı yollarda günde birkaç kez dolaşır. Doğaları gereği, erkek ve dişi cüce geyikler idrarları, dışkıları ve çene altındaki intermandibular bezden çıkardıkları salgılarıyla işaret bırakırlar. Kolay evcilleşebilen fakat çok hassas ve kırılgan hayvanlardır. Saniyede 4 kez ayaklarını davul çalar gibi yere vururlar. Sosyal değildirler, yalnız yaşarlar. Tomurcuk, yaprak, meyve ve muhtemel küçük hayvansal gıdalarla beslenirler. Yırtıcı memeliler, yırtıcı kuşlar ve büyük sürüngenler ana düşmanlarıdır. Malay Yarımadası (Vietnam, Kamboçya, Tayland, Myanmar, Malezya, Singapur) ile Endonezya'da (Sumatra, Borneo) yayılım gösterir. Latince bilim adındaki tür sıfatı napu, Sumatra'da cüce geyik için kullanılan ada dayanır. Arhat Arhat; ağırbaşlı, layık kişi anlamına gelen Sanskritçe bir kelime. Budizm’de kin, nefret, cahillik gibi duygulardan arınmış kusursuz kişiler için kullanılan bir unvandır. Kişi nedensellik çemberinin on zincirini aşmıştır. Samsar’a geçmeden Nirvana’ya ulaşmayı hedefler. Theravada Budizm'inde Arhat Buda ile eşanlamlıdır. Fakat sadece Shravaka - Buddha için kullanılır. Mahayana'da olduğu gibi Theravada Budizm’inde üç tip Buda vardır. Shravaka Buddha da bunlardan biridir. Sharavaka Nirvana’ya ulaşmak yerine Buda’nın öğretilerini yaymak için uğraşır. Buddha Shakyamuni’nin birçok öğrencisi Arhat olmak için Vipassana Meditasyonu yapar. Theravada Budizm'indeki Arhat ile Mahayana Budizm’indeki Bodhisattva arasında benzerlik olduğu gibi farklılıklar da bulunmaktadır. Arhat, diğer insanlara yol göstermekten çok Nirvana’ya bir an önce ulaşmak ister. Ona göre her canlı yaptıklarından kendisi sorumludur, bir kişinin başkasına yararı yoktur. Budist kaynaklarda belirtildiğine göre Arhat, Thearavada Budizm’inde büyük rol oynamaktadır. Mahayana Budizm’inde ise Bodhisattva bu rolü üstlenmektedir. Fakat Bodhisattva, diğer insanları aydınlığa ulaştırmak için kendisi Nirvana’ya ulaşma hedefini erteler. Mahayana anlayışındaki Arhat’ta bencillik yoktur. Mahayana’da aydınlanmak için on Bodhisattva adımını geçmek gerekmektedir. Her adım ruhun yavaş yavaş yükseldiğini göstermektedir. Bu ruhani yetenek sayesinde her adım geçilir ve sonunda aydınlığa ulaşılır. Bunda motivasyonun da yararı vardır. Amaç, özne ile nesnenin birlikte algılanması gerektiğinin bilincinde olmaktır. Mahayana Budizm’inde 500 tane Arhat bulunmaktadır. Bunlar Budhha Shakyamuni hayattayken ona hizmet etmişlerdir ve dünyaya yeni bir Buda gelene kadar da bu görevlerini sürdürmüşlerdir. Buddha Shakyamuni’nin ölümünden sonra onun öğretilerini yaymak ve devam ettirmek için 16 Arhat görevlendirilmiştir. Bunlar; "Pindolabharadvaja, Kanakavatsa, Kanakabharadvaja, Subinda, Nakula, Bhadra, Kalika, Vajraputra, Jivaka, Panthaka, Rahula, Nagasena, Angaja, Vanavasin, Ajita ve Cudapanthaka." Armia Krajowa Armia Krajowa (AK, Halk Ordusu), II. Dünya Savaşı sırasında Nazi Almanyası’nın işgali altındaki Polonya’da bir direniş hareketi. 1942 yılı Şubat ayında Związek Walki Zbrojnej (Silahlı Mücadele Birliği) adıyla kuruldu. İki yıl içinde çoğu direniş grubunu kapsayacak şekilde genişledi. Polonya Sürgün Hükûmetine bağlıydı ve bu hükümetin silahlı kuvvetine evrildi. 1944 yılında bünyesinde 200 ila 600 bin kişinin bulunduğu öne sürülür. Yugoslav Partizanları ve Sovyet partizanlarının ardından Avrupa’daki savaş sırasında en büyük üçüncü direniş örgütüydü. 20 Ocak 1945 tarihi itibarıyla işgal altındaki Polonya topraklarının ilerleyen Kızılordu tarafından özgürleştirilmesi üzerine varlığına son verilir. Armia Krajowa’nın başlıca eylemleri Alman faaliyetlerinin sabote edilmesiydi. Armia Krajowa özellikle 1943 ve 1944 yılları arasında Almanlarla çok sayıda muharebeye girmiştir. Doğu Cephesinde Alman silahlı kuvvetleri faaliyetlerini önemli ölçüde engellemiştir. Armia Krajowa’nın bilinen en büyük harekâtı Varşova Ayaklanmasıdır. Ayrıca Armia Krajowa, Nazi yanlısı Ukraynalı ve Litvan silahlı gruplarının faaliyetlerine karşı Polonya sivil halkını korumuştur. Sürgündeki Sovyet karşıtı Polonya Hükûmetiyle doğrudan bağları nedeniyle Sovyetler Birliği tarafından tehdit olarak algılanmış ve savaş sırasında gerginlik sebebi olmuştur. Modern Polonya’da Armia Krajowa direnişçi kimliğiyle yüceltilirken, Sovyetler Birliğinin dağılmasından sonra bağımsız olan Litvanya ve Ukrayna’da yoğun şekilde eleştirilmektedir. Armia Krajowa’nın öncülü olan örgüt Służba Zwycięstwu Polski (Polonya’nın Zaferi İçin) Almanya’nın Polonya’yı yıldırım savaşı ile yenip Sovyetler Birliğinin doğu sınırından girdiği dönemde General Michał Karaszewicz-Tokarzewski tarafından Eylül 1939 sonlarında örgütlenir. Bunu izleyen dönemde Kasım ayında General Władysław Sikorski’nin emriyle örgütün adı Związek Walki Zbrojnej olarak değiştirilir. İki yıl sonra 14 Şubat 1942 tarihinde ise örgütün ismi Armia Krajowa olacaktır. bunun dışında çok sayıda irili ufaklı direniş grubu 1939-1944 sürecinde ana gövdeyle birleşmiş ve kitleselleşmesini sağlamıştır. Sürgündeki Polonya Hükûmetine göre Armia Krajowa siyasetten uzak tüm ülke çapında örgütlü bir direniş odağı olacaktı. Amacı Nazi işgaline karşı partizan savaşı vermek ve yeraltında silahlı kuvvetlerin temelinin oluşturulmasını sağlamak ve zafere kadar savaşmak olarak belirtilmişti. Savaşın sonunda Polonya’ya geri dönecek olan sürgündeki hükûmet Armia Krajowa sayesinde iktidarı yeniden ele geçirecekti. Sürgündeki hükümetin yanı sıra Polonya içinde kurulan Polonya Yeraltı Devleti adlı bir yapılanma da bulunmaktaydı. Çok sayıda siyasi partinin ortaklığıyla kurulan Siyasi Danışma Komitesi (Lehçesi: Polityczny Komitet Porozumiewawczy) 1944 yılında Ulusal Birlik Konseyi (Rada Jedności Politycznej) adıyla faaliyet gösterir. Teoride sürgündeki ve Polonya’daki sivil otoriteye bağlı görünse de Armia Krajowa görece bağımsız bir yapıya sahipti. 1941 yılının Haziran ayında başlayan Barbarossa Harekâtı ile Nazilerin Sovyetler Birliği topraklarını işgal etmesi ve Sovyetler Birliğinin İngiltere ile 12 Temmuz 1941 tarihli antlaşmayı imzalayarak Müttefik Devletlere katılması Polonya hükûmetini zor durumda bırakır. Bu döneme kadar iki düşmana karşı savaşan Polonya, Ağustos ayında Sovyetler Birliğiyle antlaşma imzalasa da ilişkiler hep sıkıntılı olacak ve gerginlik 1943 yılında Katyn Katliamının ortaya çıkmasından sonra iyice artacaktır. 1944 yılındaki genel ayaklanmadan önce Armia Krajowa koruma ve sınırlı saldırı ile eylemlerini sınırlandırmıştır. Bu dönemde savaş esirlerinin ve rehinelerin kurtarılması ile Alman silahlı kuvvetleri mensuplarına karşı saldırılar gerçekleştirilmiştir. Varlığı boyunca Armia Krajowa sayısız saldırı, istihbarat faaliyeti, sabotaj yapmıştır. Ayrıca önde gelen Nazi işbirlikçileriyle Gestapo subaylarına suikastler düzenlenmiştir. Armia Krajowa özellikle Batılı Müttefikler için vazgeçilmez bir istihbarat kaynağıydı. 1939-1945 yılları arasında İngiltere’ye kıta Avrupasından gelen istihbaratın %43’ü Polonya kaynaklıydı. 1942 yılına kadar Almanya ile ilgili istihbaratın neredeyse tamamı Armia Krajowa örgütündendi. Diğer konuların yanı sıra Polonya kaynaklı istihbaratlar sayesinde Müttefik Devletler toplama kamplarının varlığını öğrenmiş, V-1 ve V-2 roketleriyle ilgili bilgilere sahip olmuştur. Ayrıca Peenemünde’deki bir roket fırlatmasından arta kalan bir 45 kg ağırlığındaki bir hurda da İngiltere’ye ulaştırılmıştır. Armia Krajowa’nın başlıca eylemleri arasında aşağıdakiler sayılabilir: Burza (Fırtına) Harekâtı kapsamında 1944 yılında Sovyetler Birliği karşısında geri çekilmekte olan Alman Ordularının elindeki çok sayıdaki Polonya kentinde eş zamanlı ayaklanmalarla iktidarın ele geçirilmesi planlanmıştır. Buna göre Kızılordu bölgeye geldiğinde iktidarı Polonyalı sivil yönetimler ve Armia Krajowa almış olacaktı. Harekât kapsamında en bilinen silahlı eylem Varşova Ayaklanmasıdır. Polonya’nın başkenti olan Varşova’nın ele geçirilmesi için silahlı ayaklanma 1 Ağustos 1944 günü başlatılır. Şehrin önemli bir bölümünü ele geçiren ve 63 gün boyunca elinde tutan Armia Krajowa yaklaşmakta olan Kızılordu’dan yardım gelmeyince 2 Ekim günü yenilir. Benzer şekilde Vilnius ve Lviv’de de ayaklanmalar düzenlenir. Ayaklanmalar kısmen başarılı olsa da ele geçirilen yerler sürgündeki hükümetin geri dönüp hakimiyetini ilan etmesi için yeterli olmayacaktır. Armia Krajowa Sovyetler Birliği ile silahlı çatışma yaşanmaması ve Polonya sınırları dahilinde olası bir iç savaşın önlenmesi için 19 Ocak 1945 tarihinde lağvedildi. Ancak çok sayıda savaşçı yeni koşullar altında savaşmaya devam etme kararı aldı. Sovyetler Birliği ve onun desteklediği komünistlerden oluşan Polonyalı sivil yöneticiler ülkede hakimiyet kurmak için hala sürgündeki hükümete bağlı olan bir silahlı kuvvetlere şüphe ile bakıyordu. Polonya Birleşik İşçi Partisi'nin ("Polska Zjednoczona Partia Robotnicza" - PZPR) gelecekteki önderi Władysław Gomułka, Armia Krajowa’nın ortadan kaldırılması gereken düşman bir unsur olduğunu söyleyecektir. Polonya’daki komünistlerce kurulan hükûmet olan PKWN, Armia Krajowa’nın silahsızlandırılmasında Sovyetler Birliği kurumlarından ve NKVD’den yararlanacaktır. Savaşın sonunda yaklaşık 60 bin savaşçı tutuklanmış ve 50 bini Sovyetler Birliğindeki Gulaglara gönderilmiştir. Yeni kurulan Polonya gizli servisi olan Urząd Bezpieczeństwa, NKVD’nin desteğiyle ülkedeki komünist karşıtı silahlı direnişçilere karşı başarı kazanacaktır. 1956 yılında ilan edilen afla hapishanedeki yaklaşık 35 bin savaşçı serbest bırakılır. Bu dönemde bile hala yoğun ormanlık alanlarda varolma çalışan silahlı grupların bulunduğu bilinmektedir. Lanetli askerler olarak bilinen bu grupların son önderleri olan "Ryba (Balık)" kod adlı Stanisław Marchewka 1957 yılında, "Lalek (Kukla)" kod adlı Józef Franczak da 1963 yılında öldürülür. 1989 yılında komünist rejimin devrilmesiyle birlikte başa gelen yeni hükûmet Armia Krajowa savaşçılarına karşı açılmış olan tüm davaları geçersiz ilan eder. Modern Polonya’da Armia Krajowa savaşçılarının onuruna çok sayıda anıt ve müze inşa edilmiştir. Armia Krajowa 1942 yılının Şubat ayında yeni örgütlendiğinde yaklaşık 100 bin üyeye sahipti. 1943 yılı başlarında sayı 200 bine ulaştı. 1944 yaz aylarında zirveye çıkan üye sayısının 250 bin ila 600 bin arasında olduğu iddia edilmektedir. Bu döneme ait üye sayısı genellikle ortalama olarak 400 bin olarak alınmaktadır. Üye sayısının yüksek olmasına ve halktan yoğun destek görmesine rağmen silah saysının kısıtlı olmasından dolayı aktif savaşçı sayısı bu sayının çok altındadır. Armia Krajowa bünyesindeki 10 bin civarındaki yönetici subay önceden orduda subaylık yapmış veya öğrenci olmuş kişilerden alınmıştı. Birlikler yaklaşık 25 kişiden oluşmaktaydı. Savaşta örgütün verdiği kayıpların 35 bin ila 100 bin arasında olduğu tahmin edilmektedir. Armia Krajowa tüm Polonya ulusunun temsilcisi olma iddiasındaydı ve Polonyalı komünistlerce örgütlenen Armia Ludowa (Halk Ordusu) örgütünün dışında tüm siyasi ve partilerden ve sosyal katmanlardan destek görmüştür. Örgüt bünyesinde birleştirilen yeraltı gruplarının en önemlileri şunlardır: 1944 yılında yaklaşık 30 bin savaşçısı olan Sovyet yanlısı komünist Armia Ludowa örgütü Armia Krajowa’ya katılmayı reddetmiştir. Armia Krajowa parçalı siyasi yapısından dolayı etnik azınlıklara ve Sovyetler Birliğine karşı farklı tepkiler vermiştir. Armia Krajowa karargâhı beş bölüm, iki büro ve özel birimlerden oluşuyordu: Armia Krajowa komutanları sürgün hükümetindeki başkomutan konumunda olan savunma bakanına bağlıydı. Savaş dönemindeki komutanlar sırasıyla aşağıdadır: Armia Krajowa bölgelere göre kısımlara ayrılmıştı. Bölgelerin altında alt bölgeler ve bağımsız bölgeler bulunmaktaydı. Örgüt yapısı Polonya’daki savaş öncesi yerel yönetim şemasına çok benzer. Belli başlı bölgeler Varşova, Batı Bölgesi (Pomeranya ve Poznań), Güneydoğu Bölgesi (Lvov), Kuzeydoğu Bölgesidir (Białystok). Düşman işgali altındaki bir ülkede savaşan bir yeraltı direniş örgütü olarak Armia Krajowa yardım alabileceği yabancı ülke topraklarından binlerce kilometre uzakta olmasından dolayı silah ve ekipman bulma konusunda çok büyük güçlükler çekmiştir. Üyelerinin ve destekçilerinin sayısı çok olmasına rağmen sadece son derece sınırlı bir kısmına hafif silahlar sağlayabilmişti. Herhangi bir şekilde top, ağır silah, zırhlı birlik veya hava desteğine sahip olmayan örgüt sadece hafif silahlar ve ev yapımı saldırı silahlarıyla savaşmıştır. Karaborsadan alınmaya çalışılan silahlarla ilgili zorlukların yanı sıra bu alanı da inceleyen Gestapo’nun varlığı durumu zorlaştırmaktaydı. Zaman zaman ele geçirilen Alman kaynaklı silahların yanı sıra Müttefik Devletler tarafından yapılan ve paraşütle direnişçilere atılan silah yardımlarıyla örgütün eline çok çeşitli silahlar geçmiştir. Ayrıca gizli imalathanelerde İngiliz Sten makinalı tabancasının benzeri olan ve Błyskawica adı verilen silah da çok sayıda imal edilmiştir. Gizli imalathanelerde çeşitli mayın, patlayıcı, molotov kokteyli imal edilmiştir. 1942 yılı Şubat ayında ArmiaKrajowa bünyesinde ve Henryk Woliński önderliğinde Propaganda Bürosuna bağlı Yahudi Bölümü kurulur. Bu kurum aracılığıyla Yahudi nüfusu hakkında bilgi toplanmış ve Londra’ya gönderilmiştir. Ayrıca Yahudi direniş örgütleriyle de temas bu kurum sayesinde kurulmuştur. Nazi toplama kamplarıyla ilgili bilgi toplamak ve direniş örgütlemek için Armia Krajowa üyesi Witold Pilecki gönüllü olmuş ve Auschwitz Toplama Kampına gitmiştir. Buradan topladığı ve ilettiği bilgiler Müttefik Devletlere Yahudilerin Nazi işgali altında karşı karşıya kaldığı soykırıma dair önemli bir istihbaratın oluşmasını sağlamıştır. 1942 yılında Armia Krajowa hala soykırıma inanmayan Batılı Müttefikleri ikna etmek için kamplarda bulunmuş olanlardan aldığı istihbarata sahip Jan Karski’yi İngiltere’ye gönderir. Armia Krajowa, Varşova Gettosu Ayaklanmasına silah desteğinde bulunmuştur. Ayrıca getto girişindeki Alman kontrol noktasına silahlı saldırı yapılmış, getto duvarları yıkılmaya çalışılmıştır. Henryk Iwański komutasındaki bir Armia Krajowa birliği getto içinde Yahudi direniş örgütleri ŻZW ve ŻOB ile beraber savaşmıştır. Armia Krajowa bünyesine Yahudilerin alınmaması örgütteki anti-semitizmin bir yansıması olarak değerlendirilse de Yahudilerin çoğunun solcu ŻOB bünyesinde örgütlenmesi de açıklayıcı olmaktadır. Ayrıca Armia Krajowa birliklerinin Yahudi karşıtı eylemler gerçekleştirdiği iddiaları da bulunmaktadır. Bu tür iddialar Armia Krajowa’nın tamamı için değilse bile bir kısmında yer alan aşırı sağcı örgütlere dayandırılmaktadır. Armia Krajowa’nın sivil halka karşı yapılan şiddet olaylarının da örgüt içinde cezalandırıldığı da bilinmektedir. Ancak örgütün yoğunlukla Yahudileri bünyesine almaması ve Yahudi karşıtı olması, hatta Yahudileri katlettiğine dair iddialar sürmektedir. Komünist gruplar haricinde kalan özellikle milliyetçi Litvanyalı ve Polonyalı direnişçiler ortak düşmanları olan Nazi Almanyası ve Sovyetler Birliğine karşı savaşmalarına rağmen ancak Nazi işgali sona erdikten ve Kızılordu bölgeye geldikten sonra işbirliği yapmaya başlarlar. Ancak iki ülke direnişçilerinin işbirliği yapmasına engel olan gerilim kaynağı iki taraf tarafından da sahip çıkılan Vilnius’un durumuydu. Bazı Litvanyalı silahlı gruplar, Nazi Almanyası'nın belirsiz otonomi vaatlerine kanarak Alman işgali sırasında Polonyalılara karşı Nazi saflarında yeralacaktır. 1941 yılından beri Litvanyalıların Polonyalı sivillere karşı katliamlara giriştikleri bilinmektedir. 1943 yılından itibaren Armia Krajowa Litvanyalı Nazi işbirlikçilerine ve özellikle Litvanya Gizli Polisine karşı saldırılar başlatmıştır. Buna karşılık veren Litvanya Nazi işbirlikçisi polisler katliamların şiddetini artırmıştır. 1944 yılı Mayıs ayındaki Murowana Oszmianka Muharebesinde Armia Krajowa Litvanyalılara önemli bir darbe indirmiştir. Almanlar tarafından kışkırtılan ve neredeyse bir iç savaş haline alan çatışmalarda Nazi karşıtı Polonyalılar ile Nazi yanlısı Litvanyalılar iki taraftan da sivil halkı katleder. Modern Polonyalı ve Litvanyalı tarihçiler hala bu dönemde yaşananlara dair bir uzlaşı halinde değillerdir. Armia Krajowa’nın Kızılordu ile ilişkileri savaş ilerledikçe kötüleşmiştir. 1939 yılında Polonya’nın Nazilere yenilmesinden sonra Sovyetler Birliğinin Polonya’ya girmesi ve sonraki dönemde sürgündeki Polonya hükümetine güvenmemesi Polonyalı partizanlarla Sovyetler Birliği arasını açmıştır. Armia Krajowa ile Sovyet partizanları arasındaki ilişkiler kopma noktasına gelecek ve Polonyalıların Nazilerle işbirliği yapması üzerine Stavka 1943 yılında Polonyalı direnişçileri düşman ilan edecektir. Kızılordu Nazileri bölgeden atmaya başladığı zaman Polonyalı direnişçilerle Sovyetler Birliği arasında zorla da olsa uzlaşma durumu yakalanmıştır. Yapılan sınırlı işbirliğine rağmen özellikle sovyet karşıtı, milliyetçi ve aşırı sağcı Armia Krajowa mensupları NKVD tarafından tutuklanmıştır. Ayrıca Sovyetler Birliği Polonya’ya dönmeye çalışan sürgündeki Polonya hükümetine de soğuk olduğu için bu kuruma bağlı silahlı kuvvetlere tahammül etmemiştir. Armia Krajowa’nın bazı unsurları savaştan sonra Polonyalı komünistlerin öncülüğünde kurulan Polonya Halk Cumhuriyeti rejimine karşı gerilla savaşı başlatmış ve uzun süre kırsalda varolabilmiştir. Stepan Bandera’nın Ukrayna İsyancı Ordusu Ukrayna milliyetçisi bir silahlı direniş örgütüydü ve aynı anda hem Naziler, hem Sovyetler hem de Polonyalılarla savaşıyordu. Örgüt 1943 yılından sonra esas düşman olarak algıladığı Polonyalılara karşı saldırılara artırır. Bandera yaptığı değerlendirmede, savaştan sonra Almanya ve Sovyetler Birliğinin iyice güçten düşeceğini, Polonya ile Ukrayna arasındaki tartışmalı toprakların durumunun belirlenmesi için ise Polonyalıların yenilgiye uğratılması gerektiği öngörüsünde bulunur. Nazilerle bir dönem işbirliği yapan Ukrayna milliyetçileriyle herhangi bir uzlaşma Polonyalı direnişçileri tarafından gündemde değildir. Tartışmalı topraklardaki Polonyalı siviller bölgeleri ele geçirmek isteyen Ukrayna milliyetçilerinin saldırılarına hedef olur. Ukraynalılar bu bölgelerde etnik Polonyalı azınlığı koparıp atmak ister. Bunun üzerine Armia Krajowa ile aralarında silahlı çatışmalar başlar. Almanların da kışkırtmasıyla Polonyalılara karşı yapılan katliamların en büyüğü 1943 yılı yaz ayında 40 bin Polonyalının öldürüldüğü Volhynia Katliamıdır. Ukraynalı milliyetçilerden bu tarz eylemler beklemeyen sürgündeki Polonya hükûmeti çaresiz kalır. Armia Krajowa’nın Ukraynalı sivil halka benzer katliamlar düzenlediğinin belgesi bulunmasa da önde gelen Ukraynalı milliyetçi liderler suikaste uğramış ve bazı Ukrayna köyleri de ateşe verilmiştir. Tartışmalı bölge 1944 yılı ortalarında ilerleyen Kızılordu tarafından alınacak ve oradaki Ukraynalı silahlı gruplar yeraltına çekilerek direnişe geçeceklerdir. Pataliputra Pataliputra (Sanskritçe Pāṭaliputra; Pali Pataliputta) bugün Biher’den Patna olarak da bilinen Hindistan’ın Ganj Nehri’nin güneyinde yer alan şehir. Eski Çağ’da Magadha ve daha sonraki Maurya’nın başkentiydi. Pataliputra esasen Ganj Nehri’nin ağzında duran Pataligrama (Pali dilinde Pataligama) beldesiydi. 5. yüzyılda Magadha Kralı Ajatasattu, beldeyi şehir durumuna getirmiş ve sağlamlaştırmıştır. Oğlu Udayabhadra (ya da Udayin) Pataliputra’yı imparatorluğun başkenti ilan etmiştir. Pataliputra, Maurya Hanedanı’nın da başkentiydi. Pataliputra, her birinde farklı esnaf birliklerinin anavatanı olan 16 semtten oluşmaktaydı. Bazıları, insanların ticaret yapmak için bir araya geldikleri, üstünde küçük ağaçların olduğu arazilere sahiplerdi. Kraliyet saraylarının bulunduğu şehir merkezindeki görkemli ve çok katlı evlerde pek çok memur ve asilzade yaşamaktaydı. Bazılarında insanların rahatlamaları için küçük bahçeler ve havuzlar vardı. Saray boyunca ise sadece müzisyenlerin ve prenslerin soylu sevgililerinin evleri ve ayrıca kamu binaları bulunmaktaydı. Bunlar şehrin havasını yumuşatan tüneller aracılığı ile saraydan ayrılmaktaydı. Farklı tanrılar için, belki de şehirde oturan Yunan tüccarlar için mabet inşa edilmekteydi. MÖ 253’te Pataliputra’da 3. Budizm Konseyi toplanmıştır. Şehir, ilk Budizm’in en önemli merkezi olmuştur. Antik şehrin ne zaman ve neden yıkıldığı tam olarak bilinmemektedir. 5. yüzyılda Pataliputra’yı ziyaret eden Çinli Faxian ‘gelişen şehir’ olarak tasvir etmiş, fakat diğer bir Çinli turist Xuan Zang sadece iki yüzyıl sonra harabelerden bile bahsetmiştir. Pataliputra, büyük bir ihtimalle, ya diğer başkentlerin yararına terk edilmiş ya da Hephtalite’ler tarafından yağmalanıp harap edilmiştir. Edward Darley Boit'in Kızları Edward Darley Boit'in Kızları (orijinal ismi: Portraits d'enfants), John Singer Sargent tarafından 1882 sonbaharında tamamlanan tablodur. Eserde Edward Darley Boit'in dört kızı Paris'teki evlerinde betimlenmiştir. Resim, şu anda Boston'daki Boston Güzel Sanatlar Müzesi'nin koleksiyonunda yer almaktadır. Boit'in kızları tarafından babalarının anısını yaşatmak amacıyla 1919 yılında müzeye bağışlanan tablo müzede iki adet uzun mavi-beyaz Japon vazosunun arasına asılmış olarak sergilenmektedir. Bu geniş kare tablo, Sargent'ın kariyerinin erken dönemine ait en önemli eserlerinden biri kabul edilir. 2006 yılında New York'taki Metropolitan Museum of Art'ta açılan "American in Paris" isimli sergide "Edward Darley Boit'in Kızları" "sanat tarihi boyunca çocukların betimlendiği en güzel çalışmalardan biri" olarak tanımlandı. John Singer Sargent, 1878 ile 1879 yıllarında İspanya ve Fas seyahatine çıktı. Madrid'i ziyareti sırasında çok sevdiği ressam Diego Velázquez'in Prado Müzesi'nde sergilenen eserlerini yakından inceleme fırsatı buldu. Sargent müzede Velázquez'in ünlü eseri "Nedimeler"'i de dahil olmak üzere on üç eserini kopyaladı. "Nedimeler"'in ressam üzerindeki etkisi "Edward Darley Boit'in Kızları"'nda görülebilir. Her iki tablo da bir aileyi kendi ortamlarında, savunmasız haldeyken betimler. Sargent'ın çalışmasının ayırt edici özelliği geniş oda, iki uzun Japon vazosu ve büyük halıyla kontrast oluşturacak küçüklükteki kız çocuklarıdır. Eser "Nedimeler" ile benzer kompozisyon özelliklerine sahiptir. Sargent Boit ailesinin yakın dostuydu. Ressama tabloyu Boit mi ısmarladı yoksa Sargent mı arkadaşına yapmayı teklif ettiği bilinmemektedir. Ressam Maria Louisa, Florence, Jane ve Julia'yı babalarının Paris'teki dairesinde resmetti. Karanlık iç mekan Sargent'ın Venedik'te çizdiği tabloları anımsatmaktadır. Eserin kompozisyonu grup portresi için alışılmadıktır. Japon vazolarının ailenin gezgin özelliğini sembolize ettiği düşünülür. İki büyük kız kardeşin gölgede kalan arka plana yerleştirilmeleri, en küçük kız kardeş olan Julia'nın ise resmin merkezinde olması çocukluğun geçiciliğini simgelediği de bir başka görüştür. Tablonun merkezinde kız kardeşlerin en küçüğü olan dört yaşındaki Julia gri-mavi bir halının üstünde oturmaktadır. Kızın kucağında oyuncağı vardır. Sol tarafta ikinci en küçük kardeş olan sekiz yaşındaki Mary Louisa ayakta durmaktadır. Mary Louisa'nın yüzü izleyiciye dönüktür ve ellerini arkasında birleştirmiştir. İki abla odanın arka tarafındadır. On dört yaşındaki Florence boyundan daha uzun olan Japon vazosuna yaslanmıştır ve profilden betimlenmiştir. Hemen yanındaki Jane'in yüzü de tıpkı Mary Louisa gibi izleyiciye dönüktür. Jane ve Florence gölgede kaldıklarından net olarak görünmezler. Tabloda betimlenen çocuklar John Singer Sargent'ın yakın arkadaşı ve meslektaşı Edward Darley Boit'in kızlarıydı. Boit Boston'da yetişmiş, Harvard Üniversitesi'nde hukuk eğitimi almış bir Amerikalı'ydı. 1864 yılında evlendiği eşi Mary Louisa Cushing, Çin'le yaptıkları ticaret sonrası çok zengin olmuş varlıklı bir aileden geliyordu. Babası John Perkins Cushing idi. Aile arasında Ned ve Isa olarak çağrılan çift 1866 yılında Avrupa seyahatine çıktı. İngiltere'de kaldıkları sürede Boit resim sanatına ilgi duymaya başladı. Bunun üzerine mesleğini bıraktı. Roma'da ve Paris'te sanat eğitimi aldı. Boit'in tabloları 1876-1886 yılları arasındaki Paris Salonlarında sergilendi. Boit ve Sargent'ın 1870'lerin sonlarında Fransa'da tanıştığı düşünülür. Edward Boit'in resim öğretmeni François-Louis Français ile Sargent'ın ustası Carolus-Duran 1850'lerde henüz öğrenciyken tanışmış, birlikte İtalya'yı ziyaret etmiş yakın arkadaşlardı. Ayrıca Sargent ve Boit'in ünlü yazar Henry James'in de içinde bulunduğu birçok ortak dostları, müzik, sanat, seyahat gibi ortak zevkleri vardı. İki Amerikalı Avrupa'da sık sık bir araya geliyordu. Boit ailesi Paris'te çoğunlukla varlıklı Amerikalıların tercih ettiği lüks bir muhit olan avenue de Friedland'de yaşıyordu. 1882'nin kış aylarında Boit'ler tarafından Sargent'a ısmarlanan bu tabloda evlerinin giriş salonunda ailenin dört kızı resmedildi: Sekiz yaşındaki Mary Louisa, on dört yaşındaki Florence, on iki yaşındaki Jane ve dört yaşındaki Julia. Tablonun sol tarafında ayakta duran Mary Louisa da tıpkı aynı ismi taşıdığı annesi gibi yakın çevresi tarafından Isa olarak çağrılıyordu. Yerde oturan Julia'nın takma ismi Ya-Ya, arka tarafta vazoya yaslanmış ablası Florence'ınki Florie, diğer abla Jane'inki ise Jeanie idi. Sargent, "Edward Darley Boit'in Kızları" dışında aileyi iki kere daha resimledi. Bunlardan ilki 1887 yılında yaptığı Mary Louisa Cushing Boit'in portresiydi. Diğeri ise 1908'de tamamlanan Edward Darley Boit portresiydi. Aileyle yakın ilişkisi uzun yıllar devam eden ressamın 1887'deki Boston ziyaretinde Boit'lerin evinde kaldığı da bilinmektedir. Modellerin sonraki hayatı ile ilgili ise çok az bilgi vardır. 1960 yılında Julia Boit I. Dünya Savaşı yüzünden İtalya'dan ABD'ye kaçarken yanlarına çok az eşya alabildiklerini ve ablalarıyla birlikte eski mektup ve fotoğrafların çoğunu yaktıklarını açıkladı. Eser ilk olarak 1882 yılının Aralık ayında sanat simsarı Georges Petit'nin Rue de Sèze'deki galerisinde açılan özel bir sergide yer aldı. Bu sergi İzlenimciler kadar yenilikçi olmayan ancak Paris Salonu'na tabloları kabul edilen çoğu sanatçıdan daha modern eserler üreten ressamları bir araya toplamayı hedeflemişti. "Edward Darley Boit'in Kızları" bu organizasyonda güzel tepkiler alınca Sargent çalışmasını Paris Salonu'nun jürisine de göndermeye karar verdi. Eser 1883 yılının bahar aylarında açılan Paris Salonu'nda "Portraits d'Enfants" ismiyle yer aldı. 1888 ile 1889 yılları arasında Boston'daki St. Botolph Club'da, 1900'de ise Paris'te açılan Exposition Universelle'de sergilendi. 1919 yılında Mary Louisa Boit, Julia Overing Boit, Jane Hubbard Boit ve Florence D. Boit babalarının hatırasını yaşatmak adına eseri Boston Güzel Sanatlar Müzesi'ne bağışladılar. Tablo bu tarihten beri müzenin koleksiyonunda yer almaktadır. 2010 yılında Boston Güzel Sanatlar Müzesi "Boit'in Kızları"'nı Prado Müzesi'ne geçici olarak sergilemesi için ödünç verdi. Böylece eser ilk kez "Nedimeler" ile birlikte sergilenebildi. 1819 yılında İspanya kralı VII. Fernando'nun kraliyet sanat eserleri koleksiyonunu halka açtı. Bu sayede pek çok sanatçı Diego Velázquez'in dünya üzerinde etkin olan İtalyan sanat anlayışıyla örtüşmeyen eserlerine ulaşma ve onları inceleme fırsatına sahip oldu. Velázquez'e saygı duyduğu bilinen Sargent da 1879'daki İspanya seyahati sırasında bu koleksiyonu ziyaret ederek sanatçının on üç eserini kopyaladı. "Nedimeler" de kopyaladığı tablolardan biriydi. Sargent'ın "Nedimeler"'i orijinalinden daha küçük boyutlardaydı (Orijinal "Nedimeler" 318 cm × 276 cm iken şu anda Ormond Ailesi'nin koleksiyonunda yer alan Sargent'ın kopyası 100 cm × 113 cm'dir). Kopyası incelendiğinde, Sargent'ın Velázquez'in tablosunun kompozisyonunun temellerini, yapısını ve tablodaki kişilerin yerleştirilişi ile ışık kullanımını çok iyi anladığı görülebilir. Sargent tüm bu öğeleri "Nedimeler"'i kopyaladıktan üç sene sonra "Edward Darley Boit'in Kızları"'na başarıyla uyarladı. Velázquez'in tablosundaki ana figür beş yaşındaki İspanyol prensesi Margarita'dır. Sargent Margarita'nın eşleniği olarak merkeze dört yaşındaki Julia Boit'i yerleştirdi. Prenses saray halkından insanlarla çevrelenmişken Julia'nın çevresine kız kardeşleri bulunur. Sargent'ın "" isimli tablosunu çok donuk bulan dönemin sanat eleştirmenlerinden Arthur Baignères, Boit Kızları'nı ise Rue de Sèze'deki serginin en iyi çalışmalarından biri olduğunu söyledi. Fransız tarihçi ve akademisyen Henry Houssaye ise "Revue des deux mondes"'ye Sargent'ın bu çalışmasını "yeni kurallara göre oluşturduğunu" yazdı. Tablonun 1880'li yıllar için garip kaçan kare yapısını kasteden tarihçiye göre artık "dört köşeli bir oyunun kuralları" işliyordu. 1887 yılında Henry James, "şaşırtıcı" bulduğunu açıkladığı "Boit'in Kızları"'nın Sargent'ın tabloları arasındaki en mutlu ve ilginç çalışma olduğunu söyledi. James'e göre eser "özümsenmiş sırlar olduğu ve birlikte oynamayı bilme duygusunu" izleyicisine veriyordu. John Singer Sargent, "Edward Darley Boit'in Kızları"'na başlamadan bir sene evvel 1881 yılında Édouard ve Mary-Louisa Pailleron kardeşlerin portresini yaptı. Kışı Venedik'te geçirdikten sonra Nice'e annesi ve kız kardeşlerinin yanına gelen ressam, şair ve oyun yazarı Édouard Pailleron'un çocuklarını bu şehirde resmetti. Bu tablo 1881 yılındaki Paris Salonu'nda "Portraits de M. E. P. et Mlle. L. P" ismiyle sergilendi. 1910 yılında Paris'teki Château Bagatelle'de açılan çocuk portreleri sergisinde ise "Les Enfants Pailleron" ismiyle yer aldı. Édouard Pailleron'un Sargent'ın kendisi ve eşini çizdiği portresinden çok memnun kalması üzerine ısmarladığı bu eserde tıpkı Boit Kızları'nda olduğu gibi yeni döndüğü İspanya seyahatinde eserlerini inceleme fırsatı bulduğu Velázquez'in etkisi görülebilir. Velázquez'in yaşadığı on yedinci yüzyıla ait geleneksel bir kompozisyona sahip olmasına rağmen bu tabloda da hem Velázquez'in portrelerinde hem de "Edward Darley Boit'in Kızları"'ında varolan bir farklılık vardı: Eser alışıldık on dokuzuncu yüzyıl neşeli ve sevimli kardeş portreleri gibi çizilmedi. Sargent, her iki kardeşin birbirinden farklı karakterlerini gerçekçi bir şekilde resmetti. Sargent 1884 yılında üç kız kardeşin portresi olan "The Misses Vickers" isimli tablosunu tamamladı. Bu eserde silah tüccarı Albay Vickers'ın kızları poz verdi. Albay Vickers'ın kızlarıyla gurur duyduğu biliniyordu. Bu çalışması Sargent'ın en kârlı işlerinden biri oldu. Tablonun kompozisyonunda kardeşler "Boit'in Kızları"'na göre birbirlerine daha yakın yerleştirilmişlerdi. Her kardeşin ellerinin birbirlerinden farklı pozları onların farklı kişiliklerinin simgesi olduğu kabul edilir. Ressam bu portresiyle 1885 yılındaki Paris Salonu'nda başarı kazanmış olmasına rağmen arkadaşı Vernon Lee'ye yazdığı mektupta tabloya yapma sürecinde mutsuz olduğunu anlattı. Sargent arkadaşına Vickers kız kardeşleri çirkin bulduğunu yazdı. Sargent'ın çizdiği bir diğer kız kardeşler portresi de "The Daughters of Asher Wertheimer" idi. Asher Wertheimer, Londra'da yaşayan ve sanat simsarlığı yapan zengin bir yahudiydi. Pratik zekası ve kültürü sebebiyle ressamların iş yapmak istediği bir adamdı. Wertheimer uzun yıllar Sargent'ın da koruyucusu oldu. Bu portrede iki kız kardeş tıpkı Boit kızları gibi babalarının evinde betimlendi. Ena ve Betty, Connaught Place'deki evlerinde babalarının atölyesinde pahalı antikalar arasında poz verdiler. Kızların üzerinde kadife ve saten gece elbiseleri vardı. Tablodan çok etkilendiği bilinen Henry James'in "What Maisie Knew" isimli romanının Penguin Classics serisinden çıkan ilk baskılarının kapağında Sargent'ın çalışmasından bir detay kullanıldı. Ayakta izleyiciye bakarak duran Mary Louisa'nın yer aldığı bu kapakta Mary Louisa yazarın romanının kahramanı Maisie ile özdeşleştirilmişti. Chögyam Trungpa Chögyam Trungpa Rinpoche (Tschögyam Trungpa; 11. Zurmang Trungpa Chökyi Gyatso, Tibetçe: "mang drung pa chos kyi rgya mtsho") (28 Şubat 1939 Qinghai – 4 Nisan 1987 Halifax, Nova Scotia, Kanada) Tibet Kagyu ve Nyingma geleneğinden gelen Budist rahip ve meditasyon öğretmenidir. Aynı zamanda sanatçıdır. Avrupa, Kanada ve ABD dışında, dünya çapında pek çok meditasyon merkezleri ve Naropa’nın adını verdiği Naropa Üniversitesi’ni kurmuştur. Chögyam Trungpa, 16. Karmapa Rangjung Rigpe Dorje tarafından 11. Trungpa Tülku olarak tanıtılmıştır. Surmang Manastırı’nın baş rahibi ve Surmang valisi olmuştur. Chögyam Trungpa, Tibet Budizmi’nin en eski okulu olan Nyingma geleneği ve Kagyü okulunun gurusudur. Tülku diye tanınmasından sonra Budist öğretilerinin teori ve uygulamasında geniş kapsamlı bir eğitim almış ve 1948’de henüz yemin etmemiş bir rahip olarak kutsanıp rahipliğe atanmıştır. 1958’de, 18 yaşındayken bütün rahiplik atamalarını kendisi yapmış ve eğitimini tamamlayınca Kyörpon (öğrenimin bitmesi) ve Khenpo (bilginlik ustası) unvanını almıştır. 1959 isyanından sonra yürüyerek Himalaya üzerinden Hindistan'a kaçmıştır. 14. Dalaylama, onu, hemen Güney Hindistan’daki Dalhousie’de bulunan Genç Guru Okulu’nun ruhani danışmanlığıyla görevlendirmiştir. Büyük Britanya’da yüksek öğrenim için Spoulding bursu alana kadar bu makamda görev yapmış (1959-1963) ve 1963-1967 yılları arasında Oxford Üniversitesi’nde karşılaştırmalı dinbilim, felsefe ve sanat öğrenimi yapmıştır. İngiltere’de bile öğretmenlik yapmıştır. 1967’de Akong Tülku ile birlikte İskoçya’da Dumfriesshire’de Samye Ling’in adını verdiği bir meditasyon merkezi kurmuştur. 1969’da araba kazasından sonra keşiş olma fikrinden vazgeçmiştir. İngiltere’li Diana Judith Pybus (Lady Diana Mukpo, Sakyong Wangmo da denilebilir) ile evlenmiş ve onunla ilerleyen günlerde, pek çok öğrencisinin davet etmesiyle ABD’ye yerleşmiştir. 1974’te Trungpa Rinpoche Boulder’de (Colorado) Budizm geleneğinde bilinen tek resmi üniversite olan Naropa Enstitüsünü kurmuş ve 1976’da Şambala Eğitimi’nin alınmasını sağlamıştır. 1986’da, daha yeni hastalandığı zaman, kısa bir süre sonra kalp krizi geçirerek öldüğü yer olan Kanada’nın Yeni İskoçya şehrindeki karargahının kuruluşunu tamamlamıştır. 1976’nın sonlarında Trungpa Rinpoche, Ösel Tenzin adını alan İtalyan asıllı Amerikalı Thomas Rich’i kendine vekil tayin etmiştir. Ayrıca onunla Kaygü Okulu geleneğinin ve tahminen Vajrayana geleneğinin ilk Batılı ustası olmuştur. Ösel Tenzin AIDS hastalığına yakalanmış ve 1990’da hayatını kaybetmiştir. Trungpa Rinpoche tarafından kurulmuş olan Şambala etkinliği, bugün, eğitim görevini üstlenen oğlu Sakyong Mipham Rinpoche tarafından yürütülmektedir. Chögyam Trungpa Rinpoche’nin en tanınmış öğrencileri Allen Ginsberg, Pema Chödrön, Francisco Varela ve Samuel Bercholz’dur. ABD’nin en ünlü yazarı ve şairi olan Allen Ginsberg onun ölümüne kadar 1997’de Naropa Üniversitesi’nde öğretmenlik yapmıştır. Pema Chödron, Budizm dışında da bilinen ve beğenilen, meditasyon ve yaşama yön veren kitapların yazarı ve editörüdür. Samuel Berchholz, Şambala Yayınevi’nin kurucusu ve sahibidir. Pek çok önemli çeviriler ve yayınlarla Naropa Üniversitesi’ne katkıda bulunmuştur. Avrupa’daki en ünlü öğrencisi, ‘Kontemplatif Psikoloji’, ‘Gizli Çiçek’ gibi Budizm ve Psikoloji kitaplarının yazarı olan Han de Wit’tir. Chögyam Trungpa, öğrencileriyle cinsel ilişkiye girmekle suçlanmıştır. Chögyam Trungpa alkol bağımlılığı yüzünden ölmüştür. Şambala Savaşçının Kutsal Yolu, Dharma Yayınları 1970 Ich komme aus Tibet. Mein Leben in der buddhistischen Mönchswelt und die Flucht über den Himalaja. Walter, Olten 1972 Aktive Meditation. Tibetische Weisheit. Walter, Olten (viele weit. Aufl.) ISBN 3-530-88801-X; NeuÃ¼bersetzung 2006 Windpferd, Aitrang 1975 Spiritueller Materialismus. Aurum, Freiburg; u.d.T. Spirituellen Materialismus durchschneiden. Theseus, KÃ¼snacht 1989 ISBN 3-85936-025-6; Berlin 1996 ISBN 3-89620-100-X 1976 mit Herbert V. Guenther: Tantra im Licht der Wirklichkeit. Aurum, Freiburg 1976 mit Francesca Fremantle (Hrsg.): Das Totenbuch der Tibeter. Diederichs, München (Diederichs Gelbe Reihe - DG 6 Tibet; viele weit. Aufl.) ISBN 3-424-00506-1; Hugendubel, München 2002 ISBN 3-7205-2311-X 1978 Jenseits von Hoffnung und Furcht. Octopus, Wien 1978 Das Märchen von der Freiheit und der Weg der Meditation. Aurum Freiburg; bearb. Neuausgabe u.d.T. Der Mythos Freiheit und der Weg der Meditation. Theseus, Küsnacht 1989 ISBN 3-85936-029-9; Berlin 1996 ISBN 3-89620-099-2 und 2006 Rowohlt, Reinbek 1979 Das Spiel der Illusion. Irisiana Verlag, Haldenwang ISBN 3-921417-24-4 1980 Mudra - Gesten der Weisheit. Erkenntnisse und Gedichte eines tibetischen Meisters. Zero, Alpen; 1990Â² Winpferd, Aitrang ISBN 3-89385-062-7 1982 Feuer trinken, Erde atmen. Die Magie des Tantra. Diederichs, KÃ¶ln; 1989 Rowohlt, Reinbek (rororo transformation 8532) ISBN 3-499-18532-6 1986 Das Buch vom meditativen Leben. O.W.Barth, Bern und Scherz 1988², 1989³; 1995 Rowohlt, Reinbek bei Hamburg ISBN 3-499-18723-X 1993 Das Herz des Buddha. Barth, Bern 1995 Die Insel des JETZT im Strom der Zeit. Leben, Tod und andere Bardo-Erfahrungen im Buddhismus. Krüger, Frankfurt; u.d.verkürzt. Untertitel Bardo-Erfahrungen im Buddhismus. ab 1998 Fischer, Frankfurt (Spirit Fischer 13823) ISBN 3-596-13823-X 2000 Erziehung des Herzens. Buddhistisches Geistestraining als Weg zu Liebe und MitgefÃ¼hl. Arbor, Freiamt, 2004 ISBN 3-924195-63-3 2002 Weltliche Erleuchtung. Die Weisheit Tibets fÃ¼r den Westen. Arbor, Freiamt ISBN 3-924195-54-4 2004 Das Mandala in uns. Die buddhistische Sicht der inneren Ordnung. Diederichs, MÃ¼nchen ISBN 3-7205-2535-X 2004 Große östliche Sonne. Die Weisheit von Shambhala. Arbor Freiamt ISBN 3-936855-02-1 2006 Achtsamkeit, Meditation & Psychotherapie. EinfÃ¼hrung in die buddhistische Psychologie. Arbor, Freiamt The Collected Works of Chogyam Trungpa. Shambhala Publications, Boston/London 2003â€“2004, ISBN 1-59030-025-4 KÃ¶y Köy, toplumsal, ekonomik, coğrafi ve nüfus özellikleri ile şehirden ayrılan düşük nüfus yoğunluğa sahip kırsal yerleşim birimleri olup, ekonomik olarak genelde tarıma dayalı ve iş bölümünün gelişmediği yerleşimlerdir. Köy yerleşimleri görece düşük nüfusa sahip (birkaç yüz ile birkaç bin arasında), şehirlere göre geniş aile tipinin yaygın olduğu, komşuluk ilişkilerinin, geleneksel dayanışma ve yaşam biçimlerinin sürdüğü sosyal yapılardır. Çelebi Kağan Li Simo, Çelebi Kağan(Çince tam unvanı: Geleneksel: 乙彌泥熟俟利苾可汗 / Basit.: 乙弥泥熟俟利苾可汗, Wade-Giles: Iminishu Ch'ilipi K'ohan, Pinyin: yǐmíníshú qílìbié kěhàn, Orta Çağ Çincesi: (Guangyun): dʐʰĭə˥-lĭək-bʰĭĕt kʰɑ˥-ɣɑn˩˥, aslı adı: 阿史那思摩 Ashina Simo, Çince adı: 李思摩 Li Simo, d. 583 - ö. 647; Changan), İllig Kağan'ın babası olan Yami Kağan'ın kuzeni Tuğluk Şad (咄六設)'ın oğlu. Doğu Göktürklerin Çin Tahakkümü Devri (630-681)'nde, önce Tang Hanedanı'nın generali ve daha sonra 639 - 644 yılları arasında Doğu Göktürk Kağanlığı'nın kağanı. Göktürk kağanı Tulan Kağan ile batı kanadının kağanı Tarduş Kağan'ın saldırısına uğrayan dönemin "Tölis Kağan" ("Küçük Kağan") Yami Kağan'ın 2 Nisan 599 tarihinde Sui Hanedanına sığındığında Chipei'de ikamet eden Göktürk kabileleri Ashina Sima'yı kağan seçti. Yami Kağan geri döndüğünde kağanlığını iade etti. 22 EylÃ¼l 624 tarihinde 27 Mart 630 tarihli Yin-shan Muharebesi (陰山之戰 / , yīnshān zhī zhàn)'inde İllig Kağan yenilince Doğu Göktürkün kabile önderleri İllig Kağan'ı terkederek Tang'a teslim oldular. Fakat sadece Ashina Simo Kiele'ye sadık kalıp birlikte esir oldu. İmparator Tai Tsung, Simo'nun sadakatını överek 20 Nisan 630 tarihinde Sağ Wu-xiu Büyük Generalliğe 23 Haziran 630 tarihinde ise Huai-hua Vilâyet Krallığına getirdi. Chieh-she-shuai'nin isyanından sonra Göktürklerin Sarı Irmak'ın güneyinde bulunmalarının iyi omadığını dile getirenler çoğaldı. Tai Tsung da Göktürk siyasetini değiştirmeye karar verdi. 13 Ağustos 639 tarihinde Tai Tsung, "Sarayı Muhafız Birliği Sağ Wu-wei Büyük General", Hua Eyaleti Askerî Müsteşarı ve Huai-hua Vilâyet Kralı olan Li Simo (Aşina Simo)'yu Chilipi Kağan olarak atadı ve Kutao'nun verilmesine, çeşitli eyaletlerde oturan Göktürk ve etnik azınlıkları Sarı Irmak'ın kuzeyine götürmesine ve orada surlar inşa ederek uzun süre sınır kalelerini muhafaza etmesine dair ferman çıkardı. Ancak Chilipi Kağan Seyantolardan korkarak kaleden çıkmak istemeyince Tai Tsung, Sinong ("Tarım Bakanı") Kuo Sipen'i Seyontolara yollayarak, Göktürklerle savaşmaması talimatını verdi. 28 Şubat 641 tarihinde Chilipi Kağan ilk defa nehri geçerek eskiden Dingxiang Kalesinin bulunmuş olduğu yerde çadırı kurdu. 30.000 hanelik halkı, 40.000 sağlam askeri ve 90.000 atı vardı. Kağan, imparator Tai Tsung'a "Bendeniz haddim olmadığı halde merhametiniz sayesinde kabilenin başı oldum. Kabul olunursa nesillerimiz boyunca devletin bir bekçi köpeği olarak kuzey kapıyı koruyarım. Eğer Seyantolar istila ederse ailemin Çin Seddinin içine girmesine izin veriniz." dedi. Tai Tsung kararnameyi çıkarıp buna izin verdi. Birinci Kogryo Seferi sırasında 28 Haziran 645 tarihinde Koguryo'nun Baekam Kalesi (Hangul: 백암성 Hanja: 白巖城, günümüz Çin Halk Cumhuriyeti Liaoning Eyaleti Liaoyang şehri Dengta ilinde inşa edilmiştir) civarında kurmalı yayın okuyla vuruldu. Tai Tsung bizzat ağızıyla emedi (zehir dışarı çıkarmak için). Ekim 1992'de çıkarılan ve günümüzde Chioling Müzesinde saklanan mezar yazısı na göre, 65 yaşındayken 16 Nisan 647 tarihinde saat 3 - 5 arasında Changan'da öldü. 18 Mayıs 647 tarihinde saat 15 - 17 arasında Tsi Tsung'un eşi İmparatoriçe Chansun'un mezarlığı olan Chaoling'e gömüldü. Daha sonra Tai Tsung da aynı mezarlığa gömüldü. Murtaza Mutahhari Ayetullah Murtaza Mutahhari (Farsça: مرتضی مطهری; d. 3 Şubat 1920, Feriman - ö. 1 Mayıs 1979, Tahran), İranlı alim, din bilgini, filozof, üniversite hocası ve siyasetçidir. Ali Şeriati'yle birlikte 1979 İran İslam Devrimi'nin entelektüel zemininin hazırlayıcılarındandır. Murtaza Mutahhari 3 Şubat 1920'de Horasan'da Feriman kasabasında doğdu. On yedi yaşına kadar Meşhed'de medrese tahsili görmüştür. Daha sonra, 1938 yılında Kum'a giderek tahsilini yükseköğrenim düzeyinde sürdürmüştür. Mutahhari İslam, İran ve tarihi konularda birçok kitap yazmıştır. Tahran Üniversitesi'nde felsefe dersleri vermiştir. Felsefe üzerindeki yetkinliğini Türkçede iki cilt halinde yayımlanan "Felsefe Dersleri" eserinde görmek mümkündür. İran'da "Öğretmenler Günü" Ordibeheşt 2 Mayıs'ta kutlanır, çünkü 1 Mayıs'ı 2 Mayıs'a bağlayan gece Yadollah Sahabi'nin evindeki bir toplantıdan ayrılırken suikaste uğrayan Mutahhari öldürülmüştür. Furkan Militan Grubu'ndaki bir üyenin sıktığı kurşun sonucu hayatını kaybetmiştir. BabasÄ± bir din bilgini idi. Mutahhari, İran'nın üst nükleer başkanı olan Ali Larijani'nin kayınbiraderidir. Larijani'nin yüksek lisans öğrencisiyken bilgisayar biliminden batı felsefesine geçmesi, Mutahhari'nin önerisi üzerine olmuştur. 1979'daki İran İslam Devrimi'nin hemen ardından Tahran'daki işlek bir caddeye ismi verildi: Tahte Tavus Caddesi'nin ismi Mutahhari Caddesi olarak değiştirildi. Mutahhari Caddesi, Tahran'daki iki işlek cadde olan Sühreverdi Caddesi ve Valir Asr Caddesi'ni birleştirir. Yay kolu Yay Kolu (ayrıca Yay-Karina kolu olarak da bilinir) genel olarak Samanyolu gökadasının sarmal kollarından biri olarak düşünülmektedir. Her sarmal kol, gökada merkezinden dışarıya doğru yayılan ve yıldızların oluşturduğu eğik şeritlerdir. Bu devasa yapılar genellikle milyarlarca yıldızdan oluşur ve yay kolu da gökadamızın en büyük kollarından biridir. Samanyolu, merkezi çubuktan dışarıya doğru uzanan sarmal kollarıyla bir çubuklu sarmal gökadadır. Yay kolu'nun en içteki bölümü bu merkezi çubuğun bir ucuna bağlanır ve onu gökadanın iki büyük sarmal kolundan biri yapar. Diğer büyük kol ise Kuğu kolu'dur. Yay'ın yoğun iç kolu, Kalkan-Güneyhaçı ve Avcı kolu arasında bulunur. Dünya'dan gece gökyüzüne bakıldığında gökada merkezi yönünde, Yay takımyıldızına yakınlığıyla bu isimle anılır. Yay kolu iki parçadan oluşmuştur. Gökada'nın merkezi çubuğundan dışarıya doğru bükülen Yay kolu (yay çubuğu), daha dışta olan ise Karina kolu olur. Amatör teleskop veya dürünle gözlemlenebilen bir dizi Messier ve diğer nesneler: Fırtına ve Coşku Deha Çağı veya Deha Dönemi olarak da bilinen Fırtına ve Coşku, yaklaşık 1767 yılından 1785’e kadar, özellikle 20 ila 30 yaşlarındaki genç yazarlardan oluşan Aydınlanma Çağının edebiyat akımı anlamına gelmektedir. Adını, Alman şair Friedrich Maximilian Klinger’in Fırtına ve Coşku (Sturm und Drang) isimli dramasından almıştır. Bu akım, “insan ve sanat ideali olarak, ‘orijinal dâhi’yi tanrılaştırdığından dolayı” (Gero von Gilpert), “Deha Çağı” olarak da adlandırılır. 18.yy.ın ikinci yarısında, Alman dili ve sınırları içerisindeki filozof ve edebiyat çevresi, büyük ölçüde Aydınlanma dönemi ile şekillenmiştir. Edebiyat, okurun maneviyatını güçlendirmeli, onu aydınlatmalı ve duygularını harekete geçirmelidir. Aydınlanmanın oluşturmak istediği özgürlük, bunların yanı sıra edebiyata da dokunmayı başaramamıştır. Gottsched gibi dönemin birçok kuramcısı, “devamlılık” arz eden bir edebi sanatın olması gerektiğini, Aydınlanma Dönemi’nde de ısrarla dile getirmiştir. Zaman, mekân ve eylem ilişkisi, üst düzey bir dil, soyluların ve halkın trajedi ve komedilerde yer alması, sayısız edebiyat akademisinde ilgili aydınlara öğretilen esaslar olmuştur. Gotthold Ephraim Lessing’in 1767 yılında çıkarmış olduğu çalışması Minna von Barnhelm, şartlara uygun düşen bir sosyokritik edebiyatın oluşması konusundaki bu düzenlemenin, çok dar kapsamlı olduğunu ortaya koymuştur. Aydınlanmanın tamamiyle akla dayanan eğilimine karşı çıkılarak, aklın hâkimiyetinin sona ermesi ve duygu yoğunluğu, fantezi ve maneviyatın ortaya çıkmasıyla birlikte yeni bir edebi yaklaşım temeli oluşmuştur. Alman edebiyatı çevresine bir çığ gibi düşen bu yenilik hareketi, kendi özünde doğa insanını ve gençliği sembolize ederek, yoğun bir idealizmden belirmiştir: Kalp bütünlüğü ve duyguların özgürleşmesi, sezgi ve içgüdü, akıl yerine duygu. Gençliğin mücadelesi, nihayetinde edebiyattaki eş ruhunu ortaya çıkarırken, Alman yazarlardan oluşan yeni bir gençlik ise, Johann Gottfried Herder’in ortaya koyduğu tezlerde, deneyimlerinin ve manevi duygularının yansımasını bulmuştur. Fırtına ve Coşku döneminin öncülerinden olan Herder, halkın karşısında Aydınlanma Çağının egoist yaklaşımını eleştirmiş ve buna ilişkin olarak da sanat sayılan halk şiirleri ve edebiyatının tanınması konusunda teşvikte bulunmuştur. Bununla birlikte Heinrich von Gesternberg’in Ugolino (1768) adlı eseri, Fırtına ve Coşku döneminin ilk adımlarından biri olarak nitelendirilebilir. Gençliğin kişisel ideali, sona eren 18.yy’ın Alman edebiyatında otorite ve geleneğe karşı savaş açmıştır. “Ele avuca sığmayan” genç nesil, edebiyat akademilerinde öğrenilebilen kalıplaşmış bir şiirin yerine, yaşanmışlıklarını ve tecrübelerini, geleneksel şiirin kuralları çerçevesinde özgürce dolaşabilen kişisel bir sanat biçimine dönüştüren “orijinal deha”nın bağımsızlığını ortaya koymuştur. Bununla birlikte Fırtına ve Coşku dönemi, temelinde Historizm (Tarihselcilik) ve İrrasyonalizm (Akıldışıcılık) ile şekillenmiştir. Aydınlanma çağının görüşleri bir yana bırakılmış ve duygunun merkezine inilmeye başlanmıştır. Genç yazarların yaratmış olduğu sağlam dehanın muhtaç olmadığı dayanakların yerine geçen orijinal dehanın kudreti ve kabiliyetinin belirmesiyle birlikte, kalıplaşmış olan düzenlemeler reddedilmiştir. Eserler, bir forma sığmak zorunda kalmamış; aksine tıpkı Fırtına ve Coşku dönemi gençliğinin dünyanın keyfini sürdüğü gibi, canlılığını dünyaya yansıtmıştır. Tabiata karşı içten bağlılık ve duygusallık şeklinde kendini gösteren yeni davranış eğilimi, “Deha” idealinin temel trajik anlayışıyla bağdaşmıştır. Duygu, edebi ifadelerin merkezini oluşturmuştur. “Kalbin sesi, kesinlikle mantıklı kararları temsil eder”. Johann Gottfried Herder’in bu alıntısı, hüküm süren ahlak anlayışlarına, kararlarına ve kalbe bağlı olmadan hareket etmeye karşı bir itiraz olarak kendini göstermiştir. Bununla birlikte Feodal sisteme yönelik tenkitler oluşmaya başlamıştır. Aydınlanma dönemi, sistemin galibiyetini de kendisine amaç edinmiş; ancak Fırtına ve Coşku döneminin ilk şekillendiği zamanlarda aklı en büyük kazanç olarak görmüştür. Fırtına ve Coşku döneminin temel edebiyat türünü drama oluşturmuştur. Dramanın sürekli olarak ele aldığı konu ise özgürlüğü elde etmek için çaba gösteren hırçın gençlik ile cani ve fesat insan gruplarını ortaya çıkararak şekillenen dünya düzeni arasındaki savaşı başlatan “dâhiyane tabiat” olmuştur. Shakespeare, Antik Çağ yazarlarının, özellikle Yunanların -yerine geçerek örnek sayılmıştır. Fırtına ve Coşku döneminin coşkun, bağımsız, aynı zamanda duygu ve ifade yoğunluğuna sahip olan dili, bol ünlemli olup eksiltili cümle ve zorlama bir kuvvet üslubundan oluşmuştur; bu anlamda da oldukça gerçekçi popülerliğe eğilim göstermiştir. Hiçbir söz söylemekten sakınılmamış, halkın ve gençliğin dili sahneye konulmuştur. Örnek alınan Fransızlardan sonra genç yazarların aristokratik saray kültürüne karşı mücadelesi, bununla birlikte doğa, kalp ve halk gibi soyut kavramlara duymuş oldukları sempati, çağdaşların dikkatini çekmiştir. Edebiyatta oluşan “gençlik kültürü” bağımsızca ortaya çıkmıştır. Eleştirmenler, Fırtına ve Coşku akımı eserlerindeki dramatik teknik ve birimlerin arka plana itilmesinin, olası sıklıktaki sahne değişimine kadar uzanmasını kınamışlardır; sahne değişimi sık sık sahnedeki etkiden meydana gelmiştir. Fırtına ve Coşku dönemi yazarları, özellikle küçük ve orta sınıf soylularındandır. Edebiyat alanında geçimlerini sağlayamadıklarından, özel öğretmenlik veya papazlık yaparak edebi mesleklerine katkıda bulunmaya çalışmışlardır. Yönelimlerini daha ziyade arkadaş ve tanıdık çevreleri ile sınırlandırdıkları için, Göttinger Hainbund grubu gibi el birliği ile ittifak kurarak, geniş çapta sosyal bir etki uyandırmayı başaramamışlardır. Fırtına ve Coşku akımının merkezi, Straβburg, Göttingen ve Main kıyısındaki Frankfurt şehri olmuştur. Fırtına ve Coşku, aralarında Goethe ve Schillerin de bulunduğu birçok yazar için yaşamlarının ve başarılarının sadece belirli bir kısmını teşkil etmiştir. Birçok yazar ve eseri, sadece küçük bir okur çevresi oluşturmuş ve günümüzde büyük ölçüde unutulmaya yüz tutmuştur. Dönemin en önemli düşünürleri, kuramcıları, yazarları ve eserleri şunlardır: Johann Georg Hamann (1730-1788) Heinrich Wilhelm von Gesternberg (1737-1791) Johann Gottfried Herder (1744-1803) Gottfried August BÃ¼rger (1747-1794) Johann Wolfgang Goethe (1749-1832) Jakob Michael Reinhold Lenz (1751-1792) Friedrich Maximilian Klinger (1752-1831) Friedrich Schiller (1759-1805) The Fame Monster The Fame Monster, Amerikalı şarkıcı Lady Gaga'nın 2008 çıkışlı ilk stüdyo albümü "The Fame"in 18 Kasım 2009'da Streamline Records, KonLive Distribution, Cherrytree Records ve Interscope Records tarafından yeniden yayımlanan sürümü. İlk olarak, albümde yer alan şarkıların, Gaga'nın "The Fame" için hazırlanan deluxe versiyonda ek olarak yer alması düşünüldü. Ancak Gaga, yeni bir sürüm yayımlamanın pahalı olması ve şarkıların ilk albümden farklı bir konsepti işlemesi nedenlerinden ötürü, yeni şarkıları başlı başına farklı bir çalışma olarak yayımlamaya karar verdi. Albümün 15 Aralık 2009'da yayımlanan Super Deluxe sürümünde, "The Fame" albümünün tamamına ve Gaga'nın bir tutam saçına yer verildi. Müzikal anlamda "The Fame Monster", 1970 ve 1980'lerdeki disko, glam rock ve synthpop müzik türlerinin yanı sıra endüstriyel ve gotik müzik türlerini barındırdı. Ayrıca birçok pop albümünün etkisi altında kaldı. Albüm, moda defile ve pistlerinden esinlendi. Gaga'ya göre ise albüm, aşk, seks, alkol ve daha fazlasını içeren şöhretin karanlık tarafı ile ilgilidir. Sözler, canavar metaforları taşır. Hedi Slimane tarafından tasarlanan albüm kapağında Gaga, gotik bir temanın işlendiğini belirtti. Kapak, plak şirketi tarafından kabul edilmedi ancak Gaga şirketi ikna etti. "The Fame Monster", müzik eleştirmenlerinden genel anlamda olumlu eleştiriler topladı. Bazı ülkelerde "The Fame" albümüyle beraber listelerde yer aldı; Almanya, Avustralya, Avusturya, Belçika, Birleşik Krallık, Finlandiya, İrlanda, İsviçre, Polonya ve Yeni Zelanda dâhil olmak üzere birçok ülkede üst sıralara kadar ilerledi. Amerika Birleşik Devletleri'nde "Billboard" 200 listesinde beş numaraya kadar çıktı, Dans/Elektronik Albümler listesinde zirveye yerleşti. Çıkış single'ı "Bad Romance", "Billboard" Hot 100 listesinde iki numaraya kadar yükseldi, dünya genelinde yirmiden fazla ülkenin ulusal listelerinin bir numarasına oturdu. Sonraki iki single "Telephone" ve "Alejandro", birçok ülkede ilk on sıralama içine girdi. Son single "Dance in the Dark" ise yalnızca bazı ülkelerde yayımlandı ve 53. Grammy Ödülleri'nda En İyi Dans Kaydı kategorisinde aday gösterildi. "Monster", "So Happy I Could Die", "Speechless" ve "Teeth" şarkıları, single olmamasına rağmen çeşitli ülkelerde listelere giriş yaptı. "The Fame Monster", piyasaya çıktığı günden bu yana çeşitli ödüller kazandı. 53. Grammy Ödülleri'nde toplam altı kategoride aday gösterildi, En İyi Pop Vokal Albüm ödülünün sahibi oldu. Gaga, EP'nin tanıtımı için The Monster Ball Tour adını verdiği turneye çıktı ve Kasım 2009'dan Nisan 2011'e kadar turneyi devam ettirdi. Bir kulaklık yapımı için Dr. Dre ile iş birliği yapan Gaga, bu iş birliğinin başlarında yeni bir albüm yayımlamayı düşündüğünü ifade etti ve şunları söyledi: "Bence yeniden yayımlanan albümler haksızlıktan ibarettir, [...] bu, sanatçıların gizli şarkılarının, daha önceden bitmiş bir çalışmayla beraber satılarak, önceki çalışmayı dolaşımda tutmak amacı güdülmesi sonucunda ortaya çıkar. Aslen [benim müzik şirketim] benden üç yeni şarkı koymam istenmişti. Ama şimdi daha iyi ve tamamen yeni bir albüm, yani şarkılara değdi." "The Fame Monster" başlığına ilişkin olarak Gaga, Monster Cable Products ile