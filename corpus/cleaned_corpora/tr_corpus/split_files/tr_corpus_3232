isteklerimizi yapmaya itememekteyiz. Peki, o zaman neden düşünme yetisine sahibiz, eğer beynimizi “biz” kontrol edemeyeceksek bunun ne anlamı var? Aslında mantıklı düşünürsek – ancak artık mantıklı düşünmenin ne olduğundan, hatta düşünmenin ne olduğundan pek emin değilim ama – beynimiz zamanın bir makinesi, istediğimiz anıyı istediğimiz zaman çıkartıp bize sunuyor. Özünde beyin kendi içerisinde bir oluşum, yani onun sahip olduğu program o kadar karmaşık ve gerçek ki gerçeğin ta kendisi, yani ondan başka gerçek yok, o olmadan dışarıdaki bir evrenin olmasının gereği de yok. Kısacası dışarıdaki evren, biz onu algıladığımız için orada.Şimdi biraz Fizik konuşalım. Einstein’ın görelilik kuramına göre zaman bizim gördüğümüz gibi bir düz çizgi gibi değil, daha çok bir bütün, bu yüzden bütün zamanlar aynı anda akıyor. Mesela, şu anda ben bunu yazıyorum ancak aynı zamanda da ölüyorum. Sonuçta Mert İNAN | ID: 21402020|TURK101-­‐03hem varım hem de yokum. Bu sebepten aslında beynimiz de şu anda ölüyor. Peki, eğer şimdi ölüyorsak beynimiz nasıl hâlâ çalışıyor. Çünkü bizim ölüm dediğimiz algı da dünyadan yok olmaya denk gelmiyor. Beynimiz gerçekliğin ta kendisi olduğu için onu yok edemiyoruz –en azından yok ettikten sonra ne olacağını algılayamıyoruz- yani ölmüyoruz sadece bilinçaltımızda yatan paralel bir evrene gidiyoruz ve burada zamanın belli bir önemi olmayacağı için sonsuza kadar orada “yaşamaya” devam ediyoruz. Çünkü herkes, bir kere olsa bile yaşamaya devam eder. Bu evrene Murakami totoloji diyor; çoğu din Cennet veya Cehennem diyor; bazılarıysa bir elektromanyetik dalga olarak burada yaşadığımızı savunuyor; azınlıkta kalan insanlar da buraya kendi isimlerini veriyorlar ve kendi diyarlarını yaratıyorlar. İşte ilginç bir şekilde edebiyat da tam burada devreye giriyor. Kitapların içinde küçük sırlar gizlidir. Yazarların hayatları boyunca keşfettiklerini ve kendi aydınlanma öykülerini gizlice yayınladığı yerlerdir. Bunu üstü kapalı bir şekilde yaparlar çünkü insanlığa, açık bir şekilde değişmesinin gerektiğinin ya da farklı fikirlerin olduğunu göstermenin düzgün tepkileri ortaya çıkartmadığını görmüşlerdir. Haşlanmış Harikalar Diyarı da bu aydınlanma öyküsünün tam ortasında yer almaktadır. Bazı yerlerde net iletileriyle okurun zihnine, ölümden sonra ne olabileceği ve aslında ölümün tam olarak ne olduğu hakkında fikirler “ekmektedir”.Düşünürsek, Hikmet’e ulaşmak da evrenin bütün ayrıntılarını anlamak, kabul etmek ve onlarla bir olmakla mümkündür, aynı zamanda beynimizin bu gerçekliği algılamamıza olanak sağladığını fark edebilmek de “Nirvana”ya ulaşmaktır. Hikmet Diyarına hoş geldiniz…Muhtemelen şu anda yaşam ile ölüm arasındaki bağ kopmakta ve gerçeklik ile soyutluk arasındaki çizgi silikleşmektedir. Ancak maalesef böyle bir Diyar, bu kadar kısa bir Mert İNAN | ID: 21402020|TURK101-­‐03sürede ve yazıyla aktarılamaz. Bunu her insan kendi keşfetmek zorundadır ve kendi Dünya Sonunu yaratması gerekmektedir.Bütün bu vızıltılardan sonra fark edebiliriz ki hayatın anlamı, anlamın ve anlamsızlığın aynı anda mükemmel bir birliktelik içerisinde olmasıdır ve bunu da beynimizin yardımıyla algılayabilmemizdir. Ancak yine de hiçbir zaman bütün sorulara tam cevap vermiş sayılmayız.Yaşam ve ölüm, süreklilik ve süreksizlik… Hayat neden vardır? Neden yaşarız? Daha da önemlisi neden ölüyoruz? Acaba neden böyle…Sözcük Sayısı: 570Kaynakça:1. Murakami, Haruki. Haşlanmış Harikalar Diyarı ve Dünyanın Sonu. İstanbul: Doğan Kitap, Ocak 2011.Melis Atun Zamanın Bile Gizleyemediği Sırlar Elime kahvemi almış, kuş seslerinin ve esen rüzgarın ağaçların yapraklarına değdiğinde çıkardığı huzur verici hışırtılar eşliğinde bahçede otururken beynim çok sevdiğim yazar Croft’un ​Kayıp Zamandaki Kız ​adlı mükemmel yapıtını okuduğum zamana gidip geliyor. Sabah akşam hiç durmadan okuduğum bu kitaptaki ayrıntılar beynime hücum ederken ben de duygularımla düşüncelerimi harmanlayıp yazıya dökmek için çabalıyorum. Daha bebekken kaybettikleri kayıp kızlarını bulmaya çalışan bir çiftin acı dolu hikayesini anlatıyor kitap. Bense bu kitaba çok daha farklı ve derin anlamlar yükledim, okurken çok yoğun duygular hissettim. Benim için sıradan bir hikaye olmaktan çıkıp beni bazı günler uzun uzun düşünmeye iten bir şeye dönüştü. Kitabın beni en çok etkileyen kısmı insanları tasvir etme biçimiydi. Fiziksel özelliklerden bahsetmiyorum, bahsettiğim şey kitaptaki karakterlerin kafalarının içindeki düşünceler, duyguları, bir olaya tepki verirken yüzlerinde oluşan ifadeler, çevrelerindeki insanlara nasıl baktıkları ve onları nasıl gördükleri… Eğer bir insana “On yıldan fazla bir süredir tanıdığın insanı aslında hiç tanımadığını bir gün biri gelip sana söylese, ne hissederdin?” diye sorsam, muhtemelen alacağım cevap öncelikle büyük bir şaşkınlık, afallama ve ardından gelen inkar etme çabaları olacaktır. Kitap da işte tam bu soruyu soruyor aslında, anlattığı hikayeyle bu soruya cevap arıyor. Çevremizdeki insanları nasıl tanırız? Aradan geçen zaman mı önemlidir bu tanıma sürecinde, yoksa insanlarla paylaştığımız değerli anlar mı? Her gün bize kahvaltı hazırlayan annemizi, akşamüstü çayını yudumlarken gazete okuyan babamızı, bize derslerimizde yardım eden abimizi ya da ablamızı, okula gittiğimizde bize sıkıca sarılan ve beraber kahkahalar attığımız, yeri geldiğinde beraber ağladığımız arkadaşlarımızı ne kadar tanıyoruz, tanıyabiliyor muyuz? Bu derin sorular kafamın içinde dört dönüyordu kitabı bitirdiğimde. Çevremdeki insanlara bakıyor ve onları ne kadar tanıdığımı düşünüyordum. Çok yakınım olduklarını düşündüğüm insanlar bile bana bir anda yabancı gibi görünmeye başlamışlardı. Hepsini yeniden tanımak istiyor, kitaptaki kadının yaşadıklarını yaşamaktan, yıllar sonra çok sevdiğim biri tarafından incitilmekten korkuyordum. Okumayı öğrendiğim yıldan itibaren yüzlerce, hatta binlerce kitap okudum ve okuduğum kitapların hayatımda bir yer edinmesine, hatta bazen hayatımı etkilemesine alıştım. En azından bu kitabı okuyana kadar böyle düşünüyordum. Alıştığım gibi, önceden olduğu gibi birkaç hafta içinde yeni kitapların hikayeleri kafamda dolaşmaya başladığında bunu unuturum, bu kitap da kocaman kitaplığımın raflarında tozlanmaya başlar diye düşünüyordum fakat hiç düşündüğüm gibi olmadı. Aradan geçen bu birkaç aylık zaman diliminde hep aynı soruyu, kitabı bitirdiğim ilk anda kafamda oluşan soruyu kendime sordum, çevreme hep farklı bir gözle baktım. Hafif esintili bir havada rüzgar saçlarımı uçururken yürüyüşe çıktım ve hayatımda belki de ilk kez çevreme bambaşka bir gözle baktım, yoldan geçen insanların hikayelerini düşündüm, nereye gittiklerini hayal etmeye çalıştım. İzmir’in ılık akşam havasında bahçede otururken kapının yanından kulaklıkla müzik dinleyerek ve müziğin melodisine uygun hafif hafif sallanarak geçen gençlerin hikayelerini düşündüm. Okula gittiğimde bize heyecanla ders anlatan öğretmenlerimin yüzlerine ve gözlerinin içine bakarak onların da hikayelerini tahmin etmeye çalıştım. Bu kitap bana çok şey kattı, hayatım hakkındaki düşüncelerimi büyük oranda değiştirdi. Artık çevremdeki herkesi çok daha bilinçli bir şekilde görüyor, daha çok empati kurabiliyor, konuşmaktan daha çok düşünüyor ve yolda yürürken normalde görmeyeceğim ama beni mutlu edecek küçük ayrıntıları artık görebiliyordum. Neredeyse okuduğum tüm kitaplar bittikten sonra “İyi ki okumuşum!” demişimdir fakat hiçbirinde böylesine yoğun duygular hissetmemiş, hayatımın hiç bu kadar güzel bir şekilde değişebileceğine tanıklık etmemiştim. Şimdi bir kez daha diyorum ki, iyi ki okumuşum. Kaynakça Croft, Kathryn. ​Kayıp Zamandaki Kız. ​Çev. Doğanay Banu Pinter.​ ​İstanbul: Altın Kitaplar, 2019. Baskı. Safiye Nesibe Uslu TURK 102 – Sec.09 21302642 Aslı Uçar RADYO "Günaymadan Ankara" isimli radyo programının stüdyosunda sakin bir sabahtı. Birkaç teknik eleman ve DJ dışında kimse yoktu ortalıkta. Sabahın beşinde başlayan radyo programlarını dinleyen kimse olmadığı için müdür ve diğer önemli insanların umurunda değildi program. Johnny Cash, Hurt'ün son sözlerini mırıldanırken müziğin sesini kıstı DJ. "Yağmurlu her gün olduğu gibi harika bir gün var önümüzde. Sakin ve huzurlu. İyi günler Ankara." Kulaklığı çıkarıp koltuğunda gerindi DJ. Elleri uzun sayılabilecek saçları arasında gezinip kucağına düştü. Gitme vakti diye düşündü genç DJ, bir saat için bir avuç insanın hayatına müdahil oldum ve artık kendi hayatıma dönme vakti. Kalkıp ceketini giydi. Hava soğuk değil diyerek yalnızca bir ceket almıştı gece evden çıkarken. Yağmuru hiç düşünmemişti. Ceketi kafasına çekip koşar adımlarla durağa ulaştı. Durakta yalnızdı ve ilk otobüs için yarım saat beklemek zorundaydı. Geceleri başka şansı olmadığından taksi parasını ödüyordu radyo, ancak sabahları program bitiminde otobüsü beklemek zorundaydı. Banka oturup temiz havayı içine çekti. Kolay bir hayatı yoktu. Okuyor, bir yandan da radyoda çalışarak dedesinin deneysel tedavisinin masraflarına katkı sağlıyordu. Yaşıtları bu saatlerde uykunun en tatlı demlerini sürdürüp alarmlarını ertelemeye hazırlanırken o işten çıkmış eve gitmeye çalışıyordu. Genç adam havayı koklarken otobüs durağa geldi. Atik bir şekilde kart basıp bir koltuğa attı kendini. Ekmek poşetleriyle evlerine yürüyen insanları, yağmurdan kaçan hayvanları, gri gökyüzünü izledi. Yirmi beş dakika sonra otobüsten iniyordu. Apartman kapısından içeri girip ikinci kata doğru çıkmaya başladı. Yaşlılar semtinin en yaşlı sitesinin yaşlı kokan bir apartmanındaydı. Anne babasını çok küçük yaşta kaybetmiş, dedesiyle beraber burada yaşamaya başlamıştı. On beş yıl önce bile yaşlıydı buralar diye hatırladı. Dönerek devam eden merdivenlerden ikinci katta ayrıldı. Umarım bu sabah da programı dinlemiştir dedem diye düşünüyordu. Küçükken dedesiyle beraber plaktan dinlediği şarkıyla kapatmıştı programı. Belki hatırlar diye umuyordu. Dedesine alzheimer teşhisi konulalı beş ay olmuştu. Henüz fazla ilerleme yoktu hastalıkta ama ayrıntıları unutuyordu dedesi. Çok bir şey değil, iki gün önce onu tanımayarak evden kovmuştu. İyi olacaktı dedesi, bunu biliyordu. Ya da kendini her şeyin düzeleceğine inandırmasına neden olacak kadar güçlü bir şekilde umuyordu bunu. İçeri girmeden önce derin bir nefes aldı genç adam. Kapının arkasında onu neyin beklediğini bilmiyordu, en korktuğu şey için kilidi çeviriyor olabilirdi şu an. Aylardır kapıya ulaştığı an aklından geçen ilk düşünce bu oluyordu. Unutulmuş olmayı kabul edebiliyordu ama dedesini kaybetmek kaldıramayacağı bir şey olurdu. O zaman kimsesiz kalırdı. Kapıyı açar açmaz sağ yanına baktı. Son birkaç aydır eve girer girmez yaptığı ilk şey buydu. O günün nasıl geçeceğini, kapıdan girdiği ilk anda anlıyordu. Vazo en uçtaydı, yılların eskitemediği fötr şapka da askıda. Dedesinin iyi olduğuna işaretti bunlar. Sabah parka inip güvercinlere yem vermeyi unutmamıştı ki şapka oradaydı. Vazo da babaannesinin ölmeden önce her zaman koyduğu yerdeydi. Salona gidip dedesinin ellerine sarıldı, önünde diz çöktü genç adam. "O şarkıyı severdim." dedi dedesi gülen gözlerle. A a a a a a a a a a a a a a a a a a a a a a a a a a a a a a a a a a a a a Bersu KARADAYI BİTMEYEN ‘KEŞKELER’İMİZ ‘’Keşkeler ‘’ vardır mutlaka hepimizin hayatında… Keşke daha fazla çalışsaydım da daha iyi bir bölüme girmiş olsaydım… Keşke zamanında bir ev satın alıp yatırım yapsaydım da şimdi çok param olsaydı… Hiç düşündük mü o keşke dediğimiz olayları gerçekleştirseydik belki de şu an olduğumuzdan daha az mutlu bir hayat sürüyor olacaktık… Ben mesela, daha fazla çalışıp üniversite sınavında daha iyi bir puan alsaydım, endüstri mühendisliği yerine diş hekimliğini seçecektim. Üniversiteye başlamadan önce birçok kez ‘keşke’ dedim, burayı kazanmasaydım. Fakat üniversiteye başladıktan sonra endüstri mühendisliğinin belki de benim için en ideal meslek olduğunu düşünmeye başladım. Bu en basit olaydan bile bazı şeylerin olacağına varacağını ve belki de önceden istemeyerek baktığımız şeylerin sonradan bizi mutlu edebileceği sonucunu çıkardım. Hiçbir şey tesadüf değildir bence, olamaz. Yaşadıklarımızın mutlaka bir anlamı vardır. Eğer bir otobüsü beş dakikayla kaçırdıysanız üzülmemelisiniz çünkü otobüsün lastiği patlayabilir ve siz önemli bir toplantınıza beş dakikadan belki daha fazla geç kalabilirsiniz. Yaşadıklarımız, hem bizim yaptığımız seçimlere hem de diğer insanların seçimlerine bağlıdır bir diğer söyleyiş ile. Başkalarından bağımsız düşünemeyiz kendimizi, yaşıyorsak bile bir sebebi vardır bence bunun. Zaten hayatı hayat yapan seçimlerimizdir, doğru ya da yanlış olsa da. Kim ne derse desin aldırmayın. Sonuçta siz yaşayacaksınız kendi hayatınızı, değil mi? Keşke demeyi bırakmalıyız bir an önce çünkü klasik bir laf da olsa ‘geçmiş, geçmiştir’. Elimizden hiçbir şey gelmez düzeltmek için o hatalarımızı ya da belki de pişmanlıklarımızı… Eğer bir filmde oynuyor olsaydık eminim yine geçmişteki istemediğimiz olayları telafi edemezdik, yerine daha düzgün bir şey koyamazdık, başa çıkamazdık geçmişle, aynı Kelebek Etkisi’nde olduğu gibi… Yaptığımız seçimler, aldığımız her karar mutlaka bir başka olayı etkiliyor. Filmdeki karakterin de yaşamış olduğu gibi, geçmiş değişince elbet gelecek de değişiyor. Ve bazen de bazı fedakârlıklar gerektiriyor olaylar, bir durumu düzeltmek uğruna verilen fedakârlıklar ya da çabalar diğer bir olayı mahvedebiliyor. Böylece keşkelerimizin aslında hiçbir anlamı kalmıyor. Çünkü maalesef gerçek hayatta ‘ne şiş yansın ne kebap’ sözü geçerli olmuyor. Yaşamı iyisiyle ve kötüsüyle bir düşünmeliyiz bence. Çünkü hayat inişli çıkışlıdır ve hem iyi hem de kötü olaylarla doludur. Bir olayı engellediniz. Hadi diyelim o olayı takip eden birkaç olayı da… Peki, daha sonra? Kabul etmeliyiz ki bazen olaylar istediğimiz yönde gelişmeyebiliyor. Haliyle işler istemediğimiz şekilde yönlenince kendimize bazen de çevremizdekilere kızabiliyoruz. Bunun sonunda oturup hayata küsmek de çok yanlış, gözümüzü hırs bürüyüp bir ‘’kontrol manyağı’’ olmak da… Bence asıl önemli olan ve yapılması gereken, doğru seçimler yapmaya çalışıp gerisini kaderin eline ya da diğer bir deyişle hayatın akışına bırakmak. Çünkü hayat bir nehir gibi akıp gidiyor ve biz de onunla birlikte sürüklenen bir ağaç dalı gibiyiz. Tutunmak istiyoruz bir yerlere, bazen önümüze soluklanabileceğimiz yerler çıkıyor, tam da olmasını istediğimiz gibi. Maalesef bu durum çok uzun sürmüyor, yine zorla sürüklüyor nehir bizi istediği yere. Bize uygun bir kıyı, köşe bulduk en sonunda derken bakıyoruz ki aslında nehrin döküldüğü yere gelmişiz… Buradaki olay, olanları engellemek değil de daha çok anı ‘’yaşayabilmek’’ olmalı. Bırakın akıntı sizi götürsün, çabalamayın demiyorum ama kendinizi paralamayın da bazı şeylerin istediğiniz şekilde olması için… Kapatın gözlerinizi bir an için hayatınızda her şeyin mükemmel gittiğini düşünün, dert edecek bir şeyiniz yok. Bu sefer de çok monoton olmaz mıydı hayat, uğruna savaşacak bir şeyiniz olmasa? Güzel Bir Bahar ve İstanbul Bundan iki yıl önce 2013 Mayıs ayında yolculuğum böyle başladı. Dostlarım, sınıf arkadaşlarım ve birkaç öğretmenim ile bildiğimiz İstanbul, bizim İstanbul’a doğru yol aldık. Ne kadar bizim şehre de gitsek, bilinmez bir maceraydı aslında önümüzdeki. Yüzyılların dolu dolu geçtiği, aşkların doğduğu, arkadaşlıkların kurulduğu, acıların unutulduğu, yeni bir devrin kurulduğu bu şehri biz üç güne İstanbul maceramızın ilk saatleri... sığdırmaya çalıştık. Topkapı’dan Büyükada’ya, Dolmabahçe’den Boğaz’a, Süleymaniye’den güzeller güzeli Ayasofya’ya; buradan şuraya, şuradan oraya gezdik de gezdik. Muhteşem Boğaz'dan küçük bir kare… Fotoğraf mı çeksem, neler hissettiğimi mi ifade etsem, bu güzel manzarayı izlerken kendimi mi dinlesem bilemedim. O yüzden kısa aralıklarla hepsini yaptım sanırım. Ve belki gerçekten kendinden, belki de dilden dile anlatılan hikâyelerinden, beni öyle bir büyünün etkisi altına aldı ki hala gördüklerimi hatırladıkça aynı bakar gözlerim. Bir de bir hikaye kahramanını daha aradı gözlerim…Kız Kulesi Bir de baktım o kahraman orada, denizin ortasında salınıyor, biz de yanından geçtik. Evet, resimde gördüğünüz gibi, o kahraman Kız Kulesi.“Bir şeyim yok, ben iyiyim. Buralar iyi, hem yıllar geçti, alıştım da yalnız kalmaya. Beni boş verin; şimdi ziyaret ettiniz, arada yine gelirsiniz, bu da bana yeter. Hadi hadi oyalanmayın, gezinize devam edin.” dedi, tüm asaleti ve güzelliğiyle bizi misafir ederken. Yalnız… Kız Kulesi & Şehrin İki Yakası Söylemeden edemeyeceğim. Siz de fark ettiniz mi? Kız Kulesi, tabiri caizse iki İstanbul’un arasında. Ne onları bağlıyor ne de onlardan tamamen ayrı. İki İstanbul’a gelirsek; biri tarihi olan, güzel olan, uzun süre önce dünyaya gelmesine rağmen iki günlük, taze İstanbul’a her anlamda taş çıkarabilecek olan… Diğeri ise betonarme, her gün onlarca beton yığınını kendine katan, düzenli olarak fazla yer kaplayan, gereksiz akciğerlerinden kurtulan; elli yıl sonrasını hesaplayan ama yarın yokmuş gibi yaşayan bir İstanbul. İstanbul, sağı, solu, önü, arkasıyla; havası, suyu, toprağı, binasıyla; insanı, hayvanı, ağacı, davranışıyla, güzel ve zor olan, doğmuş yalnız ölmeyecek olan… Güzellik, mavilik ve tarih kokar İstanbul Gel gelelim gezimin en unutulmaz kısmına, Ayasofya’ya… Beni böyle karşıladı. Gizem kokulu, sıcak, tatlı, renkli ve içten… Aklımı çeldi, gözlerimi kendinden bir saniye bile ayırmamı engelledi. Beni hayal âlemlerine sürükledi. Belki de İstanbul’un büyüsünün kaynağı burasıdır. Herkes için değilse bile benim için öyle. İçeri adım attım ve ne oldu bilmiyorum on dakika sonra burası benim dünyamın bir parçası oldu sanki. Tek başıma saatlerce oturmak istedim burada. Oturabilmek, hatta uzanıp kitabımı okuyabilmek… Her köşesini keşfetmek istedim, en küçük ayrıntısını bile bilmek. Yalnızca eğlenceli değildi orda bulunmak benim için, hatta eğlence çok azını ifade eder hissettiklerimin. Hem hayatının son demlerini yaşayan biri gibi hüzünlüydüm, hem de küçücük bir çocuk gibi meraklı; hem bir anne gibi telaşlı, hem de yıllar sonra çocukluk evine gelen bir yetişkin gibi karışık idim. Yalnızca bir kere gitmeme rağmen burası benim için bir binadan çok daha fazlası. Niye mi bu kadar etkilendim buradan? Bilmiyorum. Bilemiyorum, yalnızca iyi hissediyorum, burası yıllar öncesinin saf, temiz, teknolojiyle bozulmamış dünyasına aitmiş gibi geliyor. Belki de burada zaman geçirmiş her insandan bir parça buluyorumdur, onların yaşanmışlıklarından birer parça görüyorumdur her köşede. Kim bilir neler yaşandı burada? Kim bilir kimler ayakbastı buraya? Kim bilir kimler evde gibi hissetti kendini ya da buraya aitmiş, burada kalmalıymış gibi? Ya da kimlerin gidebileceği, onlara açılan tek kapıydı? Neyse, şimdi hala burada ya önemli olan o. Biliyorum orada geçen hikâyelerin aslını ne duyabileceğim ne de okuyabileceğim. Ama hissediyorum, orada aldığım her nefesle bir hikâyesini daha öğreneceğim. İstanbul’a gittiğimde Ayasofya’yı ziyaret edeceğim, hatta Ayasofya’ya gitmek için birçok kez İstanbul’a gideceğim, sizi de beklerim, buraya uğramadan şehirden ayrılmayın derim. Okul gezilerini bilirsiniz. Hem güzel olur hem eğlenceli hem öğretici hem de deli gibi yorar insanı. İşte bu da böyleydi. Belki okul tarihi için sıradan yalnız oraya gelmiş biz gençler için sıra dışı bir deneyimdir. İyi ki de oldu. Hem dostlarınızlaysanız, nasıl kötü olabilir ki? Lidya ERCAN Sonuncusu hariç, resimlerin hepsi tarafımdan, sonuncusu ise benim fotoğraf makinemle bir sınıf arkadaşım tarafından 2013 Mayıs ayında, İstanbul’da çekilmiştir. NOT: Hocam, TDK’nin Yazım Kılavuzu’na göre ayakbastı bitişik yazılan bir sözcüktür diye bildiğim için o şekilde kullandım. Lidya ErcanSaraçoğlu 1 Sezen Saraçoğlu TÜRK 102- 28 4.11.2014 EMPATİ İnsanoğluna göre empati, günlük hayatımızda insanların karşılıklı birbirlerini anlaması için yapması gereken bir durumdan ibaret. Ama bence empati sadece bu demek değil, bir insanın gerçekten buna özel bir yeteneğe sahip olmasını açıklar. İnsanlar için önemli olan yalnızca kendilerini ilgilendiren durumlara odaklanmak. Peki ya o özel yeteneğe sahip olan kişiler bir araya geldiği zaman hem dünyayı tehlikeye atacak hem de kurtaracak kişilerse? Çoğu kişi bu tarz insanların varlığından haberi yoktur. Araştırmalarımıza göre biz yirmi tane bulduk. Ama olanları bulan kişilerin ne tür tepki vereceklerini herkes az çok bilir hele benim gibi meraklı bilim adamlarıysa o kişiler. Dünyada bu yeteneğe sahip olan ve onları farklı şekillerde kullanabilen bu yirmi çocuğun her birini bulmak için çok uğraştık. Bulduğumuzda o kadar heyecanlanmıştık ki ben ve deney arkadaşlarım her farklı bir durumla karşılaştığımızda bir teori geliştirmek istediğimizde olduğu gibi onların üzerinde de deney yapmak istedik. İlk başta durumlarının ne olduğunu, güçlerinin ne kadarının farkında olduklarını ve kullanabildiklerini öğrenmek için beyinsel aktivitelerini gözlemledik ama daha sonra çıkan sonuçların her birinin ileri düzeylerde olduklarını görünce farklı bir deney türü aklımıza geldi ve onu denemek istedik. Onları tehlikeli ve zor durumlara alıştırmak istediğimiz için onlara ayrı bir dünya yarattık. Gündüzleri açık ve az tehlikeli, akşamları ise duvarları sürekli değişen ve değişik tarzda canavarların yaşadığı bir labirent yarattık. Bizim onlardan istediğimiz ise bu labirenti çözüp oradan birbirlerine inanarak ve güçlerini birleştirip çıkıp çıkamayacakları anlamak ve kimin daha zayıf kimin daha güçlü olduğuna karar vermek için onları böyle bir test uygulamaya karar verdik. Böyle bir deneye başlamadan önce her bir çocuğun hafızasını silmemiz gerekti çünkü aralarında diğerlerinden bir kat daha zeki olanlar bize harita çiziminde yardım etti. Sadece kendi adlarını daha doğrusu takma adlarını - ki bu takma adlar önemli bilim adamlarına ait – hatırlayabilecekleri şekilde ilk başta 10 çocukla başlayıp daha sonra ayda bir çocuk göndererek devam ettik. Onları izlemek için değişik tarzda böcekler yaratıp o böceklere kamera sistemi yerleştirdik böylece onların ne aşamalardan geçtiğini, neler yaparak zorlukların üstesinden geldiklerini görebilecektik. Çocuklar yavaş yavaş sisteme alışıp kendi Saraçoğlu 2 düzenlerini de kurmuşlardı ama şu ana kadar hiçbiri ne labirentin şifresini çözebildi ne de özel yeteneklerini kullanarak bir gelişme sağladılar. Geriye kalan son iki ve en zeki olan çocukları yolladık ki diğerlerine yol göstersinler diye. Öyle de oldu. İkisi gittiğinden beri kendi yeteneklerini geliştirmek ile ilgili sonuçlar ve oradan çıkmak için gösterdikleri çabalar deneyimiz için olumlu tepki vermeye başladı. Her ne kadar labirentin çözülemez olduğunu anladılarsa da biri telepatik yolla labirenti istediği gibi hareket ettirip bizim onlara verdiğimiz şifreleri çözmeyi başarırken, bir diğeri sadece beyniyle tehlikeli canavarlarla savaşma tekniği geliştirdi. Biz onların oradan çıkmak için birbirlerine olan inançlarını gördüğümüzde önlerine başka zorluklar çıkardık. Kendilerine ait olan yeteneklerini birbirlerine öğretmelerini istiyorduk. Böylece çocukların sadece bir yeteneği olmayacak, hayatta kalmayı başaran tüm çocuklar bütün yeteneklere sahip olabilecekti. Bu durumdan yola çıkarak onların yaşamlarını daha zorlu hale getirmeye başladık. Akşamları kapıları kapanan labirentin kapıları artık kapanmayacaktı ve canavarları her gün sadece bir çocuğu kaçıracak ve öldürecek şekilde ayarladık. Bu durumu fark eden çocuklar kendilerine saklanacak ve çalışacak bir yer ayarladılar ve yeteneklerini birbirlerine öğretmeye çalışıp başarıya ulaştılar. En sonunda oradan çıkacak çözümü bulduklarında yirmi çocuktan yedi çocuğa inmişlerdi. Bizim için hayatta kalan sayısı önemliydi ve şimdi her birinin empati yeteneği ilk hallerine göre çok daha gelişmiş durumda ve artık çok daha güçlüler. Belki şuan bize kızıp bizden intikam almak istiyor olabilirler ama elbet bir gün onları kötü amaçla kullanmak isteyen biri karşılarına çıktığında aslında bizim iyi kişiler olduğumuzu ve onların iyiliklerini düşündüğümüzü anlayacaklar. Ama şimdiden bir şeyi çok iyi anladılar: onlar için empati gücünün varlığının sınırı olmadığını ve değerli oldukları kadar, dünya ve hiçbir gücü olmayan insanlar için tehlikeli durumlara sebep olabileceklerini öğrendiler. İsra Gökçe AŞICI Konserlerin Birleştirici Gücü Müzik ve insanın tamamen bir olduğu bir zaman. Konser. Birkaç ay önce gittiğim Panic! at the Disco konseri bana hayatın karmaşıklığı içinde bir bağ kurabileceğim bir yer olduğunu ve uyumlu olabileceğimi gösterdi. Müzik sayesinde insanlar kendilerini ifade edebiliyor, benliklerinin ötesine geçip biz olmaya başlıyorlar. Herkes hep bir ağızdan şarkıları söylerken, yabancı bir ortamda olduğunu unutuyor ve kendini o ana bırakıyor. Hayatımın içindeki uyumu bulmakta zorlanan ben ise insanların müzik ile iletişimini gördükçe gruba daha da bağlanıyor, etrafımdakilere kendimi açmaya başlıyorum. Konser bitiminde tanıştığım insanlarla vedalaşırken aklıma gelen bu düşünceler beni cesaretlendiriyor. Çok uzun zamandır takip ettiğim bir grubun konserine gidebilmek beni heyecanlandırıyor. Şarkılarını dinleyip her daim bağ kurabildiğim, yalnız hissettiğimde yanımda olan, mutlu olduğumda beni daha da mutlu edebilen bir grubu canlı olarak görebilecek olmanın heyecanı… Biletimi aldığım zamandan beri düşüncelerimde dolaşan küçük korkum ise aynı zamanda endişe duymama sebep oluyor. Gideceğim bu konserde uyum sağlayabilecek miydim? Dilini konuşmadığım bir ülkede yalnız başımayken beni sırada beklerken tanıştığım insanlara bağlayan tek unsurdu bu konser. Biz ülkemizin dili sayesinde değil, grubun şarkı sözleri sayesinde bağlanmıştık. Hepimizin paylaştığı bu müzik zevki sayesinde birbirimizle uyumluyduk. Konser alanında yerimi bulduğumda hissettiğim endişeler yavaş yavaş yok oluyor. Ben düşüncelerim arasında kaybolmuşken elime tutuşturulan mavi kağıttan kalp beni irkiltiyor ve olduğum zamana geri döndürüyor. Bu kalp konsere katılan bir grubun hazırladığı az sonra dinleyeceğimiz müzik haricinde beni etrafıma bağlayacak başka bir araç. Zamanı geldiğinde elimdeki mavi kalbi kaldırıyorum ve arenadaki gökkuşağının bir parçası oluyorum. Renkli ışıklar, sahnede yansıtılan renkli imajlar ve herkesin elindeki renkli kağıttan kalpler. Biz uyumluyduk. Panic! at the Disco, Anvers (Antwerp), Mart 2019 Şarkı bitiminde grubun solisti bizlere teşekkür ediyor, kendi mutluluğundan bahsediyor ve konserlerin yalnızca müzik dinlemeye gidilen yerler olduğunu değil, insanların hayat stillerinden, konuştukları dillerden, sevdikleri ve sevmediklerinden bağımsız, bütünleştiren bir bağlaç olduğunu söylüyor. Sahnede performans sergileyen ile onu izleyen arasındaki bağdan bahsediyor. Kendimi daha da huzurlu hissediyorum. Sanki düşüncelerimi biliyormuşçasına konuşan grup solisti sayesinde kendimi tek ve yalnız hissetmekten kurtuluyorum. Yanımdaki kıza dönüyor ve kendimden habersiz ona sarılıyorum. Beklemeden karşılık veren bu kız ile kurduğumuz bağ beni daha derin düşüncelere sokuyor. Biriyle uyumlu olmak bu kadar kolay mı? Arenaya bakıyorum. Gördüğüm bu büyük insan seli artık kendi içinde bir topluluk. İşte o zaman fark ediyorum. Evet, bağ kurmak, uyum içinde olmak bu kadar kolay. Söylenen sözlerin, yaşanan olayların önemi benim için değişiyor. Hayata yeni bir yönden bakmaya başlıyorum. Etrafımla ahenk içinde olma zorunluluğundan kurtuluyorum. Küçük şeylerin yeterli olduğunu anlamaya başlıyorum. Bir konserin bizi uyumlu kıldığı gibi. Birisine uymak için kendimi değiştirmekten vazgeçiyorum. Bizi yaşama bağlayan şeyler kendimizden geliyor. Uyumsuzluktan uyum çıkabiliyor. Pek çok insan gibi benim de sahip olduğum bu zorunluluk aslında bizi bu süreçte yoran ve hayatımızın neredeyse tüm yönlerini bir kalıba sokmamıza sebep olan yersiz bir tutum. Konserde yaşayacağımı düşündüğüm uyumsuzluk korkusu beni yolculuğum boyunca gerdi. Heyecanımı bastırarak endişe hissetmeme neden oldu. Arenaya varışım ise uyumlu olduğumu hissettirmeye yetti. Herkes bir amaç için orada toplanmıştı. Herkes aynı grubu seviyordu. Hepimizin ortak noktası bulunduğumuz an ve zaman, sevdiğimiz grup ve mırıldandığımız şarkılardı. Bu bizi uyumlu kılmaya yetti. Geldiğimiz konser sayesinde bir bütün oluşturmuş, kendi benliğimizi bu bütüne uydurma zorunluluğu yaşamadan bağlanmıştık. Gittiğim ilk arena konseri olmasının yanında, sevdiğim bir grubu canlı görebilmek, onların şarkıları sayesinde uyumlu olduğumu hissetmek beni hatırladıkça mutlu ediyor. O gün farkına vardığım bu düşüncelerim sayesinde hayatımın karmaşıklığı içinde huzur buldum. Konserler ve müzik zaman geçirme yöntemi olmanın çok dışında insanları birbirine bağlayan renkli kağıt kalpler. KAYNAK: Panic! at the Disco Kış Turu. Lotto Arena, Anvers. 21 Mart 2019. Panic! at the Disco. (2019, 21 Mart). Thank you Antwerp [Instagram gönderisi]. Erişim adresi: https://www.instagram.com/p/BvSehGMg_y- Mümkün Dünyaların En Kötüsü Günümüz dünyasındaki çoğu hükümet son derece baskıcı, gözetimci ve otoriterdir. Halkını, insanını sonuna kadar sömürür ve yine de hor görür. Teknolojiyi de insanını gözetlemek için kullanır. Gücü elinde toplayan iktidarlar, insanları tek tipleştirmeye bayılır; farklılık ve asiliğe de hiçbir şekilde imtiyaz vermezler. Bu anlattığım bir distopya olmalıydı esasen, ama distopya ile günümüz dünyasında ciddi bir anlamda fark olduğuna inanmıyorum maalesef. Farkın var olduğuna inanmaya çok isterdim ama şu gerçekliğin de son derece farkındayım ki şu an yaşadığımız dünya mümkün dünyaların en kötüsüdür. Açlık Oyunları'nda Capitol'de yaşayan insanların refah seviyesi yüksektir ve rahat bir hayat yaşamaktadırlar. Lakin diğer mıntıkalarda yaşayan insanlar uzun çalışma saatleri, ölüm ya da sakat kalma riski yüksek iş koşulları ile cebelleşmek zorundadırlar. Kitapta, çalışmak zorunludur; Panem hükümeti bunu kolluk görevlileri ile mecbur kılar. Günümüzde ise çalışmayana hükümet bir şey demeyebilir ama çalışmayan açlıktan kırılacağı için çalışmayı da zaten ister. İkisi arasında da ortak nokta şudur ki çalışmayana ekmek yok. Ben bunu biraz değiştirerek söylemek isterim; sonuna kadar sömürülmeyene ekmek yok diye... Teknolojik gelişmeler, bilimin ilerlemesi biz insanlarda her zaman büyük heyecanlar yaratır. Bu heyecanımızın temelinde var olan şey, hayatımızı kolaylaştıracağına olan inancımızın şüphesiz yüksekliğidir. Teknoloji hayatımızı kolaylaştırıyor bu doğrudur, yanlış olan sadece herkesin aynı şekilde faydalanamamasıdır bu muntazam teknolojiden. Bugünün teknolojisi utilitarizmden uzak bir anlayış sergilemektedir. Modernite öncesinde asiller, günümüzde de elitlere servis edilen; diğer insanlar tarafından kolaylaştırılan bu yaşam şekilleri (teknoloji) tek taraflı olduktan sonra varlığı da manasızdır. Çocuk işçilerin hala varlığını sürdürdüğü bir dünyada istersek ışık hızına ulaşalım, toplum gelişimi bu yavaşlıkta sürdüğü müddetçe insanlık tarihi gelişime tanıklık edemeyecektir. Dünyanın sahip olduğu bu teknolojiye karşın çocukları kar hırsıyla istismar etmesi bize ne denli bir ilkellikte olduğumuzu gösterir. Edinilen teknolojiler insana onun doğasına ve doğaya aykırı bir biçimde kullanıldığında nitekim insanlık sonunu kendi kendine getirecektir. Bizi köleleştiren bu sistem rekabetçi bir dil ile bizi birbirimize düşürür. Doğaya verdiği zararlar yetmezmiş gibi bir de insan toplumlarının arasına nefret tohumlarını eker. Devlet yayın organlarını kullanarak medyatik bir dille insanlara istediğini ilettirir ve böylece teknoloji bir kez daha nefretin odalığı olur. Bunu durdurmak eğitimden geçer, okumaktan geçer ama eğitimi de ele geçirir güç sahipleri. Bu yüzden nerede ne okursak okuyalım her daim şüpheci ve sorgulayıcı olmalı her insan zira her şey manipüleye çok açık. Bu şartlar altında, bu sisteme karşı çıkmak, durmak insanların doğal ve kaçınılmaz tepkisidir. Nitekim Açlık Oyunları'nda da bir tepki mekanizması oluşuyor ve isyana neden oluyor. Korkusunu yenen insanlar hesap sorabiliyor sorumlu kişilere. Ne kadar olumsuz konuşsam da dünya dönüyor; sistemler de elbet gelip geçer. Gelecekte kötü bir dünya beklememiz belki de ironik olarak iyiye işarettir, çünkü insanlar bu kadar depresif ise bir başkaldırış olabilir her an. Bu başkaldırı dünyaya eşitlik, adalet, özgürlük gibi ve daha nice hayata geçirilememiş kavramlara can verebilir. Bu kavramlar günümüzde sadece ismen vardır veyahut da belli bir kesim için vardır. Her insan için var olmadıkça tam varlığından söz edemeyiz hak ve özgürlüklerin. Tüm dünya yavaş yavaş bu illüzyonların farkına varıyor, bu nedenden dolayı umutsuz olmak ya da umutsuz kalmak için bir sebep görmüyorum ben açıkçası. Resim Kaynak http://rack.3.mshcdn.com/media/ZgkyMDEyLzEyLzA0Lzc0LzIwdW5pcXVldGhlLmIw dS5qcGcKcAl0aHVtYgk5NTB4NTM0IwplCWpwZw/6edf704f/18c/20-unique-thehunger-games-items-on-etsy-121272a9ba.jpg Fatih Emre CANAN Dünyadan Soyutlanmak Ben küçüklüğümden beri her canım sıkıldığımda, üzüldüğümde müzikle ilgilenirdim. Tabii ki bu şekilde olmasının en önemli sebebi de sürekli olarak farklı enstrümanlar çalmak isteme arzumdu. Çünkü çaldığım her bir enstrümandan farklı tatlar aldım. Kendimden bir parça buldum. Peki siz canınız sıkıldığında, üzüldüğünüzde ve hatta sevincinizi dahi yaşarken neler yapmayı tercih edersiniz? Tüm bu duyguları yaşarken yapabileceğiniz çok güzel bir aktiviteyi size sır olarak vereyim. Tabii ki müzik dinlemek,hatta müziği sadece dinlemeyi sevmem, müziği yaşamayı, hissetmeyi isterim derseniz, konserler sizin için biçilmiş kaftan. Düşünsenize en sevdiğiniz sanatçı sizin birkaç metre önünüzde ve en sevdiğiniz şarkıyı söylüyor. Hayal edince bile ne kadar etkileyici ve ne kadar unutulmaz anılar bırakacağını fark edebilirsiniz. Sevdiğiniz müzisyenlerin konserinde hiç dünya ile bağınız kesilmiş gibi hissettiniz mi? Kendinizi konserin akışına bıraktığınızda dışarıdan söylenen şeyleri duymadan ve etrafta neler olup bittiğini farketmeden yaşadığınız anlar belki de konserlerin size büyük ölçüde etkilediğini, müzisyenin söylediği her bir kelimeyle ayrılamaz bir bağ oluşturduğunuzu ve her hücrenizin müzikten beslendiğini gösteren birer işarettir. Bunun yanında müziğin birçok sektörde kullanımı, müziğin etkilerinin çeşitlenebiliceğini ve birçok durumda insanlar için fayda sağlayabilicek bir şey olduğunu gösterir. Örneğin, sağlık sektöründe tedavi amaçlı, reklamlarda ilgi çekme amaçlı ve en önemlisi eğlence sektöründe insanları eğlendirmek için kullanılması bize aslında müziğin bizim tahmin edebiliceğimizden daha büyük etkileri olduğunu gösteren en büyük ipucudur. Konserler de eğlence sektörü içinde yer alır. İnsanların hayatındaki dertlerden, tasalardan üzüntülerden uzaklaşıp, seviçlerini ve mutluluklarını doyasıya yaşabilmesini sağlayan bir araçtır aslında. İzin verin size hayatımdaki en güzel ve en özel bir anımı anlatıyım. Size en sevdiğim sanatçının en sevdiğim konserinden bir örnek daha vereyim. Benim konserlerin bu derece büyük etkileri olduğunu fark etmem 1.5 yıl önce gittiğim bir Teoman konserindeydi. Daha öncesinde birçok konsere gitmiştim. Ama o konsere gidişim bende çok farklı duygular yarattı. Belki beraber gittiğim insan da çok etkiliydi bunda. Ama o konserin farklı olduğunu konserin en başında anlamıştım. Şarkıya ilk başladığı andan itibaren benim içimdeki heyecan, mutluluk tarif edilemeyecek seviyelere ulaşmıştı ve hatta vücudum bile kendini müziğe bırakmıştı. Şarkı yükselip hızlandıkça hareketlerim hızlanıyor, kalbim daha hızlı çarpmaya başlıyordu. Şarkıyı sadece dinlemiyordum, şarkıyı yaşıyordum. O an sanki tüm dünya durmuştu, sadece ben ve kız arkadaşım vardık tıpkı “dünyadan soyutlanmışçasına…” ve tarif edilmesi çok zor ama bir o kadar da güzel duygular hissediyordum. Şarkı bitinceye kadar o duygular içindeyken, şarkı bitimiyle kopan alkış tufanını beni tekrardan hayata döndürmüştü. O gün hiç bitmesin, o sanatçı sonsuza kadar şarkı söylesin ve ben de yaşadığım tüm o güzel ve tarifsiz duyguları tekrar tekrar yaşamak istemiştim. Bu konserden sonra karşımıza çıkan her fırsatta başka bir konsere gidip daha farklı tatlar almaya çalıştık kız arkadaşımla. Neredeyse her duygumuza tercüman olan bir müzik olduğunu bilmek, beni her gün daha çok müziğe bağlıyor ve beni daha çok ben yapıyor. Çünkü eski ben yani konserleri gürültü kirliliği olarak gören benle, şuan ki ben yani konserleri en derinlerimde yaşayan ben arasında tonlarca fark var. Eğer siz de müziğin tadına bir kere varabilseniz, emin olun bundan sonra dinlediğiniz tüm şarkıları farklı bir tat alarak, farklı anlamlar çıkararak ve farklı boyutlardan bakarak dinlediğinizi fark edeceksiniz. KAYNAKÇA TEOMAN KONSERİ, ARMADA,2018 TANER ÜZER DÜŞMANINI SEVMEK Eğer hayatınızda bir düşmanınız varsa, tabii bu düşman size fiziksel olarak zarar vermiyorsa, bu sizin için iyi sonuçlar mı yoksa kötü sonuçlar mı doğurur? Ya da hayatınızdaki bu düşmanınızı sevebilir misiniz? İlk başta bu sorular çok saçma ve anlamsız geliyor. Bir düşman edinmenin hiçbir iyi yanı yokmuş gibi düşünülüyor. Bunca yaşam koşuşturmacası arasında senin kuyunu kazan birinin sana ne gibi bir yararı olabilir ki diyorsun kendi kendine. Sana karşı sürekli kötülük düşünen birini sevebileceğin aklının ucundan bile geçmiyor. Wilhelm Schmid’in Düşmanlığın Faydaları adlı kitabını okumasaydım, ben de bu soruya aynı şekilde cevap verirdim. Ancak bu kitapla tanıştıktan sonra, seninle rakip olabilecek düzeyde bir düşmanın senin hayatına neler katabileceğini öğrendim. Eğer bir alanda başarılı olmak istiyorsak, bu başarıyı yakalamak için nasıl çalışabiliriz veya ne kadar çalışmalıyız? Her insan mutlaka kendi hayatının bir bölümünde bu sorular hakkında kafa yormuştur. Mesela öğrenciler üniversiteye girmeye çalışırken, bir memur görevinde yükselmek isterken, ya da bir esnaf dükkânını büyütmeye çalışırken. Çünkü herkes kendi alanında en başarılı olmak ve yapabileceğinin en iyisini yapmak ister. Ben ise bu sorunun cevabını okuduğum kitapta buldum. Kitabın bir bölümünde “Düşmanlık bir insana basbayağı can verebilir, onun varlığına ruh, yani enerji bahşedebilir ve hayat üfleyebilir.”(17) diyordu. Yani sana sürekli iyi ve muhteşem olduğunu söyleyen bir dost yerine, senin açığını arayan, sürekli seni alt etmek isteyen, bir açığını gördüğünde sana oradan darbeler vurmaya çalışan bir düşman senin başarılı olman için daha iyidir. Çünkü kitaba göre dostların yaptığı yağcılık, yağ çekilenin kara lekelerini örter ve artık kendini geliştirmesine izin vermeyen bir memnuniyete iter onu. Dostlarımızın aksine düşmanlarımız ise bizim her zaman tetikte ve hazır olmamızı sağlar. Sanki her an onlardan bir hamle gelecekmiş gibi bekler ve her zaman bu hamlelere verilecek cevaplarla kendimizi geliştiririz. Şu an hâlâ yirmilerinde bir delikanlı olmama rağmen hayatım boyunca sürekli düşmanlarım olmuştur. Mahallede, okulda veya akrabaların çocukları arasında gerçekten nefret ettiğim insanlar vardı. Her zaman ve her zaman onlardan bir adım önde olmak isterdim. Büyüklerim tarafından onlardan daha çok takdir edilmek ister ve sürekli bunun için çalışırdım. Eğer onlardan biri benden daha iyi bir şey yaparsa tekrar onun önüne geçene kadar çabalardım. Aynı şey onlar için de geçerliydi. Ben onları geçtiğimde de onlar hırslanıyor, gerçekten de onları geçtiğim alanda sıkı bir çalışmaya koyuluyorlardı. Bu çalışma azmi sürekli bir döngü içerisindeydi, bir ben onları geçiyor bir onlar beni geçiyordu. Bu yüzden de ne ben çalışmayı bırakıyordum ne de onlar. Bu azim ve birbirilerimize karşı olan düşmanlıklarımız bizi hayatta gerçekten başarılı birer birey yaptı. Şimdi bakıyorum da her birimiz Türkiye’nin en başarılı üniversitelerinde öğrenim görüyoruz. Her birimiz bizim yaşımızdaki çoğu bireyin olmak istediği yerde hayatını sürdürüyor. Bu başarımızın en önemli, hatta belki de tek kaynağı birbirimize karşı olan düşmanlığımız. Çoğu insan hayatta başarılı olmak için çabalıyor. Kendini motive etmenin ve daha fazla çalışabilmenin yollarını arıyor. Kitapta da söylediği gibi bunun için en iyi yol düşmanlık. İstersen sen adına başka bir şey de, mesela husumet. Önemli olan seni sürekli mahmuzlayacak, senin hata ve eksiklerini gösterebilecek bir mekanizma olması. Bu mekanizma seni sürekli “Yaptığımın en iyisini yapayım da, şunlara göstereyim” düşüncesi ile güdüler. Bu yönden baktığımız zaman düşmanlık o kadar da korkulacak ve kaçılacak bir şey değil. Aksine düşmanlık insanların başarılarının en önemli kaynağı. Bu yüzden düşmanlarımızdan nefret ederken aynı zamanda onlara bize kazandırdıkları için de sevgi duymalıyız. KAYNAKÇA Schmid, Wilhelm. Düşmanlığın Faydaları. İstanbul: İletişim Yayınları, 2017. Berkay İnce Ölü Sayıları Önemlidir YouTube’da The Fallen of World War II adlı belgesel filmi izleyene kadar ölümlerden sayılarla bahsedilmesine ben de tamamen karşıydım. “Trafik kazasında on yedi kişi öldü” veya “bir şehirde sekiz askerimiz şehit oldu” ya da “maden faciasında üç yüz bir madenci hayatını kaybetti” gibi haberlere hepimiz çok alışığız. O haberlerde sayılar ile ifade edilen ölülerin her birisi, birilerinin biriciği. Onların sadece birer sayı olarak ifade edilmesi beni çok üzüyor, onların bir anda çok değersizleştirilmiş olduklarını hissediyorum. Ancak izlediğim belgeselde ölü sayıları animasyonlar, ses ve müzik eşliğinde öyle bir şekilde anlatılıyordu ki, savaşın korkunçluğu, ölümün soğukluğu ve gencecik milyonlarca insanın nasıl tüketilmiş olduğu gerçeği yaklaşık on sekiz dakikada yüzümüze çarpılıyordu. II. Dünya Savaşı süresince, altı yılda, sivil ve asker toplam yetmiş milyon insan ölmüş. Neredeyse ülkemizin nüfusu kadar kişi demek bu sayı. İnsanlık için tüyler ürpertici, çok ayıp bir gerçek. Bu korkunç savaş ile ilgili etkili sunumdan sonra çarpıcı başka bilgiler de yine sayılarla paylaşılıyor belgeselde. Savaştan sonraki yetmiş yıl boyunca geçmiş tüm zamanlara göre daha barışçıl bir dünyada yaşadığımızdan bahsediliyor. Avrupa’da hiçbir ülke birbiri ile savaşmamış. İster istemez aklım daha önceki yazılarımdan biri olan Avrupalılaşamadık yazıma gidiyor. Avrupa değerleri savaşı yenmiş, barış galip gelmiş diyebilir miyiz acaba? Büyük savaştan sonra zengin hiçbir ülke de birbiri ile savaşmamış. Çok ilginç değil mi? Acaba refaha ulaşan toplumlar aynı zamanda gelişmiş de olduklarından barışı korumak ve sürdürmekte daha başarılı mı oluyorlar? Bence onlar barış bize güzel diyorlar! Belgeselde değinilen bir başka çarpıcı gerçek, içinde bulunduğumuz bu daha barışçıl, yani II. Dünya savaşına göre çok daha az insanın savaşlarda öldüğü dönemde, zengin ülkelerin sadece fakir ülkelere savaş açmış olmaları. Ölenlerin kendi iç savaşlarında veya dışarıdan müdahale edilmiş iç savaşlarda ölmüş olması. Demek oluyor ki, son yetmiş yılda daha çok fakir ülkelerde insanlar ölüyor. Bu belgesel sonrası coğrafyamızda meydana gelen savaşları, kargaşayı da daha iyi anlamaya başladım. Ülkemizde yıllardır bir iç savaş sürmüyor mu? Komşularımızın başına gelenlere ne demeli? Birisini gelişmiş bir ülke işgal etti, diğerini yine o gelişmiş ülke içten içe karıştırdı. O ülkelerde, üstelik çoğunlukla da sivil kaç milyon insan öldü dersiniz? Kaç milyon insan ise ölmedi ama göç etti, doğduğu ve büyüdüğü topraklardan, evinden vatanından oldu. Sayılar önemli, sayıların arkasındaki gerçekler anlaşıldığında sayılar çok anlamlı. Ben, dünyada hiçbir zaman tam barışın sağlanacağı ve sürdürüleceği bir dönem olacağına inanmıyorum. Öncelikle avcı, toplayıcı atalarımızdan bizlere miras genlerimiz buna izin vermiyor diye düşünüyorum. İkinci olarak fakir ülkelerin çeşitli bahaneler ile çıkarılan savaşlarla giderek daha fakirleştiği ve yıkık dökük ülkeler haline döndükleri için hiçbir zaman huzur bulamayacaklarını öngörüyorum. Özellikle İslam coğrafyasında sürekli kaşınan mezhep çatışmaları ile birlikte, akılcılık ve bilimsellikten sürekli uzaklaşılması, insan hakları ve hukuk ilkelerinden söz bile edilememesi bu düşüncelerimi besliyor. Aynı nedenlerle kendi ülkemdeki gelişmelerden de endişeliyim. Bunların hepsi bir savaşa davetiye gibi geliyor bana. Gözümü yurtdışına, gelişmiş ülkelere çevirdiğimde onlar için de çok ümitli değilim açıkcası. Sağcı, milliyetçi akımlar Batı’da yükselişte. Avrupa Birliği çatırdıyor. ABD’de başkanlık seçimi sonuçları çeşitli kaygıları besliyor, büyütüyor. Bu durumda insan haliyle hiç de ümitli olamıyor. Hızla artan dünya nüfusu ile birlikte azalan su ve besin kaynaklarını da aklıma getirdiğimde ümitsizliğim artıyor. İçinde bulunduğumuz bu yıllarda, milyonlarca ölünün etkili animasyonlarla anlatılacağı başka belgesellerin ilk verileri toplanıyor, hazırlıkları tamamlanıyor gibime geliyor. O belgeseldeki sayı toplamlarının içinde belki bizler de bulunacağız. Sayılar önemlidir! Kaynakça: 1. Halloran, Neil. The Fallen of World War II. 2016. https://www.youtube.com/watch?v=DwKPFT-RioU Sonbahar Ülkesi Bir kitap seçmem gerekiyordu listeden. İçeriği hakkında bana fikir verecek bir kapağı ve özeti olmadan ya da her hangi birinden bir öneri almadan sadece ismine bakarak kitap seçtiğim nadir olurdu. Bunu yapmam için gerçekten dikkatimi çekmesi gerekirdi kitabın isminin ama bu sefer okuyacağım kitabı sahip olduğu ilgi çekici ismi nedeniyle seçmemiştim. Son zamanlarda hangi kitapçıya girseniz dizi dizi "New York Bestseller" kitabı gördüğünüzü fark etmişsinizdir diye düşünüyorum. Onlardan biriymiş hissini veriyordu aslında bana ismi. Her yerde mantar gibi biten, erken dönem gençliğe hitap eden ve bir anda parlayıp sonra çarçabuk tüketilen, çerez "New York Bestseller" kitapları... Çerez kitaplara doyalı çok olmuştu, doyurucu bir şeyler istiyordum amma ve lakin bu kitapta ilgimi yoğunlaştıran bir şey vardı. Aslında yazarının ismiydi gözüme takılan: Ray Bradbury. Tabi ki ben de okumuştum daha önce Fahrenheit 451'i. Pek çok kere ne kadar güzel olduğu kulağıma çalınmış, kitabı okuduktan sonraysa dedikoduların doğru olduğuna kanaat getirmiştim hemen: Ray Bradbury harika bir yazardı! Bitti. Yorumumu pekiştirmek için yazarın diğer kitaplarını okuma ya da kendisi hakkında bir araştırma yapma gereği bile duymamıştım. Şimdiyse esnekliğini çok uzun zaman önce yitirip kalıplaşmış yargılarımla hareket ediyordum. Bu kitap güzel olmalıydı. Tanıtım yazısını okuduğumda ise ikiye katlanmıştı zaten hayli hazırda yüksek olan beklentilerim. İçeriği ölüm ve yazarı Ray Bradbury olan bir kitabı nasıl merak edip de okumak istemezdiniz ki? Soluğu kütüphanede, kitabı ise elime aldığımda bu kitabı okurken keyifli zaman geçireceğimden neredeyse yüzde yüz emindim. Kitabı okurken uzun bir süre daha emin olmaya devam da ettim üstelik. Sonra, sonra bir şey oldu. Sırasıyla okurken ölümle ilgili öyküleri, o ilk zamanlardaki heyecanım ve arzum yok olmuştu. Ölmüş müydü beklentilerim karşılanınca? Yoksa ben mi beklentilerimi karşılamayan bir öykü ile karşılaşmıştım? Bilmiyordum fakat kitap hakkında böyle memnuniyetsiz hissederken okumaya devam edemeyeceğim kesin gibiydi. Kitabı okumaya biraz ara vermekte karar kıldım. Kim bilir belki özler, belki yine merak ederdim. Kitabı okumaya başlamadan önce hissettiğim yoğun heyecanı tekrar geri getirmeyecek fakat umudunu canlı tutacak boşa bir çabaydı. İlk başlardaki hikâyeler beni tatmin etti demiştim ya hani. Tatmin etmedikleri bir nokta vardı hâlbuki. Boş zaman aktivesi olarak okumak adına kitaptaki öyküler cidden çok güzeldi fikrimce. Sakin ve gergin ilerliyor, açık bir korku unsuru barındırmamasına rağmen pek çoğu size onları okurken karanlık, ağır ve puslu bir tablo çiziyordu. Gerçek dünyadan tamamen çıkıp kitaptaki öykülerin içine girebiliyordunuz. Bir kaç sayfa için korku ve endişelerinizde yalnız olmadığınızı hissediyor, bir başkasının korku ve endişelerini kendinizinkilermiş gibi yaşayabiliyordunuz. Eğer yazarın kitabın kapağında vaat ettiği "ölüm" ve korku buysaydı, evet, yazar iyi iş başarmıştı. Ölüme çok yaklaşıyordunuz, belki tenindeki ayva tüyleri hissedebilecek kadar ama asla ona dokunamıyordunuz. Ölüm yoktu kitapta. Ölümün adı, onu işaret eden oklar ve karanlık bir atmosfer vardı sadece. Kitap işte tam da bu yönden benim için hayal kırıklığıydı. Ölümü beklemiştim. Yazarın ölüm hakkındaki düşüncelerini, belki biraz da haddimi aşıp bana ölüm hakkında cevaplar vermesini. Yersiz heyecanlanmıştım yazarın adını görünce ve son zamanlarda zihnimde çokça dönüp duran sorular açık denizdeki tahta parçasına tutunur gibi tutunmuştu bu kitabın bana ölüm hakkında cevaplar vereceği fikrine. Oysaki çok güzel göz ardı etmiştim bu kitabın bir öykü kitabı olduğunu. Yaşam ve ölüm hakkındaki denemelerini yayınlamamıştı Bradbury. Ne kadar yazarı o olsa da kitabın, o yoktu burada. Kitaptan bir anda soğumamın cevabını bulmuştum sanırım. İçindeki öyküler ne kadar güzel olsa da yanlış beklentilerle çıkmışken yola, doğru hedefe varmayı nasıl umabilirdim ki? Başkalarının yorumlarından kendi yorumumu oluşturuncaya kadar sadece bir fikir edinmem gerekirken ben onları üstlerinde neredeyse hiç durmadan doğru kabul etmiş ve ona göre hareket etmiştim. Evet, Ray Bradbury harika bir yazardı ama başkalarına göre, kendi yorumumu yapmayı unutmuştum. Aynı sıkletlerde olmayan iki boksörü dövüştürmek istemek kadar etik olmayan bir beklentiydi benimki ve gelmiş beklentilerimi karşılamadığından, kitabın sonunu bile getiremediğimden yakınıyordum. Düşününce, bu bakış açısıyla kitabı başkalarına anlatacak hatta kitabı eleştirip hakkında yorum yapacak olsaydım kaç kişiyi yanlış yönlendirirdim? Daha kötüsü bu güne kadar kaç kişi beni yanlış yönlendirmişti de ben fark etmemiştim? Cevabını duymak istediğimi pek de sanmadığım sorular soruyordum yine. Betül Beyan KAYNAKÇA Bradbury, Ray. Sonbahar Ülkesi. İstanbul: İthaki Yayınları,2015 Bradbury, Ray. Fahrenheit 451. İstanbul: İthaki Yayınları,2015 Oğulcan Uslu 21202508 Turk102- 08 Gezi- 1 Gönenç Tuzcu 08 Kasım 2014 İTALYA GEZİSİ VE SANAT 6 yaşında ya vardım ya yoktum, yeni sünnet olmuştum ve sünnet hediyesi olarak ailecek İtalya tatiline gitmiştik. Tatilimiz iki hafta kadar sürmüştü ve neredeyse İtalya’nın hepsini gezmiştik. Milano, Roma, Venedik, Floransa, Sicilya, Parma, Siena ve Napoli gezdiğimiz yerler arasındaydı. Bu kitabı okuma fırsatını ise bu tatili yaptıktan 13-14 sene kadar sonra yani yeni bulabildim ve Goethe’nin bu eseri sayesinde oralara tekrar gitmiş kadar oldum. İtalya’nın o sanat fışkıran ortamını şu an bile çok net hatırlayabiliyorum. İtalya’nın beni en çok etkileyen özelliği sanatla ilgili birçok şey barındırması olmuştu. İtalya Seyehati isimli kitapta Goethe’nin Charlotte Von Stein ile olan ilişkisi kötü gittiği için isteksizleşmiştir ve bunun sonucunda bunalıma girmiştir. Bunalıma girdiği içinde mesleki faaliyetlerini istediği şekilde yerine getirememiştir. Bende İtalya’ya gittiğimde psikolojik açıdan biraz mutsuzdum çünkü küçük de olsa bir operasyon geçirmiştim ve o yaşta bir çocuğa göre olmam gerekenden daha dertliydim ve mutsuzdum. Bu nokta da kendimi Goethe ile özleştirebilirim çünkü bende onun gibi isteksiz ve mutsuzdum. Goethe İtalya Seyehati’ne sadece hizmetçisi Philipp Seidel’e söyleyerek ve biranda görevinden istifa ederek başlamıştır. Bir amacı olmadan İtalya seyehatine başlamıştır. Goethe’de aynı benim ve ailemin gezdiği gibi Roma, Milano, Venedik, Sicilya, Napoli, Parma, ve Siena kentlerini gezmiştir. Bu şehirlerin tarihi dokularında o kadar çok sanatla ilgili şey vardır ki sanatla hiçbir ilişkisi olmayan insanlara bile ilgi çekici gelmektedir. Roma ve Grek sanatının değişik stillerini barındıran İtalya kentleri antikliğini bugüne kadar korumuştur. Goethe İtalya Seyehati adlı kitabında Roma ve Grek sanatının değişik stillerinden ayrıntılı bir biçimde bahsetmiştir ve bu eserlerden oldukça fazla etkilenmiştir. Goethe bir sanatçı olduğu için onu bu eserlerin etkilemesi çok normaldir fakat ben o zamanlar çok küçüktüm ve sanatın ne olduğunu bile bilmiyordum ama bu eserler beni bile derinden etkilemişti, bu eserlerin beni bile derinden etkileyişi İtalya’da bulunan o sanat eserlerinin ne denli ihtişamlı ve muhteşem olduğunu göstermektedir. İtalya Seyehati adlı kitapda da İtalya’nın ne kadar güzel bir sanat ülkesi olduğundan Goethe’nin ağzından bahsedilmektedir ve bana göre de İtalya enfes bir sanat ülkesidir. İtalya’nın o farklı Akdeniz’e has olan tabiatı insanların bakış açılarını çok rahat değiştirebilir. Ben de bu tabiattan etkilenerek mutsuz havamda çıkıp normal yaşantıma geri dönmüştüm, Goethe de İtalya’nın bu eşşsiz tabiatı sayesinde yeni fikirler üretmiştir ve İtalya ona da iyi gelmişir. Goethe insan anatomisi üzerine de çalışmalar yaparak bilimsel birtakım teoriler öne sürmüştür. Böyle çalışmalar yapabilmesinin temel nedeni İtalya’nın insanı düşündüren ve yeni şeyler ortaya çıkarmasını sağlayan havasıdır. Goethe de bilimsel ve sanatsal anlamda kendisini geliştirerek ve dinlenmiş bir şekilde Weimar’a geri dönmüştür. Düşünün ben bile bir sanatçı ya da düşünür olmadığım halde bu havadan etkilendiysem sanatçılar bu ortamdan nasıl etkilenir. Tatilin sonunda arınmış ve dinlemiş bir şekilde Türkiye’ye dönmüştüm ve İtalya’yı gerçekten çok sevmiştim, herkese İtalya’ya gitmeyi tavsiye ederim gerçekten çok güzel bir şehir. İtalya’ya gidemeyenlere ise bu kitabı okumalarını tavsiye ederim çünkü bu kitapda da İtalya’nın ne denli muhteşem bir sanat ülkesi olduğuna dair birçok örnek vardır. İtalya ve sanat benim gözümde hiç ayrılmayacak bir ikilidir. Şari Koçaklı ÖLÜMÜN HİSSETTİRDİKLERİ Baktığımda böyle güzel bir tabloya hayatın geçişini hissediyorum ilk. Hayatlarımızın geçişlerini. Ortadaki süzülüp giden patika bana hep yolda olduğumuzu, yani aslında hayatımızın bir yol üzere oluşunu, kuşlar bana bazen kendimizi bazen başkalarını yitirip ama hâlâ yolumuzda olmamız gerektiğini ve en önemlisi de yolun sonunun hep yitip gidenlerin yanı olduğunu hissettiriyor. Vincent van Gogh’un son eseri bu tablo, ismi Wheatfield with Crows. Resimdeki kuşların aslında birer karga olduğunu anlıyoruz ismini öğrenince tablonun. Tabloya bakınca hissedilenler; onun bir son eser olduğunu öğrenince daha da yoğunlaşıyor ve kabartıyor içimizdeki ölüme karşı olan duyguları. Ölümü seviyoruz belki de Gogh’un sevdiği gibi. Gördüğüm derslerden birinde, hocamız bu tablonun da içerisinde geçtiği 40 dakikalık bir belgesel tadında video izletti. Öncelikle Vincent Gogh’un tablosu olduğunu söylüyordu adam, evet bunda güzel renkleri böyle canlı kullanan başka kim olabilirdi? O kendine has, karakteristik çizgilerle hemen anlaşılıyordu bir Gogh tablosu olduğu. Hâlbuki ilerleyen saniyelerde işler biraz değişti. Sunucu, birkaç saniye tabloya yalnızca sessiz bir şekilde bakmamızı istemişti fakat bundan önemlisi son tablosu olduğu vurgusunu yapmamıştı henüz. İlerleyen sessiz saniyelerde, “Bunun size Van Gogh’un kendini öldürmeden önceki son resmi olduğunu söylesem” diyor ve arkaya inanılmaz bir klasik müzik örneği koyuyor. İşte o cümleden sonra hissettiğim şeylerin tamamen değişmesi ve müzikle birlikte kalbimin ağrıması başlıyor. Müzikler ve sesler, o anki hissettiğim duyguları yoğunlaştıran şeylerdi, belki sessizlik bile. O kargaların aslında uzun bir yolculuğa çıkmış olduğunu düşünmek, belki de Van Gogh’un o buğday tarlasında son kez yürüdüğünü hayal etmek, aklında çoktan planlamış olduğu intihar düşüncesi ile veya bu tablo üzerinde çalışırken ve tablo henüz bitmişken yanında ölü bedenini hayal etmek… İşte duygularımı yoğunlaştıran ve belki ağlama isteği uyandıran bir andı benim için. Başka ne hisseder biri bunların tamamını bildikten sonra? Aslında o buğdayların, başakların hayatın iyi yanları olduğunu mu? Ve aslında hayatımızda her zaman karanlık bir taraf olduğunu ve yalnızca kafamızı kaldırmamızın bile bu acı gerçekle yüzleşmeye yeterli olduğunu mu? Veya neyi görmek istersek görebileceğimizi yalnızca yolumuzdan bizi alıkoyacak şeyler olmaması gerektiğini, eğer böyle bir tehdit görürsek hepsini kovalamamız gerektiğini ve onları karanlık ve mavi hissettikleri yere göndermeyi mi? Belki hikâyesini hiç bilmesek bile, birçok şey tasarlayıp istediğimiz gibi hayal edebiliriz bu tabloyu. Zaten sanatında amacı bir nebze bu değil midir? Kafanda istediğini kurabilirsin, istediğin gibi hissedebilirsin o eseri, bu müzik veya resim olur ya da bir heykel. Sen o an ne hissediyorsan senin için odur sanat eseri. Çok renkli bir tabloyu bile mavi hissettiğin bir gün kötümser bir şekilde yorumlarsın ve kafana öyle oturtursun, öyle hissedersin. Vincent van Gogh eserini tamamlarken ne düşünüyordu, ne hissediyordu bilemem ama ben onun son eseri olduğunu öğrenmeden ki ruh halimle öğrendikten sonra o hüzünlü klasik müzik eşliğinde çok etkilendiğimi söylemek isterim. Her an her saniye değişen bu evrende, bir tabloya onun hikâyesiyle bakıp yıllar geçse de binlerce insanla aynı hüznü duymanın tek mantıklı açıklaması olabilir, herkesin “insani ya da vicdani” bir yanının olduğu gerçeği. Ha evet, gerçekten kötü insanlar var, o yüzden onlar benim “insani” kategorime girmiyor ne yazık ki. Ama geri kalan, kalbi olan insanları düşünürsek, acı duymakbizlerin doğasında var mutlu olmak kadar. Kaynak: http://www.vangoghgallery.com/painting/lastpainting.html https://www.youtube.com/watch?v=0pDE4VX_9Kk “LOKUM”SU BİR HAYAT Siz hiç hayatınız boyunca hayvanlara olan sevginizle veya bir evcil hayvana sahip olma arzusuyla yanıp tutuştunuz mu? Açık söylemek gerekirse, bu sorunun cevabı benim için “evet.” Küçüklüğümden beri hayvanları çok severim. Hatta üç yaşındayken parkta oldukça büyük ve kirli bir sokak köpeğine sarılmışlığım bile varmış. İşte hayvanlara olan bu ilgimden ve sevgimden kaynaklı olarak hep bir evcil hayvanım olsun istedim. O sevgi patlamasını bir hayvanla, özellikle de mırıl mırıl, yumuşacık bir kediyle paylaşmak, hayallerimi hep süslemiştir. Bu yüzden de hayatım boyunca evcil kedisi olanları kıskanmışımdır. Ancak artık kıskanmıyorum, çünkü ben de o insanlardan biri oldum! Hepsi dokuz ay önce ailemize katılan dünyalar tatlısı “Lokum” sayesinde! Tabii ki kolay olmadı evcil hayvana sahip olma süreci. Babam benimle evcil hayvan edinme konusunda aynı fikirde değildi; ona göre bir kedi sahibi olmak çok büyük bir sorumluluktu ve ayrıca büyük bir masraf kapısıydı. Ancak ben o sorumluluğu almaya hazırdım. Müstakbel evcil hayvanıma olan sevgim o zaman bile çok fazlaydı ve onu mutlu etmek, onun bakımını sağlamak ve ona yardım etmek asla vazgeçeceğim bir şey olamazdı. Açıkçası, babamı ikna etme sürecim tam onsekiz yıl sürdü. Ancak bu süreçte ben bir kere bile vazgeçmedim. Onu ikna edebilmek için elimden gelen her şeyi yaptım. Tüm argümalarını çürütmeye çalıştım, babamı nasıl ikna edebilirim diye birçok araştırma yaptım. İnsan gerçekten bir şey için bu kadar uğraşınca o şeyin kendine olan önemini kavrayabiliyor, en azından benim için öyleydi. Bir kediye sahip olabilmek benim için yeni bir arkadaşlık, sevgimi paylaşabileceğim bir varlık demekti. Bir canlıydı en başta, hayalgücümün bir ürünü olmayacaktı, bir oyuncak değildi. Nereden bilebilirdim ki bu ikna etme sürecinin 2018 yazında bir sonuça ulaşacağını. Arkadaşımızın kedisi beş kedi yavrulamıştı. Hepsi olağanüstü derecede tatlı birer “Scottish Fold” ve “Siyam” melezleri... O minnoşluğu, o miyavlamaları gerçekten yaşamadan ne kadar güzel bir şey olduğunu anlayamazdınız. Beş kardeş arasında bir dişi yavru kedi vardı ki, diğer kardeşlerinden çok farklıydı, diğerlerinden daha pofuduk, daha beyaz, kıvrık kulaklar ve cam gibi masmavi gözler... Yani, ilk görüşte âşık olmak bu olsa gerek. İşin ilginç tarafına gelecek olursak, arkadaşlarımız, bize bu kediyi hediye etmek istediler! İşte fırsat buydu! Sonunda dünyalar tatlısı bir kedi sahibi olabilecektim. Son bir çaba ile babamı ikna etmek için elimden gelen her şeyi yaptım ta ki babam itiraz edemeyene kadar. Ve o gün geldi çattı. Kedimizi evimize getirdiler. Artık babam da onu kabullenmiş ve sıra isim seçmeye gelmişti. Onun pofidik yumuşaklığı, tatlılığı bize sadece bir şey çağrıştırdı; o da “Lokum”du. Lokum böylelikle evimizin bir parçası oldu. İlk gün doğal olarak çok utangaç davranıyordu. Annem, ben ve inanamayacaksınız ama babam dahi onun sıcak, mutlu bir yuvaya geldiğini göstermek için elimizden gelen her şeyi yaptık. Tabii, bu biraz acıklı bir süreçti. Sonuçta onu kardeşlerinden ayırmıştık. Geldiği ilk gece saatlerce her köşede, her kapı arkasında kardeşlerini aradı. Açıkçası kendimi biraz suçlu bile hissettim o gece, acaba yaptığım şey fazla mı bencilceydi diye. Kedilerin annesi yakın bir zamanda ölmüştü, arkadaşlarımız da böyle bir durumda kediye bakamayacaktı ve bebekleri güvendikleri insanlara dağıtıyorlardı. Bir bakımdan yeni bir yuva vermek için ailemize almak istedik onu. Neyse ki kısa süre içinde Lokum bize alıştı. Lokum, artık ailenin bir parçasıydı. Bunu o dâhil herkes biliyordu. Bizimle sürekli oyun oynuyor, bizi geç geldiğimizde kapıda karşılıyor, akıllı akıllı dinliyor, gır gır sesleri çıkartarak kendini bize sevdirtiyor. Açıkçası, hayal edebileceğim en güzel şeylerden biri de buydu zaten. Lokumla zaman geçirmek âdeta bir terapi; tüm sıkıntılarımdan, yüklerimden o an ve sonrası için kurtulmuş hissediyorum. Bunun böyle olması da gerçekten çok hoşuma gidiyor, onunla her oynadığım an yaşam dolu, mutlu hissediyorum. Ama her şeyden önce, Lokum benim için uzun zamandır azuladığım kardeşim olmuştu. Benim hiç kardeşim olmamıştı ve etrafımda çok sevdiğim arkadaşlarım olsa bile aile ortamını paylaştığım biri yoktu (annem ve babam dışında tabii ki). Küçükken evdeki arkadaşlarım yaratıcılığım ve oyuncaklarımdan ibaretti. Ancak Lokum evimize geldiğinde her şey değişmişti. Artık küçük bir kız kardeşim vardı. Sonunda kardeşliğin ne olduğunu anlamaya başlamıştım. Kardeşlik benim için sonsuz sevgi demekti, her şeyi yapma gönüllülüğüydü. Lokum’a her şeyin en güzelini vermek istiyorum her zaman, kumunu temizlemek dâhil elimden geleni esirgemiyorum. Hasta olduğunda telaşlanıyorum, merak ediyorum ne zaman iyileşecek diye. Bu sevgiyi paylaşmak benim hayatıma gerçekten anlam katıyor. Ancak, bu sevgi tek taraflı değil. Sınavım kötü geçtiğinde veya çok stresli bir günden sonra eve geldiğimde o da yanıma geliyor, bana destek oluyor, elimi tutuyor. Bu anlamlı haraketlerini beni düşüdüğü için yapıyor, biliyorum ve gerçeken de bana sevgisini gösteriyor. Onun sevgisini hissetmek beni canlandırıyor, önemsendiğimi hissediyorum, tıpkı ona hissettirdiğim gibi. Tüm bunları görmek, onunla bir hayatı paylaşmak, komikliklerini izlemek o kadar güzel bir his ki, herhâlde bunu hiçbir kelimeyle anlatamam. Beni eve gelince karşılaması, top attığımda peşinde koşması, oyuncu ruhu ve bize olan sevgisi bir rüya gibi. Evde onun gibi bir can olması, ve onun varlığını hissetmek, dünyalara bedel. “Lokum”su bir hayat işte böyle büyülü, böyle neşe dolu bir hayat benim için... Dora Tütüncü Berkay Kacar Ali Turan Görgü 21100631 Sıradanlığın Sıradışılığı Fareler ve İnsanlar romanı , benim bugüne kadar okuduğum en gerçekçi ve sürükleyici eserlerden biridir.Bu romanı okuduktan sonra Steinbeck’in Gazap Üzümleri adlı romanını da okudum ve ondan da çok büyük keyif aldım.Yazarın yazmış olduğu bir eser , okuru o yazarın başka eserlerini de almaya teşvik ediyorsa , o eser bence okura istediğini veriyordur.Steinbeck’in Fareler ve İnsanlar romanı da iste bu kılavuz niteliğine sahip eserlere örnek gösterilebilir.Bunu söylememin sebebi romanın farklı otoriteler tarafından kült bir eser olarak nitelendirilmesi veya uzun zamandan beri Amerika’daki okullarda kitap olarak okutulması değil.Bunu söylememin sebebi bir romanda aradığım bütün özelliklerin Fareler ve İnsanlar’da bir araya getirilmiş olmasıydı.İnsan doğasının bu kadar iyi anlatıldığı, karakterlerin olayları tamamlayıcı olarak ustaca kullanıldığı bu romanı okurken ben de çok büyük keyif aldım. Hayatta herkesin hayalleri ve umutları olmasına rağmen bunlara az kişi ulaşabiliyor.Bazı insanlar hayallerini çok yüksek noktalarda tuttukları için onlara ulaşamazlar , bazı insanlar da hayallerini küçük hedefler olarak belirlediği için onlara ulaştığında tatmin olmaz.Kendi hayatımdan örnek vermek gerekirse , hayatım her zaman hayallerim ve hedeflerim olarak ikiye ayrıldı.Kısa vadeli hedeflerim ile hayallerim arasında her zaman bir bağlantı oldu.Mesela lisedeyken her zaman çok uluslu diye tabir edilen şirketlerden birinde , önce staj yapmayı sonra çalışmayı istiyordum.Bu hedefim bu sene gerçekleşti ve Pepsi ’de staj yapmaya başladım.Hayalim ise bir gün böyle büyük bir şirketin önemli bir noktasında söz sahibi olmaktı.Fareler ve İnsanlar romanının beni bu kadar çok etkilemesi de zaten tam da bu sebepten kaynaklanıyor.Lennie ve George’un hayalleri için her şeyi göze almaları çoğu insanda rastlanabilecek bir özellik gibi görünüyor.Ama başka bir gözle baktığımızda Berkay Kacar Ali Turan Görgü 21100631 Amerika’nın “Büyük Buhran” gibi çok zor bir döneminde bile umutlarını kaybetmemeleri beni asil etkileyen unsurdu.Roman aslında o kadar güzel yazılmış bir hikaye ki her insan farklı bir şey çıkarabiliyor.Örneğin olaylara olumlu yanından bakmak isteyen bir kişi , George’un Lennie’yi yalnız bırakmamak ve onu dış dünyanın kötülüklerinden korumak için yanına aldığını düşünebilir.Ancak işin olumsuz tarafından bakan bir kişi ise George’un tamamen kendi arzularını gerçekleştirmek adına Lennie’yi yanında gezdirdiğini ve yine en sonunda Lennie’yi öldürme sebebinin onu kurtarmak değil , tam aksine kendini kurtarmak için yapılmış soğukkanlı bir hamle olarak nitelendirebilir. Aslında bu roman tam da bu sebeplerden dolayı hayatın kendisi olarak görülebilir.İnsanların duyguları ve eylemleri arasındaki bağlantı ve bu bağlantının her an değişkenlik gösterebilmesi , hayatın içinde görülebilecek en günlük olaylardan biridir.Sadece kitaptaki olaylar geri dönülemez sonuçlara yol açmış ve zihinsel engelli Lennie ile Curley’nin karısının ölümüne neden olmuştur.Fareler ve İnsanlar romanında zengin olma hırsı da ön plana çıkan başka bir ayrıntıdır.Günümüzde herkesin başlıca önemsediği tek konu para olmuştur.Tabii ki bu dünyada istediklerimizi yapabilmek ve yaşamımızı sürdürebilmek için paraya ihtiyacımız vardır.Ancak gerçekçi hayal ve hedefler olmayınca çoğu kişinin tek hayali aslında zengin olmak.Bunu söyleyen insanların çoğunun ise dillendirdiği en önemli nokta “ nasıl olursa olsun , ama ben zengin olayım” gibi bir açıklama oluyor.Bu noktada şu devreye giriyor ; insan aslında sadece Berkay Kacar Ali Turan Görgü 21100631 kısa yoldan zengin olmanın peşinde , nasıl olursa olsun derken ise aslında yalnızca kendini düşündüğü açığa çıkıyor. Bu noktada Steinbeck’in Fareler ve İnsanlar romanı da aslında önemli bir mesaj daha veriyor.Mesela George’ un tek hayali bir çiftlik sahibi olup , “ büyük ” bir adam olmaktı.George bu uğurda her şeyi yapmaya razıydı.Çünkü aslında tek derdi , herkes gibi kendini kurtarmaktı.Bunun sebebi ise “Büyük Buhran” döneminin insanları yalnızlaştıran ve ben merkezci olmaya iten yapısıydı.Romanın kambur çiftçisi Crooks ’un da dediği gibi "Kimsesi yoksa adam delirir. Kim olduğu hiç fark etmez, yeter ki yanında olsun ".Hayatta da yalnız insanların risk alması ve kendi arzuları doğrultusunda gözleri kapalı hareket etmesi çok daha kolaydır.Çünkü onların kaybedecek daha az şeyleri vardır. Hayatta bir insanın arzusu, hedefi veya hayali her ne olursa olsun , bunu yaparken yanında birilerinin olması onun için en büyük destek kaynağıdır.Bana göre başkalarıyla paylaşılmamış bir mutluluk doyasıya yaşanmamış ,tadı çıkarılmamıştır.Çünkü klişe reklamların söylediği gibi aslında mutluluk paylaştıkça çoğalır.Her insan hayal kurarken, veya o hayalini gerçekleştirdiğinde yanında bunu paylaşacağı biri olsun ister. Ancak belki de bu herkes için geçerli bir zorunluluk değildir.Belki de George , Lennie’nin kafasına silahı dayadığında artık Lennie’nin sorumluluğundan kurtulduğunu ve hayallerine bir adım daha yaklaştığını düşünüyordu . Artık devamlı problem yaratarak onu hedeflerinden uzaklaştıracak kimse yoktu . İşin diğer tarafından bakıldığında ise George dayanağını , savunucusunu ve hayallerini paylaştığı yakın bir dostunu öldürmek zorunda kalıyordu . Fareler ve İnsanlar romanı da hayat gibi aynı olayda kafalarda birçok soru işareti bırakıyor , çift taraflı düşünüldüğünde değişik çıkarımlar elde edebileceğimiz sonuçlar ortaya çıkıyordu . Ahmet Batur Tülek Dünyamızın Güzelliklerini Harcamayalım Günümüzde ağaçlar önemini yitirmiş durumdadır. Etrafımızda nereye bakarsak bakalım her yere yeni konutlar, yaşam alanları yapılıyor. Bu durum Türkiye’nin her yerinde bu şekilde, isterseniz Doğu Anadolu Bölgesine bakın, isterseniz Marmara Bölgesine. İnşaat firmaları sürekli konut yapmak ve satmak için uğraşıyorlar. Tabii ki bu konuda sadece inşaat firmalarını, müteahhit’leri suçlamak doğru değil, insanlar da sürekli bir ev alma uğraşında, isteğindeler. Ben ev almanın kötü bir şey olduğunu savunmuyorum, ben birden fazla ev almanın ve bundan dolayı da inşaat sektörünün insanların isteği üzerine daha fazla arsa alıp, bu bölgede bulunan ağaçları kesip daha fazla konut yapmasından şikayetçiyim. Sürekli ağaçları kesip, yeni konutlar, binalar, gökdelenler yapmanın doğaya ve insana da etkisi azımsanmayacak kadar fazladır Şu an 21. yüzyılda yaşıyoruz ve bu devirde her evde en az bir araba var, hatta bazen evde yaşayan kişi sayısı başına düşen araba sayısı bile ikiyi üçü bulabiliyor. Bu konuda arabaların sayısı konusuna değinmemin sebebi ise bir yandan ağaçlar kesilirken, diğer yandan da dünya üzerinde araba sayısı bu kadar fazla iken havamız günden güne kirleniyor, oksijen oranı sürekli düşüyor ve bu da en başta sağlığımızı kötü etkilemekle birlikte birçok sorun yaratıyor. Sağlık sorunlarından en yaygın olanları ise baş ağrısı ve strestir. Tabii ki sadece arabalar değil havamızı kirleten fabrikalar, evlerdeki yaktığımız yakıtların atıkları da büyük rol oynuyor. Bu durumu düzeltmek, zararı en aza indirmek için yapılması gereken en basit olay, ağaçları korumak, yok ettiğimiz ağaçları geri kazanmaktır. Eğer hem ağaçları sürekli yok edip hem de sürekli havamızı kirleten faktörleri kullanmaya devam edersek gelecek nesiller için yaşanabilecek bir dünya bırakamayacağız. Ağaçları kesmenin, yeşilliklerle dolu dünyamızı beton yığını haline getirmemizin bir diğer kötü yanı ise, ormanlarda, ağaçlarda, toprakta yaşayan canlıların yaşam ortamını, hayatlarını yok etmemizdir. Yok ettiğimiz her orman, her ağaç için bekli de yüzlerce hayvanın, bitkinin yaşam alanını yerle bir Ahmet Batur Tülek ediyoruz ve genellikle bunu yaparken de kimsenin bitkileri ve hayvanları düşündüğünü zannetmiyorum. Bu şekilde dünyamızı sürekli betonlaştırdığımız için de birçok hayvan ve bitki türünün nesilleri tükendi veya tükenmek üzere. Bu nesilleri tükenmekte olan hayvan ve bitki türleri için şimdi o yok ettikleri doğal yaşam alanlarını onlara geri vermeye kazandırmaya çalışıyorlar çünkü nesli tükenmekte olan hayvanların sayısı gittikçe arttı ve o türleri dünyadan kaybetmek istemiyorlar. Aslında keşke sadece normal hayvanlar ve bitkiler içinde bu uygulamayı yapsalar. Onları kendi yaşam alanlarında bırakmalılar ve onları avlamak veya o bölgeye inşaat yapmak yasak olmalı. Eğer yapmazlarsa yakın zamanda normal hayvan ve bitki türlerinin de riske gireceğine inanıyorum. Fakat eğer dünya üzerindeki devletler tarafından böyle bir uygulamayı yürürlüğe konulursa birçok hayvanın ve bitkinin yaşama hakları kurtulmuş olur. Benim anlatmak istediğim şu ki biz bütün Dünya Gezegeni nüfusu olarak Dünyaya ve Dünya da bizden başka yaşayan canlılara (hayvan, bitki hiç fark etmez ) ve onların yaşam alanlarına saygı göstermeliyiz. Dünyada tek biz yaşıyormuş gibi davranmamalıyız. Tabii ki Dünyayı da düzgün kullanmalıyız, her yere bina, fabrika veya başka sebeplerle inşaat yapmamalıyız. Bununla beraber doğal kaynaklarımızı da düzgün kullanmalıyız, havamızı kirleten unsurları en aza indirmeli veya en kısa zaman içinde bir çözüm bulmalıyız. Dünya hepimizin ve uzun yıllar boyunca bizim kalacak ona iyi bakmak zorundayız… Ahmet Batur Tülek Referans; Fotoğraf : http://www.siralio.com Berfin Gürcan Bir dakikanızı ayırıp dinleyebilir misiniz? “Duymak ve dinlemek arasındaki fark nedir?” sorusu hayli yaygın ve cevabı da son derece bariz bir soru. Duymak, sesleri algılamak gibi basit bir işlemken dinlemek duyduklarımızı gerçek manada değerlendirebilmek anlamına geliyor. Yani dış dünyayla kurduğumuz bağlantının temel noktası çünkü dinlemediğimiz takdirde insanları anlamamız ve iletişim kurmamız imkansız hale geliyor. Bu noktada dinlemek, var olmak bana göre. Dinlemeden varlığımızı sürdüremezdik diye düşünüyorum; dinledikçe öğreniyor, gelişiyor, böylece var oluyoruz. Bu yüzden sanılanın aksine “Ben de varım!” demek her zaman fikrini belirtmek demek değil, dinleyerek benliğimize katkı sağlamak, böylece varlığımızı büyütmek. Aksi takdirde yalnızca konuşarak, diğerlerini önemsemeden yalnız kendi fikirlerimizi göz önünde bulundurarak kendimizi tekrar eder, yeni fikirlerden uzak bir kısırdöngü içinde varlığımızı önce sıradanlaştırır sonra da yavaş yavaş sindirirdik. Çok basit gibi görünse de dinleme eyleminin hayatımızda ne kadar büyük öneme sahip olduğunu, üzerinde biraz düşündüğümüzde anlamak mümkün. İnsanoğlu bu eylemi düzgün şekilde gerçekleştirebildiği için bugüne kadar gelmiş görünüyor. Aksi halde, iletişim kopukluğu yaşayan toplumların zamanla sosyal çatışmalar içinde yok olduğunu ya da bölünüp başka toplumların egemenliği altına girdiğini tarih bize gösteriyor. İçinde bulunduğumuz yüzyılda ise çoğu zaman hayatın akışına kendimizi öylesine kaptırıyoruz ki zihnimiz daima bir şeylere yetişmekle meşgul oluyor. Ne başkalarına ayıracak vaktimiz ne de farklı fikirlerle biraz odağımızı değiştirmeye toleransımız oluyor. Çoğu zaman dinlemeyi unutuyoruz, böylelikle fark etmesek de kendi zihnimizin kapanına kısılıp kalıyoruz. Karşımızdakini dinlemeye vakit ayırdığımızda bile gerçekten dinliyor muyuz yoksa sadece duymakla mı yetiniyoruz, tartışılır. Yalnızca biz konuşalım istiyoruz, biz anlatalım, karşımızdaki dinlesin ve mutlaka yorum yapsın. Eğer bir sorunumuz varsa çözüm önersin, güzel bir şeyler yaşamışsak ne kadar sevindiğini ya da imrendiğini belirtsin, moralimiz bozuksa bizi motive etsin. Sonrası çok da önemli değil, karşımızdaki neler yaşamış, hayatı nasıl gidiyor, yardıma ihtiyacı var mı, kulak vermesek de olur. Halbuki burada yatan dinlenilmeyi ne çok istediğimiz