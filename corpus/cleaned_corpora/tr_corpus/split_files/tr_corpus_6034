da değişiklikler yer almaktadır. Petr Rada Petr Rada (d. 21 Ağustos 1958, Prag), Çek teknik direktör ve eski Çekoslovak millî futbolcudur. Futbolculuk kariyerinde 1979-1988 yılları arasında dokuz yıl boyunca Dukla Praha takımı için yıldız bir orta saha futbolcusu olarak göze battı. Bu takımdan ayrıldıktan sonra değişik kulüplerde forma giydi. Son olarak Bohemians 1905'te forma giydikten sonra futbolu bıraktı. 1982-1986 yılları arasında 11 kez Çekoslovakya formasını giyip 2 gole imza attı. Rada, 1998'den 2001'e kadar Jozef Chovanec'in, 2006 yılından 2008'e kadar da Karel Brückner'in millî takımda yardımcı asistanlık görevlerini yürüttü. Ardından FK Teplice, Viktoria Plzeň ve Jablonec takımlarında teknik direktörlük yaptı. Karel Brückner'in 2008 Avrupa Futbol Şampiyonası'ndan sonra millî takımı bırakmasıyla 17 Temmuz 2008 tarihinde Çek Cumhuriyeti millî takımının başına getirildi. millî takımıyla ilk sınavını 20 Ağustos 2008'de İngiltere ile oynanan ve 2-2 biten maçta verdi. 2010 FIFA Dünya Kupası elemeleri'nde üst üste alınan kötü sonuçlar nedeniyle 8 Nisan 2009'da sözleşmesi feshedildi. ShiftDelete ShiftDelete.Net, 11 Mayıs 2005 tarihinden itibaren yayın hayatına başlamış, Türkçe yayın yapan bilişim web sitesidir. Bilişim teknolojileri alanındaki güncel gelişmeleri kullanıcılarına sunmaktadır. Yazılım ve donanım incelemeleri yapmakta ve editörlerinin katıldıkları etkinlikler ile fotoğraf ve videolarla birlikte köşe yazıları ve makaleler sunmaktadır. Bunların yanında, animasyonlar ve adım adım uygulamaları destekleyen foto dersler ile yazılım, donanım ve internet hakkında kullanıcılarına bilgiler aktarmaktadır. ShiftDelete, ayrıca "forum.shiftdelete.net" subdomain uzantılı bir forum sayfasına da sahiptir. Forumları her okuyucuya açıktır. Haber ve makale yorumları, haberi yapılmış konu veya yazılmış makale hakkındaki görüşlerin paylaşılması için oluşturulmuştur. Sitenin tasarımında 2009 itibarıyla değişikliğe gidilmiştir. Ayrıca ShiftDelete 30 Temmuz 2014 itibarı ile site tasarımında değişikliğe gitmiş ve de site Beta aşamasına girmiştir. Şu anda Beta aşamasını geçmiştir. SDN Medya'ya bağlı olarak faaliyet gösteren, Nisan 2014'te kurulan, kuruluştaki adı InfoTURK olan fakat yayına başladıktan çok kısa bir süre sonra adı TechInside olarak değiştirilen, Hakkı Alkan ve M. Serdar Kuzuloğlu tarafından kurulan bir kurumsal teknoloji haber ve analiz yayınıdır. Kuzuloğlu, Kasım 2014 itibarıyla ortaklıktan ayrılmıştır. TechInside'ın kuruluş aşamasında Genel Yayın Yönetmenliğini Ahmet Usta üstlenmiştir. Ocak 2015 yılı itibarıyla Ahmet Usta TechInside'ın Genel Yayın Yönetmenliği görevinden ayrılmış ve aynı görevi Melih Çevik üstlenmiştir. Yayın Koordinatörlüğünü ise Fatih Sarı yapmaktadır. TechInside bilgi ve iletişim teknolojileri alanında işletmelerin BT yöneticileri, çalışanları ve teknolojik açıdan stratejik karar alan yönetici ve çalışanlarını hedef kitlesi olarak belirlemiştir. TechInside'ın amacı, teknoloji ile alakalı alanlarda işletmelerin güncel haberlere ve analizlere tarafsız şekilde ulaşarak stratejik karar alma süreçlerini kolaylaştırmayı amaçlamaktadır. Microsoft Exchange Server Microsoft Exchange Server, Microsoft tarafından üretilen bir haberleşme yazılımıdır. Sunucu ürünlerinden Microsoft Servers'ın bir parçası olup Microsoft altyapısına sahip sistemlerde sıkça kullanılmaktadır. Exchange'in öne çıkan özellikleri e-posta, takvim, kişiler ve işler, bilgiye web tabanlı erişim olanağı ve veri depolama desteğidir. Microsoft'un Xenix tabanlı yönetim sisteminden Exchange Server ortamına geçişi Nisan 1993'te başladı ve Ocak 1995 itibarıyla 500'ü aşkın 11 Haziran 1996 tarihinde piyasaya sürülen Exchange Server 4.0, aynı adlı ürünün satışa açık özgün sürümüydü. Bu sürüm Microsoft Mail 3.5'in ardılı olarak kabul edilmektedir. Aslında, Microsoft Mail'in özgün sürümü Lotus'un 'i satın almasından haftalar sonra güncellenmişti. Buna karşın, Exchange Server X.400 tabanlı yeni bir istemci-sunucu haberleşme sistemiydi. Ayrıca program bünyesinde kullanılan veritabanı X.500 dizin hizmetlerini de desteklemekteydi. Exchange Server'da kullanılan dizin kısa süre içerisinde Microsoft'un LDAP uyumlu dizin sunucusu olan Active Directory hizmetine çevrildi. Active Directory, Windows sunucu alan adlarına temel oluşturacak biçimde Windows 2000'e tümleşik hale getirildi. Exchange Server 5.0 23 Mayıs 1997'de piyasaya sürüldü. Bu sürüm Exchange Administrator'ı içermesinin yanı sıra SMTP tabanlı ağlara erişim olanağı da sağlıyordu. Microsoft Mail'in aksine (bu program bağımsız bir SMTP kurulumu gerektiriyordu) Exchange Server 5.0, "Internet Mail Connector" eklentisi aracılığıyla sunucularla doğrudan bağlantı kurabiliyordu. Ayrıca, daha sonra Outlook olarak adlandırılacak olan yeni bir web tabanlı e-posta arayüzü olan Exchange Web Access de bu sürüme dahildi. Bu sürümde bulunan yeni özelliklere koşutluğun sağlanması amacıyla Microsoft, Microsoft Outlook 8.01, Microsoft Exchange Client 5.0 ve Microsoft Schedule+ 7.5'i piyasaya sürdü. Kasım 1997'de piyasaya sürülen Exchange Server 5.5'in standart ve ticari olmak üzere iki sürümü bulunuyordu. Bu iki sürümün ayrıştıkları noktalar veritabanı boyutu, e-posta alma/gönderme aracıları ve kümeleme yetenekleriydi. Standart sürüm Exchange Server'ın önceki sürümlerinde olduğu gibi 16 GB'lık bir veritabanı sunarken ticari sürümde kullanılan veritabanı 16 TB'a kadar çıkabiliyordu (her ne kadar Microsoft'un test sonuçları belgesinde 100 GB sınırının aşılmaması gerektiğinden söz edilse de). Standart sürümün yapıtaşları site sihirbazı, MS posta sihirbazı, İnternet posta hizmeti, İnternet haber hizmeti ve Lotus Notes ve Novell GroupWise ile eşgüdümlü çalışabilen bir yazılım olarak kabul edilen dır. Ticari sürüm bunlara ek olarak X.400 bağlantı sihirbazı ve SNADS, PROFS uyumlu betikler sunmaktaydı. Bu sürümde Microsoft Küme Sunucusu özelliği de desteklenmekteydi. Exchange Server 5.5'in sunduğu ek özellikler arasında Outlook Web Access'in yeni bir sürümü, IMAP4 desteği, LDAP 3 ve silinmiş dosyaları geri yükleme özelliği bulunuyordu. Exchange Server 5.5 ayrık dizinleri destekleyen son sürümdü. Exchange Client ve Schedule+ için yeni sürümler geliştirilmedi ancak Exchange Server'ın yeni sürümünü desteklemek amacıyla Microsoft Outlook 8.03 piyasaya sürüldü. 29 Kasım 2000'de piyasaya sürülen Exchange Server 2000 (v6.0) öncüllerinin sahip olduğu kısıtlamaların çoğuna çözüm getirdi. Veritabanı boyutlarının artırılması ve bir küme içindeki sunucu sayısının ikiden dörde çıkarılması bu gelişmelere örnek olarak verilebilir. Ne var ki, son olarak Exchange Server 5.5'te kullanılan standart dizin hizmetini içermeyen Exchange Server 2000, Active Directory altyapısına sahip olmayan sistemlerde çalışmıyordu. Bu durum, birçok kullanıcının bu sürüme geçmesini engelledi. Exchange Server 5.5'in yeni sürüme yükseltilmesi bir hayli güçtü ve her iki sistemin çevrimiçi durumda olmasını zorunlu kılıyordu. Exchange Server 2000 anında mesajlaşma desteği de sağlıyordu ancak bu özellik bir süre sonra Microsoft Office Canlı İletişim Sunucusu'na devredildi. Sürümler arası geçiş Exchange Server 2003'ün piyasaya sürülmesiyle kolaylaştı ancak birçok kullanıcı yeni sürümün ancak Windows 2000 sunucularında çalışacak olmasından ötürü sunucularını yükseltmek durumunda kaldı. Bazı kullanıcılar ise Microsoft'un artık desteklemediği Exchange Server 5.5 ve Windows NT 4.0'ı birlikte kullanmayı sürdürdüler. Exchange Server 2003 (v6.5) 28 Eyl端l 2003'te piyasaya s端r端ld端. Exchange Server 2003'ün desteklediği işletim sistemleri Windows 2000 Server (Service Pack 4 gerektiriyor) ve 32-bit Windows Server 2003'tür. Windows Server 2003'e benzer biçimde Exchange Server 2003'te farklı uyumluluk kiplerine sahiptir (yazılımı yükseltmek amacıyla). Bu özelliğin farklı konumlarda Exchange Server kurulumu bulunan büyük şirketler için yararlı olduğu gözlenmiştir. Exchange Server 2003'teki yeni özelliklerden biri sistem yöneticilerinin sunucuyu kısa sürede erişilebilir kılmasını sağlayan gelişmiş afet yönetimi sistemidir. Bu sistem, sunucunun iletileri yedekten geri yüklemesi sırasında posta alıp göndermesi yöntemine dayanır. Microsoft Mobile Information Server'ın 2001 ve 2002 sürümlerinde bulunan yazılımların bazıları Exchange Server'a eklenmiştir. Outlook Mobile Access, sunucu tabanlı ActiveSync bunlara örnek olarak gösterilebilir. Gelişmiş virüs ve spam koruma yordamları ürüne eklenen diğer özelliklerdir. Bunun yanında, açık kaynak kodlu ve *nix tabanlı e-posta sunucularında sıkça kullanılan IP adresi, SPF ("Gönderici Kimliği") ve DNSBL süzgeçleri de ürünün özellikleri kapsamındadır. Başka bir yenilik ise posta yönlendirmedeki gecikmelerin önüne geçmek amacıyla gelen e-postaların tümüyle işlenmeden silinmesidir. Gelişmiş ileti ve ileti kutusu yönetimi yöneticilerin küçük işleri daha hızlı bir biçimde yapabilmelerine olanak tanır. Diğer özelliklerden anında haberleşme ve Exchange konferans sunucusu farklı ürünler yaratmak amacıyla bu ürünün kapsamı dışında tutulmuştur. Microsoft'un şu anki tutumu Microsoft Office, Microsoft Office Live Communications Server, Live Meeting ve Sharepoint'in bileşimi olacak bir yardımcı yazılım üretmektir. Exchange Server'ın günümüzdeki işlevi e-posta ve planlama olarak kabul edilmektedir. Exchange Server 2003'ün standart ve ticari olmak üzere iki sürümü bulunmaktadır. Standart sürüm sunucu başına 16 GB'lık bir ileti veritabanına izin verir. Service Pack 2'nin ardından ürün, 75 GB'lık veritabanlarını desteklemeye başladı ancak 18 GB'lık varsayılan boyutun üzerine çıkabilmek icin Windows Kayıt Defteri'nde bazı değişiklikler yapmak gerekmektedir. Ticari sürüm 16 TB'lık veritabanı boyutuna izin verirken bir sunucuda kullanılabilecek veritabanı sayısı 20'dir. Microsoft Small Business Server 2003 Standard ve Premium sürümlerinde bulunan Exchange Server 2003 yalnızca 32-bit sistemlerde çalışır. Microsoft Exchange Server özel bir RPC protokolü olan MAPI/RPC'yi kullanır. Exchange Server'ın gelişmiş özelliklerini kullanabilen istemciler Microsoft Outlook, Novell Evolution ve Microsoft Entourage için üretilen son sürümüdür. Exchange Server üzerinde saklanan e-postalara POP3 ve IMAP4 protokolleri üzerinden erişilebilir. (Bu protokoller sunucu üzerinde etkinleştirilmelidirler. Exchange Server'ın son sürümleri bu protokolleri devre dışı bırakmaktadır.) Bu amaç için kullanılabilecek bazı yazılımlar Outlook Express, Mozilla Thunderbird ve Lotus Notes'tur. Exchange Server ileti kutularına web tarayıcısı yoluyla erişilebilir. Exchange Server'ın gezgin aygıtlarda kullanılmak üzere tasarladığı araç Outlook Mobile Access (OMA) adıyla anılır. Windows Mobile 5.0 AKU2 ve üzeri sürümlerle birlikte kullanıldığında Exchange Server 2003 SP2 gezgin aygıtlara canlı e-posta aktarımı yöntemini destekler. Bir önceki sürümün aksine Exchange Server 2003 anında haberleşme desteğinden yoksundur. Microsoft bu açığı kağatmak amacıyla Live Communication Server'ı geliştirmiştir. Exchange Server 2003 birçok basit süzgeç yöntemi kullanır. Bunlar spam'i önleyebilecek kadar iyi olmasalar da posta kutusunun gereksiz yere dolmasını engelleyebilirler. Bir önceki sürümde bulunan gönderici adresi engelleme ve belirli bir alan adından gelen tüm postaları geri çevirme gibi özellikler Exchange Server 2003'te korunmuştur. Bu sürüme eklenen süzgeç yöntemleri ise şunlardır: Exchange Server 2007, 2006 yılının son aylarında Microsoft'un yeni ürünlerinde benimsediği dağıtım politikası uyarınca yalnızca ticari müşteriler için piyasaya sürüldü. Yazılımın önemli özellikleri yeni kümeleme yetenekleri, 64-bit desteği, sesli haberleşme işlevi, web hizmetleri için gelişmiş arama yeteneği ve süzgeç betikler ve yeni bir Outlook Web Access arayüzüdür. Exchange Server 2007 (v8) yalnızca Windows Server'ın 64-bit x86-64 sürümünde çalışır. Bu gereklilik yalnızca desteklenen üretim ortamlarına özgüdür ve 64-bit deneme sürümü kullanılabilir. Ne var ki, 32-bit destekli sistemlere sahip şirketlerin Exchange Server'ın yeni sürümünü kullanabilmeleri için donanımlarını güncellemeleri gerekmektedir. 64-bit destekli sunucular üzerinde çalışan şirketler de 2000 ya da 2003 sürüm sunucularını 2007'ye yükseltmek durumundadırlar. Exchange Server 2007'nin ilk test sürümü (o tarihte "Exchange 12" ya da E12 olarak adlandırılıyordu) Aralık 2005'te çok küçük bir test öbeğine sunuldu. Microsoft Exchange ekibinin web güncesine göre Mart 2006'da daha geniş bir test öbeği yazılımı elde etme olanağı bulmuştur. Microsoft 25 Nisan 2006 tarihinde yaptığı açıklamada yeni Exchange Server sürümünün Exchange Server 2007 olarak adlandırılacağını duyurdu. Microsoft tarafından tanımlanan ilkesel gelişimler şöyle: Exchange Server'ın ticari sürümü Windows Server 2000 altında 4, Windows Server 2003 altında 8 düğümün kümelenmesine olanak tanır. Exchange Server 2003 iki düğümlü kümeler için etkin-etkin kümelenme özelliği de sunmaktadır. Bu tasarım küme içindeki iki sunucunun aynı anda etkin çalışmasını sağlar. Bu, Exchange'in varsayılan özelliklerinden biri olan etkin-edilgen sunucu kipine uymamaktadır. Bu kip, işlev bozukluğu giderilen bir sunucunun kısa sürede etkinleştirilmesini engeller. Bu sunucuların eski durumlarına dönmeleri için çekirdek sunucuların çökmesini beklemeleri gerekir. Etkin-etkin kipinin neden olduğu sürekli başarım sorunları Microsoft'u bu yöntemi kullanmaktan vazgeçirmiştir. Daha özel anlamda, etkin-etkin kümeleme desteği Exchange Server 2007 ile sonlandırılmıştır. Exchange'in kümeleme yöntemi (etkin-etkin ve etkin-edilgen kipler) küme düğümlerindeki sunucuların aynı fiziksel veriyi paylaşma zorunluluğu nedeniyle eleştiri konusu olmuştur. Exchange Server'daki kümeleme "uygulama" olarak gereksiz kaynak tüketimine neden olur. Bu bakış açısı verinin bir çöküş noktası olarak algılanmasına yol açar. Ne var ki, Microsoft'un bu olguya ilişkin yorumu farklıdır. Bu boşluk veri depolayıcısı üreticileri tarafından coğrafi-kümeleme ve eşzamanlı olmayan veri çoğaltma gibi çözümlerle doldurulmuştur. Exchange Server 2007'nin yarattığı yeni kümeleme terimleri dizgesi önceden kullanılan "paylaşımlı veri yapısı"nın sorunlarına çözüm üretmiştir. Exchange Server 2007, SQL Server için tasarlanmış eşzamanlı olmayan veri çoğaltma yöntemini destekler Paylaşımlı olmayan kümeler düşük maliyetlidir ve doğal afet durumlarında sistemin tümüyle göçmesini engellemek amacıyla iki veri merkezi arasında kurulabilir. Bu kümelerin olumsuz özelliği yalnızca iki düğüme izin vermeleri ve bağlanacak üçüncü bir düğümün bir dosya aktarım tanığından farklı olmayacak olmasıdır Bir diğer küme türü önceki sürümlerde de kullanılan geleneksel kümeleme yöntemidir ve bugün için TKK (Tek Kopya Kümesi) olarak adlandırılmaktadır. Exchange Server 2007 yukarıda sayılan iki küme türü için yalınlaştırılmış bir kurulum arayüzü sunar (kurulum aşamasında). Yerel Sürekli Çoğaltma "yıkık dökük küme" olarak anılmaktadır. Bu, veriyi sisteme eklenen bir sürücüye kopyalama ve yerel depolama hatalarına karşı koruma kalkanı olma işlevlerini görmektedir ancak sunucunun göçmesi durumunda herhangi bir koruma işlevine sahip değildir. Exchange Server 2007 için hazırlanan SP1 Kasım 2007'de duyurulmuştur. Bu hizmet paketi YSÇ (Yedek Sürekli Çoğaltma) adlı yüksek erişilebilirlik yöntemini içerir. Bu yöntem kümelerin aynı veri merkezinde bulunmalarını zorunlu kılmadan veri çoğaltma işlevini yürütebilmektedir. Windows Server ürünlerine benzer biçimde Exchange Server İstemci Erişim Lisansına gerek duyar. Kurumsal lisans sözleşmeleri (örn. ticari sözleşme) Exchange Server lisansını kapsar. Microsoft'un diğer Windows Server ürünleri gibi kullanıcı ve aygıt lisansı seçme hakkı tanınmaktadır. Aygıt lisansları bir aygıta atanır (iş istasyonu, dizüstü bilgisayar ya da PDA gibi). Kullanıcı lisansları ise ileti kutusuna değil, bir kullanıcı ya da çalışana atanmaktadır ve kullanıcının Exchange e-posta hizmetine istediği aygıttan erişebilmesini sağlar. Bu iki lisansın ücretleri aynıdır ancak bunlar birbirleri ile değişimli kullanılamazlar. Microsoft Exchange'i sunucularında saklamak isteyen hizmet sağlayıcılar aylık bir hizmet ücreti karşılığında HSLS (Hizmet Sağlayıcı Lisans Sözleşmesi)ne taraf olabilirler. Exchange erişim lisansının standart ve ticari olmak üzere iki türü bulunmaktadır. Ticari lisans standart lisansın bir eklentisi olarak kabul edilmektedir. Microsoft Exchange Server bir sunucu hizmeti olarak da kullanÄ±labilmektedir. The BOBs (blog ödülleri) The BOBs – Best of the Blogs ("Türkçe:" En iyi Bloglar) - Dünya üzerindeki blogları derecelendirerek ödül veren organizasyondur. Kurucusu ve sponsoru Deutsche Welle adlı Alman uluslararası medya servisi olup, the BOBs organizasyonunu 4 yıldır devam ettirmektedir. Ödüller her yıl sonunun kasım ayında Berlin'de verilir. Weblog, Podcast ve Videoblogları ödüllerini 10 farklı dildeki blogları inceleyerek verilir. Bunlar; Arapça, Çince, Almanca, ingilizce, Fransızca, Felemenkçe, Farsça, Portekizce, Rusça ve İspanyolca. Blog ödülleri Blog ödülleri, blog kullanıcılarının yaygınlaşması ile ortaya çıkmış ve günümüzde de devam etmektedir. Başlıca bilinen organizasyonlar, the Weblog Award, the Bloggies, ve the BOBs (Best of Blogs)'dir. the BOBs, Alman medya şirketi Deutsche Welle tarafından "Dünya'daki iyi blogları keşfetmek ve ödüllendirmek" amacı ile organize edilmektedir.. 2007 yılında, Yunan Blog ödülleri internet kullanıcıları tarafından oylarla belirlenmiştir. Ödüller 12 farklı kategoride yapılmıştır. Indibloggies ise Hint blogcuları için yapılmaktadır. 2002 Fransa Bisiklet Turu 2002 Fransa Bisiklet Turu 2002 yılı 6 Temmuz tarihinde Lüksemburg'dan başlayıp, 28 Temmuz tarihinde Paris'te sona erdi. Fransa saat dönüş yolunda izlendiği için Pireneler, Alpler'den önce ziyaret edildi. Ortalama olarak etaplar önceki yıllara göre daha kısaydı ve bisikletçiler için dopig yapma ihtiyacı pek gerekli değildi. Fransa Bisiklet Tur'ları 1999, 2000 ve 2001 galibi Lance Armstrong büyük favoriydi. Ana rakipler muhtemelen ONCE takımından Joseb Beloki (geçen yılın 3ncüsü), Igor González de Galdeano (geçen yılın 5ncisi), Marcos Serrano(geçen yılın 9ncusu) ve Kelme'den Oscar Sevilla (geçen yılın 7ncisi ve geçen yılkı İspanya Bisiklet Turu ikincisi) ve Santiago Botero (geçen yılın sekizincisi). Üst sıralarda yer almak isteyen diğer biniciler ise, Tyler Hamilton (2002 İtalya Bisiklet Turu 2ncisi), Levi Leipheimer (2001 İspanya Bisiklet Turu 3ncüsü), Christophe Moreau (2000 Fransa Bisiklet Turu 2ncisi) ve Armstromg'un takım arkadaşı (2001 İspanya Bisiklet Turu 4ncüsü) Roberto Heras dı. Önemli bisikletçilerden Jan Ullrich (geçen yılın 2ncisi, yara,bere) ve Gilberto Simoni (2001 İtalya Bisiklet Turu galibi, doping) yarışta bulunmuyorlardı. Love Don't Cost a Thing "Love Don't Cost a Thing", Amerikalı şarkıcı Jennifer Lopez'in "J. Lo" adlı ikinci stüdyo albümünden çıkan ilk teklisidir. Şarkı, "Billboard" Hot 100'de 3 numaraya çıkmış ve ayrıca Birleşik Krallık'de zirveye ulşarak Lopez'in bu ülkedeki ilk 1 numarası olmuştur. Parçanın İspanyolca versiyonu "J. Lo" albümünün Hollanda ve İspanya basımlarında yer almıştır ve parça, ABD Latin müzik listelerinde boy göstermiştir. Jennifer Lopez, şarkıyı ilk kez Kasım 2000'de MTV Avrupa Müzik Ödülleri'nde seslendirmiştir. "Love Don't Cost a Thing", 2001 MTV Video Müzik Ödülleri'nde iki farklı ödüle aday gösterilmiştir: "En İyi Kadın Video" ve "En İyi Dans Videosu". 1. FC Magdeburg 1. FC Magdeburg, 1965 yılında kurulan bir Alman futbol takımı. Doğu Almanya'nın Magdeburg şehrini temsil eden futbol kulübüdür. İlk Avrupa Kupası maçını Galatasaray ile UEFA Kupa Galipleri Kupası'nda yapmıştır. 1973-74 sezonunda UEFA Kupa Galipleri Kupası finalinde, A.C. Milan'ı 2-0 yenerek kazanmışlardır. Bu kupayla Doğu Almanya'nın uluslararası futbol organizasyonunda kupa kazanan ilk ve tek kulüp ünvanını almışlardır. Aynı sezon Doğu Almanya lig şampiyonluğunu da kazanarak sezonu çifte kupayla tamamlamışlardır. Avrupa'da aynı sezonda hem yerel lig, hem de Kupa Galipleri Kupası'nı kazanan 5 kulüpten biridir. Doğu Almanya Kupası'nda 7 kez final oynamış ve hepsini kazanmıştır. Kazanılan 7 kupa ile Doğu Almanya Kupası'nı en çok kazanan iki kulüpten biridir. "Güncelleme: 16 Aralık 2016" Tolga Gariboğlu Tolga Gariboğlu (d. 1966, Ankara), Türk televizyoncu ve iş adamı. TED Ankara Koleji’nden mezun oldu. Daha sonra ODTÜ Siyaset Bilimi ve Kamu Yönetimi bölümünü bitirdi. İşletme Yönetimi alanında master yaptı. Üniversitede iken kendince amatör talk-show, açık oturum tarzı bir program yapmaktaydı. Bu programına Barış Manço,Uğur Dündar, Ali Kırca, Hasan Celal Güzel gibi isimler konuk etmişti. Küçük yaşlarda TRT’de çocuk saatine girdi. Uzun yıllar çeşitli dizi ve filmlerde dublaj yaptı. Hugo ve Tolga Abi adıyla dünyadaki ilk interaktif çocuk programının Türkiye'deki sunucusu ve yapımcısıdır. Tolga Gariboğlu, 1995 yılında Konsensus adlı şirketini kurdu. 2008 yılında 5'e Gidenden Akıllı Mısın? isimli bir yarışma programı hazırlayıp sunan Gariboğlu halen çocuklara yönelik dergi yayıncılığı, yerli ve yabancı formatlarla ilgili TV yapımcılığı, çocuk ve ebeveyn kitlelere yönelik danışmanlık, aktivite yönetimi ve kreatif ajans çalışmalarını bir arada yürütüyor. Ayrıca 2001 yılında Tolga Abi markasıyla kurduğu anaokulu, 2-6 yaş grubu çocuklara hizmet veriyor. Günümüzde hayatını ve çalışmalarını New York'ta sürdürmektedir. Waterford FC Waterford FC, League of Ireland'da mücadele eden İrlanda merkezli profesyonel futbol takımı. FC Spartak Trnava FC Spartak Trnava, Trnava şehrinde kurulmuş Slovak futbol kulübü. Seviye Tespit Sınavı Seviye Tespit Sınavı, 11 Mayıs 2007 tarih ve 26519 sayılı Resmî Gazete'de yayımlanan "Yurt Dışı Yükseköğretim Diplomaları Denklik Yönetmeliği" uyarınca yapılacak olan Seviye Tespit Sınavı (STS), Yükseköğretim Kurulu (YÖK) ve Öğrenci Seçme ve Yerleştirme Merkezi (ÖSYM) tarafından yapılır. SK Sturm Graz SK Sturm Graz Avusturya Bunderliga'da oynayan Graz, Styria merkezli Avusturyalı futbol kulübüdür. Kulüp 1909'de kurulmuştur ve renkleri siyah beyazdır. Nissan Almera , Nissan'ın 1995'ten beri ürettiği kompakt otomobildir. İlk Nissan Almera, yaklaşık 30 yıldır kullanımda olan bir isim levhası olan Nissan Sunny'ın (N14) yerine, 1995'in sonlarında üretim hattını kullandı. Almera, farklı trim seçenekleri ve benzinli motor yelpazesi dışında, Japonya'da satılan Nissan Pulsar (N15) ile neredeyse aynıydı. Güç, 1995 yılında başlangıçta 1.4 GA14DE ve 1.6 GA16DE benzin ve 2.0 CD20 dizel motorlardan geldi, fakat bir yıl içinde üretime 2.0 SR20DE motorlu GTi eklendi. 1.4, 1.6 ve 2.0D motorları, Japon pazarında Nissan Pulsar Serie ya da dört kapılı bir salonun rozetle tasarlanmış sürümleri olan üç ve beş kapılı hatchback'lerde mevcuttu, oysa GTi sadece üç kapılı kapakta mevcuttu. İngiltere'de, Almera orijinal olarak Nissan tarafından "sürmenizi istemedikleri araç" olarak pazarlandı. [1] Birleşik Krallık'ta satılan hemen hemen tüm Almeras, salon versiyonunun büyük ölçüde daha yaygın olduğu İrlanda gibi bölgelerin aksine üç veya beş kapılı hatchback'lerdi. Spesifikasyon seviyesi iyiydi, tüm modellerde standart olarak direksiyon, hava yastığı, elektrikli aynalar ve stereo var. Almera'nın yaşamı boyunca, birçok 'özel baskı' modeli mevcuttu ancak bunların çoğu başka modellerin üzerinde hiçbir şey içermiyordu. Ocak 2000'de piyasaya sürülen ikinci nesil Nissan Almera, öncülünden yumuşak, kavisli hatlarla farklıydı. Bazıları, Almera'nın dünya çapında güçlü bir şekilde satmasına rağmen, rakipleriyle karşılaştırılınca yine de eğlendiğini düşündü. Avrupa için, bu nesil Almera, 1986'da açılan ve Micra, Primera ve orijinal olarak Bluebird'i üreten Sunderland fabrikasında üretildi. N16 Almera, Nissan'ın Renault ile ortaklaşa geliştirdiği ilk yeni platformu olan Nissan'ın global MS-Platform'unu temel aldı. MS Platformu aynı zamanda yeni Primera ve Almera Tino'nun da üssü oldu. İkinci nesil Almera üç farklı gövde stilinde, üç veya beş kapılı bir kapakta ve 1.5 ve 1.8 Nissan QG motor serisi benzinli motorların yanı sıra 2.2 direkt enjeksiyonlu turbo dizel (110 bhp) ile dört kapılı bir salonda mevcuttu ( YD22DDT) veya common-rail turbodiesel (136 bhp) (YD22DDTi). Almeras ayrıca Renault Megane II'den 1.5 common-rail turbodiesel (dCi) ile de donatılabilir - Nissan son zamanlarda Renault ile giriş yapmıştı ve Almera'nın dizel motoru Nissan ve Renaults'un mekanik paylaşan ilk örneklerinden biriydi. 1.5 litrelik motorun ilk versiyonları mekanik bir gaz kelebeği ile donatıldı ve daha sonra bir telsiz elektronik gazıyla değiştirildi. Almera beş kapılı hatchback İngiltere'den Avustralya ve Yeni Zelanda'ya ihraç edildi ve bu ülkelerdeki Nissan Pulsar (N16) serisinin bir parçası olarak satıldı. Almera sedan, Bluebird Sylphy'ye dayanıyor, ancak farklı ön uçlara sahip. N16 Almera, önceki nesil Almera'ya elleçleme, lastik kavrama ve sürüş dinamikleri açısından büyük gelişmeler sağladı. N16 Almera, yolda daha emin hissediyordu ve düz bir aile arabası için olağanüstü bir şekilde çevikti. Önceki nesil Almera'nın sınıfı için geniş olduğu düşünülürken, N16 Almera, hala oldukça geniş olarak kabul edilebilir ve avantajlı olmasına rağmen, kategori ortalama 2.53 metre (99.6 inç) dingil mesafesinden biraz daha kısa olan arka yolcu bacak boşluğunda eksikti. önceki Almera üzerinde daha büyük bir çizme. 2002 yılında, Güney Kore'de bulunan Renault Samsung Motors, Nissan Bluebird Sylphy N16'ya dayanan Renault Samsung SM3'ü Nissan Almera'nın ikinci nesli olarak üretmeye başladı. 2005 yılında tamamlandı ve Nisan 2006'dan itibaren Ukrayna ve Rusya'da Almera Classic, Orta Amerika, Venezuela ve Ekvator'daki Almera B10 ve Orta Doğu'daki Sunny B10 olarak satışa başladı. Kolombiya, Meksika, Libya ve Mısır, otomobil Renault Scala ve Şili'de Samsung SM3 olarak satıldı. Nissan, 2011 yılının ekim ayında, Nissan Almera adlı Tayland'daki Eco-Car projesinin ekonomik sedan arabası olarak yeni bir model başlattı. Araba, şirketin global V platformuna dayanan Nissan Latio'nun (N17) bir rebad versiyonu. Nissan March ile aynı 1.2 litrelik benzinli motor (HR12DE) ile donatılmış ve beş ileri manuel veya CVT şanzıman bulunuyor. İsim ayrıca Malezya, Avustralya, Endonezya, Singapur, Mauritius ve Nijerya'da da otomobil için kullanılıyor. 2013 yılında Nissan Latio’yu Filipinlerde [5] ve Malezya’da Almera’ya getirdi. Üçüncü nesil Nissan Almera şu anda Asya ve diğer Asya ülkelerinde Afrika ve Gana, Kenya, Nijerya, Güney Afrika ve Malezya, Mauritius, Filipinler, Tayland gibi bazı Afrika ve Asya pazarlarında üretilmektedir. 5 ileri manuel ve 4 vitesli otomatik şanzıman mevcuttur. Üçüncü nesil Nissan Almera şu anda Avrupa pazarı için üretilmiyor veya satılmıyor, ancak gelecekte Kuzey Amerika'da Nissan Altima'nın rakibi olarak Avrupa'da satılmayı planlıyor. Rusya'da, yeni Nissan Almera, 2005 yılında sunulan Nissan Bluebird Sylphy G11'i temel alıyordu. 29 Ağustos 2012'de, 2012 Moskova Uluslararası Otomobil Salonunda dünya prömiyerini aldı ve Bluebird Sylphy ile aynı tasarımı kullanıyor ancak yeniden tasarlanan bir gösterge paneli iç İlk nesil Dacia Logan'dan uyarlanmıştır. 1.6 litrelik benzinli bir motora (75 kW) sahip, beş vitesli manuel veya dört vitesli otomatik şanzımanlı ve AvtoVAZ tesisinde Aralık 2012'den beri yerel olarak üretiliyor. Satışlar Nisan 2013'te başladı ve Ekim 2018'de durdu. Boyalık, İliç Boyalık, Erzincan ilinin İliç ilçesine bağlı bir köydür. Köyün adı, 1522'deki kayıtlarda da Boyalık olarak geçmektedir. 1642 tarihli Avârız defterlerinde Erzurum Eyaleti'nin Kuruçay kazasının merkez nahiyesine bağlı "Boyalık" adıyla bir köy olarak bahsedilen yerleşimde, avârıza konu 19 Müslüman hane yaşamaktaydı. Köy, Erzincan il merkezine 118 km, İliç ilçe merkezine 21 km uzaklıktadır. Nissan Patrol Nissan Patrol, Nissan'ın 1951'den beri ürettiği SUV modelidir. Cork City FC 1984 yılında kurulan Cork City kulübü İrlanda'nın güçlü kulüplerindendir. "Correct as of 9 July 2007" Unutulmayanlar (film, 1981) Unutulmayanlar, 1981 yapımı Türk filmi 7 Uzun yol şoförü istemeyerek kirli bir işe girerler. Büyük çapta bir silah kaçakçılığına alet olmuşlardır.Polis peşlerine düşer, onlar da bir yandan kaçarken, bir yandan da kendilerini bu pis işe bulaştıran büyük şefi aramaktadırlar. Sonunda şefi bulup intikamlarını alır ve Beyrut'tan İstanbul'a hareket ederler. Fakat sınırda mayın tarlasına düşer ve hepsi ölürler.Yolculukları sırasında karanlık geçmişleriyle de yüzleşirler. Türk sinemasının , 7 ünlü oyuncusunu bir araya toplayan film salt bu açıdan izlenebilir. FK Torpedo Moskva FC Torpedo Moskova (Rusça: Футбольный клуб "Торпедо" Москва) 1930 yılında Moskova'da kurulan profesyonel futbol kulübü. Kulüp, kurulduğu yıldan günümüze gelene kadar birçok farklı isimle anılmıştır. Bu isimler sırasıyla; 2008-2009 sezonu itibarıyla Rusya İkinci Futbol Ligi'nde mücadele etmekte olan Torpedo Moskova kulübü iç saha maçlarını 78,360 kişi kapasiteli Lujniki Stadyumu'nda oynamaktadır. Siyah-Beyazlılar, 2006 sezonunda Rusya Süper Ligi'nden düşmüştür (ki o zamana kadar Dinamo'yla birlikte Rusya'da en üst seviye ligden düşmeyen iki ekipten biriydi). 2007'de 1. Lig'i üst sıraların altında tamamladıktan sonra, 2008'de son maçında sahasında Vityaz Podolsk'a yenilerek 2. Lig'e düşmüştür. 2009'da 2. Lig'de mücadele etmeleri gerekiyordu ancak maddi sorunlar nedeniyle profesyonel lisans alamadıkları için Merkez Amatör Ligi'ne gönderildiler ve mücadelelerine burada devam ediyorlar. (on loan from FK Rostov) Nissan Primastar , Nissan'ın 2004'te üretmeye başladığı Renault Trafic'le aynı platformu kullanan ticari araçtır. Trafic'te bulunan 1.9 dCi 100 HP dizel motor bu modelde de kullanılmaktadır. Steely Dan (albüm) Steely Dan 1978 yılında Steely Dan grubunun piyasaya çıkardığı toplama albümdür. Albümdeki tüm parçalar Walter Becker ve Donald Fagen'a aittir. Gold (Steely Dan albümü) Gold, 1982 yılında yayınlanmış Steely Dan'in toplama albümüdür. Gold, Expanded Edition (Steely Dan albümü) Gold, Expanded Edition, Steely Dan grubunun 1985 yılında yayınladığı toplama albümdür. A Decade of Steely Dan A Decade of Steely Dan, 1985 yılında yayınlanmış Steely Dan'in toplama albümüdür. Albüm platin plak kazandı. Bobby Brown Robert Barisford Brown veya bilinen adıyla Bobby Brown (5 Şubat 1969) ünlü Amerikalı bir şarkıcı ve söz yazarıdır. Sanatçı Whitney Houston'ın eski eşi olmasıyla bilinmektedir. Müzik kariyerine R&B grubu "New Edition" ile başlayan Bobby Brown, grubun en genç üyesi olarak yaptığı albümlerin ardından, gruptan ayrılmıştır. Sanatçı bunun ardından, 1986'da ilk albümü "King Of Stage" ile solo olarak müzik dünyasına adım atmıştır. Ancak ilk albüm, beklenenin altında bir başarı göstermiştir. Ancak tüm bunların ardından çıkan 1988'deki 2. albüm, özellikle ABD'de 7 kez platin kazanarak, sanatçının en başarılı albümü olmuştur. 1990'ların ortalarına kadar kendinden söz ettiren Bobby Brown, bir süre sonra albümlerinden çok, uyuşturucuyla olan ilgisiyle kendinden söz ettirmiştir. Ünlü R&B sanatçısı Whitney Houston ile evlenen Brown, 1993'te Bobbi Kristina Brown adlı kızlarını dünyaya getirmişlerdir. Brown daha sonraları, Houston'ı da bu batağa sürüklemekle suçlanmıştır. Çift son olarak 2006'da boşanmıştır. The Very Best of Steely Dan: Reelin' In the Years The Very Best of Steely Dan: Reelin' In the Years, Steely Dan grubunun 1987 yılında yayınladığı toplama albümdür. Albümdekş tüm parçalar Walter Becker ve Donald Fagen ikilisine aittir. AIM-54 Phoenix AİM-54 Phoenix, ABD tarafından yapılan radar güdümlü uzun menzilli hava-hava füzesidir. AİM-54 füzesi'ni sadece F-14 Tomcat uçağı kullanır. Menzili yaklaşık olarak 184 km'dir. Günümüzde sadece İran İslam Cumhuriyeti Hava Kuvvetleri tarafından kullanılır. Ana amacı, Sovyet süpersonik jetlere (Su-27, Mig-29, Su-33) ve cruise füzelerine karşı önleme yapmaktır. Citizen Steely Dan Citizen Steely Dan, Steely Dan'in 1993 yılında yayınladığı 4 CD'lik kutu setidir. Koleksiyon grubun 1993 yılına kadar yayınladığı tüm albümleri kapsıyor. Disc: 1 Disc: 2 Disc: 3 Disc: 4 Killik, AlaÅŸehir Killik, Manisa ilinin Alaşehir ilçesine bağlı bir mahalledir. Manisa il merkezine 120 km, Alaşehir ilçesine 8 km uzaklıktadır. Cumberland Nehri Cumberland Nehri, Güney ABD'de önemli bir su hattıdır. Nehir, 1.106 km uzunlukta olup, 46,830 km² bir havzaya sahiptir. Nehir Kentucky'den doğar ve Tennessee'den geçerek tekrar Kentucky'den Ohio Nehri'ne dökülür. Cumberland Nehri, ABD'nin Tennessee ve Kentucky eyaletleri için bir hayat kaynağıdır. Nehir kenarında Nashville, Clarksville gibi büyük ve önemli şehirler kuruludur. Her ne kadar nehir yoğun ve önemli hatlara sahip olmasa da dar alanda ulaşım hatları bünyesinde kullanılmaktadır. Ancak genel bir taşımacılık, bu nehirde suyun derinliği ve suyun önündeki engeller yüzünden yapılamamaktadır. Hasan Kâfî el-Akhisârî Hasan Kâfî el-Akhisârî olarak da bilinen Hasan Kâfî Pruščak (d. 1544 - ö. 1616) Osmanlı Boşnak yazar ve sosyal bilimcisi; özellikle mantık ve kelam (İslam teolojisi) konularında birçok eser vermiştir. Siyaset bilimi üzerine görüşleriyle de tanınan Hasan Kâfî el-Akhisârî siyasî düşüncede pragmatist ve gerçekçi bir bakış açısına sahipti. Önde gelen eserlerinden biri bir siyasetname veya ıslahatname olan "Usûl el-Hikem fî Nizâm el-'Âlem" isimli siyaset bilimi ve sosyoloji konulu eseridir. Eser toplumsal ve siyasi sorunları ele almakta, sorunların kaynağına dair varsayımlar sunmakta ve çeşitli çözüm yolları önermektedir. 1596'da yazılan eserde, eserden önce yazılmış farklı yazarların çeşitli siyasi ve toplumsal konulu eserlerinden de yararlanılmıştır. Yararlanılan kaynaklara örnek vermek gerekirse; Kâdî Beyzâvî tarafından yazılmış ve "Envâr el-Tenzîl ve Esrâr el-Te'vîl" ismini taşıyan tefsir ile Zemahşerî tarafından kaleme alınmış "Rebî' el-Ebrâr" ismini taşıyan nasihatname örnek verilebilir. Hasan Kâfî "Usûl el-Hikem fî Nizâm el-'Âlem" eseriyle, Osmanlı siyaset tarihinde yeni bir siyasetname ve ıslahatname akımına ("Usûl el-Hikem" geleneği) yol açmıştır. Örneğin kendisinden sonra Hasan Beyzâde "Usûl el-Hikem fî Nizâm el-'Âlem" isimli eserini yazarken, tanınmış Osmanlı yayımcı ve yazarı İbrahim Müteferrika da "Usûl el-Hikem fî Nizâm el-Ümem" isimli eserini kaleme almıştır. Ohio Nehri Ohio Nehri, ABD'nin en büyük nehirlerinden biridir. Pensilvanya, Ohio, Batı Virjinya, Kentucky, Indiana, Illinois eyaletlerini sulayan ve buralardaki şehirlerin hayat kaynağı olan Ohio Nehri, 1.579 km'lik bir uzunluğa sahiptir. İlk kaynağını Pensilvanya eyaletinden alan Ohio Nehri, sırasıyla önce Batı Virjinya ile Ohio eyaletlerinin, ardından Kentucky ile Ohio eyaletlerinin son olarak Kentucky ile Indiana eyaletlerinin doğal sınırlarını çizmektedir. Nehir, ticari alanda önemli bir hat olmasının yanında, başlı başına bir ulaşım yoludur. Nehir batıya doğru akması nedeniyle, batılıların keşfinden sonra, Amerika'nın batı yakasının keşifleri için kullanılmıştır. Ohio Nehri'nin geçtiği yerleşkeler: CF Pachuca Club de Futbol Pachuca veya genellikle kullanım şekliyle sadece Pachuca Meksikanın önde gelen futbol takımlarından biridir ve ülkenin en eski profesyonel futbol kulübüdür.1901 yılında şehirdeki maden işçileri tarafından kurulumuştur ve aynı zamanda meksika liginin kurucuları arasındadır.Son on yıl içinde kulüp, 3 CONCACAF kupası kazandı. Kurt Westergaard Kurt Westergaard (d. 13 Temmuz 1935), Danimarkalı karikatürist. "Jyllands Posten" gazetesinde Muhammed'in sarığında bomba olan karikatürü çizerek dünyanın pek çok yerindeki Müslümanların tepkisini toplamıştır. Westergaard'ın evi, bu olaydan beri polis koruması altındadır. Kendisini Hristiyan kültürüne bağlı bir ateist olarak tanımlar. Charlie Hebdo adlı derginin 2007 yılındaki editörüdür. 2 Kasım 2011 tarihinde ise, Charlie Hebdo dergisinin kapağında "Muhammed'in "Gülmekten ölmezseniz 100 kırbaç" diyen bir karikatürü" yer aldığı için tepki olarak dergiye bir molotof kokteyli atılmış, dergi yöneticileri ise "Artık dergimiz yok. Her şeyimiz mahvoldu" demişlerdir. Ekonofizik Ekonofizik fizikçiler tarafından geliştirilmiş kuram ve yöntemleri ekonomi problemlerini çözmekte kullanan ve uygulayan bir interdisipliner araştırma alanıdır. Finansal (malî) piyasaların incelenmesindeki kullanımı ve uygulama alanı zaman zaman "istatistikî finans" olarak da adlandırılmıştır ki bu isimde kökeni olan istatistiksel fizik dalına gönderme vardır.Finans fiziği olarak bilinen ekonofizik; bazı teorik fizik, uygulamalı matematik ve kompleksite metotlarının uygulanması ile ekonomik, finansal ve sosyal problemlere çözüm getiren ve problemleri inceleyen disiplinler arası bir araştırma alanıdır. Dolayısıyla bazen sosyo-ekonomik fizik olarak da adlandırılır. Ekonofizikte kullanılan temel araçlar, sıklıkla istatistikî fizikten alınan, olasılık ve istatik yöntemleridir. Ekonomide uygulama alanı bulmuş fizik alanlarına örnek vermek gerekirse: perkolasyon modelleri, kaotik modeller... Bunlara ek olarak, matematiksel karmaşıklık teorisi ve bilgi teorisini kullanmaya yönelik adımlar da atılmıştır. Ekonomik fenomenlerin, heterojen ajanlar arasındaki etkileşimlerin sonucu olması hasebiyle, birçok partikülün etkileşim içerisinde olduğu istatistikî mekanik ile arasında belirli bir analoji bulunmaktadır; bununla birlikte, elbette, insanlar ile partiküllerin özelliklerinin birbirinden çok önemli biçimde farklı olduğu da ilgili araştırmalarda göz önünde bulundurulmalıdır. Cyndi Lauper Cynthia Ann Stephanie Lauper veya bilinen adıyla Cyndi Lauper (d. 22 Haziran 1953) ünlü Amerikalı bir şarkıcı, söz yazarı ve aktristir. Lauper 2008'e kadar yayımladığı 40'ın üzerinde single ve 11 albüm ile dünya çapında 25 milyonun üzerinde satış başarısı yakaladığı gibi 1985'te en iyi yeni sanatçı dalında Grammy ödülünü kazanmıştır, "She's So Unusual" albümü de en iyi albüm tasarımı dalında Grammy ödülü almıştır. Lauper ayrıca 13 kez Grammy Ödülleri'ne, 2 kez Emmy Ödülleri'ne, 2 kez Amerikan Müzik Ödülleri'ne, 7 kez Amerikan Video Ödülleri'ne ve 18 kez MTV ödüllerine aday olarak gösterilmiştir. Lauper 1991'den beri David Thornton ile evlidir ve 19 Kasım 1997 tarihinde ilk oğulları Declyn Wallace Thornton Lauper dünyaya geldi. Lauper, Fred ve Catrine Lauper çiftinin çocuğu olarak 1953'te dünyaya geldi. Çocukluğu New York'ta geçen Lauper'ın babası Alman ve İsviçre asıllı, annesi ise İtalyan asıllıdır. Cyndi daha henüz 5 yaşındayken anne babası boşanmıştır. Üç çocuğunu alan anne Lauper, New York, Queens'e taşınmıştır. 12 yaşında gitar çalmaya ve beste yapmaya başlayan Lauper, 70'lerin ortalarından sonra vokalist olarak çeşitli müzik gruplarıyla çalışmaya başladı. 1977'de ses tellerinin hasar görmesiyle bir yıl şarkı söyleyememiştir. 1980'de Polydor Records aracılığıyla new wave tarzda ilk albümünü yayınlayan Lauper, her ne kadar olumlu eleştiriler toplasa da, Lauper tarafından en sevilmeyen albümü ilan edilmiştir. Sanatçı, asıl başarısını 1983'teki "She's So Unusual" albümüyle kazanmıştır. Albümün 4 numaraya çıkmasıyla ABD gündeminde sıkça yer alan Lauper, o dönemlerde ünlü pop şarkıcısı Madonna ile devamlı olarak kıyaslanmıştır. Lauper'ın 1986 albümünün adının "True Colors" olması, Madonna'nın da aynı yıl çıkardığı albümünün "True Blue" olması nedeniyle dikkat çekmiştir. True Colors ile de 4 numaraya erişen Lauper, bu tarihten sonraki albümlerinin başarısızlığı neticesinde, Madonna ile karşılaştırılmamaya başlamıştır. Air Astana Air Astana (Kazakça: Эйр Астана) Kazakistan'ın bayrak taşıyıcı havayolu şirketidir. Şirketin merkezi Almatı'dadır. Air Astana, Ocak 2012'de Asya Pasifik Havacılık Merkezi tarafından "ilk on yılında, diğer tüm başlangıç şirketlerinden daha iyi performans gösterdiğini" açıkladı. BAE Systems tarafından ilk kurulduğu zaman sadece iç hat seferleri düzenlemesi planlanan şirket, 2001 yılının ortalarında Kazakistan'ın kurucu devlet başkanı Nursultan Nazarbayev talebi üzerine Kazakistan Hükûmeti ile radar sözleşmesi müzakerelerine başladı. O sırada BAE Systems'ın başkanı Richard Evans, anlaşma aşamasında kilit rol oynadı. Ancak, radar sözleşmesi hiçbir zaman gerçekleşmedi ve ardından BAE Systems'taki üst düzey yönetim değişiklikleri ve stratejik incelemeler Kazakistan'daki ofislerinin kapanmasına neden oldu. Destek yetersizliğine rağmen, havayolu hizmete girdi. İlk operasyon başkanı olan eski British Airways'in yöneticisi Lloyd Paxton, ilk 3 Boeing 737'sini International Lease Finance Corporation'dan (ILFC) kiraladı ve 15 Mayıs 2002'de ticari faaliyete başladı. Şubat 2004'te Kazakistan'ın bayrak taşıyıcı havayolu şirketi olan Air Kazakhstan'ın iflas etmesi üzerine Dubai, İstanbul, Moskova ve Pekin gibi önemli şehirlere yolcu taşımak için seferler düzenledi. Filo planları ve hub stratejisi üzerindeki erken büyüme ağrıları ve anlaşmazlıklar, hissedarlar arasındaki gerginliğe ve 2005 sonbaharındaki yönetim değişikliğine neden oldu. Airline Business and Air Finance Journal'a göre 2015 yılında 20. sırada yer alan havayolu, 2010, 2011 ve 2012 yıllarında dünyadaki net kar marjı açısından en karlı 20 havayolunda yer aldı. Kazakistan Ã‡in GÃ¼ney Kore Tayland Hindistan BirleÅŸik Arap Emirlikleri Rusya TÃ¼rkiye Almanya Hollanda Birleşik Krallık HavayollarÄ± listesi Edward Hopper Edward Hopper (22 Temmuz 1882 – 15 Mayıs 1967), Amerikalı ressam ve grafiker. Genellikle yağlı boya tabloları ile popüler olsa da suluboya ve gravür konusunda da en az yağlı boya resimlerde olduğu kadar uzmandı. Nyack, New York'un yukarı kısmında doğan Hopper, başarılı bir manifaturacının oğluydu. New York Sanat ve Tasarım Enstitüsü'nde resim eğitimi aldı. Eğitmenlerinden biri olan ressam Robert Henri, öğrencisini, yaptığı sanatla dünyada bir heyecan oluşturma konusunda teşvik etti. Hopper üzerinde çok büyük bir etkisi olan Henri, öğrencilerini kentsel hayata dair gerçekçi resimler çizmeleri konusunda destekliyordu. Daha sonraları önemli ressamlar haline gelen Henri'nin öğrencileri, Amerikan Sanatı'nda "Ashcan School" (Ashcan Okulu) olarak anıldılar. Hopper da Henri'nin altında beş sene çalıştı. Resmi eğitimini tamamladıktan sonra, Avrupa'ya Paris merkezli üç ziyarette bulundu. Bu ziyaretlerin amacı, orada ortaya çıkan yeni sanat olayları üzerine çalışmaktı. Fakat, kübist hareketi taklit eden pek çok çağdaşının aksine, idealizmden ve gerçekçi ressamların çalışmalarından etkilendi. Erken dönem çalışmalarına bakıldığında, gerçekçilerin renk ve şekle yaptıkları vurgunun benzerlerine rastlanabilir. New England'ın başlıca temaları olan deniz manzarası ve gemilerden uzak duran Hopper, artık moda olmamasına rağmen Viktoryen mimariye büyük ilgi duyuyordu. Boston Güzel Sanatlar Müzesi küratörü Carol Troyen ressam hakkında "Ufak kuleli ya da kuleli, verandalı, mansart çatılı, harika gölgelerle süslenmiş evlerden çok hoşlanıyordu. Her zaman, çizmeyi en çok sevdiği şeyin bir eve vuran güneş olduğunu söylerdi." dedi. Uzun yıllar boyunca ticari bir ressam olarak çalışan Hopper, resim konusunda istediği başarıya ulaşamamıştı. Turistlere ufak tefek baskılar ve suluboyalar satan ressam, galeri sahipleri ya da küratörlerin ilgisini çekemediği için önemli yayınlarda kendisini gösteremiyordu. Troyen'e göre, Hopper'ın ilk ilgi çeken çalışması 1923 yılında çizdiği "The Mansard Roof" adlı eseriydi. Ressam bu resmi Gloucester'da geçirdiği ilk yazında çizmişti. Sanat okulundan sınıf arkadaşı olan Josephine Nivison Hopper (daha sonra karısı olacaktı), diğer birkaç resmiyle birlikte bu resmini Brooklyn Müzesi'nin senelik suluboya sergisine sokmasını tavsiye etti. "The Mansard Roof", müze tarafından 100 dolara satın alınarak kalıcı koleksiyonlarına eklendi. 1924 yılında ressam, Josephine 'Jo' Nivison ile evlendi. Sürekli tartışan çift şiddetli bir ilişki yaşadılar. Hopper, takıntıları olan kıskanç bir adamdı ve karısının kedileri Arthur'a gösterdiği ilgiden bile rahatsız oluyordu. Jo, hem ev işleri ile ilgilenirken hem de kocasına modellik yaptı. Her ne kadar kendini bu ilişkide sıkışmış hissetse de her zaman eşine ve onun eserlerine karşı hayranlık ve saygı duydu. Ressamın en büyük destekçisi oldu. Hopper, 1925'te, sanatsal olgunluğunu işaret eden "House by the Railroad" isimli resmini çizdi. Bu resim aynı zamanda, sanatçının boş kent ve kır manzaralarında sert çizgiler ve geniş şekiller kullandığı, olağandışı ışıklandırmalar ile konu ettiği objelerin yalnız havalarını vurguladığı serisinin başlangıcı oldu. Ressam, çoğunlukla Amerikan yaşamının ortak özelliklerini kendine konu edindi. Bunlar arasında benzin istasyonları, oteller, demiryolları, boş sokaklar ve onların sakin havası sayılabilir. Hopper, yaşlılık günlerinde de resim yapmaya devam etti. Bu sırada hayatını New York ve Massachusetts arasında geçiriyordu. 1967 yılında, New York'ta Washington Square Park'a çok yakın olan atölyesinde vefat etti. Karısı, Josephine Nivison ise ondan on ay sonra vefat etti. Vefatından önce ise ressamın çalışmalarını Whitney Museum of American Art'a bağışladı. Hopper'ın diğer önemli resimleri ise New York'ta Modern Sanat Müzesi, The Des Moines Art Center ve Chicago Sanat Enstitüsündedir. Hopper'ın çalışmaları ulaşılabilir olmasına rağmen, ticari illüstrasyonları resim yapmak için terk ettiği için, çoğunlukla yabancılaşmış görünür. Hopper, en bilinen eserlerinden biri olan "Nighthawks"'ta (1942), bütün gece açık olan Amerikan tarzı ufak bir restoranda bar tezgâhında oturan müşterileri resmetti. Restoranın göz kamaştırıcı ışığı, mekanı, dışarıda hüküm süren gecenin karanlığından ayırır ve resmin ince duygusunu ve havasını arttırır. Eser sınırlama ve izolasyon unsurlarını vurgular. Walter Wells ismindeki eleştirmen resimde Ernest Hemingway'in "A Clean, Well-Lighted Place" isimli öyküsünün etkilerini gördüğünü söyledi ve "Hem resim hem de hikâye, tanrısız ya da manevi avuntusuz bir dünyada, en büyük geceye karşı (örn. ölüm) duran bir mabedi temsil ediyor." diye ekledi. Hopper'ın kırsal New England manzaraları da daha az manalı değildir. Örneğin, "Gas" (1940), uyumak için kendi yollarına gitmekte olan yolcuların geceleri ihtiyaçlarını karşılamak için varolan farklı, temiz, iyi ışıklandırılmış bir sığınaktır. Parlak güneş ışığı ve gölgeler de Hopper'ın resimlerindeki sembolik öğelerdir. "Early Sunday Morning" (1930), "Summertime" (1943), "Seven A.M." (1948), ve "Sun in an Empty Room" (1963) gibi resimlerinde bu öğelere rastlanabilir. İlgilendiği konular açısından Hopper çağdaşı Norman Rockwell'le karşılaştırılabilir. Hopper çalışmalarında genellikle boş alanları kullanır. Boş bir kır yolunun kıyısındaki benzin istasyonu ve gökyüzünün doğal ışıkları ile benzin istasyonundan gelen yapay ışığın kesişmesi tarzına örnek olarak verilebilir. Hopper'ın pek çok çalışmasında insanoğlunun çevreyle olan keskin ilişkisi işlenir. Tıpkı filmlerdeki ya da oyunlardaki sessiz sahneler gibi, Hopper'ın resimlerindeki karakterler de zirveye ulaşılan bir sahnenin öncesinde ya da sonrasında resmedilmiş gibidirler. 1980'de "Edward Hopper: Sanat ve Ressam" isimli sergi Whitney Museum of Art'ta açıldı ve sergi Londra, Düsseldorf, Amsterdam, Chicago ve San Francisco'yu ziyaret etti. Bu sergiyle ilk defa, Hopper'ın yağlı boya tabloları ile kâğıt üzerine çizimleri birlikte gösterildi. Aynı zamanda bu sergi ressamın Avrupa'da popüler olmasını ve dünyaca tanınmasını tetikledi. 2004 yılında ise, sanatçının eserlerinden geniş bir seçki Avrupa'yı turladı. Almanya'da ve Londra'daki Tate Modern'de sergilendi. Tate Modern'deki sergi, galerinin en popüler ikinci sergisi oldu. Açık kaldığı üç ay boyunca 420.000 ziyaretçi geldi. 2007 yılında ise, Boston'daki Güzel Sanatlar Müzesi'nde, ressamın en başarılı dönemi olarak anılan 1925-1950 yılları arasındaki çalışmaları sergilendi. Sergide, elli yağlı boya tablo, otuz suluboya, on iki baskı yer aldı. Bu eserler arasında sanatçının en popüler resimlerinden olan Nighthawks, Chop Suey, Portland Head, Cape Elizabeth, Maine ve Lighthouse and Buildings de yer aldı. Sergi Boston Güzel Sanatlar Müzesi, Washington Ulusal Sanat Galerisi, Chicago Sanat Enstitüsü ortaklığında ve Booz Allen Hamilton isimli yönetim danışmanlığı şirketi sponsorluğunda gerçekleştirildi. Hopper'ın sanat dünyası ve pop kültürü üzerindeki etkileri inkar edilemez. "Nighthawks"'un karakterlerinin çizgi film kahramanları ya da James Dean, Marilyn Monroe gibi ünlü pop kültürü ikonları ile değiştirilmiş versiyonlarının posterleri dükkânlarda satılmaktadır. "Nighthawks"'ta rastlanmasa da, Hopper resimlerinde kadın model olarak çoğunlukla kendi eşini kullandı. Hopper'ın eserlerindeki sinemavari geniş kompozisyonlar, ışığın dramatik kullanımı ve karanlık, ressamı film yapımcıları arasında da popüler kıldı. Örneğin, ressamın "House by the Railroad" isimli resminin, Alfred Hitchcock'un 1960 yapımı filmi Psycho'daki eve örnek olduğu söylenir. Terrence Malick'in "Days of Heaven" isimli filminde kullanılan ev de aynı resimdeki evin etkisi altındadır. Gerçeküstücü korku filmi yönetmeni Dario Argento da 1976 yapımı filmi "Deep Red"'in (Profondo Rosso) bazı sahnelerinde "Nighthawks" benzeri bir dekor kullandı. 1993'te Madonna, Hopper'ın 1941'de çizdiği "Girlie Show" isimli resimden etkilenerek çıktığı dünya turnesinin ismin The Girlie Show koydu. Gösterinin içinde de resmi andıran pek çok öğe vardı. 2002'de Sam Mendes tarafından çekilen "Road to Perdition" isimli filmde de yönetmen ışıklandırmada Hopper'ın eserlerini, özellikle "New York Movie"'yi örnek aldı. 2004 yılında, İngiliz gitarist John Squire, Hopper'ın Marshall's House isimli çalışması ile aynı ismi taşıyan kavramsal bir albüm çıkardı. Albümdeki bütün şarkılar bir Hopper resmiyle aynı ismi paylaşıyordu. Kanadalı rock grubu The Weakerthans'in 2007'de yayınladıkları albümleri "Reunion Tour" Hopper'ın "Sun in an Empty Tour" ve "Night Windows" resimleri ile aynı ismi taşıyan ve resimlerden etkilenerek yazılmış iki parça içeriyordu. Grup ayrıca aynı albümde yer alan "Hospital Vespers" isimli şarkılarında Hopper'ın ismini kullandılar. Polonyalı besteci Paweł Szymański'nin "Compartment 2, Car 7" isimli eserini Hopper'ın "Compartment C, Car 293" resminden etkilenerek besteledi. Alman film yönetmeni Wim Wenders'ın 1997 yapımı filmi "The End of Violence"'da da "Nighthawks"'u andıran bir sahne vardı. 2006 yapımı Oskar Roehler filmi Elementarteilchen'in afişi de sanatçının "People in the Sun" isimli resminden etkilenerek çizildi. Edward Hopper'ın öne çıkan çalışmaları (aksi belirtilmediği sürece yağlı boya): Yiwu Yiwu (), Çin'in Zhejiang eyaletinin doğusunda Jinhua iline bağlı ilçe düzeyinde bir şehirdir. Son yıllarda hızlı bir büyüme yaşayan şehir, perakendeciler pazarı olarak ünlü turistik bir yerdir. Çin'in doğusundaki Zhejiang eyaletine bağlı Yiwu kenti üretilen gündelik eşyalar dünyanın her köşesinde satılıyor. Bu nedenle, Yiwu, "dünyanın süpermarketi" olarak adlandırılıyor. Ancak 30 yıl önce yani Çin'de reform ve dışa açılma siyasetinin uygulandığı ilk yıllarda Yiwu, Zhejiang eyaletinin ortasında yoksul bir tarım ilçesiydi. Nüfusu kalabalık olan Yiwu'nun kaynakları yetersizdi. Ekonomik gelişme seviyesi düşük ve halkın yaşam koşulları geriydi. Reform ve dışa açılma uygulamaları sayesinde Yiwu, 20 yıl içinde yoksulluktan kurtularak gündelik eşyaların dünyaca tanınmış "başkenti" oldu. 2007 yılında Yiwu'da gerçekleştirilen üretim değeri 4 milyar 209 milyon yuana, kent ve kasabalarda kişi başına düşen yıllık gelir 25 bin yuana, köylerde kişi başına düşen nakit yıllık gelir de 10 bin 255 yuana ulaştı. Yiwu, çeşitli ekonomik endekslerde, Çin'in ilçe düzeyindeki kentleri arasında ilk sırada bulunuyor. 30 yıl önce Yiwu çok az sayıda kişi tarafından bilinen küçük bir yerdi. Yiwu'da yaşayanlar zor geçiniyordu. Fakat burada yaşayanlar, ülkenin diğer bölgelerinden farklı olarak tarih boyunca ticaretle uğraştı. Yerel köylüler, boş zamanlarında şeker sepetlerini alıp kapı kapı dolaşırlardı. Tavuk ya da horoz tüyü ve diş macunu kutusu karşılığında şeker satarlardı. Şeker karşılığında aldıkları tavuk ve horoz tüyleri, gübre olarak kullanıyordu ya da toz fırçası yapıp satarlardı. Reform ve dışa açılma siyasetinin uygulandığı ilk dönemde mal ekonomisi ülkenin bazı bölgelerinde kalkınmaya başladı. Yiwulular elle yaptıkları eşyaları endişe içinde satmaya başladı. Beş çocuğu olan Feng Aiqian, komşularının küçük miktarda ticaret yapmasından para kazandığını öğrenince kendisi de ilçenin bir pazarında gündelik eşya satmaya başladı. Bayan Feng, o zamanki durumu anlatırkenşöyle dedi: "O zamanlae ailemde beş çocuğum, annem, eşim ve ben olmak üzere sekiz kişi vardı. Eşim, ayda 20 yuan kazanıyordu. Çok zor geçiniyorduk. Bu durumu değiştirmek için bir fabrikadan aldığım malları pazarda satmaya başladım. Zamanında böyle satış yasaklanmıştı." Gündelik mallar satarak para kazanılmasına izin isteyen sesler Yiwulular arasında giderek yükseliyordu. Ayrıca yerel hükümet de bölgesel ekonomiyi geliştirmeyi düşünüyordu. 1982 yılında zamanın Yiwu ilçesi yöneticileri, cesaretle köylülerin ticaret yapmasına izin verme kararı aldı. Bu kara sayesinde Yiwu gündelik eşya pazarı doğdu. Yiwu ekonomisi, bundan sonra hızlı gelişme yoluna girdi. Yiwu Belediyesi Başkan Yardımcısı Li Xuhang şunları söyledi: "Toprakları verimsiz olan Yiwu'da kaynaklar çok az. Coğrafi konumu açısından da avantajlı değil. Böyle bir yer nasıl gelişir? Reform ve dışa açılma siyaseti sayesinde bile ancak küçük miktarda ticaret yapmak yoluyla vr Yiwuluların çalışkanlığıyla ekonomi geliştirilebilirdi. 1982 yılında Yiwu Belediyesi, halkın isteğine göre gündelik eşya pazarı kurma kararı aldı." "Ticareti geliştirerek kent inşa etme" şeklindeki stratejik gelişme hedefi doğrultusunda Yiwu gündelik eşya pazarı kısa sürede gelişerek Yiwu bölgesinin ekonomik gelişmesini sağlayan önemli itici güç haline geldi. Yiwulular, öncelikle ataç, çorap, çakmak gibi insanlar tarafından pek önemsenmeyen gündelik eşyalar satmaya başladı. 10 yıldan az süre içinde yani 1991 yılında Yiwu pazarı, Çin'in en büyük gündelik eşya pazarı haline geldi. Şimdiki Yiwu gündelik eşya pazarı, 4 milyon metrekare genişliğinde bir alanı kapsıyor. 70 bin tüccar aile, 400 binden fazla çeşit eşya satıyor. Yiwu'da üretilen gündelik eşyalar dünyanın 215 ülkesi ve bölgesine satılıyor. Yılda ihraç edilen mallar, 500 bin standart konteynere ulaştı. Yiwu, gerçek anlamda "dünyanın süpermarketi" haline geldi. 2005 yılında Birleşmiş Milletler ve Dünya Bankası tarafından ortaklaşa yayınlanan "Dünyayı Şok Eden Çin İstatistikleri" başlıklı raporda, Yiwu pazarının dünyanın en büyük gündelik eşya toptan pazarı olduğu ifade edildi. 2008'de Çin'de reform ve dışa açılma uygulamalarının 30. yılı kutlandı. Yiwu, ülkenin reform ve dışa açılma girişiminin öncüsü ve örneği olarak gösterildi. Yiwu Belediyesi yetkilileri, 2020 yılına kadar Yiwu'nun dünyaca tanınmış uluslararası ticaret kenti olmasını hedeflediklerini söyle Play (Jennifer Lopez şarkısı) "Play", Amerikalı şarkıcı Jennifer Lopez'in "J. Lo" adlı ikinci stüdyo albümünden çıkan ikinci teklisidir. Şarkı, "Billboard" Hot 100'de 8 numara olurken, Hot Dance Club Play'de 2 numara olmuştur. Şarkının videoklibi Francis Lawrence yönetmenliğinde çekilmiştir. All the Things She Said All the Things She Said, t.A.T.u grubunun "200 km/h in the Wrong Lane" albümünden çıkan single çalışmasıdır. IV. Andronikos IV. Andronikos Paleologos (Yunanca: Ανδρόνικος Δ' Παλαιολόγος, "Andronikos IV Paleologos"). do. 2 Nisan, 1348 – öl. 28 Haziran, 1385. 1376 ile 1379 yılları arasında Bizans imparatoru. IV. Andronikos, Bizans İmparatoru olup V. İoannis ve Eleni Kantakuzini'nin oğludur. Büyükbabası, Bizans İmparatoru VI. İoannis ve anneannesi İrini Asanina'dır IV. Andronikos, 1350li yılların başında babası V. İoannis tarafından ortak imparator seçildi ve bu unvanla babasının sadık bir varisi olarak hareket etti. 1366'de babası kıdemli imparator V. İoannis Avrupa'da müttefik aramak üzere oğulları Manuil ve Mihail ile Macaristan'a gidip oradan dönerken Bulgarlara esir düşmesi ve Amadeus Savoyalı tarafından kurtarılması maceralarını geçirirken, IV. Andronikos, Konstantinopolis'te taht naipliği yaptı. Yine 1369'da babası V. İoannis, İtalya'ya gittiğinde IV. Andronikos'u Konstantinopolis'te taht naibi olarak olarak bırakmıştı. Bu seyahatinin son kısmında Mayıs 1370de Venedik'e geçen V. İoannis burada Venedikliler'den para ve askeri yardımı ve daha önce Venedik'e rehine bırakılmış olan Bizans Krallık taçını ve mücehveratını geri almak istedi. Bunlar karşılığında onlara Çanakkale Boğazı ağzında bulunan Bozcaada (Tenedos)'yi bırakabileceğini önerdi. Venedik Dükü bunu kabul edeceğini bildirdi. Fakat bu kadar değerli bir stratejik adanın Venedik eline düşmesi Cenevizlilerin Ege ve Marmara'daki ticaret ve imtiyazlarına aksi tesir yapacağını bilerek Cenevizliler Konstantinopolis'te taht naibi olan IV. Andronikos'u inandırdılar. Cenevizlilere dayanarak IV. Andronikos hiçbir halikarda Bozcada'yı (Tenedos) Venediklilere vermeyeceğini açıkladı. Böylece yeterli fon bulamayıp Venediklilerin borç geri ödeme isteklerini karşılayamayan V. İoannis'in şehirden ayrılması yasak edildi. V. İoannis böylece Venedik'te sanki tutuklu olarak kaldı. Bu sefer, V. İoannis, taht naibi olan oğlu IV. Andronikos'a bütün Ortodoks kilisesi arazilerini ve diğer servetlerin satarak Venedik'e olan borcu ödeyebilecek bir meblağı bulup göndermesini istedi. Ama IV. Andronikos bu öneriyi gayet gayri dinsel bulup uygulamadı. V. İoannis ancak ikinci oğlu Manuil'in gayretleri ile Balkanlardan topladığı altın ve kıymetli değerleri kışın Balkanları geçip Adriyatik'te Vendiklilere teslim etmesi sonucunda Venedik'ten ayrılıp Konstantinoplis'e geri dönebildi. 1373'te Andronikos müttefiği olan Osmanlı şehzadesi Savcı Bey ile birlikte babaları V. İoannis ve I. Murad aleyhine bir birleşik isyan çıkardılar. Her iki isyan da başarısız kaldı. I. Murad, oğlunun gözlerine kızgın mil çektirerek kör ettirdi ve V. İoannis'den de kendi oğluna aynı cezayı uygulamasını istedi. Fakat, daha insaflı olan V. İoannis, oğlu Andronikos'un sadece tek gözünü kör ettirdi. Temmuz 1376da Ceneviz Cumhuriyeti yardımı ile Andronikos hapishaneden kaçmayı başardı. Hemen I. Murad'a sığındı ve onun yardıma karşılık Gelibolu'yu Osmanlılara geri vermeyi kabul eden bir anlaşma imzaladı. Gelibolu Osmanlıların eline geçen ve Avrupa'da ilk Osmanlı yerleşkesi idi; ama Cenevizli Savoya Dükü VI. Amedeus on yıl önce tekrar eline geçirmiş ve Bizans'a vermişti. Andronikos, I. Murad'ın sağladığı süvari ve piyade birlikleri ile Konstantinopolis'i kontrolü altına almayı başardı. Burada bulunan imparator VI. İoannis Kantakuzinos ile oğlu Manuel yakalandı ve hapse atıldılar. Böylece IV. Andrinakos tek imparator oldu. Fakat IV. Andronikos tahtta fazla kalamadı. Bu sefer Venedik Cumhuriyeti, IV. Andronikos'un tek imparator olmasına karşı geldi. Özellikle dış işlerinde Andronikos'un Ceneviz Cumhuriyeti'ni kayırdığı açıkça görünmekteydi. Bu politikanın en göze batanı 1377 de Bozcaada'nın Cenevizlilere vermesi oldu. Adanın Bizans valisi bunu kabul etmedi ve isyan ederek adanın egemenliğini Venediklilere teslim etti. 1377de IV. Andronikos genç yaşta olan oğlu VII. İoannis'i ortak imparator yaptı ve tac giydirtti. 1379'da İoannis ve Manuil Sultan Murad'a kaçıp sığınmışlardı. I. Murad ve Venedik Cumhuriyeti birlikte hareket ederek o yılın sonunda Andronikos'u Bizans tahtından atmayı başardılar. Venedikliler, V. İoannis'i kıdemli imparator ve II. Manuil'i de ortak imparator olarak tahta geçirdiler. Andronikos, Cenveizlilere ait olan Galata'ya kaçmayı başardı ve orada 1381'e kadar yaşadı. 1381'de daha önce V. İoannis'e ihanet etmesi affedildi ve tekrar ortak imparator olarak atandı. IV. Andronikos'a bu unvanı ile birlikte şahsi idare bölgesi olarak Silivri (Selimbria) tahsis edildi. Fakat IV. Andronikos 1385'te babasından önce öldü ve böylece sonradan hiç kıdemli imparator olarak saltanat yapamadı. "IV. Andronikos Paleologos"un karısı Bulgar Keratsa olup Bulgar Çarı İvan Aleksandr ile ikinci karısı Sarah-Theodora'nin kızıydı. IV. Andranikos'us birkaç çocuğu olduğu bilinmektedir. Bunlardan ismi bilinen şudur: Åženyang Shenyang (; Mançuca: "Mukden"), Çin'in Liaoning eyaletinin başkenti ve en büyük şehridir. Şehrin 2010 yılı itibarı ile 6.3 milyon olup belediye sınırları içerisindeki toplam nüfusu ise 8.1 milyondur. Shenyang, Kuzeydoğu Çin'in en büyük şehridir. II. François II. François (okunuşu: , Fransızca: François II)(19 Ocak 1544, (Fontainebleau Sarayı, Fransa Krallığı - 5 Aralık 1560, Orléans, Fransa Krallığı), 10 Temmuz 1558 - 5 Aralık 1560 döneminde Fransa kralı ve 24 Nisan 1558 – 5 Aralık 1560 döneminde İskoçya Kraliçesi Mary Stuart ile evliliği dolayısıyla İskoçya kraliçesi eşi. II. François 19 Ocak 1544'te Fontainebleau Sarayı'nda doğdu. Babası Veliaht Henri (sonradan Kral II. Henri), annesi ise Catherine de' Medici'ydi. Dedesi Kral I. François'nin ölümünden sonra babasının tahta çıkmasının ardından veliaht oldu. 1558'de İskoçya kraliçesi Mary Stuart ile (1542-1587) evlendi. Babasının 10 Temmuz 1559'da bir kaza sonucu ölmesi üzerine 15 yaşındayken tahta çıktı. Henüz reşit olmadığından annesi Catherine de' Medici ile (aynı zamanda karısı Mary Stuart'in amcası olan) 2. Guise Dükü François de Lorraine naipliği ve devlet yönetimini üstlendiler. Karısının amcasının etkisi altında kalan genç ve hasta kral, ona çeşitli ayrıcalıklar tanıdı. Fransız Protestanları olan Kalvinci Huguenot'ların önderi 1. Conde Prensi I. Louis de Bourbon, Guise Dükü ve yakınlarının iktidar gücünü kırmak için bir komplo düzenledi. Amboise Komplosu olarak da bilinen bu komplo başarısızlığa uğradı. Conde Prensi ölüme mahkûm edildi. Ancak Guise'lerin gücünden endişelenen Ana Kraliçe Catherine de' Medici, durumu dengelemek için saray kâtipliğine Michel de L'Hospital'in getirilmesini sağladı. Ardından barışı korumak ve mali durumu düzeltmek için (Millet Meclisi) görevli États généraux'yü toplantıya çağırdı. Orleans'ta başlayan toplantılar daha bitmeden beklenmedik bir şekilde 5 Aralık 1560'ta II. François öldü. II. François'in ölümünden sonra dah önce idama mahkûm edilen Conde Prensi bağışlandı. Guise'lerin iktidar gücü bir süreliğine azaldı. II. François'nin yerine kardeşi IX. Charles geçti. II. François'in eşi genç Mary Stuart ise İskoçya'ya geri döndü. Ain't It Funny "Ain't It Funny", Amerikalı şarkıcı Jennifer Lopez'in "J. Lo" adlı ikinci stüdyo albümünden çıkan üçüncü teklisidir. Sözleri Jennifer Lopez ve Cory Rooney tarafından yazılan parçanın yapımcıları Rooney ve Dan Shea'dır. Birleşmiş Milletler listesinde 1 numara olan şarkı; Birleşik Krallık ve Hollanda'da ilk beşe, Avustralya, Belçika, İrlanda, İsviçre ve Norveç'te ilk ona girmiştir. Şarkının videoklibi Herb Ritts tarafından çekilmiştir. Not Gonna Get Us Not Gonna Get Us, Rus müzik grubu t.A.T.u tarafından 2002'de piyasaya sürülen 200 km/h in the Wrong Lane adlı albümde yer alan şarkı. Sözleri Elena Kiper, Ivan Shapovalov, Valeriy Polienko ve Sergio Galoyan tarafından yazılmış, yapımı da Trevor Horn tarafından üstlenilmiştir. CD-Single Promo CD Vinyl, Promo CDr, Promo CD, Promo 2 x Vynil Enhanced CD-Single CD-Single Vinyl, Promo Enhanced CD Vinyl, Promo Enhanced CD-Single CDr, Promo CD, Promo Vinyl, Promo Enhanced CD-Single CDr, Promo CD-Single Amboise komplosu Conjuration d'Amboise - Amboise Komplosu, Kral II. François'nın gözdelerinden olan Guise düklerini devirmek için Huguenot'ların ("Fransız Protestanları") önderi Conde 1. dükü Louis I de Bourbon'un giriştiği komplo (1560). Komploya göre Huguenot'lar, Amboise Şatosu'nu kuşatarak kralı elegeçirmeye çalışacak ve onu Guise'leri görevden almaya zorlayacaklardı. Kuşatma gerçekleştirilemedi ve başarısızlığa uğrayarak acımasızca bastırıldı. Conde 1. prensi yakalanarak ölüme mahkûm edildi, Guise'lerin gücü arttı. Ancak Guise'lerden çekinen Ana Kraliçe ve naibe olan Catherine de Medicis, onların gücünü kırmak için harekete geçti. Guise'lerin gücü, ancak II. François'ın ölümünden sonra geçici olarak kırılabildi. Conde prensi, kralın ölümünden sonra kurtuldu. Çongçing Çongçing (ya da Chongqing) (), Çin'in güneybatı bölgesinde yer alan eyalet düzeyinde bir şehirdir. Yakın tarihlere kadar Sichuan eyaletine bağlı eyalet altı şehir olan Çongçing, 14 Mart 1997 tarihinde eyalet düzeyinde belediye seviyesine yükseltimiştir. Apollo 4 Apollo 4, Apollo Programı kapsamında fırlatılan bir uzay aracıdır ve Apollo ayağının dördüncüsüdür. İlk insansız Apollo kapsülüdür. Bu kapsül 9 Kasım 1967 yılında fırlatılmıştır. Sedico Sedico İtalya'nın Veneto bölgesi Belluno ili'nin bir belediyesidir. Venedik'in yaklaşık olarak 80 km kuzeyinde ve Belluno'nun ise yaklaşık 9 km batısında yer alır. 2004 yılı 31 Aralık tarihine göre 9.143 kişilik bir nüfusa ve 91.4 km² lik bir alana sahiptir. Sedico borders aşağıdaki belediyelerle sınırdır: Belluno, Gosaldo, La Valle Agordina, Limana, Longarone, Mel, Rivamonte Agordino, Santa Giustina, Sospirolo, Trichiana. Sappada Sappada (Cimbrian: Plodn, Almanca: Pladen) İtalya'nın Veneto bölgesinde Belluno ili'nin bir belediyesidir. Venedik'in yaklaşık 130 km kuzeyinde ve Belluno'nun ise yaklaşık 60 km kuzeydoğusunda yer alır. 2004 yılı 31 Aralık tarihine göre 1.339 kişilik bir nüfusa ve 62.6 km² lik bir alana sahiptir. Sappada aşağıdaki belediyelerle sınırdır: Forni Avoltri, Prato Carnico, Santo Stefano di Cadore, Vigo di Cadore. Just Stand Up! "Just Stand Up", Mariah Carey, Beyoncé, Mary J. Blige, Ashanti, Keyshia Cole, Ciara, Rihanna, Leona Lewis, Fergie ve Natasha Bedingfield, rock şarkıcıları Sheryl Crow ve Melissa Etheridge, şarkıcı Miley Cyrus ve country şarkıcıları LeAnn Rimes ve Carrie Underwood tarafından seslendirilen şarkıdır. Şarkının yapımcıları Kenneth "Babyface" Edmonds ve Antonio "L.A." Reid'dir. 2007 yılından beri ABD'de kanser araştırmalarına destek veren Stand Up to Cancer adlı organizasyonunun kampanyası için kaydedilmiştir ve 29 Ağustos 2008'de yayımlanmıştır. "Just Stand Up", 13 Eylül 2008 tarihinde ABD "Billboard" Hot 100 listesine 78 numaradan giriş yapmıştır. Sonraki hafta 67 basamak yükselerek 11 numaraya çıkmıştır. Fakat sonrasında 36 numaraya gerilemiştir. Şarkı, Pop 100 listesinde 18 numaraya ulaşmıştır. İngiltere listesine 39 numaradan giriş yapmış, sonraki hafta 26 numaraya yükselmiştir. Ayrıca Kanada listesine 11 Eylül 2008 tarihinde dijital yükleme satışları sayesinde 10 numaradan girmiştir. Seren del Grappa Seren del Grappa İtalya'nın Veneto bölgesi Belluno ili'nin bir belediyesidir. Venedik'in yaklaşık 70 km kuzeybatısında ve Belluno'nun ise 35 km güneybatısında yer alır. 2004 yılı 31 Aralık tarihine göre 2.586 kişilik bir nüfusa ve 62.4 km² lik bir alana sahiptir. Seren del Grappa aşağıdaki belediyelerle sınırdır: Alano di Piave, Arsiè, Cismon del Grappa, Feltre, Fonzaso, Paderno del Grappa, Quero. The Kinslayer "The Kinslayer", power metal grubu Nightwish'in 2000 yılında ""Wishmaster"" albümünün tanıtımı için satışa çıkarılan single'ı. Kamu sektörü Kamu sektörü, çeşitli kamu hizmetlerinin sağlanması ile ilgili bir ekonomik sektördür. Kamu sektörünün yapısı birçok ülkeye göre değişir, ancak çoğu ülkede ordu, polis, altyapı, toplu taşıma, eğitim ve sağlık gibi hizmetleri içerir. Lamon Lamon, İtalya'nın Veneto bölgesi Belluno ili içindeki bir belediyedir. Venedik'in yaklaşık 80 km kuzeybatısında ve Belluno'nun ise yaklaşık 35 km batısında yer alır. 2004 yılı 31 Aralık tarihine göre 3.322 kişilik bir nüfusa ve 54.3 km² lik bir alana sahiptir. Lamon belediyesi Arina, Bellotti, Cess, Chioè, Oltra, Piei, Pian del vescovo, Rugna, Ronche, San Donato, Sala ve Zavena özerk bölgelerini içerir. Lamon aşağıdaki belediyelerle sınırdır: Arsiè, Canal San Bovo, Castello Tesino, Cinte Tesino, Fonzaso, Sovramonte. Kafkas semenderi Kafkas semenderi ("Mertensiella caucasica"), Salamandridae familyasından bir semender türü. Gürcistan ve Türkiye'de görülürler. Doğal habitatları ılıman ormanlar ve nehirlerdir. Habitat kaybından dolayı tehlikedirler. Kara semenderi Kara semenderi ("Lyciasalamandra luschani"), Salamandridae familyasından bir semender türü. Batı Akdeniz'de güneybatı Türkiye ile Yunanistan'da (Meis adası) görülürler. Doğal habitatları, ılıman ormanlar ve Akdeniz tipi çalılıklardır. Küçük böceklerin ergin, larva ve nimfleri ile solucanlar ana besinlerini oluşturur. Boyu en fazla 15 cm olur. Habitat kaybından dolayı soyu tehlike altında olan hassas (VU) türlerdendir. Yalnızca 3 alt türü bulunur ve bütün alt türleri de Türkiye'de Muğla ile Antalya illerinde görülür. Yalnızca tek bir alt türü, Kaş semenderi ise Yunanistan'ın Meis adasında da görülür. Önceleri "Lyciasalamandra fazilae" türü alt tür olarak bu türe dahil ediliyordu. Âşık Garip (anlam ayrımı) Aşık Garip şu anlamlara gelebilir: Matsu (tanrıça) Mazu ya da Matsu (; Wade-Giles: Ma-tsu), Taoist deniz tanrıçası, balıkçıların ve denizcilerin koruyucusudur. Çince Mazu ismi, "ana-ata" anlamına gelmektedir. Çin'in güneydoğu kıyı bölgeleri ile çevre ülkelerde, özellikle de Zhejiang, Fujian, Tayvan, Guangdong, ve Vietnam'da çok yaygın bir külttür. Efsaneye göre, Lin Moniang 960 yılında (Kuzey Song Hanedanı dönemi başları) Fujian'de Meizhou Adası'nda Lin Yuan (林愿) yedi kızından biri olarak dünyaya geldi. Doğduğunda ağlamadığı için adı "Sessiz Kız" adını aldı. Yüzmeyi onbeşindeyken, geç sayılabilecek bir yaşta öğrendi. Ancak kısa sürede mükemmel bir yüzücü oldu. Balıkçı sandallarına yol göstermek için, en fırtınalı havalarda bile kırmızı elbisesini giyerek sahilde dikilirdi. Bir söylenceye göre Lin Moniang'ın babası ve erkek kardeşleri balıkçılık yapıyordu. Bir gün kardeşleri ve babası denizde iken büyük bir tayfun gelir; herkes onların denizde kaybolacağından korkmaktadır. Lin Moniang fırtınanın ortasında dualar ederek bir tür trans haline girer. Efsanenin kimi versiyonlarında ise rüya görmektedir. Bu trans ya da rüya halinde iken, babası ve erkek kardeşlerinin denizde boğulmak üzere olduğunu görür. Elleriyle kardeşlerini, ağzı ile ise babasını yakalar. Bu sırada annesi onu bulur ve uyandırmaya çalışır. Ancak Moniang öylesine kendinden geçmiştir ki, annesi onun öldüğünü zannerder. Annesinin feryatlarını duyan Moning annesine seslenmek için ağzını açınca babası düşer. Tam bu sırada iki erkek kardeş sağ salim geri dönerler. Babalarını kaybeden kardeşler köylüler mucize kurtuluşlarını anlatırlar. Lin Moniang'ın ölümü hakkında farklı efsaneler vardır. Bir efsaneye göre 987 yılında 28 yaşında ölmüştür, bir dağın zirvesine tırmanmış, buradan da cennete uçarak tanrıça olmuştur. Bır başka efsaneye göre ise, 16 yaşındayken babasını bulmak üzere denize açılıp yüzmekten bitkin düşerek boğulmuş, cesedi Matsu Adalarından Nankan adasında sahile vurmuştur. Çin ay takviminin 3. ayının 23. günü doğum günü olarak kutlanmaktadır. Genellikle miladi takvimin Nisan, Mayıs aylarına denk gelmektedir. Kutup Çizgisi Aşıkları Kutup Çizgisi Aşıkları, Julio Médem tarafından yazılarak, yönetilen, başrollerinde Najwa Nimri ve Fele Martínez'in yer aldığı, 1998 yapımı, iki Goya ödülü kazanmış bir film. Film, yolları daha çocuk yaşlarda kesişen Ana ve Otto’nun, Madrid’de başlayarak, Finlandiya’da son bulan hikâyelerini anlatmaktadır. Ana’nın babası bir trafik kazasında ölür. Bu sırada Otto’nun annesi ile babası da ayrılmak üzeredir. İki çocuğun buluşmaları, Ana’nın annesi Olga ile Otto’nun babası Álvaro’nun evlenmesi ile başlar. Anne babaları evlendikten sonra Ana ile Otto’nun ilişkileri başlar. Kaçamak öpücükler, avuç içinde saklanan mektuplar ve gizli buluşmalar eşliğinde iki yetişkin olurlar. Otto'nun annesi ölür ve Otto bu ölümden kendini sorumlu tutar. Ana'ya duymuş olduğu aşktan dolayı annesini ihmal ettiğini düşünür. Bu olayın şokunu atlatamaz. Hayata küser, ve Ana’dan kaçar. Hayalini kurmuş olduğu pilotluğa başlar. Ana da evden ayrılır ve öğretmenlik yapmaya başlar. Birbirlerinden habersiz, başkalarıyla olsalar da hep bir eksiklik hissederler. İki küçük çocuğun arasında Madrid’de başlayan bu tutkulu aşk hikâyesi, üzerinden kutup çizgisinin geçtiği ve güneşin hiç batmadığı küçük bir Finlandiya kasabasında son bulur. Film, Madrid ve Finlandiya'nın çeşitli yerlerinde çekilmiştir. Julio Médem, filmin yapımında kendi gençliğinden esinlendiğini, kendi yaşamına göndermeler yaptığını belirtmiştir. Kara Kemal Kara Kemal, (d. 1868 - ö. 27 Ağustos 1926), Osmanlı devlet adamı. I. Dünya Savaşı sırasında iaşe nazırı olarak görev yapmıştır. İttihat ve Terakki partisinin ileri gelenlerindendir. Partide ""Küçük Efendi"" olarak anılırdı (Büyük Efendi, Talat Paşa'dır.) Mondros Mütarekesi'nin imzalanmasından sonra Millî Mücadele'ye silah, cephane ve subay kaçırılmasında önemli rol oynayan Karakol Teşkilatı'nın kurucularından birisi olmuştur. Türk Kurtuluş Savaşı sonrasında eski İttihatçıların lideri haline gelmiş; 1926'da Cumhurbaşkanı Mustafa Kemal Paşa'ya suikast girişimi ile suçlanarak idama mahkûm edilmiş, aranıldığı sırada öldürülmüştür ama basına intihar etti diye yansıtılmıştır. I. Dünya Savaşı sırasında İaşe Nazırı olarak görev yaptı. Ülke ekonomisini millileştirmek için yerli sermayeye dayanan şirketler kurmuş, esnafı örgütlemişti. Mondros Ateşkes Antlaşması'nin ardından Baha Sait Bey ve Kara Vasıf Bey ile birlikte Karakol Cemiyeti'ni kurdu. 16 Mart 1920'de İstanbul'u işgal eden İngilizler tarafından Bekirağa Bölüğü'nde tutsak edildi ve ardından Malta'ya sürgüne gönderildi (18 Mart 1920). 6 Eylül 1921 günü 15 sürgünle birlikte (Ali İhsan Sabis Paşa, Sabit Bey, Nevzat Bey, Bedreddin Bey, Mâcit, Muammer, Gani, Ahmet, Memduh, Faik, Şükrü Bey, Fevzi Bey, Mahmud Kâmil Paşa, Tahsin Bey, Necmi Bey) Malta'dan kaçmayı başardı. Malta’dan İstanbul’a döndükten sonra yeniden esnaf derneklerinin liderliğini üstlenme, eskiden kurduğu yerli şirketleri canlandırmaya çabasına girişti. Aynı zamanda İstanbul'da İttihat ve Terakki Partisi'nin yeniden canlandırılmasına öncülük etti. Bu bağlamda başlangıçta Tasvir-i Efkar gazetesi başyazarı Velid Ebüzziya ile kuruculuğunu Mustafa Kemal Paşa'nın üstlendiği Anadolu ve Rumeli Müdafa-i Hukuk Cemiyeti'nin İstanbul'daki basın temsilcisi Yakup Kadri Karaosmanoğlu ile bir rekabete girdi. Sonrasında Mustafa Kemal kendisiyle 16 Ocak 1923 günü İzmit’te görüştü. Memlekette artık tek bir teşkilat olduğu ve onun da Anadolu ve Rumeli Müdafa-i Hukuk Cemiyeti olduğu, herkesin bunun çatısı altında toplanması gerektiği şeklindeki sözlerine Kara Kemal de onay verdi. İttihatçıların savaştan sonraki planlarının ne olduğu sorusunun yanıtını bulmak üzere tanınmış ittihatçıları toplama önerisini kabul etti. Kara Kemal bu görüşmeden 3 ay sonra İstanbul’da toplanacak son İttihat ve Terakki Kongresi’nin hazırlıklarına girişti. Kongre, 12-13 Nisan 1923’te gerçekleşti. Temmuz 1923’te gerçekleşecek seçimlere bağımsız bir parti olarak seçimlere katılmama, Mustafa Kemal’in adaylarını destekleme kararı alındı ancak 9 maddelik bir seçim programı hazırlandı. Mustafa Kemal, daha sonra kendisine sunulan programı reddetmiş ve İttihatçılardan siyasetin dışında kalmalarını istemiştir. Bunun üzerine İttihatçılar tek tek Müdafaa-i Hukuk Grubu listesinden seçimlere girip milletvekili olmuşlardı. 1924’te Türkiye’nin ilk muhalefet partisi Terakkiperver Cumhuriyet Fırkası kurulduğunda Kara Kemal liderliğindeki eski İttihatçılar bu partiyi desteklediler. 1926’da Mustafa Kemal’e suikast girişimi davasında Terakkiperver Fırka ve İttihatçılar bu girişimde rol almakla suçlandılar. Terakkiperver Fırka mebusu 6 kişi İzmir’de asıldı, Kara Kemal için gıyabında idam kararı verildi. Bir süre kaçak hayatı yaşadı. İstanbul’da saklandığı ev basıldığında 27 Ağustos 1926 günü öldürülür ve daha sonra intihar ettiğine dair uydurma haberler yapılır. Kemal Tahir'in, inkılapçılarla İttihatçıların mücadelesini anlattığı "Kurt Kanunu" adlı romanının baş karakteridir. Tu Di Gong Tu Di Gong () Çin'de Çin halk inancı ve Taocular tarafından tapınılan bir toprak ilahıdır. Tu Di Gong Çince tam ismi "Fúdézhèngshén" (福德正神), "erdem ve refahın toprak tanrısı" anlamına gelmektedir. Eski Çin'de her köyün bir Tu Di Gong tapınağı vardı. Bu tanrı o köyün idaresiyle görevliydi, bu da tarımsal bir toplulukta daha çok ürün ve havadurumu ile ilgiliydi. Tu Di Gong her şeye gücü yeten bir tanrıdan çok, açlık veya kuraklık zamanlarında yardımı istenecek mütevazı bir göksel memurdu. Günümüzde halen çoğu Çinli tarafından tapınılır; pek çok evin sunağının altında bir resmi bulunur. İnananları genelde ona refah ya da sağlık konularında yakarır.