Demirel'ın başkanlığında, 3 Kasım 1969 tarihinde kuruldu. Adalet Partisi tarafından kurulan hükûmet, 6 Mart 1970 tarihine kadar görev yaptı. Kai Diekmann Kai Diekmann (d. 27 Haziran 1964, Ravensburg), 2001 yılından bu yana "Bild" gazetesinin genel yayın yönetmenliğini yapan Alman gazeteci ve yöneticidir. Kai Diekmann aynı zamanda "Hürriyet" gazetesinin yönetim kurulu üyesidir. "Bild" gazetesi köşe yazarı Katja Kessler ile evli olan Diekman'ın, bu eşinden 3 çocuğu bulunmaktadır. Manuel Uribe Manuel Uribe (d. 11 Haziran 1965, Monterrey, Nuevo Leon, Meksika - ö. 26 Mayıs 2014), dünya tarihinin aldığı kilolarla en ağır ikinci adamı kabul edilen kişidir. Yaklaşık 597 kg (1.316 lb.) ağırlık ile Dünyanın en kilolu insanları listesinde Jon Brower Minnoch 'un ardından zirveye ulaşan ve yürüyemeyen, yatağına bağımlı olarak yaşayan Uribe dünya çapında tanındıktan sonra çeşitli uzmanların desteğiyle günümüzde 369 kilo civarına kadar düşmüştür. 2009'da öldüğü söylenmiştir ama yalandır. 4 senede 169 kilo daha vererek 200 kiloya düşmüştür. Amerika Birleşik Devletleri'nde yaşarken neredeyse hareketsiz bir yaşam tarzına sahip olan Uribe, iş yerine araba ile gidiyor ve çalıştığı süre boyunca devamlı oturuyordu. Sürekli pizza ve hamburger yeme alışkanlığından bir türlü vazgeçemeyen Uribe 2001 yılında 597 kiloya kadar ulaşmıştır. Bu süre içerisinde tamamen yürüme özelliklerini kaybetmiş ve yatağa bağımlı hale gelmiştir. Evde birlikte yaşadığı annesinin desteği ile çeşitli uzmanlardan yardım isteyen Uribe kısa süre içerisinde dünyaca tanınan biri olmuş ve bu sayede dünyanın çeşitli bölgelerinden Meksika'ya Manuel Uribe'yi tedavi için uzmanlar gelmişlerdir. İlk başlarda Manuel Uribe'yi inceleyen cerrahlar sadece diyetle kilo kaybının sağlanamayacağı yönünde görüş belirtmişler ancak ameliyatında riskli ve ölümle sonuçlanacak bir süreç olduğunu söylemişlerdir. Hayatının bu döneminde kritik bir karar vermek zorunda olan Manuel Uribe ameliyat yerine diyet tedavisini tercih etmiştir. Manuel Uribe Diyetisyenlerin kendisi için hazırladığı Zone diyeti ile yeniden hayata dönmüş ve bu arada yaklaşık 1 yıldır birlikte olduğu kız arkadaşı ile 2008 yılında evlenmiştir. 48 yaşında, 26 Mayıs 2014'te saat 10.30'da ölmüştür. 3,3 kilo olarak dünyaya gelen Manuel Uribe 9 yaşından itibaren sürekli hamburger ve cips yeme alışkanlığı nedeniyle kilo almaya başlamıştır. 19 yaşında 121 kiloya ulaşan Uribe, daha sonra başlayan iş hayatının hareketsiz bir tarzda olması ve devamlı olarak tutkunu olduğu pizzalarla beslenmesi sonucu artarak devam eden bir obezite sorunu ile karşı karşıya kalmıştır. Dönem dönem denediği egzersiz ya da diyetlere rağmen özellikle yediklerine engel olma konusunda kendini kontrol edememesi sonucu 2001 yılında dünya üzerinde bir insanın ulaşabildiği ikinci en yüksek ağırlık olan 597 kilo değerine kadar ulaşmıştır. Manuel Uribe 2001 yılında ulaştığı kilo değeri ile dünya üzerinde yaşayan en kilolu insan unvanına sahip olmuştur. 2001 yılında ulaştığı kilo değeri ile artık ölümle burun buruna kalan Manuel Urube için cerrahlar ameliyat yapmanın şart olduğunu savunmuşlar ancak Uribe bu operasyonun hayati bir risk taşıması nedeniyle diyet tedavisinde karar kılmıştır. Sadece Manuel'in bacağında oluşan 83 kiloluk bir likid tabakası ameliyatla alınmış ve en azından hastanın acı içinde yaşaması engellenmiştir. Manuel Uribe 2001 yılında yaşadığı aşırı kilo sorunu ile ilgili Discovery Channel'e yaptığı açıklama da 'Artık hiçbir şey umurumda değildi. Kendimi sanki koca bir et yığınının içine hapsolunmuş gibi hissediyordum. Rüyalarımda sürekli bu hapisten çıktığımı görüyordum. Yaşama dair bir beklentim yoktu. Biran önce ölmeyi istiyordum. Tek dayanağım annemdi eğer o olmasaydı çoktan ölmüştüm. Bazen Tanrıya isyan ediyordum. Düştüğüm bu duruma onun sebep olduğuna inanıyordum' demiştir. Manul Uribe'nin annesi yaşananlarla ilgili Discovery Channel'a şu açıklamaları yapmıştır: "İlk zamanlar kiloları bize çok normal görünüyordu. Ama git gide daha da büyüdü. İlk önce yürümez hale geldi ve ardında yatalak oldu. Üzüntüsünden kendisini daha çok yemeye veriyor kimse ile konuşmak istemiyordu. Bilirsiniz evlatlarınıza çocukken "hayır" derseniz o hayırdır ama büyüdükleri zaman "hayır" dan anlamazlar. Manuel de öyleydi. Az yemek verdiğim zaman 'kilo alıyorsam bu benim sorunum, seni ilgilendirmez' diye kızardı bana." Manuel Uribe yatalak duruma geldikten sonra hayatını oldukça geniş etrafı tutunmak için tek sıra demirlerle çevrili bir yatakta yaşamaya başlamıştır. Yatağından en az 7 kişi olmadan hareket ettirilemiyor, yemeğini burada yiyor yine bir kişinin yardımı olmak şartıyla burada yıkanıyordu. Özellikle hareket etme konusunda yaşadığı zorluklar nedeniyle vücudunun değişik bölgelerinde su toplama ve yaralanma sorunları yaşıyordu. Daha sonra yaşadığı sorunun tüm dünyada duyulması ve yeryüzünün her tarafından insanların onu ziyaret edip ona destek vermeleri Manuel için tam anlamıyla bir yaşam umudu olmuştur. Oldukça hareketsiz bir iş ve ev yaşamı sonrası 597 kiloya kadat ulaşan Manuel Uribe için uygulanan Zone diyeti günlük 2000 kalori harcamaktadır. Yatakta altı öğün olarak alınan bu diyet yumurta-beyaz omlet, taze salatalar, tavuk fajitas, balık filetosu'ndan oluşmaktadır. Dr. Barry Sears ilk başlarda bu diyet ile Manuel'in en azından hareket edebilme özelliklerini yeniden kazandığını ardından bacaklarında oluşan şişliklerin yavaş yavaş indiğini ve yakın zamanda tekrar yürümeye başlayacağını belirtmiştir. Elmalı Genç Adam (Rafael) İngilizce:The Young Man with an Apple İtalyan Yüksek Rönesans ressamı Raphael tarafından 1505 yılında yapılan bir tablodur. Eser Floransa'daki Uffizi Galerisinde bulunmaktadır. Küçük portre ile "Aziz Michael" ve "Aziz George" aralarında ilişki kurulmaktadır. Sanatçının portre çehresindeki elleri kullanmadaki hünerini (gerçi çok güzel çizilmiş, kendine özü karakteristik eksiklikler Rafael'in konularının simgesi olmasına rağmen) anlamak zordur. Fakat Flamanlar bölgesine ait sanatın çözümsel sonuçlarına kapsamlı özen bizi Rafael'in işine dayandırmaya yöneltir, onun özeni bu yıllarda elbette bu okulun yapıtına doğrultuldu. Bundan başka, Rafael'in sanatının ana unsuru olan kompozisyonal uyum sağlam yaratılmış portrelerin yoğun formlarında görülebilir. Resme konu olan şey I. Francesco Maria Della Rovere ile ilişkilendirilir ve mümkün olan doğrulukla: Portre Floransa'ya Della Rovere ile 1631 yılında onun (gelecekte Büyük Dük olacak olan) II. Ferdinand ile evlenmesiyle ulaştı. Sürgün (hukuk) Sürgün (hukuktaki anlamı): Ceza olarak belli bir yerin dışında veya belli bir yerde oturtmak; zorunlu göç İspanyol enginarı Yaz mevsiminde yetişen bir sebze türüdür. Boyutunun küçüklüğü, tırtıklı kenarları ve uçan daire'ye benzeyen şekliyle bilinir. Sarı, yeşil ve beyaz renklerde bulunabilir. Göreceli olarak daha olgunlaşmamışken daha yumuşaktır. 6 ya da 7 santimetre çapına geldiğinde pişirilir. Ayrıca magnezyum, niasin, A vitamini ve C vitamini yönünden zengindir. Paolo dal Pozzo Toscanelli Paolo dal Pozzo Toscanelli (1397 – 10 Mayıs 1482), İtalyan matematikçi, gökbilimci ve haritacı. Doktor Dominic Toscanelli’nin oğlu olarak Floransa’da doğdu. Padus Üniversitesinde hem matematikçi hem de tıp doktoru olarak mezun oldu. Toscanelli kuyruklu yıldızlar hakkında yaptığı çalışmalar ve özelllikle yörüngelerinin hatasız hesaplanması ile tanınır. Bu çalışmalarından en bilineni 1456 yılında keşfettiği kuyrukluyıldızdır, aynı kuyrukluyıldız 1768 yılında dünyamızının yakınlarından yeniden geçtiğinde Halley kuyruklu yıldızı olarak bilinecektir. Uzun hayatı boyunca zekası ve geniş ilgi alanı sebebiyle Rönesans Floransasının etkin isimlerinden birisi olmuştur. Bu dönemdeki arkadaşları arasında Duomo’nun mimarı Filippo Brunelleschi, filozof Marsilio Ficino, matematikçi, yazar ve mimar Leone Battista Alberti ve Kardinal Nicolaus Cusanus sayılabilir. Toscanellli, Kardinal ile birlikte Floransa ve Roma’dan çok sayıda aydınla beraber Antik Yunan matematik çalışmalarını takip etmiş ve Brunelleschi ve Alberti’nin yanı sıra aralarında olan Trabzonlu George ve Papa V. Nicolas olan düşünürle beraber çalışmıştır. Toscanelli hayatının neredeyse tamamını Floransa’da geçirmiş, zaman zaman Roma’ya seyahat etmiştir. Avrupa’nın değişik yerlerinde yaşayan bilimadamlarıyla yazışmalarını içeren çok sayıda mektup bulunmakta olsa da bunlar üzerine detaylı bir araştırma çalışması yapılmamıştır. 1439 yılında Floransa Konsiline katılan Bizanslı filozof Plethon, Toscanelli’nin İtalya’da o zamana dek bilinmeyen Yunan coğrafyacı ve gezgin Strabon’un seyahatleri, haritaları ve yazılarıyla tanışmasına yol açar. Neredeyse 35 yıl sonra İtalya artan bilgi ve kültür seviyesiyle Rönesans olarak adlandırılan döneme girecektir. 1474 yılında Toscanelli, Lizbon Katedralinde rahip olan ve sürekli olarak yazıştığı Portekizli Fernão Martins’e yazdığı mektupta Asya’ya ve o dönemde çok önem taşıyan Baharat Adalarına batıya giderek ulaşma yollarını detaylı şekilde anlatmıştır. Martins bu mektubu Portekiz kralı V. Alfonso’ya iletecektir. Mektubun aslı kaybolsa da varlığından yine Toscanelli sayesinde haberdar oluyoruz. Toscanelli aynı mektubu, bir haritayla beraber Kristof Kolomb’a gönderecek, Kolomb ise mektupla beraber haritayı Yeni Dünya’ya doğru çıktığı yolculukta beraberinde götürecektir. Doğruluğu kanıtlanmamış bir hikâyeye göre Toscanelli 1432 yılında Papa’yı ziyarete gelen bir Çin heyeti ile yapılan görüşmelere katılmıştır. Bu görüşmelerde birçok Çin keşfinden bahsedilmiştir. Bu ziyaretten sonra sanatçı ve mühendis olan Taccola çok sayıda bilimsel çalışma yapacak ve onu takip eden Brunelleschi ve Leonardo da Vinci gibi bilimadamlarının çalışmalarına yol gösterecektir. Toscanelli Kolomb’a gönderdiği 1474 yılındaki mektupta Papa IV. Eugenius (1431-1447) zamanında Cathay’dan (Çin) gelen bir heyetin ziyaretinden bahseder: Doğruluğu hakkında çeşitli iddialar bulunan mektupta bahsedilen kişinin Venedikli tacir ve gezgin Niccolò de' Conti olduğu düşünülmektedir. Conti uzun bir süre Çin’de kaldıktan sonra 1444 yılında Papa Eugenius ile görüşmüştür. Toscanelli yazdığı ikinci bir mektupta Çinlilerden oldukça bilgili ve bilgilerini paylaşmaya eğilimli olarak bahseder: Yusuf Akyel Yusuf Akyel, (d. 4 Mayıs 1991, Çorlu), 2. Lig ekiplerinden Bandırmaspor'da oynayan Türk futbolcudur. 2006-2008 yılları arası Fenerbahçe SK'nın altyapısında oynadı. 2008 tarihinde Galatasaray SK altyapı antrenöru Ali Yavaş tarafından Galatasaray A2 takımına alındı. Burdan Konya Şekerspor'a gidip profesyonel lisans çıkarıp A takıma girdi. Konya Şekerspor'la ilk maçına 27 Ekim 2010 tarihinde Türkiye Kupası'nda Kayseri Erciyesspor'a karşı çikti ve ilk 11'de oynadı. Konya Şekerspor'da memleketi Tekirdağ'ınn plaka kodu olan 59 numaralı formayı giymektedir. Konya Şekerspor için ilk golünü 22.12.2010 Türkiye Kupası'nda Beşiktaş'a karşı attı. Genç oyuncu 2013-2014 sezonu başında PTT 1. Lig takımlarından Adana Demirspor'a transfer oldu. Olga (Rusya) Rusya Büyük Düşesi Olga Konstantinovna (), sonradan Helenlerin Kraliçesi Olga () (18 Haziran 1926) Yunanistan Kralı I. Georgios'un eşi ve 1920'de kısa bir süreliğine kraliçe. Edinburgh Dükü, Prens Philip'in büyükannesidir. Romanov Hanedanı'nın bir üyesi olan Olga, Rusya Büyük Dükü Konstantin Nikolayeviç ve eşi 'nın kızıdır. Çocukluk yıllarını Sankt-Peterburg, Polonya ve Kırım'da geçiren Olga 1867'de 16 yaşındayken Kral I. Georgios'la evlenmiştir. En kilolu insanlar listesi Bu Liste dünya üzerinde belgelenen en kilolu insanların listesidir. Radio KÃ¤rnten Radyo Kärnten veya Radyo Karintiya Avusturya'dan yayın yapan bölgesel radyodur. Kanalın sahibi ORF'dir. Radyo Kärnten ORF'ni Kärnten Stüdyosundan yayın yapmaktadır. Alliance Communications Alliance Communications, 1984 yılında Kanada'da kurulan bir film dağıtım şirketiydi. Ontario eyaletinin Toronto şenrinde kurulmuştu. Şirket Stephen Roth, Denis Heroux, John Kemeny, Robert Lantos ve Jay Firestone tarafından kurulmuştu. 1990 senesinde Montreal'de faaliyet gösteren ve Frankofon programları yapan Viafilm şirketini satın aldı. 1998 senesinde Alliance Communications, Atlantis Communications şirketiyle birleşip Alliance Atlantis communications isimli şirket kurmuştur. Amerikalılar (anlam ayrımı) Yakın anlamlılar 2010 Kuzey Kıbrıs Türk Cumhuriyeti cumhurbaşkanlığı seçimi 2010 Kuzey Kıbrıs Türk Cumhuriyeti cumhurbaşkanlığı seçimi, sadece Türkiye tarafından tanınan Kuzey Kıbrıs Türk Cumhuriyeti'nde 18 Nisan 2010 tarihinde gerçekleşen Kuzey Kıbrıs Cumhurbaşkanlığı seçimleridir. Uluslararası Kriz Grubu, 30 Eylül 2009 tarihli "Cyprus: Reunification or Partition?" adlı yayımladığı Kıbrıs raporunda Nisan 2010'da yapılacak seçimlerde Eylül 2008'den beri Mehmet Ali Talat ile Dimitris Hristofyas arasında devam eden Kıbrıs müzakereleri için kritik öneme sahip olduğunu belirtti. Seçim sonucuna göre müzakerelerin sonuca varmadan bitebileceği ya da adanın bölünmesinin kesinleşebileceği dile getirildi. Kasım 2009'da Kıbrıs gazetesi tarafından KADEM'e seçimler için 1144 Kuzey Kıbrıs vatandaşının katıldığı anket yaptırıldı. Ankete katılanların %36'sı seçime katılması halinde Derviş Eroğlu'na oy vereceğini, %31,4'ü ise Mehmet Ali Talat'a oy vereceğini söyledi. %22,1'lik oran ise seçimlerde kime oy vereceği konusunda kararsız olduğunu belirtti. Seçimde %2'lik seçmen Demokrat Parti'nin adayına destek vereceğini, %2,5 yeni çıkacak bir adaya, %2'lik kesim ise Toplumcu Demokrasi Partisi'nin adayına oy vereceğini söyledi. Demokrat Parti'yi destekleyenlerin %54,5'i, Ulusal Birlik Partisi'ni destekleyenlerin %74,6'sı Derviş Eroğlu'na oy vereceğini belirtti. Cumhuriyetçi Türk Partisi'nin seçmenlerinin %86,1'i Mehmet Ali Talat derken, %8,8'i Derviş Eroğlu'nu desteklediğini belirtti. Toplumcu Demokrasi Partisi'ni destekleyenlerin %23,3’ü partilerinin adayına, %3,3’ü Derviş Eroğlu'na ve %43,3’ü'ü ise Mehmet Ali Talat'a oylarını vereceklerini söyledi. KADEM'in Kuzey Kıbrıs Türk Cumhuriyeti Cumhurbaşkanlığı için yaptığı Kıbrıs Postası'nda yayımlanan ankete göre katılanların %40,1 Derviş Eroğlu'na %27,3'te Mehmet Ali Talat'a oy vereceğini belirtti. %12,8'i ise adaylara göre oy vereceğini söyledi. Ayrıca %2,3'lük kesim Mustafa Arabacıoğlu'na, %0,3'ü Arif Salih Kırdağ ve diğer %0,3'ü ise Zeki Beşiktepeli'ye oy vereceklerini açıkladı. Ekim ve Kasım 2009'da Cumhuriyetçi Türk Partisi için The Management Centre tarafından yapılan Kıbrıs Sorunu ile alakalı anketin sonuçları 15 Ocak 2010'da açıklandı. Derviş Eroğlu ve Mehmet Ali Talat'ın tek katıldığı bir seçim olsa kime oy verecekleri sorusuna %25'i Mehmet Ali Talat'a, %22'si ise Derviş Eroğlu'na vereceğini belirtti. %45'lik dilim fikri olmadığını belirtirken %8'lik kesim sandığa gitmezdim yanıtını verdi. Ocak 2010'da siyasî partiler seçimlerde gösterecekleri adayları belirlemek ya da diğer partilerle ortaklaşa hareket etmek için parti içi toplantılarını gerçekleştirdiler. Cumhurbaşkanı Mehmet Ali Talat, 9 Ocakta bir haber ajansına yaptığı açıklamada adaylık için karar verdiğini fakat daha sonra kararını açıklayacağını belirtti. CTP-BG, seçimlerde Cumhurbaşkanı Mehmet Ali Talat'ı destekleyeceklerini açıkladı. Açıklamadan sonra CTP-BG Genel Sekreteri Kutlay Erk, partisinin hedefinin Mehmet Ali Talat'ın birinci turda seçimleri kazanması olduğunu söyledi. Demokrat Parti, 7 Ocakta cumhurbaşkanı adayını belirlemek için ilk kez Merkez Yönetim Kurulu toplantısı yaptı. Demokrat Parti Genel Başkanı Serdar Denktaş, 10 Ocakta bir televizyon kanalının programında CTP ve UBP’ye karşı üçüncü bir aday göstereceklerini, TDP ve ÖRP ile ortak hareket edebileceklerini söyledi. Daha sonraki toplantıları ise 11 Ocakta gerçekleşti. En son 19 Mart tarihinde yapılan toplantıda, parti Derviş Eroğlu'na "tam ve aktif destek" kararı aldı. Özgürlük ve Reform Partisi Merkez Yönetim Kurulu, 13 Ocakta cumhurbaşkanlığı hakkında görüşmek üzere toplandı. Önceki toplantılarında kendi adaylarını belirlemek ya da diğer partilerle ortak aday göstermek kararı alınmıştı. Daha sonra 24 Mart tarihinde yapılan toplantıda Mehmet Ali Talat'ı destekleme kararı alındı. Daha sonra bu karara tepki olarak 11 Nisan tarihinde eski bir bakan olan Erdoğan Şanlıdağ ile Erden Özaşkın partiden istifa etti. TDP MYK kararı gereği diğer partilerle ortak bir aday gösterme kararı aldı. Bu nedenle 13 Ocakta Birleşik Kıbrıs Partisi ile Toplumcu Demokrasi Partisi Genel Başkanı Mehmet Çakıcı bir görüşme yaptı. BKP Genel Sekreteri İzzet İzcan seçimlerde ortak hareket edebileceklerini söyledi. Ulusal Birlik Partisi Genel Yönetim Kurulu, 8 Ocakta cumhurbaşkanlığı seçimleri konusu için toplandı. Toplantı sonrasında Genel Başkan ve Başbakan Derviş Eroğlu'nun cumhurbaşkanı adayı olarak Parti Meclisi'ne önerilmesi konusunda karar aldı. Parti Meclisi'nin 19 Ocakta toplanarak resmî adayın ilan edileceği belirtildi. Fakat 27 Ocaktaki toplantıda karar açıklandı. Alınan tavsiyeler sonucunda Parti Meclisi, UBP'nin adayının Derviş Eroğlu olduğunu ilan etti. Eroğlu, seçimlerde adaylığı açıklanan ilk kişi oldu. KKTC Yüksek Seçim Kurulu, 22 Mart 2010'da yaptığı açıklamada seçimlere altı adayın katılacağını ilan etti. Sadece Derviş Eroğlu Ulusal Birlik Partisi'nin resmî adayı iken diğer adaylar Mustafa Kemal Tümkan, Arif Salih Kırdağ, Mehmet Ali Talat, Zeki Beşiktepeli, Ayhan Kaymak, Tahsin Ertuğruloğlu bağımsız olarak katıldı. Jon Brower Minnoch Jon Brower Minnoch, (d. 1941, Bainbridge Adası, Kitsap County, Washington - ö. 1983) gelmiş geçmiş en kilolu insan olarak kayıtlara geçen ABD vatandaşıdır. 635 kiloluk ağırlığı ile Dünyanın En Kilolu İnsanları listesinde hâlâ ilk sıradaki yerini korumaktadır. John Brower Minnoch 1983 yılında 42 yaşında hayata gözlerini yummuştur. Jon, obezite sorunu ile çocukluk yıllarında tanışmış ve henüz 12 yaşında 121 kiloya kadar ulaşmıştır. Yaptığı bir takım diyetlerden sonuç alamamış ve bu sorun artarak devam etmiştir. Jon, 22 yaşına geldiğinde 1,85 cm boyunda ve 178 kilo ağırlığındaydı. Bir türlü karşı konulamaz kilo büyümesi sonrasında 37 yaşında kalp ve solunum yetmezliği tanısı ile 1978'in Mart ayında hastaneye kaldırıldı. Burada yapılan tetkiklerde aşırı ekstraselüler sıvı birikmesi tanısı kondu. Minnoch, artık yürümez ve neredeyse hareket edemez duruma gelmişti. Bir düzine itfaiye ve kurtarma personeli'nin desteği ile dev bir sedye üzerinde Washington Üniversitesi Tıp Merkezi'ne götürüldü ve burada tedaviye alındı. Washington Üniversitesi Tıp Merkezi'ne geldikten sonra doktorlar, ona sıkı bir diyet ve egzersiz programı uyguladılar. Günde 1200 kalori verebilecek bir programla tedavi edilen Minnoch, 216 kiloya kadar düştükten sonra hastaneden taburcu edildi. Ancak tekrar aldığı kilolar ve bunun sonucunda oluşan rahatsızlıklar sonucu bir yıl sonra 1981 yılında tekrar hastaneye yatmak zorunda kaldı. Hastaneye tekrar döndüğünde 432 kiloya çıkmıştı ve vücudunun birçok noktasında ödem oluşmaya başlamıştı. Yapılan müdehalelerle 362 kiloya kadar insede 10 Eylül 1983 yılında hayata gözlerini yummuştur. Carol Yager Carol Ann Yager (d. 26 Ocak 1960 - ö. 18 Temmuz 1994) dünyanın en ağır obezite sorunu yaşayan kadını olarak kayıtlara geçmiştir. Çocukluk yıllarında yaşadığı şiddet ve buna bağlı olarak meydana gelen yeme bozukluğu sonrası kilo almaya başladığını belirtmiştir. Daha sonra huzurevine taşınan Yager'in kilo alma sorunları burada da devam etmiştir. Diyetisyenler tarafından bir takım test ve tedavilere tabi tutulmuş ancak uzun vadede verimli bir sonuç elde edilememiştir. Carol Yager'in kaydı olmayan bilgilere göre en yüksek 727 kiloya kadar çıktığı söylenir. Yapılan tedavilerle bu oran 545 kiloya kadar düşürülmüştür. Kilo artmasına bağlı yaşadığı sağlık sorunları nedeniyle henüz 34 yaşında 1994 yılında ölmüştür. Kavurga Hazmı kolay olmasının yanında vücut üzerinde anlık yorgunlukları engellediği ve vücudu soğuktan koruduğu için günümüzde de hâlâ popülaritesini korumaktadır. " Kavurga ", ismi kavurmak sözcüğünden türetilmiştir. Bir miktar tahıl yıkandıktan sonra yanmaz tava ya da sac üzerinde bir süre kavurularak yapılır. Bazı bölgelerde bir miktar yağ eklenerek te yapılmaktadır. Oldukça lezzetlidir. Vücudu uzun süre tok tutar. Anlık yorgunlukları engeller. Kilo ya da Kalori sorunu olanlar için ideal bir besindir. Özellikle Sivas, Erzurum ve Kars bölgelerindeki çobanların gün boyu aktif kalabilmek ve özellikle kış şartlarında soğuğa daha fazla direnç gösterebilmek için bu kuru yemişin tüketildiği sanılmaktadır. Halk arasında kavurganın vücudu çok sağlıklı tuttuğuna ve hastalıklara karşı koruduğuna bilinmektedir. " Kavurga " son yıllarda baş gösteren şehirleşme ve kültürel erozyon nedeniyle de "Kavurga" da unutulmaya yüz tutmuş geleneksel Türk kuru yemişlerden biri haline gelmiştir. Günümüzde özellikle Çankırı, Emirdağ, Karayün, Sivas , Hacelli, Sivas,Yozgat , Kayseri ve artık nüfus yoğunluğunun yavaş yavaş azaldığı bazı bölgelerde yaşayan geleneklerine bağlı yöre halkları tarafından yapılmaya devam edilmektedir. Çilli çorba Özellikle orta Anadolu 'nun bazı bölgelerinde isim ve yapılış olarak değişiklikler gösterse de Sivas ve Kayseri'nin bir kısmında yapılışında belli standartlar görülür. Genelde Ramazan Bayramı ve Kurban Bayramında yapılan ve misafirlere ikram edilen bu tatlı "bayram çorbası" olarak da bilinir. Belirli oranlarda kuru üzüm,kuru incir,çir,siyah üzüm ve dutun karıştılarak su içerisinde kaynatılması ile yapılır. Yapılış esasına göre bir tür komposto olarak kabul edilebilen bu tatlı konulan malzeme ve pişirme şekillerine göre kompostodan ayrılmaktadır. Satılmış Nişanlı Satılmış Nişanlı (Cekce:Prodaná nevěsta) Bedřich Smetana tarafından bestelenmiş üç perdelik bir komik operadır. Opera'nın liberettosu Karel Sabina tarafından Çekce hazırlanmıştır. Bu eserin hazırlanması 1863-66 döneminde olmuş ve prömiyer temsil konuşma diyalogları içeren iki perdelik bir komik-opera şekliyle 30 Mayıs 1866'da yapılmıştır. Bu eser ilk şekli ile tutulmamıştır. Bundan sonraki 4 yıl eserin içeriği ve müziği genişletilip revize edilmiş ve 1870'te prömiyeri yapılan revize tüm versiyon temsilinde hemen popüler olmuştur. Bu son versiyonu ile eser dünya opera sahnelerinde büyük başarı kazanmıştır. Türkiye'de bu eser pek popüler olup ilk defa ... yılında Ankara Devlet Operası'nda yapımlanmıştır. Eserin mekanı Bohemya'da kırsal alanda bir köydür. Gerçeksel karakterlerle konusu, biraz geçikmiş olarak açığa çıkan iki köylü gencin birbirine gerçek aşklarının, hırslı ailelerin ve dalavereci bir çöpçatanın aksine gayretlerine rağmen, nasıl üstün çıktığını incelemektedir. "Satılmış Nisanlı" opera eserinin Çek müziğinin gelişmesine ve dünyada tanınmasına çok büyük bir katkısı olduğu hatta bu gelişmeye kılavuzluk yaptığı iddia edilir. O zamana kadar Çek operası pek az temsil edilen birkaç zayıf eserden oluşmaktaydı. Smetna'nın ikinci opera eseri olan "Satılmış Nişanlı" operası bestecinin gerçekten Çek kökenleri olan bir opera yaratma isteğinden ortaya çıkmıştır. Smetna'nın bu eserdeki müziği doğrudan doğruya halk şarkılarını içermemekle beraber "polka" ve "Furiant" gibi gerçek geleneksel Bohemya halk dans formlarını gayet ustalıkla ve gayet genişçe ihtiva etmektedir. Smetna'nın yarattığı müzik Çek halkı tarafından Çek müzik ruhunu özelliğini yitirmeden koruduğu kabul edilir. Kendi başına bir konser parçası olarak popüler olarak çalınan ve dinlenen bu eserin overtürü, opera bestelemenin alışılan şeklinden değişik olarak, Smetna bu opera için daha hiç başka müzik bestelenmeden önce yaratılmıştır. Bir kalabalık köylüler grubu bir kilise kermesinde iyi vakit geçirmektedirler ("Haydi, şenlenelim ve eğlenelim."). Bunlar arasında Marenka ve Jenik de bulunmaktadır. Marenka mutsuzdur, çünkü ailesi onu hiç tanımadığı bir erkekle evlendirmek istemektedir. Onu bu evliliği yapmaya zorlamaya çalışacaklarını bildirir. Onun evlenmek istediği kişi Jenik'dir ama onun geçmişi halkında hiçbir şey bilmemektedir. Bu gerçeği "Eğer öğrenebilseydim." adlı arya ile dile getirir. Sonra bu çift birbirlerine karşı yakın duygularını çok ("Sadık aşkı gölgeleyen olamaz") adlı ateşli bir aşk ikilisi ifade ederler. Çift ayrı ayrı sahneden ayrılırken Marenka'nın ailesi, Ludmilla ve Krusina, cocatan Keçal ile birlikte sahneye girerler. Aralarında yaptıkları konuşmalardan sonra Kaçal Marenka'ya çok uygun olan bir koca adayı bulduğunu açıklar. Bu o köyde bir zengin toprak sahibi olan Tobias Micha'nın ikinci oğlu Vasek'dir. Kaçal bu toprak sahibinin birinci oğlunun hiç değersiz ipe sapa yaramaz bir kış olduğunu ama ikinci oğlu Vasek'in birçok erdemi bulunduğunu ("İyi yetişmiş çok iyi bir çocuktur") aryası ile anlatır. Tam o sırada Marenka sahneye geri gelir. Ondan sonraki bir dörtlü şarkıda kendinin kendi isteklerine uygun sevgili seçmiş olduğunu ailesine ve çöpçatana açıklar. Keçal onu aklından çıkar diye nasihat eder. Bu dört kişi bir münakaşaya girişirler ama bundan hiçbir sonuç ortaya çıkmaz. Köylüler geri dönüp şarkı söyleyip çok kıvrak bir polka dansı yapmaya başlarlar. Keçal ise Jenik'e giderek onu Marenka ile evlenmekten vazgeçirmeye karar verir. Köylü erkekler çok canlı bir içki içme şarkısı söylemeye koyulurlar ("Biraya!"). Jenik ile Keçal ise birlikte Jenik'in dediği gibi aşkın mı yoksa Keçal'ın savunduğu gibi servetin mi biraya tercih edilebileceği konusunda bir ciddi konuşmaya girişirler. Kadınlar sahneye girerler ve bütün grup bir "furiant" dansı yapmaya başlarlar. Bu eğlenenlerden uzakta bir köşede bulunan Vasek ise yakın gelecekte olacak evliliği hakkında kekeme bir sesle bir şarkı söylemeye başlar ("A-an-annem b-ba-bana dedi ki"). Marenka gelir ve onun kim olduğunu tanımıştır ama kendinin kim olduğunu ona hiç açıklamak istememektedir. Başka bir kişiymiş taklidi yaparak "Marenka"'in hakkında çok kötü izlenim verecek şeyler söyler ve onun vefasız, aldatıcı birisi olduğunu anlatır. Vasek bunlara hemen inanır. Marenka bu taklit ettiği şahıs gibi onunla yakından kur yapmaya başlar ("Ben güzel bir genç kız biliyorum."). Vasek bunlara hemen kapılarak Marenka'yı feda etmeye hazır olduğuna yemin eder. Bu sırada Keçal Jenikle pazarlığa girişerek onun Marenka'dan vazgeçmesi için ne kadar para istediği üzerinde anlaşma sağlamaya çalışmaktadır. Marenka'yı bırakması için Jenik'e 100 florin teklif eder. Jenik bunu yeterli olmadığını söyler. Bu sefer Keçal teklifini 300 florine çıkarır. Jenik buna razı olmuş gibi davranır ama bir şart koşar - Marenka ile Micha'nın oğlundan başka kimsenin evlenmesine müsaade edilmeyecektir. Keçal bunu kabul ettiğini bildirir ve hemen evlilik kontratını hazırlamak üzere sahneden ayrılır. Sahnede tek kalan Jenik sanki satmış olduğu sevgilisi için eline geçireceği para üzerinde düşünmeye koyulur ("Ne satın aldığını öğrendiğin zaman"). Gerçekten nişanlısını sattığına kimin inanabileceğini düşünmeye başlar. Sonunda Marenka'ya olan büyük aşkını söyler. Keçal köylüleri içeri çağırarak hazırlamış olduğu evlilik anlaşmasını dinledikten sonra şahitlik yapmalarını talep eder. ("Girin içeri ve beni dinleyin.") Bu anlaşma şartına göre Marenka Micha'nın bir oğlundan başka kimse ile evlenemeyecektir. Krusina ve köylüler Jenik'in nasıl olup da aşkını reddedildiğine şaşırıp kalmışlardır. Ama onun bu vazgeçmeyi büyük bir meblağ para karşılığında yaptığını duyunca tavırları çok değişir ve menfileşir. Krusina ve etrafta bulunan köylüler Jenik'i alenen çok kötü şekilde kınarlar ve onun bir alçak kişi olduğunu düşündüklerini açıklarlar. Vašek kafa karışıklıklarını kısa ve üzüntülü bir şarkı ile ifade eder: (Vašek arya:İ can't get it out of my head"). Tam bu sırada bir gezici sirkin gelişi duyulur. Sirk Müdürü tribündeki yıldız atraksiyonları bağırarak ilan eder: İspanyol dansöz Esmeralda, kılıç yutan bir "gerçek Hindistanlı" ve dans eden bir ayı. Bir kıvrak halk dansı. "skočná" oynanır. Vašek İspanyol dansöz Esmerelda"nın sihrine kapılmıştır. Fakat ona yaptığı ürkek kurları "Hindistanlı"'nın sahneye gelip "ayının" fazla şarap içip sarhoş olup sızıp gittiğini ilan etmesi nedeniyle ortada kalır. Onun yerine alacak birisi gerekmektedir. Vašek, özellikle Esmerelda'nın (Esmeralda: "Seni çok cici birsey yapacağız.") teşvikleri dolayısıyla, bu işi yüklenmeyi kabul eder. Sirk mensupları sahneden ayrılırlar. Vašek anne babası – Mícha ile Háta – Keçal ile birlikte sahneye girerler. Vašek onlara, artık güzel ve egzotik bir kızdan, Mařenka'nın gerçek yüzünü öğrendiği için onunla evlenmekten vazgeçtiğini bildir. Ailesi oğullarının bu tutumunu anlamazlar.(İkili - Mícha ve Háta: "Oğlumuz kızı istemiyor. Acaba ona ne oldu?") Vašek koşarak ayrılır. Sonra hemen kendi anne ve babasıyla Mařenka sahneye girer. Jenik ile Keçal'ın anlaşmalarını yeni duymuştur. Çok hareketli bir ensambl şarkısı başlar. (Marenka, ve diğerleri:"Hayır, hayır. Ben buna inanmıyorum."). Vašek geri dönünce işler daha da karmaşıklaşır; çünkü daha önce konuştuğu "egzotik kız"ın Mařenka olduğunu anlamıştır ve şimdi onunla evlenmeye gönülden razı olduğunu bildirir. Bir altı şarkı (Altılı:"Mařenka durumu tekrar düşün") söylenip ona durumu yeniden gözden geçirmesi için ısrar edilir. Herkes onu yalnız bırakıp sahneden ayrılır. Mařenka kendine yapılan ihanet hakkında bir üzüntülü arya söyler (Mařenka:"O, ne büyük üzüntü.") Jenik sahneye girer ama onun barışıp birleşme teklifleri Mařenka sınırlı bir şekilde reddeder ve Vašek ile evlenmek istediğini açıklar. Keçal gelir ve Jenik'in Mařenka'ya yaklaşma girişimlerinden çok eğlenceli bulur. Mařenka eski sevgilisine oradan ayrılmasını emreder. Köylüler ve her iki tarafın ailesi tekrar gelirler Mařenka'ya ne karar verdiğini sorarlar.(Ensambl:"Mařenka neye karar verdin?") Mařenka Vašek ile evlenme kararını açıklamaktadır ki Jenik yeniden gelip herkesi sürpriz içinde bırakacak şekilde Vasek'in babası Micha'ya "baba" diye hitap eder. O zaman herkesçe bilinmeyen bir gerçek ortaya çıkar; Micha gerçekten daha önce yaptığı bir evlilikten olan büyük oğludur. Annesi, daha önce Keçel tarafından "hiç değersiz beş para etmez" kişi olarak reddedilmiş olan ve Micha'dan boşanmadan sonra üvey annesi olan Hata tarafından köyden kovulması sağlanan bir kadındır. Şimdi Jenik Micha'nın oğlu olduğu ortaya çıkınca kontrat şartlarına göre Mařenka evlenmesi uygun olmaktadır. Bu herkesle anlaşılınca Mařenka Jenik'in daha önce yaptıklarını birden anlar ve hemen onu kucaklayıp öper. Perde dışından bir büyük gürültü duyulunca herkes ona dikkatini çeker. Anlaşılır ki bir ayı sirkten kaçmıştır ve köye doğru gelmektedir. Hayvan sahneye girince, bunun ayı kıyafetine girmiş olan Vašek olduğu anlaşılır. (Vašek:"Benden korkmayın") Vašek'in bu acayip yaklaşımlarına ailesi çok kızar ve daha evlenmek için olgun bir kişi olmadığı açığa çıktığı için onu oradan uzaklaştırırlar. Micha o zaman Mařenka ve Jeník'in evlenmesini canıgönülden uygun gördüğünü ilan eder. Böylece koronun bu evlenmeyi kutlayan bir kıvrak şarkısı ile perde kapanır. Bu unlü müziksel parçalar listesi bu eserin 1870 versiyonunda bulunan parçalardır. Seçilmiş disk üzerine ses ve video kayıtları için bakınız Satılmış Nişanlı diskografisi. Heaven (Bryan Adams şarkısı) Heaven, Bryan Adams ve Jim Vallance tarafından yazılan ve Bryan Adams'ın yorumladığı ballad. Şarkı ilk kez 1983 yılı yapımı A Night in Heaven filminin soundtrack'inde yayınlandı. Daha sonra Adams'ın 1984 tarihli Reckless albümünde yer aldı. Reckless albümünden çıkan üçüncü single olan şarkı Billboard Hot 100 listesinde Haziran 1985'te 1 numaraya yükseldi. Aynı yıl Kanada'da CRIA tarafından "Altın" olarak sertifikalandı. Adams "Heaven"ı 6 ve 7 Haziran 1983 tarihlerinde New York'ta Avatar Stüdyoları'nda kaydetti. Adams Heaven'ın Reckless için uygun olduğunu düşünmüyordu. Yapımcı Jimmy Iovine de şarkının albüm için fazla "light" olacağı düşüncesini Adams'la paylaşmıştı. Ama son anda Adams fikrini değiştirdi. Mickey Curry kayıt döneminde Hall & Oates grubunun kaydında da bulunuyordu ve Adams'ı sınırlı zamanı olduğu konusunda uyardı. Bunun üzerine Adams, Journey grubunun bateristi Steve Smith'i aradı ve Smith, Curry'nin eksikliğini giderdi. 1984 yılında Heaven, Procan Ödülü'nü (Performing Rights Organization of Canada) kazandı. 1985 yılında BMI (Broadcast Music Inc.) Ödülü'nü ve 10 yıl sonra Socan Klasikler Ödülü'nü (Socan Classics Award) kazandı. Canlı performanslar 1 Şubat 1985'te Hollywood Palladium'da kaydedildi. Şarkının klibi Londra, İngiltere'de çekildi. Yönetmenliğini Steve Barron üstlenmişti. Şarkıyı ilk cover eden Gerd Rube oldu. Sanatçı şarkıyı The Way I Feel (1992) adlı albümünde yorumladı. Daha sonra Eyra Gail tarafından "Eyra Gail" (2002) albümüne söylenen şarkıyı DJ Sammy düzenledi. 2002 yılında DJ Sammy ve Yann Peifer tarafından dans soundu ağır basan bir şekilde düzenlenen şarkı, Do adlı şarkıcı tarafından yeniden yorumlandı. Do; Birleşik Krallık'ta UK Singles Chart'ta 1 numaraya yerleşirken, ABD'de US Billboard Hot 100'de 8. sıraya kadar yükseldi. ABD'de 11 Eylül saldırılarından sonra "Candlelight Mix" denilen cover düzenlemsi radyolarda en çok istek alan şarkılardan biri oldu. 2005 yılında Kate DeAraugo tarafından A Place I've Never Been (2005) albümünde söylendi. John Barrowman'ın versiyonu sanatçının albümü Another Side'da (2007) yer aldı. Ruben Studdard Heaven'ın bir versiyonuna bonus şarkı olarak dördüncü albümü Love Is'de (2009) yer verdi. İtalyan şarkıcı Martina Stavolo, Due Cose Importanti adlı albümünde şarkıyı yorumladı. DJ Manian tarafından Alia albümü Heaven'de (2007) cover edildi. Yine DJ Sammy tarafından 2009'da Nina Sky'ın teklisi "Beautiful People"'da yer aldı. Kutuzov Harekâtı Kutuzov Harekâtı (Rusça: Операция «Кутузов»), II. Dünya Savaşı sırasında Alman kuvvetlerine karşı Kızıl Ordu’nun yürüttüğü askeri bir harekâttır. I. Napolyon’un 1812 yılında Rusya’yı istilası sırasında Rusya’yı yenilgiden kurtaran General olarak ünlenen Mihail İllarionoviç Kutuzov'a ithafen, harekâta onun ismi verilmiştir. Harekât 12 Temmuz’da başladı ve 18 Ağustos 1943 tarihinde sona erdi. Muharebelerin son aşamasında, Oryol yakınlarında mevzide olan 2. Panzer Ordusu'nun, Sovyet Batı ve Bryansk Cepheleri tarafından atılmasıyla Oryol girintisi ortadan kalkmıştır. Savaşın Sovyet topraklarına ulaştığı 1941 yılındaki Kızıl Ordu ile 1943 yılı başlarındaki Kızıl Ordu, birbirinden epeyce farklıydı. Stalin’in 1937 yılındaki tasfiyelerinden sonra Kızıl Ordu, deneyimsiz subayların eline kalmıştı. Dahası Sovyet askeri doktrininin fikir babaları sayılabilecek subaylar ve kuramcılar da -Tuhaçevski gibi- tasfiye edilmişti. Ancak savaş başladıktan sonra Kızıl Ordu, belirgin biçimde kabuk değiştirmeye başladı. Genç subaylar savaş içinde giderek deneyim kazandılar. Ayrıca Stalin, tasfiye etmiş olduğu bazı subayları -örneğin Jukov- Kızıl Ordu’ya geri getirdi. Öte yandan Kızıl Ordu’nun yapılanışı yönünden de önemli gelişmeler sağlandı. Özellikle 1943 yılında Kızıl Ordu, yapısal bir değişim süreci içindeydi. Savaşın ilk yıllarında kaybedilmiş olan seçkin ve iyi eğitimli birliklerin yarattığı boşluk, yerini yenileri aldı ve bunlara verilen temel eğitim de oldukça yeterliydi. Sonuçta 1943 yılına kadar Kızıl Ordu genel bir bozulma içindeyken bu durum tersine işlemeye başlamıştı. 1943 yılında ise etkin temel eğitim, birlikler üzerindeki etkin bir sevk ve idare, subayların muharebe deneyiminin artması gibi gelişmelerle, muharebe gücü yüksek birlikler oluşturulmaya başlandı. Birliklere verilen temel eğitimin etkinleşmesinde belki de en belirgin görüngü, Sovyet topçusunun ateş yenileme hızındaki gelişmedir. 1943 yılına gelindiğinde artık Sovyet topçusu, Alman topçusuna oranla daha yüksek bir ateş yenileme hızına erişmişti. Bütün bunlar kızıl ordu’nun sevk ve idaresinden sağlanan gelişmelerdi. Ama Kızıl Ordu’nun muharebe etkinliğinin 1943 yılında artmasının tek nedeni değildi. Kızıl Ordu, 1943 yılına gelindiğinde “donanım” yönünden de belirgin bir dönüşüm yaşamaktaydı. İlk kundağı motorlu toplar, 1943 yılı ortalarında Kızıl Ordu’da görev almaya başladı. Her şeyden önce Ural’lardaki silah fabrikalarının üretimleri artmıştı. Kızıl Ordu, giderek daha fazla silahla donatılıyordu. Piyadenin hafif silahlarından başlamak üzere ordunun ağır silahlarına kadar, pek çok silahta teknolojik bir üstünlüğe ulaşılmıştı. Harekât Batı Cephesi, Bryansk Cephesi ve Merkez Cephesi tarafından, Oryol bölgesinde, Alman 2. Panzer Ordusu ve 9. Ordu kuvvetlerine karşı yürütüldü. 12 Temmuz’da başladı ve 18 Ağustos’ta sona erdi. Harekâtın amacı, o tarihte kısmen Kursk Muharebesi’nde muhabere etmekte olan Alman Merkez Ordular Grubu’na baskı uygulamak, Oryol girintisini ortadan kaldırmak ve elden geldiğince fazla Alman kuvvetini imha etmekti. Kursk Muharebesi için ayrılmış olan Alman yedek kuvvetleri, Kutuzov Harekâtı'nı karşılamak için harekete geçtiğinde, ilk hedeflere neredeyse ulaşılmış oldu. İlk saldırı, Oryol girintisinin kuzey ve doğu kenarlarına eşzamanlı olarak yapıldı. Daha sonra, Alman Panzer kuvvetlerinin, harekât karşılamak için Kursk taarruzundan çekilmesi ardından, güney kanat birlikleri de harekâta katıldı. Sovyet hava ordusu, geniş çaplı bir hazırlık topçu bombardımanı ile birlikte Alman mevzilerine yoğun bir saldırıya girişti. Hava akınları, Alman geri hatları üzerine 360 çıkış yaptı ve sonuçta 210 ton bomba bıraktı. Luftwaffe'nin 1. Hava Tümeni 16-13 Temmuz arasında Sovyetlere bazı ezici yenilgiler verdi ve güneyde Alman 9. Ordu'su üzerinde hava hakimiyeti kurdu. Ancak çatışmaların 6. gününde ağır çatışmalar sonunda Luftwaffe’nin gücü tükendi. Sonuçta Sovyet hava ordusu 868 çıkış yapmışken Alman hava tümeni bunları karşılamak için 74 görev uçuşu yapmıştır. Sovyet pilotlarının deneyimsizlikleri nedeniyle taktik çatışmalarda kayıplara uğrasalar da hava hakimiyeti kurdular. Alçak irtifada girişilen çatışmalar, onlara taktik bir dezavantaj getirdi. Yine de Sovyet hava unsurları, 11. Muhafız Ordusu'na kritik bir yarma için gereken hava desteğini sağladı. Kursk çıkıntısının güneyinde Alman hava kuvvetleri ilk gün 1.000 çıkış yapmışken Sovyet hava kuvvetleri 737 çıkış yapmıştır. Luftwaffe, Bryansk Cephesi'nde zoru başardı, 35 tank, 14 top ve 50 araç imha etti. Kursk çıkıntısının güneyinde Alman hava kuvvetleri ilk gün 1.000 çıkış yapmışken Sovyet hava kuvvetleri 737 çıkış yapmıştır. Luftwaffe, Bryansk Cephesi’nde zoru başardı, 35 tank, 14 top ve 50 araç imha etti. Sonuç olarak Bryansk Cephesi’nde harekâtın ilk gününde, Alman savunmasının sadece ilk hattında bir gedik açıldı. 2. Panzer Ordusu ağır ağır geri çekilirken Luftwaffe, Sovyet hava kuvvetlerine ağır kayıplar verdirdi. Sovyet Hava Kuvvetleri 13 Temmuz’da 94 uçak kaybetti. Luftwaffe’nin Alman kuvvetlerine üstün bir hava desteği sağlamasına karşın, 1. ve 5. Tank Kolordularıyla takviye edilen 11. Muhafız Ordusu, Alman 55. Kolordusunu yenilgiye uğrattı. Batı Cephesi’nin kuzey yönündeki taarruzları, General İvan Bagramyan komutasındaki 11. Muhafız Ordusu tarafından yapıldı. Harekâtın ilk evrelerinden 1. ve 5. Tank Orduları tarafından desteklenmiştir. Taarruzun açılarak ilerlemesi Ulianovo yakınlarında, zayıf Alman mevzileri karşısında başladı. Altı piyade tümeni, iki Alman piyade alayı karşısında, 16 km.lik taarruz hattında yoğunlaştı ve ilk günün öğleden sonrasında yaklaşık 23 mil ilerleme sağladı. (kaynak) Alman 5. Panzer Tümeni, Sovyet tankları piyade desteği olarak muharebeye katılırken, cephenin yarılmasını geciktirmeye çalıştı, fakat geri çekilmek zorunda kaldı. Alman 53. Kolordusu, 13 Temmuz’da güçlü bir karşı taarruzla Bryansk Cephesi Kuvvetlerinin saldırısını kısa bir süre durdurdu. Bryansk Cephesi’nin doğu kanadındaki ilk taarruzlar daha az başarılı olmuştur. Arazi çok açıktı ve Alman savunması alarma geçmişti. Kızıl Ordu kuvvetleri, güney (Kursk) yönünden, iç hatlar avantajını kullanarak zamanında ulaşan panzer tümenleriye çatışdı. Sovyetler, taarruzlarını birkaç yönde genişlettiler. Bu genişletme, başlada Bryansk Cephesi'nde 20. Tank Kolordusu’nun Bolkov'u hedef alan girişimiyle, harekâtın 4. gününde Merkez Cephesi'nin güney kesiminden ve ilk haftanın sonunda 50. Ordu’nun yanında 11. Muhafız Ordusu'nun desteği ile batı yönünde yapılan taarruzlarla icra edildi. Partizanlar, birkaç gece boyunda Alman demiryolu hatlarını binlerce noktada keserek harekâtı destekledi. Sovyetler de 3. Muhafız Tank Ordusu ile 4. Tank Ordusu'nu muhabereye soktular. 3. Muhafız Tank Ordusu, doğrudan Oryol yönünde bir taarruz geliştirdi. 4. Tank Ordusu, 11. Muhafız Ordusu tarafından kuzeyde açılmış olan gedikten yararlanarak önce güneye, sonra da güneydoğuya ilerledi Bu, hala başarılı bir savunma yapmakta olan Alman kuvvetlerini imha etmeyi amaçlıyordu. Bu çatışmalar bölgeye intikal eden Alman ihtiyatlarıyla büyük ölçekli Sovyet tank birlikleri arasında gelişti. Kızıl Ordu giderek arazi kazandı. Sonunda Hitler, daha kısa, dolayısıyla savunulabilir hatlara dahi çekilmeyi yasakladı. Temmuz ayı sonlarında, Sovyet ileri harekâtının en ileri ucu olarak 11. Muhafız Ordusu, Oryol ile Briansk arasındaki Karaçev’in varoşlarına ulaştı. Kızıl Ordu’nun ulaştığı bu nokta, Alman kuvvetleri’nin hemen hemen tüm ikmal malzemesini taşıyan ana demiryolu hattına yönelen bir tehdit oluşturuyordu. Bu durumda Alman kuvvetlerinin bulundukları mevziler artık savunulamaz duruma gelmişti. Kursk girintisinde sağladıkları ilerlemeyle elde ettikleri bölgeyi tahliye etmeye başladılar. Kutuzov Harekâtı, Stavka’nın Doğu’da stratejik inisiyatifi nihai olarak ele geçirmesi sunucunu doğurmuştur. Almanlar bu aşamadan sonra sürekli olarak savunmada kaldılar. Almanlar, Kursk çıkıntısını ortadan kaldırma girişiminde başarısız olurken, onun hemen kuzeyindeki Oryol girintisini gidermekte Sovyetler Birliği, başarılı olmuştu. Kayıpları fazlaydı ve arazi kaybettiler. Kızıl Ordu, Oryol’u savunan Alman kuvvetlerini geri attı ve kenti yeniden elegeçirdi. Kutuzov Harekâtı aynı zamanda Simolensk’in Sovyet kuvvetlerince 1943 yılı Eylül ayında geri alınmasına da zemin hazırlamıştır. Alman kuvvetleri Kızıl Ordu’nun batı yönünde ilerleyişini durduramayacak ölçüde zayıfladı. Prohorovka Muharebesi Prohorovka Muharebesi, II. Dünya Savaşı sırasında Alman 4. Panzer Ordusu ile Sovyet 5. Muhafız Tank Ordusu arasında gerçekleşen muharebedir. Askeri tarihte en büyük tank savaşlarından biridir. Wehrmacht, Zitadelle Harekâtı'nı 5 Temmuz 1943’te başlattı. Alman üst komutanlığının hedefi, Kursk girintisindeki çok sayıdaki Sovyet birliğini imha etmekti. Kızıl Ordu’yu muharebe alanında imha etmek, Doğu Cephesi’nde inisiyatifi yeniden Wehrmacht’a kazandıracaktı. Operasyon, beş Alman cephe ordusu tarafından Kursk girintisinin her iki tarafında bir kıskaç hareketi ile kesilip koparılması ile sonuçlanacaktı. Sovyet Üst Komutanlığı Stavka, bir Alman taarruzu beklemekteydi ve Derinliğine Harekât doktrinine uygun bir şekilde savunma mevzilerini hazırladı. Sovyetler Birliği mareşali Georgi Jukov Stali’i, Kızıl Ordu’nun savunmada kalarak Alman kuvvetlerini yıpratması yönünde ikna etti. Alman kuvvetleri, Kızıl Ordu savunması karşısında yeterince yıprandığında Stavka, Alman ileri unsurlarını imha etmek için opreatif ihtiyatlarını savaşa sürecektir. Kursk Savaşı sona erdiğinde Kuzey’de Alman kuvvetleri durdurulmuştu. Buna karşın Güney’de, Wehrmacht ve Waffen-SS birlikleri Prohorovka yönünde daha derin bir girme sağlamışlardı. Kızıl Ordu, operatif ihtiyatlarının planladığından daha erken olarak muharebeye sokmak zorunda kaldı. Iki tarafın zırhlı kuvvetleri arasında 12 Temmuz 1943 tarihinde gerçekleşen bu çatışmalar, tarihin en büyük tank muharebelerinden biri olarak bilinir. Bu muharebe, Kursk girintisindeki Sovyet kuvvetlerinin kuşatılması için kilit bir muharebedir. Çekişmenin doruk noktasına ulaşması ve ardından sönmesidir. Alman saldırısı, hedeflerine ulaşmada başarısız oldu, fakat birkaç taktik muharebeyi kazandı. Sovyetler de bir dizi savunma çatışmalarında başarılıydılar ve Alman düzenlerinin kendi hatlarını yarıp geçmesini engellediler. Öte yandan Alman mevzilerine yönelen karşı taarruzları, püskürtüldü. Savaşın sonunda her iki tarafın güçleri de ağır kayıplara uğramıştı. Sovyet kayıpları çok yüksektir, ancak operasyonel ve stratejik insan gücü ve malzeme kaynakları, Kızıl Ordu’nun stratejik ve operasyonel inisiyatifini elde tutmasını olanaklı kılacak derecede geniştir. Bu savaş, Doğu Cephesi’nde bir Alman zaferi beklemenin, gerçekçi olmadığını gösteriyordu. Alman orduları, savaşın devamında, stratejik savunma durumunda kalacaktır. Alman 6. Ordu’su, 1942 – 1943 kışında Stalingrad Muharebesi’nde imha edilmişti. Sonraki Sovyet harekâtları; Uranüs Harekâtı, Kış Fırtınası Harekâtı ve Küçük Satürn Harekâtı Güney Ordular Grubu’nun konumunu tehdit etti. Bu harekâtlar başarılı olursa, tüm Ordular Grubu imha olabilirdi. Operasyonların sonucunda, ancak 70.000 kayıpla Kafkasya’daki Alman istilası son buldu. . Stalin, daha parlak bir başarı için Kızıl Ordu’ya, Don Nehri’nde Rostov’a hareketle Güney Ordu Grubu’nu kuşatmayı emretti. Kızıl Ordu ilerledi ancak, aşırı yayılmıştı. Kızıl Ordu’nun bu durumunu fark eden Erich von Manstein, Üçüncü Harkov Muharebesi olarak bilinen harekâtı düzenledi. İkinci Harkov Muharebesi’nin bir tekrarı gibi, motorize Alman kuvvetleri, Sovyet ileri unsurlarını kanat açıklıklarından bir kıskaç harekâtıyla çevirerek imha etti. Alman zaferi, Wehrmacht ve SS kuvvetlerinin 14 Mart 1943 tarihinde Harkov’u yeniden ele geçirmelerine ve Kızıl Ordu birliklerini Don Nehri’nin kuzeyine sürmelerine olanak verdi. Muharebeler sonucunda Sovyet hatlarında kuzeyden güneye yaklaşık 240 km.lik bir girinti oluştu. Almanlar, 9.000 esir aldıklarını ve Sovyet kayıplarının 23 bin olduğunu belirtir. Sovyet rakamları ise ölü ya da yaralı olarak 45 bin kayıptır. . Bu arada Almanlar Belgorod’u da geri aldılar, fakat Kızıl Ordu Kursk’u elde tuttu. Harkov’un ilerisinde Alman ilerleyişi, bir süre sonra giderek daha güçlenen Sovyet direnişi karşısında duracak kadar yavaşladı. Her iki tarafın da taarruzları sürdürecek gücü kalmamıştı ve bu şeklilde Kursk civarı, Sovyet hatlarında bir çıkıntı olarak kaldı. Adolf Hitler ve Alman Yüksek Komutanlığı, bir sonraki büyük çaplı taarruzlarında, Sovyet operatif ve stratejik ihtiyatlarını imha etme girişimi için, görece dar olan Kursk çıkıntısını seçti. Doğu Cephesi’nde dengenin yeniden kurulması ve stratejik inisiyatifin geri alınması için Alman Yüksek Komutanlığı’nın izleyeceği yol bu olacaktı. . Sovyet istihbaratı, gelecek Alman yaz taarruzlarının Kursk bölgesini hedef alacağını saptadı. Kursk’taki Sovyet stratejik savunması, 1941’de Moskova’dakinden farklı olarak cephe boyunca bir savunma hattı halinde kurulmamıştı. Bu kez, 100 km.’nin üstünde bir derinlikte güçlü bir savunma düzeni hazırladılar. Sovyetler, 600-700 km. derinlikte, 2.000 km.lik bir cephe hattında, 10 cephe ordusu, 40 bileşik ve 5 tank ordusunu topladı. . Stavka, taarruz eden Alman kuvvetlerini, birden çok hat halinde ağır biçimde tahkim edilmiş mevzilerde zorlayarak yıpratmayı amaçlayan bir savunma stratejisini onayladı. Alman taarruzunun hızı kesildiğinde, Sovyet operatif zırhlı ihtiyatlarının başlatacağı bir karşı taarruzla zayıflamış olan düşman kuvvetleri imha edilecekti. Katılan Alman kuvvetleri esasen, önceki günlerde kayıplara uğramış olan üç Waffen-SS tümenidir. Harekâta, 1. SS Panzer Tümeni "Leibstandarte SS Adolf Hitler", 2. SS Panzer Tümeni "Das Reich" ve 3. SS Panzer Tümeni "Totenkopf", sadece 35 tanesi Tiger I olmak üzere 456 Panzer ve 137 Taarruz topu ile katılmıştır. Bir başka tugayın daha savaşa katılmış olması mümkündür. 10. Panzer Tugayı, 23 Haziran 1943 tarihinde kurulmuştu ve 45 Tiger tankından oluşan bir kuvvetti. Fakat muharebeye katılıp katılmadığı bilinmemektedir. Bu tugayın 2. SS Panzer Tümeni "Das Reich"’e katılarak onun tank mevcudunu 70’e çıkarmış olması mümkündür. Muharebeye katılır durumdaki tank ve taarruz toplarının toplam sayısı 11 Temmuz itibarıyla 400’dür, bunların 70 tanesi Tiger’dir. . Sovyet kaynakları, Almanların 500-700 tankları olduğunu iddia etmektedir. Alman kaynakları 12 Temmuz öncesi tank mevcutları için tam değildir. Mevcut Alman kaynaklarına göre 11 Temmuz’da 1. , 2. ve 3. SS panzer tümenlerinde 204 tank bulunmaktadır. Sırasıyla 77, 95 ve 122. Bir sonraki gün olan 12 Temmuz’da 1. SS Panzer Tümeni "LSSAH" için tank mevcuduna ilişkin rakam bilinmemektedir. Fakat diğer iki tümen için 103 ve 121 rakamlarını verilir. 13 Temmuz’da 70, 107 ve 74 tank olduğu belirtilir. 14 Temmuz’da ise 78, 115 ve 73. 15 Temmuz’da genel bir azalmayla 85, 99 ve 77. Son kayıt, 16 Temmuz içindir ve üç tümende 96, 103 ve 96 tank bulunduğı belirtilir. 2. SS Panzer Kolordusu Kursk Savaşı'na 494 tankla başlamıştı ve 12 Temmuz’da tank mevcudu tam olarak 200’e düşmüştü. . Alman hava gücü bir Luftwaffe Kolordusu’dur, 8. Hava Kolordusu. Kolordu’nun 5 Temmuz 1943 itibarıyla 966 uçaklık bir gücü vardır. . Kayıplar, geçen bir haftada fazla değildi. Luftwaffe Genelkarargahı, 5-8 Temmuz arasında kayıpların sadece 41 uçak olduğunu rapor etti. Kursk çıkıntısının güney kesiminde 5-31 Temmuz tarihleri arasında 220 uçağın kaybedildiği biliniyorsa da, 8-11 Temmuz tarihleri arasındaki kayıplar konusunda açık bir bilgi yoktur. . Sovyet tarafında Prohorovka Muharebesine katılan ana kuvvet, 5. Muhafız Tank Ordusu’dur. Ne var ki bu tankların oldukça önemli bir kısmı, T-70 hafif tanklardır. 5. Muhafız Tank Ordu’sundaki zırhlı araçların dökümü şöyledir. 409 T-34, 188 T-70, 31 Churchill, 48 kundağı motorlu top (SU-122 ve SU-76) ve bir miktar KV-1 ağır tank. Savaşla ilgili bazı açıklamalarda iddia edilenin tersine, hiçbir SU-152 ve SU-85, muharebe alanına çıkmadı. Sovyet kaynaklarına göre bu silahlardan 2. Muhafız Tank Kolordusu’nda, 2. Tank Kolordusu’nda ve 1529. Kundağı Motorlu Top Alayı’nda yoktu. . Kızıl Ordu, 2. Muhafız Tank Kolordusu, 29. Tank Kolordusu ve 18. Tank Kolordusu ile ilk kademeye yerleşdi. Sovyet 5. Mekanize Kolordusu ve zayıflamış olan 2. Tank Kolordusu yedekte tutulmuştur. 29. Tank Kolordusu 212 tank ve kundağı motorlu topluyla mevzilenirken, 18. Tank Kolordusu, 144 tankıyla 11 Temmuz öğleden sonra mevziye girdi. Her iki birlik de gün içinde muharebeye katıldı, Sovyet tanklarının toplam sayısı muhtemelen 500’e yakındı. Sovyet 1. Tank Ordusu da Alman 48. Panzer Kolordusu’na taarruz etti, fakat bu çatışma doğrudan Prohorovka Muharebesi ile bağlantılı değildi. Neticede araştırmalar, 294 Alman ve 616 Sovyet zırhlı muharebe aracı’nın savaşa katıldığını göstermektedir. Bu sayı en fazla 429 Alman ve 870 Sovyet zırhlı muharebe aracıdır. Bölgedeki Sovyet hava unsurları zayıf bir güçtür. Kızıl Ordu Hava Kuvvetleri’ne bağlı 2. Hava Ordusu, bir önceki hafta içinde uğradığı büyük kayıplara karşın 472 uçakla muharebelere katılabilmiştir. Bu filonun 266 avcı, 160 bombardıman ve 90 İyuşin avcı-bombardıman uçağı vardı. Sovyet 17 Hava Ordusu da savaşa katılmıştır. O da ağır kayıplara uğramıştı, fakat yine de 300 uçakla savaşa katılabildi. Bu şartlarda hava gücünün akıllıca kullanılması gerekiyordu. . Yeni model ağır silahların cepheye ulaşması için birkaç kezlik ertelemelerin ardından, Alman saldırısı 5 Temmuz 1943 tarihinde başladı. 2. SS Panzer Kolordusu’nun öncülüğünde General Hermann Hoth’un 4. Panzer Ordusu, Sovyet savunmasının yoğun mayın tarlaları, piyade mevzileri ve incelikle düzenlenmiş tanksavar cepheleri içinde 15–20 km. muharebe ederek ilerledi. Taarruz, üçüncü savunma hattına, 35 km. derinliğe kadar ilerledi fakat burada 1. Tank Ordusu tarafından durduruldu. 2. SS Panzer Kolordusu 5-11 Temmuz süresince, 1. Tank Ordusu ile 69. Ordu arasında bir kama gibi girdi. Güç olmasına karşın 4. Panzer Ordusu, Sovyet ana savunma kuşaklarını yarıp geçmeyi başardı. Almanlar, 5 Temmuz’dan itibaren 1.000 Sovyet tankını imha ettiklerini iddia ettiler. Sadece 48. Panzer Kolordusu, 1.300 Sovyet askeri öldürdüklerini ve 7.000 tutsak aldıklarını iddia etti. Aynı Kolordu, 170 Sovyet tankını imha ettiğini ya da ele geçirdiğini ve buna ilaveten 180 ağır havanı, tanksavarlar ve topçu ateşiyle imha ettiğini iddia etti. 2. SS Panzer Kolordusu üçüncü Sovyet savunma hattını yarıp geçti. Almanlar yanlış olarak Sovyet savunmasını yardıklarını ve ertesi gün bu olanaktan yararlanacaklarını düşündüler. Son Sovyet ihtiyat kuvvetlerini de yendiklerini düşünüyorlardı. Almanların bilmediği, General İvan Konev komutasındaki Step Cephesi’nin bir karşı taarruz için hazır beklediği idi. 11 Temmuz’daki Alman başarısı ardından General İvan Konev'in itirazlarına karşın Mareşal Georgi Jukov, General Pavel Rotmistrov komutasındaki 5. Muhafız Tank Ordusu’nun ve 5. Muhafız Ordusu’nun, Alman tehdidini karşılamak için serbest bırakılmasına izin verdi. 42. Muhafız Tümeni derhal muharebeye katıldı. Sovyet kuvvetleri zorlu bir yürüyüşün ardından 11 Temmuz gecesi Prohorovka’ya ulaştılar. Sovyet kuvvetleri, karşı taarruzlarını başlatmak için hazırdılar. Prohorovka’da Alman planı, Zitadelle Harekâtı’nın bir an önce tamamlanması için, Güney’deki Sovyet savunmasında bir gedik açarak, kıskacın Kuzey kanadıyla temas sağlamaya dayanıyordu. Saldırı, 48. Panzer Kolordusu’nun Psyol Nehri’ne karşı bir taarruz girişimiyle aynı zamana denk geldi. Prohorovka mevzileri birincil taktik hedefti. Bu bölgede 4. Panzer Orduru’nun savunma hatlarını yarmasıyla bu mevzilerin alınması umuluyordu. Bunun gerçekleşmesi Wehrmacht’a, Sovyet savunmasının operatif ve stratejik derinliğine ulaşarak Kursk girintisindeki Sovyet kuvvetlerini kuşatmayı tamamlama olanağı kazandıracaktır. Kursk Savaşı, 11 ve 12 Temmuz’da kritik bir evreye ulaştı. 2. SS Panzer Kolordusu’nun sağladığı girme, Sovyet 1. Tank Ordusu’nu kuşatılma tehdidinde bıraktı. Mevki, Voronej Cephesi’nin kalbi durumundaydı. Mareşal Jukov, 11 Temmuz’da, ikisi Step Cephesi’nden olmak üzere beş Sovyet ordusunun taarruzunu emretti. Bu kuvvetler, Alman ileri unsurlarına karşı 12 Temmuz’da taarruza geçti. Sovyet ordularının General Mikhail Katukov komutasındaki 1. Tank Ordusu ile birlikte Alman kuvvetlerine taarruz ederek tuzağa düşüreceği ve imha edileceği düşünülüyordu. Diğer üç ordu, 48. Panzer Kolordusu’na ve 52. Kolordu’ya saldırırken 5. Muhafız Tank Ordusu’nun taarruzu 2. SS Panzer Kolordusu’nu hedef aldı. 5. Muhafız Tank Ordusu’nun taarruz planında önemli eksiklikler vardı. Yeterli ölçüde bir hazırlık ateşi açılmaması, saf halindeki tankların yüksek hızda kullanılması, tankların zırh ve silahlarındaki eksikliklerin giderilmemesi ve asıl taarruzu, bir ölçüde Alman birliklerince korunmaya başlanmış olan tank hendeklerinin olduğu bölgeden yürütmek gibi. Dahası, Sovyet hava unsurları kuzey kesimde toplandı ve Prohorovka üzerinde Luftwaffe’ye tam bir hava hakimiyeti bıraktı. Sovyet yer – hava iletişiminin başarısızlığı, harekâtın ilk saatlerinde ağır kayıplara neden olarak durumu daha da güçleştirdi. 2. SS Panzer Kolordusu 12 Temmuz’da saat 06:50’de taarruza başladı. Aynı sırada Kızıl Ordu da kendi saldırı hamlesine başladı. Her iki tarafın hava unsurları kendi destek noktalarına hareket ettiler ve geniş çaplı bir hava savaşı başladı. 2. SS Panzer Tümeni "Das Reich", saat 07:10’da “...çok güçlü düşman hava faaliyeti...’nden söz etmektedir. Kursk Savaşı sırasında ilk defa Sovyet Hava Orduları Güney’de Luftwaffe’den daha fazla çıkış yaptılar. Luftwaffe’nin 8. Hava Kolordusu yaklaşık 654 çıkış yaparken, Sovyet 2. ve 17. Hava Orduları 893 çıkış yaptılar. Alman uçakları, 8. Hava Kolordusu Komutanı Hans Seidemann’dan, 2. SS Panzer Tümeni "Das Reich"’in ileri harekâtını örtme emri aldılar. Hava savaşı, her iki tarafın kara kuvvetlerinin taarruzları için de tehlikeli bir durum ortaya çıkardı. Daha kuzeyde 48. Panzer Kolordusu’nun taarruzu, iki Alman hava filosu tarafından dağınık biçimde destekleniyordu. Yeterli hava desteği olmadan ve Sovyet uçaklarının akınları karşısında 48. Panzer Kolordusu savunmaya çekilmek zorunda bırakıldı. 11. Panzer Tümeni savaş ceridesine, “Bazı Alman hava etkinliğinin olduğunu ama Sovyet hava etkinliğinin daha fazla olduğunu” ve “pike bombadıman akınları oluğunu” kaydetti. Hava kuvvetlerinin başlattığı baskıyı artırmak için 48. Panzer Kolordusu, Sovyet 10. Tank Kolordusu ve 1. Tank Ordusu tarafından muharebeye çekildi. Öte yandan Luftwaffe de saldırıya geçti. Heinkel He 111’ler, Sovyet 69. Ordusu’na ve 5. Muhafız Tank Ordusu’na saldırdılar. Her iki tarafın avcı filoları o denli zayıftı ki, 12 Temmuz’da hiç kayıp raporu olmamıştır. Luftwaffe’nin 48. Panzer Kolordusunu korumadaki yetersizliği sonucunda taarruz durmuştur. 2. SS Panzer Tümeni "Das Reich", herhangi bir şaşırtma taarruzu olmaksızın, 5. Muhafız Tank Ordusu’na desteksiz bir taarruz başlattı. Aynı anda 5. Muhafız Tank Ordusu da 2. SS Panzer Tümeni "Das Reich"’e saldırdı. 3. SS Panzer Tümeni "Totenkopf" için Alman planı, Tümen’in Psyol Nehri'nin kuzeyine taarruz ederek oradaki köprübaşını genişletmekti. "Das Reich" ve "LSSAH" tümenleri bu taarruza katılmadı ve "Totonkopf" Tümeni, başarıyı rapor edene kadar savunmada kalacaklardı. Sovyet taarruzu saat 09:15'te başladı. 5. Muhafız Tank Ordusu, yaklaşık 430 tank ve taarruz topu’nu bir cephe taarruzunda bir araya getirdi. Bu taarruzu 70 tank ve taarruz topundan oluşan ikinci bir dalga izledi. Taarruz, bir yıkım oldu. Luftwaffe, çok sayıda Stuka’lar, Fw 190’lar ve Hs 129’larla hızla karşılık verdi. Sovyet tankları açık arazide bu saldırıya yakalandı. Alman tank toplarının ve topçunun ateş desteğiyle de taarruz bozguna uğradı. Savaş alanı infilak eden Sovyet tanklarından yükselen kalın duman sütunlarıyla kaplandı. Sovyet 29. Tank Kolordusu’na bağlı 31. Tank Tugayı’nın raporu şöyleydi. “Düşman topçu ateşi ve uçakları karşsından ağır tank kayıplarına uğradık. Saat 10:30’da tanklarımız Komsomolet Devlet Çiftliği’ne ulaştı fakat, sürekli hava taarruzları nedeniyle daha fazla ilerleyemiyorlar ve savunmaya geçtiler.” Sabah yapılan taarruzda, 5. Muhafız Tank Ordusu’na bağlı 18. ve 29. tank kolordularının toplam tank kaybı 400 kadardır. Bu kolorduların tank mevcudu 800 idi. Bu başarısızlığın bir nedeni, hava ve yer koorsinasyonundaki eksikliktir. Sovyet hava taarruz unsurları, düşmanın ani manevrasına yeterince hızlı karşılık veremedi. Üstelik Sovyet 2. ve 17. Hava Orduları, 48. Panzer Kolordusu’na saldırınca, Luftwaffe’ye engellenmemiş bir geçit bırakılmış oldu. Luftwaffe, bu yolla açıkta kalan Sovyet zırhlılarına saldırdı. Sovyet 31. Tank Kolordusu Komutanı gönderdiği raporda, “Saat 13:00’e kadar bizim uçaklarımızın hava korumasından yoksunduk” demektedir. 5. Muhafız Tank Ordusu, “bizim uçaklarımız, özellikle avcı kuvvetlerimiz, tümüyle yetersizken düşman uçakları, savaş düzenimiz üzerinde tüm savaş boyunca abartmasız asılı durdular.” diye yakınmıştır. 5. Muhafız Tank Ordusu’nun ihtiyatları, 3. Panzer Kolordusu’nun saldırısını karşılamak üzere güneye gönderilmek zorunda kalındı. İhtiyatların 2. SS Panzer Kolordusu’na karşı bir saldırı için kullanılmış olmasıyla, büyük bir bozgundan kurtulma umutları da son buldu. Fakat Alman ilerlemesi de başarısız oldu. Korkunç kayıplara karşın, Sovyet tank orduları bulundukları hattı ellerinde tuttular ve 2. SS Panzer Kolordusu’nu hatlarını yarmaktan alıkoydular. Öğleden önce yaşananların deneyimiyle, öğleden sonra tank muharebelerinde Sovyet tankların çoğunlukla yakın çatışmaya girdiler. Kayıplar, Sovyet tarafında 5.500 kişi, Alman tarafında ise 850 kişidir. Tank kayıpları ise çelişkilidir, fakat yaklaşık 300 Sovyet tankı ve Alman taarruzunda kayıpları 70-80 zırhlı muharebe aracıdır. Her şeye karşın Kızıl Ordu birlikleri araziye hakim olmayı başardılar. . 5. Muhafız Tank Ordusu, gece boyu, 593 tankı ve 37 kundağı motorlu topuyla Stari Oskol’daki mevzilere çekildi. Her iki taraf için kayıplar tam bir kesinlikle belirlenememektedir, öte yandan savaşın sonu daha kesindir. Ne 5. Muhafız Tank Ordusu, ne de 2. SS Panzer Kolordusu, o günkü hedeflerine ulaşamadılar. 5. Muhafız Tank Ordusu, arazi olarak hedefine ulaşamadığı gibi 2. SS Panzer Kolordusu’nu imha edemedi. Her iki kuvvet de ertesi gün muharebeye sokulduysa da güçten düşmüşlerdi. Eğer yüzlerce tank, başarısız bir taarruzda heba edilmemiş olsaydı, muhtemelen Sovyetler’in hedefine daha iyi hizmet edecekti. Bunun yerine mevziye girerek Alman taarruzlarını göğüslemekte kullanılmıştır. General Konev, 5. Muhafız Tank Ordusu’nu bu tarzda kullanma kararını şiddetle eleştirdi. Taarruzu için, sonuç alıcı esas operatif kuvvetten yoksun bırakılmıştı. Öte yandan Hitler’in saldırıya devam etmeme kararında, güçlü Sovyet yedeklerinin ani ve şiddetli taarruzu ve Kutuzov Harekâtı'nın başlamasıyla, Kursk çıkıntısının kuzey kenarına yapılan saldırının, Alman 9. Ordusu tarafından kırılması zorunluluğu etkili oldu. Böylece başta Heinz Guderian’a, “Bunun düşüncesi bile midemi kaldırıyor.” dediği durum ortaya çıkmıştı. Harkov’un güneyindeki Mius Nehri’nde de Kızıl Ordu’nun 6. Ordu olarak yeniden düzenlenen Kempf Ordu Müfrezesi'ne yönelen saldırısı, yedek kuvvetlerin geri çekilmesini zorunlu kıldı. Bu geri çekilme, Güney’de o ana kadar sağlanmış ilerlemenin korunabilmesi için gerekliydi. ayrıca OKW, 10 Temmuz 1943 tarihinde Sicilya’ya çıkartma yapan Amerikan – İngiliz kuvvetlerinin oluşturduğu tehdidi karşılamak için, bir kısım kıtalarını Doğu Cephesi’nden çekmek zorunda kaldı. Prohorovka Muharebesi, Kursk Muharebeleri içerisinde dönüm noktası oldu.Alman orduları ağır yara alarak geri çekilmek zorunda bırakıldı.Açıkçası, Sovyet güçleri hırpalanmadı ve Alman karar verme mekanizması üzerinde ağır bir darbe yarattı. Bu andan itibaren stratejik inisiyatif Kızıl Ordu’da kaldı. 19 Mayıs 1999 Atatürk Yeniden Samsun'da 19 Mayıs 1999 Atatürk Yeniden Samsun'da, Turgut Özakman tarafından yazılmış romandır. İlk başta iki cilt olarak Bilgi Yayınevi'nin yayımladığı roman, daha sonra iki cilt birleştirilerek yine aynı yayınevi tarafından yayımlanmıştır. Kitabın ilk cildi toplamda 7 baskı yapıp, 14 bin adet satarken, ikinci cildi 5 baskı ile 10 bin adet satmıştır. Ayrıca tek cilt olarak basılan versiyonu 2 baskı ile 4 bin adet satmıştır. Yıllarca yarı şaka-yarı ciddi dillendirilen "Ah Atatürk bir geri gelse" sözü, 19 Mayıs 1999 tarihinde gerçek olur. Atatürk, tam 80 yıl sonra yine 18 arkadaşıyla Samsun'a tekrar ayak basar. Bu seferki arkadaşları, Cumhuriyet için can ve emek vermiş insanlardır. Kitabın birinci cildinde Atatürk'ün geri dönüşü, yankıları ve romandaki kurguya göre Atatürk'ün TRT'den yaptığı konuşmalar ve bu konuşmaların yankıları yer almaktadır. Bu cilt, dönemin cumhurbaşkanı Süleyman Demirel'in, Atatürk ve arkadaşlarının huzuruna çıkmasıyla sona erer. İkinci ciltte ise dönemin ve Atatürk sonrasındaki ülke yöneticileri (Süleyman Demirel, Bülent Ecevit, Mesut Yılmaz, Devlet Bahçeli, Tansu Çiller, Necmeddin Erbakan, Recai Kutan, Kenan Evren) tek tek Atatürk'ün huzuruna çıkar ve bir nevi tarih mahkemesinde hesap verirler. Bu görüşmeler sırasında Adnan Menderes, Turgut Özal ve o sırada hapiste bulunan Recep Tayyip Erdoğan da değerlendirilir. Bunlardan başka Atatürk'ün bir gece gittiği tiyatro temsili, Harbiye'yi ziyareti ve TRT'de yaptığı son konuşma da yer alır. Atatürk son olarak Cumhuriyet için emek veren dönem aydınlarını da topluca ağırlar. Roman, Atatürk ve liderler arasındaki görüşmelerin tutanağını tutan ve romanda adı "Tutanakçı" olarak geçen şahsın, (Turgut Özakman) Atatürk'ün ebediyete dönüşünden sonraki olayları kısaca yazdığı "Tutanakçının Son Notları" bölümüyle sona erer. Groupama Groupama, Fransız sigorta ve emeklilik şirketi. Türkiye pazarına Başak Sigorta, Başak Emeklilik, Güven Sigorta ve Güven Hayat şirketlerini satın alarak girmiştir. Fransa’nın en büyük mütüel sigorta şirketi olan Groupama, tarım ve sağlık sigortalarından evde bakım sigortalarına uzanan pek çok alanda lider konumdadır. Groupama; Fransa dışında, İtalya, Portekiz, Slovakya, Türkiye, Yunanistan, Macaristan, Romanya, Bulgaristan, Çin, Vietnam ve Tunus olmak üzere 11 ülkede faaliyet göstermektedir. Groupama’nın 13 milyon müşterisi ve 34.000 çalışanı bulunmaktadır. Groupama Şirketi Türkiye Yönetim Kurulu Başkanı Dominique Uzel, şirket genel müdürü ise Ramazan Ülger'dir. Groupama Şirketi 19. yüzyılın başlarında Fransa'da yaşayan çiftçilerin kendi ihtiyaçlarını karşılamak amacıyla kurulmuştur. Karşılıklı yarar esasını benimseyen şirket bireysel ve kurumsal tüm sınıfları içinde barındırıyordu. Groupama şirketi önce Özelleştirme İdaresi Başkanlığı tarafından satışa sunulan Başak Sigorta & Başak Emeklilik şirketlerini 2006 yılında, ardından da 2008 yılında Güven Sigorta & Güven Hayat şirketlerini satın alarak Türkiye pazarına girmiştir. Şirketin Türkiye'deki genel müdürlüğü Maslak, İstanbul'dadır. Groupama Türkiye şirketinin İstanbul'da Kadıköy, Bakırköy ve Merkez Bölge Müdürlüğü; İstanbul dışında da İzmir, Ankara, Adana, Bursa, Antalya, Samsun ve Trabzon'da bölge müdürlükleri; Lefkoşa'da ise şube müdürlüğü bulunmaktadır. 1959 yılında T.C. Ziraat Bankası iştirakı ile İstanbul'da kurulmuştur. 2006 yılında özelleştirilerek Fransız Groupama şirketine dahil olmuştur. Türkiye'nin cumhuriyet yasalarına göre kurulan ilk sigorta şirketlerinden biridir. 1924 yılında kurulmuştur. 2000 yılında özelleştirilmiş ve Tarım Kredi Kooperatifleri Birliği'ne dahil edilmiştir. Özellikle tarım sektöründeki çalışmaları ile dikkat çeken şirket 2008 yılında Fransız Groupama şirketi bünyesine dahil edilmiştir. Kuzey Asya Kuzey Asya Asya kıtasının kuzeyinde kalan bölgesidir. Bölge batıda Ural dağları doğuda Bering boğazı, kuzeyde Kuzey denizi, güneyde Moğolistan içlerine uzanır. Kuzey Asya bulunan tek ülke Rusya'dır. Kuzey Asya'da Rusya'ya ait Sibirya Federal Bölgesi, Uzak Doğu Federal Bölgesi ve Ural Federal Bölgesi bulunur. Bölgede Tundra iklimi hâkim olup geniş ormanlık alanlara sahiptir. Nüfusu tahminen 40 milyon civarındadır ve nüfusun büyük bölümünü Ruslar oluşturur. Yüzölçümü yaklaşık olarak 13.100.000 km²dir. Corpus Christi, Teksas Corpus Christi, ABD'nin Teksas eyaletinin güneyinde Meksika Körfezi sahilinde bulunan bir şehirdir. Nueces ilçesinde bulunur ve ilçenin merkezidir ancak Aransaz, Kleberg ve San Patricio ilçelerine doğru genişlemektedir. Şehrin ismi Latince "İsa'nın Vücudu" anlamına gelir ve bir Hristiyan yortu günüdür. Bu isim 1519'da İspanyol Alonso Álvarez de Pineda tarafından bu şehrin bulunduğu körfezi ve etrafındaki gayet mümbit yarı tropikal arazilere ilk erişip ve bu araziler üzerinde İspanya'nın hak etmesini iddia etmesi sırasında bu arazilere yetiştiği günün Hristiyan Corpus Yortu Günü olmasından dolayı verilmiştir. Bu şehrin gayet berrak güneşli, etrafı gayet parlak yeşillik kaplı bir körfez etrafında kurulup gelişmesi dolayısıyla da takma adı "Deniz Kenarındaki Parlak Kent (The Sparkling City by the Sea)" ve "Teksas Riviyerası" dir. Bu şehrin bulunduğu araziler ve körfez ilk İspanyol kolonicisi Alonso Álvarez de Pineda tarafından 1519'da Hristiyan "Corpus Christi" yortu günü İspanya adına alındığı ilan edilmiştir. Bundan sonra Meksikalı köylüler de bu arazilere gelip çobanlık yapıp yerleşmişlerdir. 1839'da Amerikalı Albay Henry Lawrence Kinney bu körfez ve etrafındaki arazileri kapsayan "Kinney Büyükbaş Hayvan Çiftliği"ni kurmuş ve burada "Kinney Ticaret Mevkii" adı ile bir ticaret dükkanı açmıştır. Bu dükkandan bu körfezin 40 kilometre batısında büyük kampları bulunan Meksika ayaklanmacı köylüler ordularına satışlar yapıp bu devrimci ordunun tedarik edilmesini sağlamıştır. 1846-1848 Meksika-Amerika Savaşı sırasında ABD ordusu General Zachary Taylor komutasında Temmuz 1845'te daha savaş resmen başlamadan bu arazilere girerek güneyden gelebilecek Meksika ordusunu karşılamaya hazırlanmıştır. Bu ABD ordusu Corpus Christi körfezi sahilinde bulunan o zaman ufak olan yerleşmede ana kampını kurmuş ve bu ordu kampı Mart 1846'ya kadar bu mevkide kalmıştır. Bu savaş bittikten 4 yıl sonra ABD Corpus Christi ve etrafındaki araziler resmen 9 Eylül 1852'de ABD'ye ilhak edilmiştir. 1861-1865 dönemindeki Amerika İç Savaşı sırasında Teksas eyaleti Mart 1861'de Amerika Birleşik Devletleri'nden ayrılmış ve Amerika Konfedere Devletleri konfederasyonu kuran eyaletler arasında bulunmuştur. Nisan 1861'de ABD Cumhurbaşkanı Abraham Lincoln konfederasyona dahil olan her deniz limanını, bu arada Corpus Christi limanını, blokaj altına alındığını ilan etmiştir. Geliştirilen ABD donanma gücünün Teksas sahillerini blokaj yapan filosu ile güney eyaletleri konfederasyonun küçük donanma gemileri arasında 12-18 Ağustos 1862'de Corpus Christi Deniz Muharebesi yapılmıştır. Teksas sahillerini blokaj yapan ABD donanma filosu bu sahilleri ve Corpus Christi Körfezini ve bir kent haline gelişmekte olan yerleşmeyi bombardımana tuttu. Üzerlerine gelen Konfederasyon Deniz Gücü filosunu da ABD blokaj filosu bir yenilgiye uğrattı ve blokajı başarı ile uygulamaya devam etti. Fakat ABD filosundan küçük birliklerle yapılan bir kara çıkartması Konfederasyon Kara birlikleri tarafından yenilip tekrar denize gemilerine çekilmeleri gerekti. Bu muharebe stratejik olarak ABD için bir galibiyet olmakla beraber çıkartma birliklerinin başarısızlığı dolayısı ile sonunda neticesi küçük öldü. Eylül 1919 ortasında ortaya çıkan tropikal siklon kasırganın Corpus Christi'de ve şehrin ulaşım ve ticaretine yaptığı büyük zarardan sonra şehrin ileri gelenleri Corpus Christi limanın geliştirilmesine karar verdiler. Yapılan büyük inşaat çalışmaları sonucunda 14 Eylül 1926'da "Corpus Christi" derin limanı ve bu limana giren derinsu kanalı açılmıştır. Bu liman "Corpus Christi Şehri" yerel idaresi ve bağlı olduğu ilçenin yerel idaresinden ayrı ve bağımsız olarak yönetilmeye başlamıştır. Bu limanın başlangıç yıllarında Nueces ilçesi ve civarı ABD'nin ana pamuk üretici bölgesi ve Corpus Christi Limanı da pamuk nakliyatının ana limanı olmuştu. Bu liman genişletilerek 1930'da kanallar ve iskelelerin önü derinleştirilerek büyük şileplerin yanaşabileceği rıhtımlarla donatılmıştı. 1930'lu yıllar ortalarından itibaren Teksas petrol üretim merkezi oldu ve Nueces ilçesi ve etrafındaki komşu ilçelerde büyük petrol yatakları bulundu. Liman ve körfezde büyük petrol rafinerileri yapılması için büyük yatırımlar yapıldı. Böylece Corpus Christi limanı da ABD'da petrol ve petrol maddelerinin nakledildiği bir büyük liman şeklini aldı. 1985'te liman ve civarı bir serbest "Dış Ticaret Bölgesi" statüsüne geçmeye başladı. İç liman, dış limanlar ve giriş kanalları derinleştirildi. Günümüzde Corpus Christi limanı 13,7 metre derinlikle olup Meksika Körfezi'nde en derin girişi olan ve yükleme/boşaltma iskelesi olan liman haline geldi. 1980'li ve 1990'li yıllarda liman yeni mallar için ABD'nin en önemli giriş ve çıkış kapısı oldu, Ağır endüstri maddeleri, demir-çelik ürünleri, dondurulmuş ve soğutulmuş sebze-meyve-et gibi tarım ürünleri, askeri tedarik ve malzemeler, otomotiv endüstrisi girdileri ve ürünleri, orman mamulleri vb. yükler bu limana çekildi. Bu liman önce küçük yüklerin birleştirilmesi büyütülmeleri veya büyük yüklerin küçük yüklere indirgenmesi tipi yüklere önem verilmekte iken, son 10-20 yılda konteyner yükleme/boşaltma tesisleri kurularak bu tür konteyner ile yapılan dış ticareti de çekmeye başladı. Corpus Christi kenti tarihinde tropik siklon kasırgalardan büyük zarar görmüştür. Bunlardan en büyüğü 14 Eylül 1919'da Florida Keys Kasırgası adı verilen olmuştu. Bu kasırga şehri harabeye döndürüp yaptığı büyük mal hasarı yanında çok sayıda insanın da ölümüne neden oldu. Bu kasırganın etkisi ile şehrin Kuzey Plaj semtinde olan binalardan ancak 3 tanesinin ayakta kaldığı belgelenmiştir. Bu yeni bir Corpus Christi limanı yapılma kararının verilip uzun inşaattan sonra 1926'da açılmasına neden oldu. Diğer taraftan şehri korumak için şehrin sahil boylarına yüksek denizden korunma duvarları inşa edildi, Şehir 1970'te Celia Kasırgası ve 1980'de Allan Kasırgası'ndan etkilenip zarar gördü. Fakat 2008 Ike Kasırgası şiddetli olmakla beraber nispeten az zarar ortaya çıkarttı. Corpus Christi Şehri yerel idaresinin sınırlarının resmen kapsadığı yüzeyin toplam yüz ölçümü 1192,0 kilometrekare olarak verilmektedir. Corpus Christi şehri yerel idare sınırları büyük bir su yüzeyini de sınırları içine almaktadır. Böylece şehir sınırları içindeki su yüzeyi yüz ölçümü 791,5 kilometrekare ve kara yüz ölçümü 400,5 kilometrekare olmaktadır. Şehir sınırları Nueces Körfezi ve Corpus Christi Körfezi ve kıyılarının tümünü içine almaktadır. Üç komşu ilçede bulunan küçük parseller; küçük koylar ve küçük körfezler de Corpus Christi şehri yerel idare sınırları içine alınmıştır. Corpus Christi içme suyu iki baraj gölü Corpuş Christi Gölü ve Choke Canyon Baraj Gölü ve bir doğal gol Texana Tar Gölü tarafından sağlanmıştır. Bu suyun göllerden nakliyesi için büyük yatırımlarla boru hatları yapılmıştır. Fakat şehrin gayet hızla büyümesi ve şu talebin devamlı artış göstermesi diğer içme suyu bulma planlarının yapılmasına sebep olmuştur. Bu planların biri içme suyunun Colorado Nehri'nden borularla nakledilmesidir. Diğer proje ise deniz suyunun desalinasyon metodu ile tuzsuzlaştırma tesislerinin yapılmasıdır. Corpus Christi şehri yaşayan halka hizmet sağlamak için 11 şehir içi semtine ve 11 varoşa idari olarak bölünmüştür. Semt isimleri şunlardır: Bayside, Flour Bluff, South Side, Calallen, Clarkwood, Annaville, North Beach, Mustang Island, North Padre Island, West Texas Lake, Gardendale. Varoş isimleri şunlardır: Portlands, Robstown, Aransaş Pass, Port Aransas, Ödem, Gregory, Mathis, Taft, İngleside, Agua Dulce, Bishop. Corpus Christi'de iklim nemli subtropik iklimi olup yazlar sıcak geçer ve kışlar kısa olup gayet ılımlıdır. 1961-1990 döneminde yapılan resmi meteoroloji gözlemlerine göre yıl içinde en soğuk ay olan Ocak ayının günlük ısı ortalamaların ortalaması 12,8 °C ve en sıcak ay olan Temmuz ayının günlük işi ortalamalarının ortalaması 28,9 °C olarak bulunmuştur. Kasım ile Şubat ayları ısıları bu bölge için nispeten düşüktür. Sonra hava ısınıp Mart ve Nisan sıcak geçen aylar olur. Yılın en sıcak bölümü Haziran ile Eylül arasındadır ve bu dönemde Ağustos en yüksek sıcaklık gösteren aydır. Ekim ise yaz gibi çok sıcak değil ama gayet mutedil bir sıcaklıkta ay olup birçok Corpus Christi yaşayanı için iklimin en iyi olduğu ay olarak kabul edilmektedir. Şehirde gözlemlenen en yüksek olarak rekor derece 5 Eylül 2005'te 43 °C olmuştur ve en düşük derece rekoru ise -12 °C olmuştur. Yıllık olarak şehir gayet rüzgârlı olarak nitelendirilmektedir; çok kere rüzgâr hızı 40 km/s'ye çıkmakta ve bu halde zaman zaman aniden sert eserek hızı 56 km/s'yi aşmaktadır. Aynı gözlem döneminde ortalama yıllık yağmur yağışı 765,3 mm olarak bulunmuştur. Genellikle bu şehre kar nadir olarak yağmaktadır. Ancak Aralık 2004'te Noel günü arifesinde 11 cm yüksekliğe varan bir kar bırakan kar fırtınası ortaya çıkmıştır. Bu fırtınanın getirdiği kar örtüsü ancak iki gün yerde kalmış ve sonra hemen erimiştir. Corpus Christi nüfusu (Birleşik Amerika Sayım idaresi 2013 nüfus tahminleri itibarıyla) 442.600 kişidir. 2010 ABD Nüfus Sayımı itibarıyla Corpus Christi nüfusu 316.381 kişi olarak bulunmuştur. Buna göre ABD'nin en büyük 64. şehri ve Teksas eyaletinin en büyük 8. şehridir. Corpus Christi şehri sınırları içinde ve bunu bağlı varoş yerleşim alanları ile oluşan metropoliten bölgeye ve Teksas'ın 3 tane ilçesinde arazileri kapsayan "Corpus Christi-Kingsville-Alice Birleşik İstatistiksel Bölgesi"nde Corpus Christi şehri ana şehirdir ve şehirsel bölgenin 2010 Nüfus Sayımı'na göre nüfusu 516.793 kişidir. Corpus Christi Şehri'nin nüfusunun gelişmesi ABD Nüfus Sayım Bürosu'nun 10 yıllık sayımlarına göre 1870 ile 2010 arasında aşağıda görülen grafikte verilmiştir: Corpus Christ şehrinin şu şehirler ile resmi