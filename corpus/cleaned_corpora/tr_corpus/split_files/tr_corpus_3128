aşan nüfûsu ile dünyanın en fazla hikâye barındıran şehirlerinden biri. Her insanın yüzünde, her mezar taşında, her duvarında, her köşe başında farklı bir hikâye gizliyor. Ve bu hikâyeler belki de gün yüzüne çıkarılmayı bekliyor. İşte Livaneli'nin Konstantiniyye Oteli de tam olarak bunu yapıyor.Konstantiniyye Oteli Livaneli'nin son kitabı. Kitap İstanbul'un geçmişinin ve farklı sîmâlarının hikâyesini Konstantiniyye Oteli'nin açılış töreni üzerinden anlatıyor. Livaneli, oteli yapan şirkette çalışan Zehra'yı merkeze alarak açılış törenine katılan misâfirlerin, otelin çalışanlarının, ya dabir şekilde alâkâsı olanların hikâyesini anlatıyor. İstanbul'da ne kadar çok hikâye bulabileceğinizi de göstermiş oluyor bu şekilde. Kurguda ve hikâyede bazı aksaklıklar olmasına rağmen İstanbul'u ve insanlarını anlatma düşüncesi ve ortaya çıkan sonuç gerçekten takdire şâyân.Aynı ortamda hasbelkader bir araya gelmiş insanların her birinin farklı bir hikâyesinin olabileceği düşüncesi İstanbul'da yaşadığım süre boyunca sıklıkla aklımdan geçmiştir. Kitabın da böyle bir şeyden bahsediyor olması beni bu konu üzerine yazmaya sevk etti. Bir küçük köy kahvesinde bile onlarca, belki yüzlerce farklı hikâyeyle karşılaşma imkânınız varken İstanbul'da karşılaşabileceğiniz hikâyeyi saymak mümkün değil. Ayrıca mesele sâdece sayı da değil; eğer küçük bir köy kahvesinde oradakilerden birinin hikâyesini dinliyorsanız, ve o köyün insanıysanız, o hikâye mutlaka kıyısından köşesinden sizinle de alâkâlıdır. Belki de olayın bir parçasısınızdır. Ama kalabalık bir yerde, hele ki İstanbul gibi bir yerde, hiç tanımadığınız insanların, sizin başka zamanlarda yaşadığınız, belki de hiç yaşamadığınız, duyguları yaşadığını görünce ne kadar küçük olduğunuzu ve etrâfınızda ne kadar farklı hikâye olduğunu görürsünüz. Meselâ küçük yerde biri öldüğünde bu herkesin tanıdığıdır ve herkes o acının paydaşıdır. Büyük yerlerde ise hiç tanımadığınız insanlar yine hiç tanımadığınız birinin ardından ağlarken siz sâdece geçip gidersiniz.İstanbul Türkiye'nin ve dünyanın her yerinden her çeşit insanı barındıran bir şehir. Bu sebeple İstanbul'da aradığımız her hikâyeyi bulabilmek mümkün. Her düşünceden her kimlikten insan var İstanbul'da. Bu kimlik farklılıkları semtleri de etkilemiş. Meselâ İstanbul'un en işlek metrolarından birinde seyahat ederken; iş merkezlerinin yoğun olduğu Levent'te, eğlence mekânlarının yoğun olduğu Şişli'de veya daha muhafazakar olan Fatih Vezneciler'de inenlerin kimliklerinin ve kıyafetlerinin değiştiğine şahit olabilirsiniz. Levent'te muhtemelen plazada çalışan bir beyaz yakalıdır karşınıza çıkacak. Şişli'de bir müzisyendir sohbet ettiğiniz. Vezneciler'de bir İslâmcıyla karşılaşırsınız belki de.Farklı kimliklerin farklı semtlerde yoğunlaşmalarından öte benzer kimlikler farklı mekânlarda farklı özellikler kazanmıştır İstanbul'da. Fatih'in dindarlığı ile Üsküdar'ın dindarlığı; Beşiktaş'ın modern hayatı ile Kadıköy'ünki birbirlerinden farklıdır meselâ. Hepsinde farklı bir havayı teneffüs etmek, çok kısa mesafelerde çok büyük değişiklikler görmek insanda hayret duygusu uyandırır.İstanbul'un hikâyelerinin çokluğu isimlerin çokluğundan bile anlaşılabilir. Kimisi Yeni Roma demiştir ona, kimisi Şehirlerin Kraliçesi. Bazen Dersaâdet olmuştur, bazen Bâb-ı Âlî. Konstantin'in şehri Konstantinopolis, Kostantiniyye olmuştur İslâm'dan sonra. Kimisi sâdece şehir demiştir ona “Polis”. İstanbul ise aslında çok da anlamlı olmayan şehre doğru: stimboli kelimesinden türeyip sonrasında İslambol gibi farklı anlamlar bile kazanmıştır. Her isimle şehir başka bir özelliğini gösteriyor insana.(1)İstanbul'da binaların bile söyleyeceği vardır insana. Demir kiliseye bakarsınız meselâ, neden demirden bina yapılır ki dersiniz. Bambaşka bir hikâye duyarsınız. Adalet Kulesi'ni görürsünüz karşıdan, Üsküdar'dan meselâ. Ondan yüksek bina olmadığını farkedersiniz etrâfında. Bâzen ağlatır, bâzen gülümsetir, bâzen hayran bırakır bu hikayeler. Hikâyesini anlatmak için bekleyen pek çok binanın yanından ise fark etmeden geçersiniz.Pek çok insan görürsünüz Eminönü'nde. Kimisi turist olarak gelmiştir İstanbul'a. Kimisi okulunu okuyup gidecektir İstanbul'dan. Kimisi de yıllardır İstanbul'dadır da hiç haberi yoktur İstanbul'dan. İşte bütün bu farklı sîmâları seyreder Yeni Cami. Her gün belki milyonlarcası gelip geçer. İstanbul'un bütün hikâyeleri önünüzden geçip gider de, bazısını bilir, bir kısmını tahmin eder ama pek çoğundan haberdâr olmazsınız. Bu kadar farklı hikâye arasında kaybolur, nicelerinin ne dertler peşinde koştuğunu görüp hâlinize şükredersiniz.Boğazı seyredersiniz Hisarüstü'nden. Onun bile söyleyeceği vardır. Etrâfındaki bütün o betonlara rağmen nasıl bu kadar güzel kalabildiğini düşünürken sitem dolu bir tebessüm fark edersiniz. Her şeye rağmen güzel kalacağını fısıldar sanki.İşte bütün bu hikâyelerin yanında milyonlarcasını daha barındırır bu şehir. Her gün binlercesinin yanından fark etmeden geçip gidersiniz. Belki de o hikâyelerden birisi tam da ihtiyacınız olan hikâyedir. Kim bilir?1.https://tr.wikipedia.org/wiki/%C4%B0stanbulHer Şeye Rağmen Hiçliğin uçsuz bucaksız karanlığı size neyi çağrıştırır? Uykuya dalmadan önceki ansızın karıncalanan zihni mi yoksa bir türlü hatırlanamayan rüyanın bıraktığı boşluk hissini mi? Bence düşündüğümüzde, hayatımızın her anında karşılaşabileceğimiz, hiçliğe yaklaştığımız anlar vardır. Peki, bizler ne kadar umursarız, nasıl ifade ederiz bu hiçliği? İzlediğim Life Feels Good adlı film, zihnimde tanımlamayı ertelediğim bu kavramı anlamlandırdı. Gerçek yaşam öyküsüne dayandırılan, senaristliğini ve yönetmenliğini Maciej Pieprzyca'nın üstlendiği filmde doğuştan beyin felçli Mateusz, ebeveynlerinin ilgisi ve çabasına rağmen “bitki gibi bir varlık” tanısı konduğundan dolayı bir zihinsel engelliler kliniğine yatırılır. Genç adamın kendini bildiğinden beri süre gelen mücadelesi amansız bir hiçliğe karşıdır. Mateusz bedensel olarak yatağa bağımlı bir bebek olarak dünyaya gelir, anne ve babasının dışında sonsuz sevgiyi ve sahiplenilmeyi ne ablasından ne de arkadaşlarından görür. Fakat onun yüzleştiği hiçlik bunlar değil, daha da tarif edilemez bir çıkmazdır; anlaşılamamaktır. Mateusz' ün bedensel fonksiyonlarının engelli oluşu anlama kabileyetini etkilemez. Çocukluğundan beri dişlerini sıkarak, gözlerinden yaşlar akıtarak ve gücünün yettiğince homurdanarak çıkarmaya çalıştığı sesler onun yıllarca içinde biriktirdiği sözcüklerdir. Anlaşılmamak görünmez olmaktır, koca bir evrende gündüzün bitmesini beklemekir. Günün karmaşası, gürültüsü sona erdiğinde, gecenin dinleyen karanlığına teslim olmak ve yıldızların ışıltısından umutlar biriktirmektir. Gökyüzünün engin mavilikleri, Mateusz'e kaybolan çocukluğunu nasıl hiç usanmadan pencere ardından izlediğini hatırlatır. Babasını kaybettiğinde bütün isyanlarını yıldızsız bir geceye haykırır. Gecenin derin karanlığı onun yas ortağı olur. Genç adam için bir insanın yok oluşunu anlamak, ona daha çok yıldızlı geceler izleme şevki verir. Artık babasının sesini anımsayarak gördüğü yıldızların isimlerini homurdanır. Yaşamak başlı başına ne büyük bir anlaşılma çabasıdır. Mateusz yaşamına, varlığına karşı yapılan bütün saygısızlıklara rağmen anlaşılma çabasını hiç yitirmez. Hiçliğini ruhunun demir parmaklıkları yapar, fakat yıldızların eşsiz ışıltısı o soğuk parmaklıklar arasındanda sızmaya yetecek kudrettedir. Bitmek bilmeyen şikâyetlerimiz vardır, öyle değil mi? Sahip olamadıklarımız için ne çok hırpalarız kendimizi. Sahip olduklarımızın hayatımızdaki anlamını sorgulamadan, gözlerimizi çok yükseklere dikeriz. Sahip olduklarımızı fark etmek için hayal gücümüze kemer vurmaya ya da bize bahşedilen varlığımıza dair duyduğumuz inanca küsmeye gerek yok. Kendi insanlığımızı taçlandırmak için sadece derin bir sorgulamaya ihtiyacımız var. Maddi zayıflıklardan ve zaaflardan arınmayan zihinler trajikomik hayat hikâyelerinin altına imzalarını atar. Eksiklik olarak sıraladığımız, derin iç çekişlerle dillendirdiğimiz ufak isyanlarımız, bizi gündüzün karmaşasında sıradanlaştırır. Ve yaşarken kendimizi anlatmaktan vazgeçiriz. Yüksek değer biçilmiş maddelere, mevkilere sahip olabilmek için duyulan amansız arzu bizi kimliksizleştirir. Hatta bir gün bir başkasının hayatını düşlerken bile bulabiliriz kendimizi. Bütün bu arzuları dile dökerken yükseklere çıktığımızı sanarız, ötelenmiş benliğimiz bu zihinsel kurguya dur dediğinde, yere çakılışımızın acı gürültüsü yalnızca kalbimizde yankılanır. Varlığımızı işte böyle hiç farkında olmadan, gün içinde aşağılarız. Mühim olan benliğimize dair olan hayale inanmak ve onun için çabalamaktır. Kendimizi anlatabilme kabiliyetine sahipken, zayıflıklarımızın ve zaaflarımızın oluşturduğu engellere takılmak bir nevi hiçleşmektir. Yaşadığı her şeye rağmen, Mateusz varlığının sınırlarını zorlar. Klinikte geçirdiği uzun yalnızlığı kimi zaman ona yaşam umudu olurken, kimi zaman onu suskunlaştırır. Ama hayat, varlığına bu denli sahip çıkan, bedeninin ağır hastalığına düşünme ve anlama yetisini teslim etmeyen Mateusz' ü onurlandırır. Doktorlar “bitki gibi bir varlık” tanısını “üstün zekalı bir birey” olarak değiştirir. Hayatımızı anlamlandırabilmek için anlaşılmaya ihtiyacımız vardır. Kendi iç sesimizin tınısını unuttuğumuzda, bizden geriye ne kalır? Gündüz, bütün mavilikler gökyüzüne aynı tonda mı dağılmıştır? Gece, bütün yıldızlar parıldar mı gözlerimizin içine, kimisi bulutların arasından varlığını ispat etmeye çalışmaz mı? Bazı insanlar varlığının sınırları arasında hiçleşir fakat bazı insanlar varlığını bütün katı sınırlara rağmen yüceltmeyi başarır. Cansu Erdal Zaman Aldırmaz Bazı şarkılar vardır dinlerken sizi başka dünyalara alıp götürür. Pink Floyd grubunun The Dark Side of the Moon albümündeki şarkılar da dinlerken beni alıp farklı dünyalara ve düşüncelere götürüyor. Belki albümdeki parçaları yüzlerce defa dinlemiş olsam da sözlerinin derinliklerindeki anlamları bulmak ve yazmak için bir o kadar daha dinledim. Pink Floyd grubunu ilk dinlemeye başladığımda lise 2. sınıftaydım ve hâlâ bıkmadan dinlemeye devam ediyorum. Ancak zamanla müziğin derinlerine inip bir anlam çıkarmayı ve müziği yaşamayı öğrendim. Bu albümdeki parçalar özellikle beni çok etkilediğinden dolayı anlatmak istedim. Gerek beste olarak gerek sözleri olarak çok anlam taşıyan bu albüm 1973’te yayınlandığında çarpıcı bir etki yaratarak listelerde 740 hafta boyunca kalarak rekorlar kırmıştı. Bu albümdeki en sevdiğim ve en çok dinlediğim parça “The Great Gig in the Sky” olmuştur. Şarkıda ölüm teması yapılabilecek en güzel şekilde işlenmiş. Ayrıca doğanın bize sunduğu en güzel enstrüman olan insan sesi çok iyi bir şekilde kullanılmış. Yavaş başlayan şarkı, hayatın başlangıcındaki o yaşam enerjisini ve ölümü kabullenmeyen bir tavır içindedir. Ancak ikinci yarıya geçince daha sakin ve huzurlu bir hal alıyor. Nasıl gerçek hayatta yaşlandıkça içimize bir huzur doğuyorsa şarkı bunu bize aynı şekilde hissettiriyor. Gençlik ateşiyle dünyaları elde edebileceğimize inanırız ama zaman geçtikçe bazı şeylerin farkına varıp duruluruz. Yaşlılık gelip çattığında ise bu fani dünyadan göçüp gideceğimiz günü beklemeye koyuluruz. Bazıları ibadet etmeye başlar bazıları ise ibadeti bırakıp geçmişi telafi etmeye çalışırlar. Sonuçta bir gün hepimiz öleceğiz ve bundan kaçmaya çalışmanın hiçbir anlamı yok. Daha liseye başladığım günü dün gibi hatırlıyorum. Gelin görün ki artık üniversitedeyim. Burada da üniversitede olmanın verdiği mutluluk ve rehavetle eğlence peşinde koşmaktan bir bakmışım sorumluluklarım kapıya dayanmış. Zaman o kadar çabuk gelip geçiyor ki biz farkına varmadan bir gün gelecek ve artık her şey için çok geç olduğunu fark edeceğiz. Aslına bakarsanız, zaman o kadar da çabuk geçmiyor. Ancak hayatımızda dikkatimizi dağıtacak, önemli olduğunu zannettiğimiz ama aslında bir anlam ifade etmeyen o kadar çok şey varken o anın değerini kaçırıyoruz. Sonrasında farkına varıyoruz, evet. Ama artık her şey için çok geç kaldığımız gerçeğini değiştirmiyor. Albümdeki bir diğer şarkı olan “Time”(Zaman) adlı parça tam olarak zamanın biz farkına varmadan nasıl geçtiğini anlatıyor. Belki de gelmiş geçmiş en güzel ve en anlamlı sözlerin bu şarkıya ait olduğunu düşünüyorum. “ Ve koşarsın ve koşarsın güneşi yakalamak için ama güneş batmakta Ve dolanmakta tekrar sana görünmek için Güneş aynı güneş aslında ama sen yaşlısın artık Bir nefeslik ömrün var ve bir gün daha yakınsın ölüme / And you run and you run to catch up with the sun, but it's sinking And racing around to come up behind you again The sun is the same in the relative way, but you're older And shorter of breath and one day closer to death ” Pink Floyd - Time Ama size de soru sormak istiyorum. Gerçekten neyin peşinden koşmamız gerekiyor? Hayatımızda kaçırdığımız ama farkına varamadığımız o şey ne? Ben de sürekli bu sorulara kafa yorup duruyorum. Kendi mutluğum mu yoksa başkasını mutlu etmek mi? Bir aile kurmak mı yoksa kariyerimin peşinden koşmak mı? Bazen ne yapmam gerektiğine karar veremiyorum ancak elbette sonunda bir karar vermemiz gerekiyor. Ve esas önemli olan bu kararın doğru olup olmadığını anlayabilmek. Bu okulu veya bölümü seçmekle ne kadar doğru bir kara verdim ondan da hâlâ emin değilim. Ancak bunun cevabını bana zaman gösterecek. Büyük ihtimalle de her şey için artık çok geç olacak. Hepimiz biliyoruz ki zamanın geri dönüşü yok. Geldiğimiz gibi gideceğiz ve bu zaman bizim farkımızda bile olmayacak. Fakat farklı bir şey yaparak biz zamanın farkına varabiliriz. Her şey için çok geç olmadan kendimize dönüp neyi yanlış yaptığımızı sormamız ve bir şeyler yapmamız lazım. Aksi takdirde pişmanlıkların peşinden koşmanın hiçbir anlamı olmayacak. ELİF ACAR VAFTİZ SUYUNA KLOR !!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!! !!!!Okur'a! (BAUDELAIRE,+2014)Şeytan kötülüklerin yastığına yaklaşır,(cid:1) Sallar büyülenmiş zihnimizi uzun uzun,(cid:1) Ve zengin, verimli madeni irademizin(cid:1) Bu bilge kimyacının eliyle buharlaşır. !!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!Charles!Baudelaire Cennet, cehennem turuna katılan ve güzeller güzeli Beatrice’in sütünden içen herkes gibi ben de sarhoş oldum. Durmadan sayıklıyorum: Göbek bağımız henüz kesilmeden yaşam ve ölüm dallanıp budaklanır karnımızda, böylelikle her bebek ölü doğar, ben de ölü doğdum; İyi, kötü veya güzel, çirkin benzeri bir tezat değildir yaşam ve ölüm, öyle bir zıtlık ki nereye oturtacağını kestirebilen yoktur. Bu sayıklayıp durduğum daha doğrusu sayıklayıp durduğumuz şey bir tür dua veya telkin olmalı. Burası oldukça kalabalık. Beatrice’in analığında ve Vergilius’un rehberliğinde burada, her şeyin ölçüsü, ölçüsüz bir tanrı ve tanrısına aşık, çılgın bir ressamın elinden çıkma Dünyevi Zevkler Bahçesinde hepimiz oldukça farklıyız: Göğe parmak sallayıp varolmuş bütün tanrılara küfürler savuranlar, dinden çıkanlar, dinden çıkarılanlar, yaşamla savaşıp ölüme teslim olanlar, ölüme meydan okuyup yaşamayı unutanlar, sözüm ona anı yaşayanlar, hep daha fazlasına koşanlar, deliler, müptezeller, arsızlar ve tövbekarlar; biz burada oldukça kalabalığız. Gözlerim kamaşıyor. Ölüm fikri ve bu kalabalık beni sarhoş ediyor. Zihnimde bir deli iki metal parçasını birbirine sürtüyor ve Cennet diye bağırıyor. Ardından saçları dağılmış, aklını kaçırdığı her halinden belli başka bir adam yavaşça fısıldıyor Paradiso. Beklenmedik bir ahenk yaratıyor bu iki delinin düeti. Büyülenen bir ben değilim. Bir kadın seçiliyor uzaktan kendinden geçmiş, şeffaf tenine yansıyan ışıklarla dans ediyor. Kadının dudaklarında eşi görülmemiş, parlak tüylü hayvanlar saklı. Konuşmaya bir başlasa yeryüzünün bütün şarkıları susar, bunu inkar edecek kimse yok. Tek tek isimlerini koyuyorum ilki olanca saflığı ile enstrümantal deli İsa, diğer ikisi ise ilk başta yılanın başını ezememiş, her şeyin sorumlusu, hem bizim hem de her türlü fikrin babası ve anası olan, ebedi âşıklar Adem ve Havva. Yaşadıkça sırtıma indirilen kamçının açtığı yaralar sızlıyor ve sonsuzluğun bu üç kişiden ibaret olduğunu düşünmek canımı yakıyor. Dünyanın en güzel manzarasına karşı kıskançlıkla, çaresizlikle ağlıyorum. Oysa çocukken katışıksız cennet hayallerim vardı. Tam o anda olduğum gibi var olacaktım cennette de çünkü “Nasılsın ?” sorusuna “İyiyim.” cevabını vermeyi öğretmişlerdi bana. Bu göründüğü gibi bir hal hatır sorusu değildi. Zaten nasıl hissettiğimi de söylemiyordum. İyiydim, iyi olmaya zorlanmıştım ve cennete gitmeliydim ama şimdi görünen o ki cennette bana ve benim iyiliğime yer yoktu. Kimsenin iyiliğine yoktu herhalde, savaş kurbanı çocuklar gömülü bile değildi İsa’nın ayakları altına. Kimse bilmiyordu onların isimlerini çünkü en az iki bin yıldır aynı isimler tekrarlanıyordu buralarda, yenilerine yer yoktu. Bütün bu sanrılardan sonra kusursuz bir günahkâr olduğuma ikna oldum. Zaten oldukça uzun zamandır yeryüzünde de yer bulamıyordum kendime. Eğer İsa yeryüzüne yeniden müjdeleniyorsa, Cehennem’e de uğramalıydı. Küçük çocukların ellerinden kurşun askerleri toplamalı ve ateşe atmalıydı. Aslında isyanımı sindirdikten sonra İsa’nın ne yaptığı umrumda değildi artık. Tek bildiğim: Ben ayak basmadık toprak bırakmayacaktım ve bütün çocukların ellerinden tutacaktım. Çirkinliğin estetiği, Inferno. kilise tarafından birini dahi işlemediği yedi büyük günah için cehennemin yedi kat dibine tutsak edilen Pan’ın flütünden çıkan, her şeye rağmen coşkulu melodiyi takip ediyorum. Yavaş, yavaş dik merdivenleri iniyorum. İki kulağın arasına sıkıştırılmış bıçak şah damarıma saplanıyor. Tek bir kelimede, cehennemde bu kadar çok sesin saklı olduğuna inanmak çok zor. Ben bir basamak daha aşağıya iniyorum. O anda, bütün askerler tetiğe aynı anda basıyor, bombalar aynı anda patlıyor, kumarbazlar zarlarını sallıyor. İnsanın yıkıcılığına tanık oluyorum ve hakikat önüme seriliyor. Yeryüzü veya yine Inferno! Nefes alışverişimizi takip edemiyoruz. Cennet’i göklerde ararken yerin dibine sokuyoruz, Bosch’un evhamına kapılıp Cehennem’i yaşıyoruz, yaşamı öldürüyoruz. Aydınlatıcı esrimeye şükür ediyorum; cehennem yandı, yaşasın yeni cehennem! Kaynakça:(BAUDELAIRE,*C.*(2014).*Kötülük'Çiçekleri.*(E.*Alkan,*Çeviri.)*İstanbul:*Varlık*Yayınları.**Melis KARACA21502925ANILARIMIZ BİZİ BİZ YAPARKusursuz bir hayat var mıdır? Yoktur elbette. İnsanlar hayatlarının çok güzel, mükemmel olmasını isterler fakat bu imkansızdır. Parası olan mutlu değildir, sağlığı olanın başka şeyleri eksiktir, aşık olanın bambaşka sorunları vardır. Her şeye aynı anda sahip olunamadığı için her günümüzde, her anımızda kusursuz bir hayat yaşamamız mümkün değildir. İnsanlar hatalar yaparlar, üzülürler, kahrolurlar fakat sonrasında bir ders çıkarıp aynı hatayı tekrarlamazlar. Bu hata sevdiğin birini üzmek olabilir, bütün paranı kumarda kaybetmek olabilir veya birine aşık olmak olabilir. İnsanlar aşık olarak yaptıkları hataları, yani o insanla olan anılarını unutmak isterler. İnsan yaptığı her hatayı unutmak isterse ve unutursa, yaşamanın tadına nasıl varır?Bence hayat hatalarla güzeldir. Ben bu zamana kadar yaptığım hataların hepsinden tek tek ders çıkardım ve hiçbir hatamdan pişmanlık duymadım. Unutmak istemedim mi? Evet, bazen istedim. Ama bunun için çok da bir çaba harcamadım. Çünkü, zaman her şeyin ilacıdır. Zamanla her şey geride kalır. Unutulur mu tamamen? Hayır, ama en azından akla gelmez bir süre sonra. Nermin Yıldırım’ın Unutma Dersleri adlı kitabını okuduktan sonra anıların ne kadar değerli olduğunu bir kez daha anladım. Kitabın ana karakteri yaşadığı bazı şeyleri unutmak istiyor ve hafızasını sildirmek için bir kuruma gidip, unutma derslerine girmeye başlıyor. Kitabı okurken dedim ki “Hiç bana göre bir olay değil bu.”. Anıları unutmak istemenin çok yanlış bir şey olduğunu düşünüyorum. Hatalarımız, yanlışlarımız ders almak için var. Onları hatırladığımız sürece yaşamımızı biraz daha üst seviyeye taşıyabiliriz, daha da güzelleştirebiliriz.Anılarımız bizi biz yapar. Bir zamanlar yaptığımız seçimleri bize hatırlatır. Konu aşk ve sevgi olduğunda, insanlar sevgililerinden ayrıldıktan sonra anılarını silmek, onları yok etmek isterler. Anlayamadığım şey, bir zamanlar gerçekten mutlu oldukları anıları varken neden silmek istedikleri. Unutmak için mi sever insanlar? Tamam anlıyorum kötü ayrılınca hatırlamak istememek normaldir, fakat o zaman da yapılan hatadan ders alınmaz ki. Unutmamak lazım bazı şeyleri, yoksa aynı şeyleri tekrarlayıp, aynı hataları yapıp durur insan. Hele ki aşk konusunda, bence hatırlamak çok önemli yapılan hataları tekrarlamamak için. Nermin Yıldırım’ın Unutma Dersleri kitabında dediği gibi “İnsan kalbini kaptırsa bile, hiç değilse aklını korumalı.” (Yıldırım,111). Sevince insan tüm mantığını kaybetmeye çok meğillidir. Aklını korumak da yaşanılanlardan ders çıkararak sağlanılabilir. Anıları silmek, insanı kısa bir süre mutlu etmekten başka hiçbir işe yaramaz çünkü bir gün mutlaka aynı şeyler yaşanılacak. Mutsuz olunacaksa yine olunacak. Demek istediğim yaşanılanları unutmak uzun süreli bir mutluluğa eriştirmez insanı. Konu mutsuz biten bir ilişki olunca insanlar ne yapacaklarını şaşırır, çaresizce unutmayı beklerler. Elimizde gerçekten bir fırsat olsaydı, istemediğimiz tüm kötü anılarımızı unutabilseydik, çoğu insan bunu ilişkilerini ve bir zamanlar sevdikleri insanı unutmak için kullanırdı bence. Fakat, “Aşk, kazanmayı planladığınız değil, kaybetmeyi göze aldığınız şeylerin toplamıdır.” (Yıldırım,14). Bir şeyi göze alarak yapıyorsak, bir ilişkiye bir gün bitebileceğini göze alarak başlıyorsak, sonrasında mızmızlanmanın, hatırlamak istememenin bir anlamı yok bana göre. Peki sen nasıl kullanırdın bu hafıza silme olayını derseniz, cevabım “Kullanmazdım.” olurdu büyük ihtimalle. Yaşadığım her şeyi hatırlamalıyım ki her duruma hazır olmalı ve hatalarımı tekrarlamamalıyım. Hiçbir sorun unutunca geçmiyor, o yüzden unutamıyorum diye kendimizi hırpalamamalıyız. Aksine hatırlamalı, dersler çıkarmalı ve çıkardığımız derslere göre yaşamalıyız. Böylece uzun süreli mutluluğu yakalayabiliriz. Küçük mutluluklar peşinde koşarak geçmez hayat. Bütün kötü anıları unutarak da geçmez. Yaşamasını biliyorsan, hatırlamasını da bileceksin. İnsanın hayatını güzelleştirmesinin en iyi yolu budur bence. Pişman olmadan ama ders çıkararak yaşanmalı her şey.Kaynakça:YILDIRIM, Nermin, Unutma Dersleri, Doğan Yayınevi, 2015, İstanbul.Nil Eren Spiritüel Kitapların Gücü Sabahın erken saatlerinde, güneşin yumuşak ışığı, yapraklarının yarısını kaybetmiş ağacın bir yüzünü altın sarısı ipliğe benzeyen ışınları ile aydınlatıyordu. Işıkla beraber hafif sisin ve durgun havanın da yarattığı gerçeküstü gibi görünen ortamda, geri kalan yapraklar teker teker ağacın dibine doğru zarif bir biçimde kendilerini bırakıveriyorlardı. Düşerken yüzleri güneşe doğru dönükse eğer, insanın yüreğini burkan bir güzelliğe tanık oluyordunuz. Insanın eli büyüklüğündeki bu yapraklar güneş ışığı sayesinde sanki içlerinden gelen bir ışıkla aydınlanarak sarının her tonunu, düşerken, çok kısa bir süre için yansıtıyorlardı. Parlayarak düşen yaprağın altunî sarısı mı yoksa limoni sarı mı olduğuna karar vermek çok zordu. Yerdeki yığının üstünde zamanın kendilerini kurutup kehribar rengine dönüştürmesini bekliyorlardı. Sabahın erken saatlerinde arabamın içinde oturmuş, büyülenmiş gibi yaprakların bahardan beri evleri olan ağacı terk etmelerini seyrediyordum. Doğanın insanın içinde uyandırdığı bu güçlü duyguları hissetmeyeli bayağı uzun bir zaman olmuştu. Her zaman tabiatın büyüleyici güzelliğinin zihni başka bir farkındalığa taşıması için insansız bir ortamda, bir ormanlık arazi ya da gölün kenarında olunması gerektiğini düşünmüşümdür. Ama işte burada, insan medeniyetinin köşeye sıkıştırdığı doğa parçasının kenarında, bir park yerinde, arabamın içinden, bu gizemli dünyayı seyrederken de görebiliyordum güzelliği. Yakın zamanda bitirdiğim Ravi Shankar Etteth’in “Tibet’in Kayıp Kitabı” doğanın iyileştirici etkisini tekrardan keşfetmemde bana yardımcı oldu. Kitapdaki doğa tasvirleri o kadar gerçekçi ve canlı sıfatlarla ifade edilmişti ki ,yazarın sözlerle boyadığı manzara gözümde canlanıveriyordu. Hatta kitabın kahramanı keşiş Asananda Himalaya dağlarının en yüksek kısımlarından biri olan Kailas dağı etrafında meditasyon yapmak için gurusunun tarif ettiği mağarayı ararken ben de onunla birlikte yürüyormuş gibi soğuğu hissediyordum kitabı okurken. Şu var ki, yazarın tasvirleri ne kadar gerçekçi olursa olsun eğer kitabın hikayesi sizi yaşadığınız gerçeklikten alıp başka bir dünyanın gerçekliğine sokamıyorsa, sözler hedefini canevinden vuramaz. Ravi Shankar Etteth’in kitabı okuyucuyu kendi gerçekliğine taşımayı başarıyor. Hatta, ordan ayrılmakta zorlanıyorsunuz. Bunda doğunun felsefesi ile batının felsefesini karıştırıp küçük hikayeleri birbirinin içine yerşeştirmesi büyük rol oynuyor. Okuyucu hiç sıkılmıyor böylece. Doğu felsefesinin dayanılmaz çekiciliğini unutmamak lazım tabii. Doğu felsefesinin en ilginç savlarından biri hiçbirimizin gerçekten kim olduğumuzu bilmediğimizi öne sürmesi. Dünyaya gelmemizin nedeni kim olduğumuzu bulmak. Zihnimiz kendi yarattığımız dünyanın bilinci terk edip herkes ve her şey için tek olan evrensel bilince girebilirse eğer kim olduğumuzu bulabiliriz. Ama bu seviyeye ulaşmak çok zorlu bir yolculuktan geçiyor. Kendimizden kurtulmamız gerekiyor önce. Egomuzu parçalamalıyız yani. Sizi en çok sinirlendiren davranışı yapan insanı düşünün. Mesala araba kullanırken başkalarının incinebileceğini düşünmeden şerit değiştiren birisi ya da sizin üzerinizde egosunu tatmin etmek isteyen biri. Eğer egonuzu sağlıklı bir biçimde elimine edebilirseniz, bu tip insanlar için üzülmeye bile başlayabilirsiniz, çünkü ben kavramı artık yoktur ve ben kavramı yoksa, kendini başkalarından üstün görme, ya da kendini ayrı bir varlık olarak algılama mefhumu da yok olur. Başkalarının ne düşündüğü de önemini kaybeder. İnsan devamlı “ben” ve “dışarıdaki dünya” diye görüyor her şeyi. Farkındalığımızı yavaş yavaş arttırarak alanını genişlettiğimizde, etrafımızdaki dünyanın hiç de göründüğü gibi olmadığını anlıyoruz. Etrafımızdaki gizli güzelliklerin farkına varıyoruz. Hergün, gittiğimiz her yerde, bize eşlik eden, fakat farkına bile varmadığımız doğa, güzelliği ve zarafeti ile kalbimizi yumuşatıp başka güzelliklere hazırlayabiliyor bizi mesela. Genelde insanların iç dünyalarına hitap eden kitaplar etkiliyor insanları bu yönde ve bazen de bizi bilinçli bir yolculuğa göndermeye çalışıyor, kendimizi bulmamız ümidi ile. Spiritüel kitaplar her türlü değişik felsefe ile karşımıza çıkabiliyor, ama hemen hemen hepsi daha önceden farkına varmadığımız fakat gözümüzün önünde olan hayatımızın bazı yönlerini aydınlatabiliyor. Mesela sahip olduklarımızın farkına varıp içimiz şükran ile dolabilir ya da evrenin gizemli bir yer olduğuna kanaat getirip hayatımızın onun sadece çok sınırlı bir bölümünü kapsadığını görüp sınırlarımızı büyütmeye çalışabiliriz. Tıpkı doğanın muhteşem güzelliğini keşfedip günlük hayatın getirdiği sorunların yarattığı stresten kaçmak için doğaya sığınmak gibi. Etteth, Ravi Shankar. Tibet'in Kayıp Kitabı. Çeviri, Mahmut Kurdoğlu, MoNa Roman, 2017 Fotoğraf: https://www.shutterstock.com/image-photo/book-opened-magic-light-education-86389951?src=Eb4Q_7INqDf8SEPoEGzQdg-1-16 Ahmet Faruk SAZ DOSTU GÖRDÜĞÜM KAPI Gönülleri dosta ev sahibi olmuş zatlar, hakiki dost için; kapı çaldığı zaman “Kimsin?” diye sorulduğunda “Senim.” diyebilendir diye söylemişlerdir. İnsan elindeki en büyük hazine olan zamanı tutamaz, sadece kullanabilir. Ömür adını verdiği kendisine verilen zamanı yalnız yaşayamaz. Eskittiğimiz her bir gün, hayatımızı etkileyen, onun değerini arttırıp azaltan insanlarla geçer. Düzlükleri kadar kıvrımları da olan hayat yolunda dostlarımız daima yanımızda olurken, varlıkları ile de destek olup güç verirler. Küçüklüğümden itibaren şeker hastalığı nedeniyle hastanede olduğum günlerde yanıma gelip sıkıntımı paylaşarak azaltan dostlarımın varlığı ile kendimi daha güçlü hissettim hep. Sevincimi paylaşmayı istediğim anlarda da yine dostlarımın yanımda olması sevincimi arttırdı. Dosta hangi pencereden bakmalıyım diye düşündüm. “Mesela” isimli hikâye kitabındaki “Dostlar ile Sohbet” adlı hikâyede konuşmasından bıkmadığınız, sözleri ile üzüntülerinizi dağıtan, size huzur veren insan diye bakmış yazar dosta. (Pala,161-162) Benim için de dost dediğin seninle dertlenip seninle sevinebilmeli, sıkıntılı anlarında kalbine ümidi damıtıp koyabilmelidir. Yüreğin yangın yerine döndüğü zamanlarda o yangınlara serin su serpebilmeli, diken tarlasındaki gülistanı sana gösterebilmelidir. Derdine, sevincine ortak olurken dil ucu ile değil gönül burcu ile konuşabilmelidir. Kışın dağlara kar yağdığı zaman soğuktan içimiz titrer. Özlemle kar altında büyüyüp baharda açacak olan laleler ve sümbüllerin müjdesini bekleriz. Dostun da, omzuna kar yağdığı zaman baharı seninle bekleyebilmelidir. İnsan elindeki sebepler tükendi sandığında öyle bir kapı çalmalı ki o kapıdan çevrilmesin, kapı tokmağından eli boş dönmesin. Kapıyı açan derdini, sevincini paylaşabilen dostun olsun. Dostum, boğazımda kelimeler düğümlendiğinde kelimeleri benim yerime ilmek ilmek örüp kalbimdeki yükü hafifletebilmelidir. Zor anlarımda beni dinleyen dostum, benim ifade edemediklerimi anlayabilmelidir. Beraber çıkış yolu aradığımızda, giderken içimdeki yükü de alıp götürdüğünü hissederim. Dosta ait olan bu özellikler hayal veya beklenti değildir. Dostu dost kılan, onların yaşanmışlıklara iz bırakan mühürleridir. Annemden dinlediğim bir olayı ilk duyduğumda aklımdan geçen cümlelerdi bunlar. Annem iş yerine gittiği bir gün beraber çalıştığı arkadaşının tayininin çıktığını öğrenir. Ona bu durumu anlatırken gözlerinden akan yaşlara engel olamaz. Bu durumun düzeltilebileceğini, sıkıntısında yalnız olmadığını ve ona her aşamada destek olacağını söyler. O arkadaşın verdiği karşılık ise çok anlamlıdır: “Sadece hakiki bir dost benim için ağlayabilirdi.” Daha sonra süreci beraber inceleyerek bu atamanın düzeltilmesini birlikte başarırlar. Güzel olanı çok hızlı öğüten bu dünyada dostun kıymetini bilen ve dosta sahip olan insanlar da çakıl taşları gibi dağılıyorlar. Basit menfaatlerin, kısır döngülerin, hırsların hırpaladığı kalplerde dosta açılan kapılar örseleniyor. Çaresizlik, yalnızlık arasında kaldığımızda hayatımızda eksik olanın dost olduğunu anlayamıyoruz. Sanal dünya olarak bize sunulan dipsiz kuyunun bu duruma etkisi büyük diye düşünüyorum. Teknoloji sayesinde küçülen dünyada büyüyen sanal dünya, bize sohbeti, anlamayı, dinlemeyi unutturdu. “Tmm, nbr” gibi eksilttiğimiz hecelere sığdırmaya çalıştığımız dostluklar ne derde derman ne de yaraya merhem oldu. Halbuki aileler arası sohbetlerde insan sarrafı olur tartardık birbirimizi, kıymetli gördüklerimizi yazardık dost hanesine. Konuşurken alırdık dostun yükünü. Atılan kısa mesajlara sığmayacak kadar büyük olan dost kapısında, kısaltılmış heceler dostun kapısını açamayacak kadar küçük kaldı. Her geçen günde kalabalıklarda yalnızlaşan insanlar, dosta giden yolları görmeyi unutuyorlar diye düşünüyorum. Oysa, hasta olduğunda bir tas çorba ile kapına gelen, sevincinde seninle coşan, için yanarken kalem gönlünden geçenleri anlatmaya yetişemediğinde, kelam olup söyleşebilen, rüzgârın baharın habercisi olması gibi bizden haberdar olan dosta ihtiyacımız var. Hayat ağacının gövdesi bizsek dostlar ağacı güçlendiren ana dallardır. Sayıları azdır. Ama verdikleri güç büyüktür. Hepimiz yaşadığımız süre içerisinde yüreğimizde dostlarımıza yer açabilirsek hayatımız anlam bulur, renk bulur. Dünyada bize verilen hayatı tek başına yaşamak mümkün değildir. Bu nedenle hepimizin gülü dikeni ile kabul eden bülbül gibi, her zaman yanımızda olan dostlara ihtiyacı var. Eğitim ve iş hayatımızın dostluklarımızı eskitip unutturmasına, yok etmesine izin vermeyelim. Hızlı geçen hayat yolunda dosta açılan kapıları kimsesiz bırakmadan yürüyelim. KAYNAKÇA Pala, İskender. Mesela. İstanbul: Kapı Yayınları, 2016. Batuhan Kuzu 21502199 Prangalara Alışmak Hayatımızda değiştirmediğimiz belki de değiştirmek bile istemeyeceğimiz birçok şey vardır. Kimileri için yaşadıkları köy, şehir, ülke bir alışkanlık iken kimileri içinse konuştukları dil bir alışkanlık olabilir. Yaptığımız tercihleri sıklıkla tekrarladıktan sonra onlara iyice alıştığımıza, sonra da onları kendimize zincirlerle bağladığımıza ve ardından kilitlerin anahtarlarını bir denize fırlattığımıza inanıyorum. Kendi isteğimizle bağladığımız bu prangalarla bir süre yaşadıkça da onların ağırlığına, bize getirdiklerine ve bizden götürdüklerine ölümüne alışıyoruz. Onlardan kopamıyoruz adeta ve sanki bizim kişiliğimizin bir parçası oluyorlar. O alışkanlıkları biz oluşturuyoruz ama sonra o alışkanlıklarımız bizi idare etmeye başlıyor. Pranga hangi yöne bağlıysa o yönün zıddına gidemiyoruz bence. Gitmeye çalışmak da çok zorlu bir süreci beraberinde getiriyor. Bunun tarihimizdeki en büyük örneklerinden biri festen şapkaya geçiş bence. Sultan II. Mahmut devlet memurlarına fesi zorunlu kıldıktan sonra Gâvur Padişah lakabı takılmıştı kendisine. Atatürk fes yerine şapkayı getirdiğindeyse aynı halk zamanında kendisine uygun bulmadığı bir aksesuarı kültürünün değişmez bir parçası saymaya başlamıştı bile ve benzer tepkiler Atatürk’e de gösterildi. Yani anlayacağınız prangayı bağlarken sadece kilidi kapatıyoruz ama artık elimizde anahtar olmadığından çıkarmak için testere gerekiyor. (Resim 1) Lise için ayrılmak istemiştim Kayseri’den ama daha 14 yaşındaydım. Yaşadığım şehirden ayrılamadım. Arkadaşlarımdan ayrılamadım. Bildiğim sokaklardan, yollardan, binalardan ayrılamadım. Galiba en çok da ailemden ayrılamadım. Gidip birkaç hafta denemeyi düşünmüştüm en başta ama düşüncesi bile korkutmaya yetmişti beni o zamanlar. Belki de gitseydim birinci haftanın sonunda bir ay deneyeyim diyecektim ve sonrasında daha da… Ama o nasıl olsa bir süre sonra alışamayıp geri döneceğim düşüncesi beni caydırmaya yetmişti. Gerçi üniversite okumak için ayrıldım Kayseri’den fakat döndüğüm şehir yine memleketim Ankara oldu. Çok da büyük bir değişiklik olmadı anlayacağınız. İlk başlarda çok sık gidiyordum evime. Sonra yavaş yavaş seyrekleşmeye başladı. İnsan alışıyor. Yeni alışkanlıklar eskilerin yerini doldurmaya başlıyor ama yalnızca sabredenler için. Hiç katlanamadığım o 5 saatlik Ankara-Kayseri yolu bile normalleşmeye başladı. Artık sadece gidiyorum ve geliyorum. Ne kadar kolay oldu söylemesi değil mi? Gidiyorum ve geliyorum. Bir de ilk başlarda sorsaydınız bana ne kadar zorlandığımı. O 5 saatlik yolculuk için bir de ben 5 saat söylenir dururdum. Neticede insan alışamadıklarına da yeterli süre geçince alışıyor. (Resim 2) Ha bir de bazı insanlar var ki onlar artık tabiri caizse kurumsallaşmışlardır. Oldukları yerde, yaptıkları işle ve alışkanlık dairelerinde önemlilerdir. Taş yerinde ağırdır derler ya tam da o hesap. Onu oradan alıp başka yere koyduğunuzda, o özelliğini ya da alışkanlığını elinden aldığınızda eski değerini yitiriveriyor ve yeni durumla yaşayamıyor o kişi. Yıllar boyu taşıdığınız o prangalar artık vücudunuzun bir parçası oluyor ve onlar sizden alındığında siz, siz olmayı yitiriyorsunuz. Haliyle alışkanlığın süresi ne kadar uzarsa onu değiştirmek de o kadar zahmetli oluyor. Yaşlı insanlarda çok daha rahat gözlemleyebilirsiniz bu durumu. Mesela biz anneannemi evinin düzeninin değiştirilmesi konusunda ikna edemiyoruz, cep telefonu kullanmaya ise çok zor ikna edebilmiştik. İşte Esaretin Bedeli’ndeki Brooks da bu kurumsallaşmanın en güzel örneklerinden bir tanesi. Ben alışkanlıklarımızın bizim prangalarımız olduğunu Brooks o otobüsteki koltuk demirlerine sımsıkı tutununca anladım. Anladım her gitmek istediğimizde gidemeyeceğimizi, her kalmak istediğimizde de kalamayacağımızı. Brooks buradaydı, ama o eski ve olmak istediği Brooks değildi artık. O kurumsallaşmış biriydi ama bunu insanlar göremedi. Bu yüzden de o yeni ve sahte hayatına veda etti. Kaynakça Darabont, Frank. Esaretin Bedeli. 1994. Castle Rock Entertainment. Film. Resim 1 - https://pbs.twimg.com/media/BZCX2UNCMAAyKKO.jpg Resim 2 - http://img01.alkislarlayasiyorum.com/images/all_content_thumbnail/110/110082-13000.jpg Hicran Erol HİÇ ÖLÜNMEYECEKMİŞ GİBİ YAŞANACAK Dünya var olduğundan beri yani yaklaşık dört buçuk milyar yıldır insanlar var oluyor, ölüyor; başka insanlar var oluyor, sonra onlar da ölüyor; sonra başka insanlar... Bu döngü devam ediyor. Peki biz? Ha biz mi, biz de o var olup ölen insanlardan biriyiz sadece. Milyarlarca yıldır gelip geçen insanlardan biri ya da ikisi...Çok fazla önemsemiyor muyuz kendimizi? Çok fazla ciddiye almıyor muyuz yaşamayı? Sanki sonsuza dek dünya denilen gezegende sahibi olduğunu zannettiğimiz varlıklar, biz ve egomuz mutlu mesut yaşayacakmışız gibi gelmiyor mu? Aslında hiç de öyle değil, hepimiz mutlu sonun ne olduğunu çok iyi biliyoruz ama bazen unutmak istiyor, bazen de anlamazdan geliyoruz. Hep daha fazlasını istemek, insanın var olduğundan beri en yegâne temennisidir şu hayattan. Sahip olduklarının hep daha güzelini, bir üst düzeyini ya da en yeni olanını istemek... Zamanla bu istek törpülenmemiş, dünya değiştikçe insanlar değişmiş ve buna bağlı olarak insanların ihtiyaçları da değişmiş, şekillenmiştir. Bu değişime adapte olmak isteyen insan ise kendini durmadan tüketmeye ve daha fazlasını istemeye alıştırmıştır. İnsan, temel ihtiyaçlarının dışında alması gereken daha doğrusu sahip olması gereken birçok ürün olduğuna inanmıştır. Tüketim toplumu dediğimiz olgu, bu kanı ile Sanayi Devrimi’nden sonra patlak vermiştir. İnsanın temel prensipte daha az düşünmesi ve daha çok tüketmesi gereken bir sistem yaratılmıştır. Bahsi geçen kapitalist sistem katılmak zorunda olduğumuz bir oyun gibi her alanımıza girip bizi etkisi altına almıştır. Sanayileşme ve endüstrileşmeyle başlayan bu sistem günümüzde de devinimini sürdürüyor. Çok sık kullandığımız medya ve iletişim araçları da bu sistemin etkisine girmemize çeşitli yollarla katkıda bulunuyor.Reklamlarla, magazin programlarıyla, televizyon dizileriyle bizi daha çok tüketerek ulaşabileceğimiz ‘’daha iyi’’ bir yaşama özendiriyor. ‘’Ünlü oyuncu evlerinin kapısını sadece bize açtı! ‘’ başlığı altında dikkat çekmeye çalışan programlarla lüks yaşam özentiliği içimize kadar işleniyor. Güney Afrika’nın bir köyünde çamaşırlarını elinde yıkayan, her gün okula gitmek için beş kilometre yürüyen veya su içmek için bidonlarla kuyudan su taşıyan insanların varlığını unutuyoruz. Tek düze hayatımızdan sıkılıp depresyona girdiğimizde bize sadece ‘’vitrin gezmek’’ iyi geliyor. Gezmekle kalsak iyi, ne kadar ihtiyacımız olmayan ıvır zıvır şey varsa alıyoruz, tüketiyoruz. Her sene telefonumuz değişmezse olmaz tabi. En yeni modeli alarak her gün gelişen teknolojiye ayak uydurmak için canımızı dişimize takıp çalışıyoruz. Hepimiz ‘’tek bir insan’’ olabilmek için birbirimizle kıyasıya bir tüketim yarışı içine girmişiz de haberimiz yok. Evimiz olsun, düzenli bir gelirimiz olsun, arabamız olsun. Bu üç kriteri sağladık mı hayattaki amacımızı başarmış, saygın ve başarılı bir insan olarak görülüyoruz. İyi de tüm bu genel geçer maddi varlıklara sahip olmak isterken küçük bir detayı unutmuyor muyuz? Nâzım Hikmet’in Üç Şiir kitabındaki Yaşamaya Dair şiirinde dediği gibi ‘’hiç ölünmeyecekmiş gibi’’(28) yaşıyoruz. Bir düşünsenize, bizim için yaşamayı anlamlı kılan bir ‘’şey’’ var bu hayatta. Bir köşeye saklanmış ve onu bulmamızı bekliyor. Yüzümüzü güldüren, bize onun için yaşadığımızı hissettiren yaşama amacımızı bulabiliriz. Bu birini sevmek olabilir, kitap okumak olabilir, yazı yazmak, sahneye çıkmak, gezmek... Yaşamımızı anlamlı kılacak uğraşları arayıp bulmak varken neden vaktimizi hafta sonu alışveriş merkezlerine gidip maaile yiyip içip boş eşyalara para harcayarak tüketelim ki? Hiç ölünmeyecekmiş gibi maddi avuntulara bağlı yaşamak yerine bir gün öleceğimizi bilerek mutlu olmaya, iyi hissetmeye çalışmaya ne dersiniz? Kaynakça: Nâzım Hikmet Ran.Üç Şiir.İstanbul.Yapı Kredi Yayınları.2018. Bilinmezliğin Kurbanlarıyız “…Siyah ayağını direğe bağlayan yabandomuzu kapanın kalın zinciri gözüme çarptı. Kollarıyla bacaklarını tutmuş, çenesini bacağının üzerine yaslamış, kan çanağına dönmüş ıslak gözleriyle bana baktı…” Bilinmeyenden neden korkuyoruz ve bu korku bizi nasıl etkiliyor? Kurbanı Beslemek ​öyküsünde Kenzaburo Oe tam da bu soruyu soruyor ve yanıt bulmaya çalışıyor. Kenzaburo Oe Nobel ödüllü, Japon bir yazar. Taşradan gelmiş, İkinci Dünya Savaşı ve etkilerini yaşamış Oe, bu etkenleri de edebiyatına yerleştirmeyi başarmış. Kurbanı Beslemek taşrada babalarıyla yaşayan iki kardeşin hayatının köylerinin yakınına düşen Amerikan uçağıyla nasıl değiştiğini anlatıyor. Uçaktan tek bir kişi sağ kurtuluyor, siyahi bir asker. Esir alınan siyahinin bakımını iki kardeş ve babaları üstleniyor, siyahi asker ölene kadar bunu sürdürüyorlar. Köydeki çocuklar için uçaklar muhteşem bir korku kaynağı. Hepsi Japonya’da bir savaş olduğunun farkında ama kendi köylerinin Amerikan bombaları için ne kadar önemsiz bir hedef olduğunun farkında değiller. Bunu bilseler korkuları kaybolacak ama insan doğası böyle, bilinmeyenden doğan karanlık, gizemli ve hepimizin içinde derinlerde veya sığ bir yerde saklanan bir korku var içimizde. Dünya hakkındaki bildikleri her şey kendi köyleriyle sınırlı olan bu çocukların hayatta olan kişinin bir siyahi olduğunu öğrenince korkuları biraz artıyor ama çocuklar siyahi askeri tanıdıkça, onunla iletişime geçince ve onunla bir şeyler paylaşınca; korkularını anlamsız bulmaya başlıyorlar. Amerikalıyla oyunlar oynamaya, onunla kahkaha atmaya alıştıkları zaman şehirden bir kâtip geliyor. Kâtip, çocuklar için eğlence düşmanı ama siyahi için ise Azrail demek. siyahi kaldığı ambarda kardeşlerden büyük olanını rehin alıyor. Dostuna olan sadakati, hayatta kalma içgüdüsüne yenik düşüyor. Gözlerinden her geçen saniye daha az ışık saçılıyor etrafa, çaresiz kapana kısılmış bu askerin son emrini baba tek bir balta hamlesiyle veriyor. Siyahî insanlardan korkulan ve onların bilinmediği tek yer elbet Japon taşrası değil. Bu cehaletin var olduğu yerlerden biri de, azımsanmayacak sayıda siyahi vatandaşı olan Amerika Birleşik Devletleri. Irkçılık gerilimlerinin asla bitmediği ülkedeki olayların sebebini korku olarak yorumlayabiliriz. Bu ister ailenin, ister ırkının, ister vatanın güvenliği olsun taraflar birbirlerini tanımadıkları için birbirlerinden nefret ediyormuş gibi görünüyor dışarıdan. Atlantik Okyanusu üzerinden getirilen Afrikalı yüz binlerce kölenin hayatlarında gördükleri ilk beyaz büyük ihtimalle onları satmaya çalışan tüccardı. Kölelerin tüccardan hissettikleri korkuyu bir ırkın geneliyle bağdaştırmaları doğal ama elbette ki yanlış bir davranış. Bilinmeyen bu ırkı tanısa, tanıma fırsatı olsa bu korku oldukça azalacaktır diye düşünüyorum. Malcolm X, Martin Luther King Jr. ve Rosa Parks gibi figürlerin mücadele ettikleri ayrımcılık ve ırkçılığın yeniden ortaya çıktığı bir dönem yaşıyoruz. Taraflaşmanın çıkarcı ve cahil politikacılar tarafından bütün Dünya’ya yayıldığı bu dönemde belki de hepimiz Oe’den ders alabiliriz. Tanımadan, bilmeden düşman belledikleriyle karşı karşıya oturma, onlarla bir şeyler paylaşma şansı elde etse herkes eminim ki Dünya şu an olduğundan daha huzurlu bir yer olurdu. Böyle bir şeyin gerçekleşmesi her ne kadar imkânsız olsa da umut etmekten başka şansımız yok. Irkçılık ve bilmeme, bilememe konusunu biraz daha açacak olursak daha doğrusu bunları tek bir kelimeyle özetlemeye çalışacak olursak akla gelen kelime cahillik olucaktır. Düz, sözlük anlamıyla cahillik. İnsanlar bir toplum veya ırk ile ilgili genellemelere, genellikle yanlış ve negatif genellemeler, gözleri kapalı, cahilce bir biçimde inanmaya başlıyor ve ırkçılık böyle doğuyor. Önüne eğitim ve bilinçlendirilmeyle geçilebilecek olan şeyler bunların eksikliği yüzünden Dünya’mızı, çevremizi karanlığa sürüklüyor. Hikayede çocukların başlarda yaşadıkları da buna çok benzer. Oe’nin karakterlerinin yaşadıkları, hissettikleri korku cahilliklerinden geliyor. Günümüzde ülkemizde, ABD’de veya Avrupa’da var olan ve her geçen gün güçlenen nefret temelli ırkçılıktan çok farklı. Yazımı sonlandırmam gerekirse Oe 60’ların Japonya’sını ve Dünya’sını bir fotoğraf netliğinde betimlemeyi başarıyor. Gerçekleri bir balta gibi indiriyor Oe; ağır, acımasız ve keskin bir darbeyle. Edebi yanı haricinde kitap günümüzde hale çözülemeyen ırkçılık ve bilinmeyenden korkmak gibi fazlaca kullanılmış kavramlara kendi ustalığıyla yeni bir soluk getiriyor. Herkesin hayatı daha barışçıl ve sevgi dolu bir hale getirmek için ders alabileceği bir kitap. Irkçılığın ve nefretin yükseldiği bir dönemde sevgiye ve paylaşmaya ışık tutmayı başarıyor Oe. Osman Kağan Yayla Kemalhan Aydın ORADA MISIN? Hiç, yokmuş gibi hissettiniz mi? Orada değilmiş, görünmezmiş gibi? Varlığınızla yokluğunuzun birbirinden farksız olduğu, hatta sizin bile var olup olmadığınızı anlamadığınız zamanlar? Böyle vakitlerde insan hayata karşı o kadar kayıtsızlaşıyor ki, bazıları için kurtuluş bile oluyor. Hayatın o yoğun akışından uzaklaşma şansı veriyor bazılarına. Lakin bazıları var ki, bu durum onlar için rutin haline gelmiş, yaşama biçimleri olmuş. Bu belki onların huyudur, genetiktir belki ama genellikle yaşadıkları onları bu ruh haline sürüklüyor. Ben bu hayata çok fazla kayıtsız kalamıyorum, aksine fazla umursayanlardanım. Fakat diğerlerinin, “orada olmayanların” öyküsünü merak etmekteyim. Hayata karşı ilgisiz kalmak her ne kadar güzel bir şey gibi gözükse de her şeyin aşırısı zararlı olduğu gibi, bu durumun da aşırısı zararlı olabilir. Örneğin filmimizdeki Ed Crane karakteri o kadar duyarsız, tepkisiz bir hale gelmiş ki, eşinin onu aldatması bile onu sinirlendirmiyor, üzmüyor hatta. Böyle bir şey ne kadar sağlıklı? Psikolojisi düzgün olan birisi bu kadar kayıtsız kalamaz bence. Tabii ki gidip adamı dövmeliydi demiyorum ama insan bir sinirlenir be! Ben kafayı yerdim herhalde. İhanet çünkü bu, affedilemeyecek tek şey bana göre. Oysa bizim berber abimizin dünya yansa umurunda olmaz hatta sigarasını o alevlerle yakar, sonra da oturup yangını izler. Ben ne kadar faydalı olmayacağını bilsem de o yangına avuç avuç toprak atacakların çabasının takdir edilmesi gerektiğini düşünüyorum. Böyle çabasız, duygusuz, hevessiz insanları görünce hayat enerjim sıfırlanıyor. Ruhumu emiyor bunlar. Sadece yiyip içip uyumak için doğmuş olamazlar değil mi? Kabullenemiyorum bu durumu. Ben onca şeye kafa yorarken, saçlarımı dökerken, bu denli duyarsızlığa gelemiyorum açıkçası. Karakterin yerinde olsam elli defa sinir krizi geçirirdim. Üstelik, insanlar beni sakinliğimle tanırlar. Sakinim ama böyle ekstrem durumlara karşı tepki gösteremeyecek kadar hayattan elimi ayağımı çekmedim. Onun kadar yaşlı değilim ama ileride de öyle olacağımı zannetmiyorum. Sonra oturup düşünüyorum. Yaşantılar diyorum, insanı duygusuzlaştırabilir. Eskiden olduğu gibi her olay o insanı aynı derecede etkilemeyebilir. Çok büyük bir kayıp yaşamıştır, sonrasında yaşadığı hiçbir şey onu artık etkilemez olmuştur. İnancını yitirmiştir belki, hayata, iyiliğe, güzelliğe, Tanrı’ya olan inancını. Tabii ki bunların hepsi olabilir ve bu kişileri yargılamak da çok doğru olmayabilir. Ben hayatımda beni bu denli etkileyecek bir olay yaşamadım. Bu sebeple onlara tavsiye verecek, beylik laflar edecek halim de haddim de yok. Özetle, bu yazının hedef kitlesinin bu kişiler olmadığını söylemekte fayda var diye düşünüyorum. Benim sinir olduğum kitle, bu yukarıda saydıklarımın hiçbirini yaşamadığı halde bu kadar pasif olanlar. Yahu kardeşim, ses çıkar da yaşadığını anlayalım. Yanlış da olsa bir şey yap. Ot gibi yaşama artık. İnsanların üzerinde bir etki yarat. Nefret bile olsa bir duygu hissetsin sana karşı insanlar. Birilerinin canını sık, birilerini kendine aşık et veyahut sen aşık ol birine. Hep izleyen oldun bugüne kadar, her şeyi olduğu gibi kabullenen oldun. Sana sorulmadı, fikrini önemsemediler bile. “O kabul eder ya.” dediler. Kabullenen de olma. Evet, durduk yere sorun çıkar. Yeter ki seni fark etsinler. Ben öyle yapıyorum. Benim orada olduğumu görmek istemeyenlere zorla gösteriyorum kendimi. Bazen azınlık olsam da fikrimi sonuna dek savunuyorum. Çünkü o benim fikrim, ben ürettim. Senin aksine bir şey üretebiliyor, bir şeyler değiştirebiliyorum ben. Senin yerinde olmayı hayal bile edemiyorum, ellerim titriyor. Ben orada duracağım ve kimse varlığımı fark etmeyecek öyle mi? Herhalde oraya gittiğim için kendime kızardım belki de ömrümün sonuna kadar. İnsanın kendine kızması hayatını devam ettirmesini zorlaştırır. Bu yüzden bulunduğum mekânda kendimi öne çıkarırım ki orada durduğuma değsin. Bir etki yaratmak, toplama işlemindeki sıfırdan farklı olmak lazım. Ben elimden geldiğince bunun için çaba sarf ediyorum. Filmin sonunda Ed Crane bile anladı. Hayatını değiştirmek için sonunda elektrikli sandalyeyle biten bir sürece girdi ama pişman değildi. Çünkü artık “orada olmayan adam” değildi o. Bizzat oradaydı. Yani senden de ümidim var. Sen de “orada olabilirsin”. Pişman olmayacağından da eminim. Hatta geriye dönüp eski “sen”den tiksineceksin. Hayatımın küçük bir bölümünde ben de bu durumu yaşadım. Artık edindiğim tecrübeler sayesinde yaşamıyorum. Eski ben artık yok. Bu farkındalığı edindiğim günden beri hayat kalitem fazlasıyla arttı. Eğer bu dünyadaysak; nefes alıyor, bunca oksijeni tüketiyorsak, bunun bir bedeli olmalı. Bir karşılığı olmalı. En azından aldığın kadarını dünyaya geri vermelisin. Bir şeyleri değiştirmelisin. Önce o donuk gözlerinden, özel birini görüp hiç hızlı atmamış kalbinden başla. KAYNAKÇA Ethan Coen, Joel Coen, Orada Olmayan Adam, 2001, USA Films, Film. Burak YAŞAR21502246Vefa: Hem Hatırla Hem UnutSamimiyetleNe kadar vefalı bir insan olarak görürsünüz kendinizi? Merak ediyorum bunu düşünürkenkikriterleriniz önemsediğiniz kişileri veya olayları unutmamaktan mı ibaret? Peki acaba başkalarısizin hakkınızda “Sen de vefasız çıktın” mı diyor yoksa “Ne kadar vefalı çocuk ya” diye mibahsediyor? Neye dayanarak bunu söyleyebilirler ki? Kendi adıma bunun üzerine düşününce ben debirinin vefalı olup olmamasını beni hatırlamasına bağlıyorum yani bağlıyordum Vefa BazenUnutmaktır’ı okuyana dek. Aslında kitap pek çok deneme yazısından oluşuyor ve pek debeklemediğim alanlara değinmesine rağmen bana dokunan, beni çeken yazılar da mevcut. Kitabınismiyle aynı başlıklı yazı, bir kavrama dair farklı bir bakış açısı kazanmamı sağladı diyebilirim.Vefakâr olmanın yaşantıları her daim akılda tutmaktan çok köprüleri sağlam tutmayı sağlayan birsüreç olduğunu düşünüyorum artık.Şöyle ki başlığı gördüğüm zaman ne demek şimdi bu dedim kendi kendime. Muhtemelen siz deiçinizden geçirmişsinizdir. Bu noktada yazarın bilinen vefa kavramıyla ilgili bir derdinin olduğunudüşünmüyorum. Sadece farklı bir açıdan da ele alınmasını istemiş bana kalırsa. Aslında biraz terstengitmiş diyebilirim. Öncelikle, vefa ve hatır hepimizin aklında olan birbiriyle bağlantılı iki nokta, ikikanka kelime. Unutmaksa hatırlamanın düşmanı. Acaba gerçekten öyle mi? Ben inanıyorum ki şudünyada hemen her şey zıddıyla bilinir, ikisi arasında bir kıyas durumu vardır ve biri diğerinin dahaiyi anlaşılmasını sağlar. Labirent bulmacalarda bile bazen sondan başa gitmek, başlangıçtan sonaulaşmaktan daha kolaydır. Vefaya da sadece hatırlamak, hatırlanmak gözüyle bakmamak gerek.Yani unutmak diye bir şey olmasaydı hatırlanmanın güzelliği hatta hatırlamak diye bir şey deolmazdı.Hem vefa salt hatırlamaktan ibaret olsaydı bu kin beslemeye dönerdi. Bana yapılan iyilikleri,birlikte güzel vakit geçirmemi sağlayan insanları hatırlamam nasıl vefa ise, yediğim fırçaları, haketmediğim sözleri unutmak da vefadır. Peki insan nasıl unutabilir maruz kaldığı kötülükleri? Cevapbasit: Seviyorsa unutur ancak. Düşünün, bana hak vereceksiniz zaten. Çünkü ancak değerverdiklerimize vefa gösteririz. Mesela geleceğe bir yolculuğa çıksam, otuz yıl kadar sonrasınadiyelim, tam olarak kaç kişiye vefa gösterebilirim? Kaç kişiyle hukukum devam edecek ben demerak ediyorum. Tabi ki çok kişiyle tanışıp arkadaşlık kuracağım ama herkes köşesine çekilipkendince hayatını yaşarken bir yandan da yanımda kalanlara -dostlarıma- bana karşı vefalıdiyeceğim. Ben de aynı şekilde hayatın keşmekeşinde kaybolup bazen unutsam da hatırımagelebilenler sevdiklerim olacak. “Vefakâr kardeşim” demekle kalmayıp bir de bu gönül bağlarınıhissettiğimizde süreci kavramış olacağız. Velhasıl, gülü sevmeyen kişi dikenine katlanamaz, dikenibattığı zaman unutamaz. Bir söz var ya sana yapılan iyilikleri taşa, kötülükleri kuma yaz diye. İştebu, vefanın özünü tam manasıyla yansıtandır bence.Bana kalırsa hatırlamak, eğer samimiyse ve hiçbir çıkar güdülmemişse vefaya dönüşür arkadaşlar.İşte o zaman, vefa gibi güçlü bir kelimeyi kullanabiliriz hatırlamak yerine. Yoksa şu modernzamanlarda birçok kavram gibi vefa da günden güne yozlaşmaya uğruyor, manasını kaybediyoryavaşça. Artık neredeyse hiç kimse birbiriyle vakit gibi paha biçilemeyecek bir hazinesinipaylaşmaya yanaşmıyor. Hatta ancak birine işimiz düştüğü zaman o kişi aklımıza düşüyor. Neden?Çünkü uğruna çalıştığımız birçok şey farkında olmadan bizi daha da bencilleştiriyor. Böylece vefagerçekten de sadece bir semtten ibaret olmaya yüz tutuyor. Halbuki eskiden böyle değildik hepimizbiliyoruz bunu öyle veya böyle. Kendimizi bir sorgulayalım artık. Kişisel çıkarlarımız bizi dahafazla kör etmesin, güçlü değerlerimizden etmesin. Aslında hepimiz kaybolan sevgi ve saygıyıaramaya koyulsak hem atalarımıza, geçmişimize, kültürümüze vefa göstermiş oluruz hem devefanın değerini yeniden yüceltme fırsatına erişiriz. Son olarak inanıyorum ki vefalı olmayı önemlibir süreci yürütmek gibi, sevgiyi, dostluğu sürdürmek gibi görürsek, içten olabilirsek eğer; vefaelbet bir gün o eski özlenen zamanlardaki değerine erişecektir.KaynakçaErgülen, Haydar. Vefa Bazen Unutmaktır. İstanbul : Kırmızı Kedi Yayınevi, 2014. 1.Baskı.YAŞAMAK MI ZOR YOKSA BEKLEMEK Mİ?Vatan, sadece üzerinde yaşanılan toprak parçası demek değildir. Vatan; sevdiğimiz insanlar, gördüğümüz, görmediğimiz, gidip görmek istediğimiz şehirlere ve sayılması zor birçok özelliğe sahip koskoca bir yurt demektir. Bazen hepimiz aynı anda aynı şeyler için sevinir ya da bazen gözyaşı dökeriz. Bir bütünlüktür vatan, birlik demektir. Bayrak demektir. Al rengini vatanımız uğruna canlarını ortaya koyup feda ederek veren şehitlerimizin biz geride kalan insanlara bıraktıkları emanettir bizim için vatan demek. Birçok insan; genci- yaşlısı, kadını-erkeği demeden savaşmış, bu vatanı bizlere miras bırakmışlar. Yılmayan, her şeye rağmen direnip vatanımızın tekbir karıştoprağını bile bir başka ülkeye bırakmak istemeyen belki yüzlerce, belki binlerce insanın gücüyle, inancıyla ve kanıyla kazanılmış bu vatan.“Her şey vatan için!”. Bu düşünceyle, inançla savaşan onca askerimiz sayesinde özgürce yaşıyoruz topraklarımızda. Her şey vatan için ki canlarını, kanlarını, geride bıraktıklarını bile düşünemeden sadece vatan aşkına kendilerini feda edebiliyorlar. Sevdiklerini arkalarında bırakıp gelmişler vatan ocağına. Vatan her şeyden değerli, vatanı korumak her şeyden üstte geliyor asker için. Aile, sevgili, akraba, dost özlemini bir kenara bırakıp vatanı için canıyla savaşıyor. Duyulmak istenmeyen kötü haber geldiğinde ailelerinin yaşadığı acıyı kimse yaşamıyordur galiba. Evladını vatanı koruması için gönderen anne- baba, evladının cansız bedenini aldığı zaman ne kadar büyük bir acı yaşıyordur tahmin edilemez oluyor. Kendini yerine koymaya çalışsan da yapamıyorsun. Yaşamayan bilmez ama düşünmesi bile ne kadar acı oluyor. “Asker uyumaz. Uyursan ölürsün. Sen uyursan herkes ölür. Cenazeni annen alır, bağrını yırtarak ağlar, dudaklarında iki sözcük: Vatan sağ olsun! Baban bir köşede gönlünden yaşlar akıtır, karın dul, çocukların yetim…” Ağlar, sızlar ama ‘Vatan sağ olsun!’ der şehit ailesi. Bilirler ki şehitlik mertebesi herkese nasip olmaz ve değerlidir şehit olmak Allah katında. Yine de sızlatır yüreği, çocuklarına kör bir kurşundan gelen ecel. Anaların duyulan feryatları, hissedebilen her insanın ciğerine işliyor. Yakınlarımızda olmasa biletelevizyonlardan gördüğümüz zaman ne kadar acı bir durum olduğunu fark etmemek elde değil. Ama yine de ‘Vatan sağ olsun!’ diyecek kadar vatan sevdalısıdır analar da babalar da.“Asker yemek yemez, asker bir şey içmez. Asker vatan uğruna ya ölür, ya öldürür.” Çoğu insan gibi benim de birçok arkadaşım ve akrabam var asker olan. Bir tanesi de sevdiğim adam. Anlatır bana bazen ne kadar zor ama anlamlı şeyler yaşadıklarını. Ne kadar uzun süre dağda, bayırda kalıp; ne denli zor havalarda, karda kışta nöbet tuttuklarını. Bazen günlerce yemek yemeden, bazen bir damla suya hasret kalmışken zor günler geçirip bir gün bile olsun şikâyet etmediklerini dinledim hep. Sevdiklerine hasret oldukları gibiuykuya da hasret yaşıyorlarmış. Ölümün nefesi her daim enselerinde olsa bilevatan sevdasının yerini korkuya bırakmıyorlarmış. Ne denli güçlü, ne denli dayanıklı oluyor insan vatan aşkını içinde barındırdığı zaman. Ben bunları dinlerken, hissetmeye çalışırken öyle bir durumun zorluğunu ama bir o kadar da manalı oluşunu, kendimi orada hayal edemiyorum. O geç döndüğünde, birkaç saat sesini duyamadığımda, ondan haber alamadığımda hissettiğim telaşın ne kadarı ailesinin, annesinin, hissettiğiyle aynı orantıdadır acaba. Bir yaşanmışlığınız olduğunda daha iyi anlıyorsunuz ailenin askere evladını göndermesinden ne kadar etkileneceğini. Bir sevdiği varsa asker olan, beklemenin ne kadar zor olduğunu anlıyor insan. O zorluklara, güçlüklere dayanmak herkesin yapabileceği bir şey değil ve insan askere saygı duyması gerektiğini bir kez daha fark ediyor. Asker olmak, vatan aşkıyla dolup bayrağına kanını feda etmek anca sevgiyle dolu bir yürek ister.Buse Burcu TokluSelenay Yücesoy Ahenk İçinde Uyumsuz Tür Doğaya baktığınız zaman ne görüyorsunuz? Gürüldeyerek akan bir şelale, masmavi denizler, yemyeşil ormanlar, saklı vadiler ve mağaralar, sarı bozkırlar, turuncunun her tonu çöller ve daha nice ihtişamlı güzellik; bunları gördüğünüzde sadece fotoğraf çekilmek için mi uğraşıyorsunuz ya da gözünüzün ve ruhunuzun rahatladığını mı hissediyorsunuz? Ben o muhteşem güzellikleri gördüğüm tek bir anı bile kaçırmamak için fotoğraf çekmek ile uğraşanlardan değilim, evet gözlerim ve ruhum baktığım her doğa unsuruyla her doğal güzellikle rahatlıyor ama benim için doğaya bakmak sadece bundan ibaret değil. Ben doğaya her baktığımda tanrıyı görüyorum; benden, bizden, insanlıktan çok daha büyük bir varlığı görüyorum. Doğadaki her unsur o kadar ruhumun içine o kadar işliyor mükemmellikleri ile beni o kadar mest ediyor, aralarındaki dengeyle beni o kadar şaşırtıyor ki bir yaratıcı olmadan bu kadar mükemmel bir dengenin ve ihtişamın var olamayacağına inanıyorum. Benim doğanın içinde gördüğüm tanrı ne ailemin bana öğrettiği ve onların benimsediği dinden ne dünya üzerinde var olan dinlerle ilgili olan bilgimden veya herhangi bir inancımdan gelmiyor. Ben tanrıyı kendi ruhumla hissediyorum, onu akan suda, suda oynaşan minik balıklarda; bembeyaz karların, buzulların içinde yuvarlanan bembeyaz hayvanların oldukları ortamla ahenginde; Turkuaz deniz sularının içindeki rengârenk parlak balıklarda, mercanlarda hissediyorum. Bir de âdemoğulları var tabii, yani biz insanlar. Onlar da tanrı tarafından yaratılmış, Michalengello’nun resmettiği gibi tanrının bir dokunuşu ile var olmuşlar. Tüm büyük dinlere göre dünyadaki her şey onlar için yaratılmış, onlar yesin, içsin doğayla ve yaratılmış varlıklarla ahenk için yaşasınlar diye. Ben buna hiç inanmadım, içimden bu güzelliklerin, doğanın sırf bizim için yaratılmış olduğuna inanmak saçmalıkmış gibi geldi içindeki onca masum canlıya rağmen neden âdemoğlu böyle bir şeyi hak etsin ki? Sonuçta onlar günah işleyebilen ve saf olmayan varlıklar, neden tüm dünya benim de içinde ait olduğum insanoğluna lütfedilmiş olsun ki? Hem de onca kötülüğe, onca savaşa, kıyıma, katliama rağmen. Hem zaten her şeyin insan türü için var edilmiş olduğunu düşünsek bile insan ahenk içinde yaşamayı başaramadı dünya ile birlikte. Yaktı kendi ciğerlerine giren havayı sağlayan ormanları kendi kazançları uğruna gözden çıkardı ciğerlerindeki nefesi, kuruttu temiz su kaynaklarını, kalmadı dünyanın bir yarısına yaşamlarını devam ettirebilecek kadar temiz su. Hayvan soyları tükendi, avlandı insanoğlu acımasızca hayvanları, onları kürkleri için dişleri derileri için katletti; bununla kalmadı atıklarıyla zehirledi saf ve temiz canlıları. Okyanusun tam ortasında tanrının yaratmadığı bir kıta var artık ve insanların plastik atıklarından oluşuyor, balıkçıl kuşların midelerinden plastik atıkları çıkıyor insanoğlunun, âdemoğlu ile bu dünyayı paylaşan saf canlıların ölümlerine sebep oluyor insanlar. Tanrı bunu istemiş olamaz, benim inandığım, ruhumda hissettiğim, bir dokunuşuyla var olduğumuza inandığım, her şeyden büyük ve benim, çocukların, saf varlıkların koruyucusu tanrı yarattığı türün nasıl böyle her şeyi yakıp yıkmasına izin verir? Doğa sayesinde hissettiğim mutlak, güçlü ihtişamlı tanrıyı burada sorguluyorum ve yalnız hissediyorum kendimi çünkü korkuyorum insan türünden, gözünü para hırsı bürümüş âdemoğlunun yapabileceklerinden. İnsanoğlundan hep onlar diye bahsettim çünkü utanıyorum bu türün yaptıklarından ve kendimi insan ırkından saymaya. Biliyorum bu dünyada kötü olanlara rağmen iyi insanların da olduğuna ama insan ırkı bu doğaya uyum sağlamayı asla başaramadı, asla bu dünyanın bir parçası olamadı, ona bir şey vermeden sadece almayı ve daha çok almayı denedi bu dünyanın nimetlerinden. İşte bu sebepten ben doğaya ait hissediyorum kendimi, her şeyin kendi dengesinde ilerlediği, hiçbir canlının ihtiyacından daha fazla şeyi almadığı. Sanırım insan dünya üzerindeki en zararlı yaratık derken doğru söylüyorlarmış, dünyanın en zehirli yılanı bile kendi canını korumak dışında zehrini kullanmaz, sadece kendi ihtiyacı kadarını alır bu dünyadan. Ancak biz insanlar yakıp, yıkıp yok ettikten sonra yaşamak için yeni bir dünya aramaya girişiyoruz, sanki bu dünya bizim için en uygunu değilmiş gibi, bize verilen güzelliklerle beraber yaşamayı öğrenemeyip onları yok ettikten sonra buradan gitmeye çalışıyoruz. Utanıyorum, ben âdemoğlundan, kendimden ve bir insan olarak dünyaya gelmiş olmaktan. Sıla Gamze VERAL SON UYANIŞ “Bunca kalabalıkta toplam kaç ömür bir insan edecektir?” (İskender, 23). Evet, yanlış okumadınız. Kaçımız ömrümüzü “insan” olmanın bilinciyle yaşıyoruz? Bu dünyaya ne olarak geleceğimiz belli değildi, ağlayarak açtık gözlerimizi ve adımız “insan”dı. Peki, bizi insan yapan neydi? Diğer tüm canlılardan; hayvanlardan, bitkilerden ve nicesinden ayıran? Bir süremiz olduğunu bilmek… Bir televizyon programının bitişinde sunucunun ağzından dökülen “Bize ayrılan sürenin sonuna geldik.” demesi gibi; biliyoruz ki ertesi gün nerde kaldıysa oradan devam edecek. Bundan dolayı da önemsemiyoruz sonları… Peki ya bahsedilen son bizim sonumuzsa? “İnsan” olarak bizlere bahşedilen sürenin sonuna geldiysek? Dönüp bir baktığımızda kaç keşke, kaç ah geçer içimizden, bir günümüz daha olsa deriz, neler yapardık kim bilir… Belki de daha sıkı sarılacaktık sevdiklerimize, birkaç sokak hayvanının başını okşayacaktık, bir gül koklayacaktık içimize çeke çeke… Monoton gördüğümüz her şey devleşecek ve önem kazanacaktı birden. Şimdi sizlere soruyorum; bir gün sonra öleceğinizi bildiğinizde bütün bu hengâmeler olurken, neden şuanın kıymetini bilmiyorsunuz? Belli olmaz, belki bir gününüz dahi yoktur; gözlerinizi kaparken tüm pişmanlıklarınız, mutsuzluklarımız bir film şeridi gibi geçer gözünüzün önünden. “Sonuçta mutlu geçmişimiz yok bu gezegende” (İskender, 23). O zaman kalan ömrümüzü mutlu bir geleceğe döndürmenin tam zamanı! Mutlu bir geleceğin anahtarı ince bir çizgi, denklemini iyi oturtmak gerek. Bu çizginin iki ucu var; öleceğini bilerek zamanını iyi değerlendirmek ve hiç ölmeyecekmişçesine gözü kara olabilmek. İlk bağlamı ele alalım. Öleceğimizi biliyoruz, bu hayatımızın inkâr edilemeyecek bir parçası. Bunu bilmek bir avantaj mı dezavantaj mı sizce? Duruma göre değişir ve her birimizin kulaklarında yeri vardır şu cümlenin; “Aman ya! Ölümlü dünya boş ver.” Bu demektir ki, aldırmayacaksın seni üzen şeylere, fazla kafana takmayacaksın. Sonuçta ölümlü Dünya, sev, sevil, affet, kin tutma; zamanını boşa harcama… Bunun bilincinde olup kendimizi rahatlatabiliriz çoğu durumda, içimize su serperiz. Zamanımızı iyi değerlendirmeye yöneliriz. Zamanı iyi yönetmek, hem mutlulukla hem de ortaya güzel şeyler çıkarmak adına önemlidir. Mesela, DaVinci’yi ele alalım, eğer o öleceğini bildiği için kendini yormasaydı, emek vermeseydi, bugün dünya aynı noktada olabilir miydi? Bakın bu sadece “bir” insanın, tüm Dünya’ya olan etkisi; geometri, sağlık, sanat alanında yaptığı onca çalışma… DaVinci, ne zaman öleceğini düşünerek değil, elindeki vakti daha ne kadar dolu geçirebilirim diye bunca çalışmaya imza atmıştır ve demiştir ki: “"İyi geçirilmiş bir günün, mutlu bir uyku getirmesi gibi; iyi yaşanmış bir hayat da mutlu bir ölüm getirir." Peki, gerçekten mutlu ölüm diye bir olgu var mıdır? İskender bu konu hakkında “Öleceğini bilen tek canlı yine insandır. Bu yüzden de mutsuzdur” diyor. Bu bağlamda çizginin “hiç ölmeyecekmiş gibi yaşayabilmek” tarafını görebilmek, bizlere mutluluk sağlayabilir mi? Tamam, kabul ediyorum, bir son var. Peki, sonu düşünmeden yolculuktan zevk almaya bakabilsek? Tren yolculuğu gibi, bazen rotayı önemsemeden, sadece manzaradan zevk alabilmeyi bilmek, vagonda tek miyiz, kalabalık mıyız gözetmeksizin, dertlerden, sorumluluklardan kaçabilmeyi ara sırada olsa başarabilmek… Hayattan zevk alabilsek diyorum, sınavlardan, derslerden, stresten olabildiğince uzaklaşıp, içten kahkahalara merhaba diyebilsek? Ölümün üzerimizde bıraktığı karamsar, üzüntülü ve kaygılı etkilerine kör olabilsek, gerçekten mutlu olabilir miyiz? Mutlu ve dolu bir ömür, farklı yaşamlar, izlenimler… Küçük İskender Her şey Ayrı Yazılır adlı deneme kitabında kendi yaşamına ve farklı konulara değinmiş. Benim bu denemelerden aldığım alıntılar ölüm ve ölümün getirdiği karamsarlıkla alakalı. Sonuç olarak, İnsan olarak, insan olmanın ayrıcalığıyla, farkındalık duygusuyla yaşamalıyız. İşte o zaman, mutluluk arayışımız kendi rotasını çizer, ölüm gerçeğine olan bakış açımız değişir. Mutlu sabahlara uyanıp, elimizden gelenin en iyisini yapmak için, kendimiz için uğraşmak günümüzün pozitifliğini ne denli etkiler? Bütün bu soruların cevapları kendi içimizde saklı, nasıl yaşamak istiyorsak, tam olarak öyle yaşamalı, anlarımızın kıymetini bilmeliyiz. Ve hiçbir zaman bilemeyeceğiz, belki de gerçek mutluluk ölüm kapımızı çaldığında gerçekleşecek ve bambaşka bir hayata uyanacağız: “Birçok gidenin her biri memnun ki yerinden, birçok seneler geçti; dönen yok seferinden.” (Yahya Kemal Beyatlı) Kaynakça İskender, Küçük. Her Şey Ayrı Yazılır. İstanbul: Can Yayınları: 2016 Beyatlı, Yahya Kemal. “Sessiz Gemi” Şiirinden kesit. Fotoğraf: Google Arama Motoru, Görseller: https://tarihnedio.com/olum-ani-aklimiza-geldiginde-bizi-dusunduren-10-madde/ Sedef Özbay Dikenlerin Altındaki Hazine Bazen beklemediğimiz yerlerden hazineler bulabiliyoruz. Değersiz gördüğümüz şeylerin altından beklenmedik değerler çıkabiliyor. Hatta bazen denebilir ki, hazineler bizim değersiz gördüğümüz şeylerin arkasına saklanır, bizim onları görmemizi istemez. Farkında olmadan saklanırız, içimizi, bizdeki değeri diğerlerine göstermeyiz. Muriel Barbery’nin Kirpinin Zarafeti adlı romanına konu olmuş bu düşünce. Bir kapıcı görüntüsü arkasında saklanan bir hazine Renée. İnsanlara içindekini göstermek istemiyor, daha kolay geliyor ona basit bir kapıcı gibi gözükmek. Hepimiz bazı düşünceler üretiyoruz kafamızda. Bazılarımız farkında olmayabiliriz, ancak ben çok fazla düşünce üretirim kafamda ve bunların çoğu içimde kalır. Dışarı yansıtmak hoşuma gitmez genelde. Neden mi dersiniz? Neden değerli olduğunu düşündüğüm fikirlerimi, hayallerimi başkalarıyla paylaşmaktan çekiniyorum? Sanırım bunun için önemli bir sebep dışarıdaki faktörlerin, özellikle diğer insanların, benim çok anlam yüklediğim fikirlerimi değersizleştireceği korkusu. Duyarlı yaklaşmıyor çoğu insan böyle şeylere, ortaya siz hassas bir şey koyduğunuz zaman, sizin istediğiniz nezaketi göstermeyebiliyorlar size ait şeylere. Bu yüzden insan için o kadar rahatlıkla koyamıyor her zaman. Sanırım bu korkunun başka bir kaynağı da, insanın ifade becerisine güvenmemesi. Mesela, kendi kendime bile olsa, kafamda çok karmaşık olarak gördüğüm düşüncelerimin dışarı iki boyutlu ve basit çıkması beni rahatsız eder hep. Bu sebeple de düşündüklerimi, içimdekileri söylemekten kaçınırım ben. Romanın iki ana karakterinden biri olan Paloma, durum detaylı incelendiğinde, yani yakından bakıldığı zaman; her ne kadar Renée’ye kabuğunda saklanan bir kirpi olduğunu söylese de, kendisi de çok farklı değil. Çok zeki olduğunun farkında olmasına rağmen derslerinde ortalama bir başarı göstermesinin tek sebebi, okulda öne çıkmamak. Çünkü o da korkuyor bir şekilde öne çıkarsa, diğer insanlardan biri olmaktan ve bu şekilde düşündüklerinin diğer insanların elinin altında ufalmasından. Benzer korkulara sahip biri olarak sorguluyorum: acaba kendi değerlerimizi saklamakta haksız mıyız? Çoğu insan, insanların sahip olduğu değerlere karşı bir bilince sahip olmadığı için rahatlıkla bizim anlam yüklediğimiz şeyleri küçültebiliyorken, kendimizi böyle savunmasızca ortaya sürmek ne kadar mantıklı? Ancak başka bir açıdan bakılırsa da, insanların bu tavrı sebebiyle içimizdekini dışarı vurmayı reddetmek, diğer kişileri bu değerden mahrum etmiyor mu? Değer göstermeyecek bazı insanlar olacaktır elbet, fakat değerini bilecek insanlar da olmayacak mıdır? Başkası tarafından değerlendirilen bir düşünce, evrilip daha iyi hale gelebilecekken bu fırsattan mahrum kalmıyor mu bu senaryoda? İki oluşumun da birbirinden üstün ya da değersiz olduğu iddia edilemez. Yani, kirpinin içinde saklı olan değer aslında dışarıdan gelecek yorumdan daha üstün değildir bir bakıma. Tabi ki bu sorunu çözmek, insanın kendini ifade etmekten korkmasına karşı bir çare sunmuyor bize. Ancak kendini ifade edememek, bunu öğrenmek için bir sebep olamaz mı? Bugün yürüyemiyorum, ancak yarın denememem için geçerli bir sebep mi bu? İçimizdeki hazineyi dışa vurmayı öğrenmek, o hazineyi daha da değerli hale getirebilir. Dikenlerin arkasına saklanmak her zaman daha kolaydır. Kimse dokunmaya cesaret edemez, siz de kendi başınıza var olmaya devam edersiniz. Ancak bazı potansiyel güzelliklerden de mahrum kalır insan. Peki, bu izlenimler gerçekten yazarın anlatmak istedikleri midir, yoksa okuyucuda kalan bir izden mi ibarettir? Öyleyse, bu ikircikli anlatım üzerine dekadan ve varoluşsal etkilenimler, sınıfsal gerçekliğimizden neler eksiltmiştir? Gerçekliğin içgüdüsel arayışlarında çaresiz okur, muhakkak ki benliğini var edecek çatışmayı inşa etmeye mecburdur. Bireyci literatürün toplumsal başkaldırısı, benlik üzerine yazılmış paradoksal bir anlatıdır Kirpinin Zarafeti. !BİLEMİYORUM !!!Hiç kimse sorgulamayı ve merak etmeyi bilerek gelmedi bu hayata. Bu iki özellik insanın içinde vardır elbette ama sadece canlanmayı bekleyen iç güdüler olarak beklerler. İnsan oğlu meraklıdır ve de sorular sorar etrafına tabi, ancak başka insanların bize öğretmesini, nasıl yapacağımızı göstermesini isteriz inatla, ısrarla. Peki durum bu olunca suçlu sözde öğretmenler midir yoksa insanın kendisi mi ? Niye tek başına bir işe başlamak bu kadar zordur ? Bize dayatılanlar her zaman doğru mudur ? Yoksa eğer sorarsak başımıza geleceklerden mi korkuyoruz. Bilemiyorum ! Hiçbir zaman anlayamayız bunu eğer kendi kendimize deşmessek konuları, aklımıza takılanları…!!Akvaryumda ki bir japon balığını ele alalım mesela. Balık, tüm hayatını o ufacık su dolu camdan kafeste geçirir ve hiç sorgulamaz nerede olduğunu, neden o akvaryumda olduğunu, onu oraya kimin koyduğunu veya camın ötesindeki dünyanın nasıl olduğunu. Doğar, büyür ve ölür. Bu yüzden de bir süs eşyası olmaktan ileri gidemez. Şimdi soralım kendimize; Japon balığından farkım ne benim ? Ben şöyle bir cevap vermek istiyorum kendi adıma: Ben doğduğumda, evet belki de hiçbir fakım yoktu o ufak aptal balıktan ama zaman içinde büyüdüm ve öğrendim. Hatta ve hatta daha da ötesi öğrenmeyi öğrendim. Sordum kendime neden buradayım, amacım nedir ve neye hizmet etmekteyim bu dünyada ? Ben kendimi, sorgulamayı, merak etmeyi ve de korku duymadan soru sorabilen azınlığın bir parçası olarak görürüm her zaman. Belki sadece egomu tatmin etmeye çalışıyorum. Bilemiyorum ! Bildiğim şey ise bu dünyaya insan olarak gelen ama balık gibi yaşayanların sayısında göz ardı edilemeyecek bir artış olduğudur. Gerçekleri görmekten aciz, kendinin ve etrafının farkında olmayanlara, bir karıncaya bile faydası dokunmayanlara bu sözlerim. Dünyaya at gözlüğü ile bakmak kolay geliyor insanlara galiba. Boşuna dememişler cehalet erdemdir diye. Mantık şudur ki; sormazsan, düşünmezsen ve yargılamazsan seni mutsuz edecek bir sonuca ulaşmazsın. Durum böyle olunca da durur mu tilkiler yerinde. Bilemiyorum ! Etrafta onca insan varken kullanılmayı, hor görülmeyi bekleyen. At önüne bir kemik. Bravo !!!Dört çeşit insan olduğunu var sayarsak dünyada; bunların ilki, kendimi de dahil ettiğim suyu bile düşünerek içen gruptur. İkincisi tilkiler diye bahsettiğim kendini uyanık sananlar veya siz onlara yırtıcı balıklar da diyebilirsiniz. Üçüncüsü balıklardır. Dördüncüsü ise birşeylerin farkında olup da bana dokunmayan yılan bin yaşasın kümesi, yani hayırsızlar kargalar. Şimdi ise şu soru kurcalar kafamı, çıkmaz aklımdan geceleri; Tilkiler bu dünyada vardı ve varolmaya da devam edecek. Bu düşünceye alışmak bile çok zor ama asıl konu etrafımda balık mı tercih ederim yoksa hayırsız kargaları mı ? Galiba hayırsızlar hep daha çekici geldi bana. En azından düşünüyorlar ve anlıyorlar değil mi ? Bilemiyorum ! Düşündükçe karışıyor aklım. Sonuca ulaşmaktan uzaklaşıyor muyum acaba ? Haha hiç sanmıyorum ! Ben sorardım, soruyorum ve de soracağım. Tilkiler korkar ben ve benim gibilerden. İnat değil mi be kardeşim ! Düşüneceğim ve de bulacağım doğru olanı, yıkacağım tilkilerin ördüğü duvarları ve görecek tüm dünya araştırmanın, sorgulamanın gücünü. Ben bu şekilde düşündükçe belki bitiremem tilkilerin soyunu ama biliyorum ki gücümden değil zekamdan korkarlar benim, kaçacak delik arar her biri kuyrukları bacaklarının arasında. Bu arada hazır sona doğru gelmişken unuttuğum bir noktayı da ekleyeyim. Dört çeşit insandan bahsettik. Balıklar, kargalar, tilkiler ve biz. Bize de bir yakıştırma yapmayı da yazının en başından beri görev edindim kendime. Sonuçta tilkiler her zaman korkarlar aslandan. Biliyorum !Halil İbrahim Çavdar 21501613 BATTI DİYE GÜNEŞE Mİ KÜSÜLÜR? “Bu dolar da ne yükseldi arkadaş.”, “Şu okulun da ödevleri, sınavları bir bitmiyor yahu!”, “Keşke bir gün yirmi beş saat olsa.” Bu cümleler tanıdık geldi mi size? Tanıdık geliyor olması lazım. Belki siz günde birkaç kez sarf ediyorsunuz belki de birçok kez gün içerisinde bu cümlelere tanık oluyorsunuz. Şimdiye kadar tanık olmadı iseniz bile Bilkent Kampüsü’nde ufak bir yürüyüşe çıksanız beş dakika geçmeden bahsi geçen cümlelerden birini işiteceksiniz. Peki, neden bu kadar şikâyet ediyorsunuz? Şikâyet etmenin size en ufak bir getirisi oldu mu ya da? Şikâyet dediysem yanlış anlamayın. Olanlara karşı sessiz kalın filan demiyorum size. Sadece gün boyunca tekrar tekrar farklı ortamlarda aynı şekilde hayıflanmanın ne size ne de başkasına bir faydasının olmadığını vurgulamak istiyorum. Kampüste en çok duyduğum muhabbetler derslerin yoğunluğu üzerine. Her gün birisi çıkıp herkese önceki gece ödevlerden dolayı sabahladığından bahsediyor. Peki, neden ödevi bitirmek için sabahlaması gerekiyordu? Önceki gün de arkadaşları ile iki saat boyunca derslerin yoğunluğu üzerine dert yanmasaydı ve öğlen saatlerinde o iki saatini ödeve ayırmış olsaydı gece vakti uykulu halde aynı ödeve beş saat ayırmasına gerek kalmayacaktı kanaatindeyim. “Arkadaşlarımızla oturup muhabbet de mi edemeyeceğiz yahu?” dediğinizi duyar gibiyim. Tam bu noktada şu hususa dikkatinizi çekmek isterim ki arkadaşınızla ettiğiniz yarım saatlik bir sohbet kafanızı dağıtmaya ve sonrasında derse odaklanmanıza yardım edecektir. Ancak, siz bu muhabbetinizde derslerinizi hatta derslerinizin yoğunluğunu ana konu yapacak olursanız, muhabbet boyunca lanet okuduğunuz ödevleri