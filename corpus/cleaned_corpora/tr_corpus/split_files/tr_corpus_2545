dedi Elanova, sesini kısma gereğini duymadan yakışıklı Grigoriy Mihayloviç Tolstoy'a. Şu sizin Marx tam bir Musa. Öyle bir bakıyor ki, sanki herkesin içini okuyor, diye devam etti, Bakunin'i tutarak. Ama Bakunin bu geveze toprak soylusu kadına selam verip Marx'a doğru yürüdü. Bakın Marx, dedi Marx'ın kolunu sertçe tutarak, size söylemek isterim ki, Ruge'yle tartışmanızda sizi tamamen haklı buluyorum. Dürüstlük her şeyden önce gelir. Gazetelerde veya sözlü tartışmalarda muarızınız beni birçok kez savunmuş olmasına rağmen sizin günahınızı alamam. Siz haklısınız o değil, siz. Buna sevindim, çok sevindim, diye cevap verdi Karl, heyecanla. Ama Kont Tolstoy, nezaketsizce Bakunin'i itip Marx'la konuşmaya çalıştı. Bildiğiniz gibi ben, sizin toprak köleliğinden tiksinmenizi anlayabiliyorum. Toprak köleliğinden benim de nefret ettiğimi söylemek zorundayım ve yemin ettim ki, ölmeden önce... diye başladı ama susmak zorunda kaldı. Bu arada birkaç kişi Marx'ın etrafını sarmıştı. Onlardan ilki, Büchner ve Blanqui'nin dostu, korkusuz devrimci Johann Stock'tu. Stock'un yüzü anormal derecede kızarmıştı. Artık saçları iyiden iyiye ağarmıştı. Ardından Pierre Joseph Proudhon geliyordu. Bakunin onları geniş bir el hareketiyle selamladı. Proudhon. diye çığlık attı bayan Elenova. Ama o hiç plebe benzemiyor. Eğer biraz daha güzel giydirseler Lordlar Kamarasında bile yer alabilir. O her zaman yeterince iyi giyinir, dedi havalı bir pomeşçik. [10] Ama ben eminim ki, diye konuşmaya katıldı Kont Tolstoy, Bay Proudhon kendisini yoksul bir yaşama bile isteye mahkûm ediyor, bir tavan arasındaki küçücük kötü bir odada kalıyor. Ziyaretlerimden birinde onu pencerenin pervazında yazı yazarken buldum. Bugün, bir küçük burjuva gibi giyinmiş oysa onunla tanıştığımda, yamalı pantolonu, yün gömleği ve tahta topuklu ayakkabıları vardı. İmkanları kısıtlı proleterler gibi yaşıyor. Zaten doğuştan bir proleter. Öyle kötü şartlarda yaşaması da çalım satmaktan başka bir şey değil, dedi Ruslardan biri. Tolstoy Stock, Proudhon ve Bernays ile birlikte yan odaya geçen Marx'a bakarken Hayır, düşünce tarzından doğan bir inanç. Ama eminim ki, bundan bıkacak, diye sözünü bitirdi. Birkaç dakika sonra Bernays büyük salona geldi ve kürsüye çıkarak orada toplanmış bulunanlara oturmalarını rica etti. Herkes fazla gürültü çıkarmadan, koşuşturmadan eski, ağır sandalyelerin üzerine yerleşti. Genç Bernays'tan hemen sonra kürsüye Proudhon çıktı. Otuz beş yaşında olmasına rağmen daha genç gösteriyordu. Yumuşak açık renk saçları, düzgün büyük alnının üzerine düzensiz bir şekilde düşmüştü. Favorileri, ince oval yüzünü çevreliyordu metal çerçeveli küçük gözlükleri, dünyaya sanki biraz dalgın bakan, ufak, miyop gözlerini gizleyemiyordu. Biçimli dudakları ısrarla büzülmüştü burnu ise fazla büyük değildi. Safkan Burgonyalı olmasına rağmen dış görünüşü bir Alman'ı andırıyordu. Onun bir Fransız olduğunu sadece hızlı hareketleri, jestleri ve canlı konuşması ele veriyordu. Proudhon, ateşli bir hatipti ama ekonomik çelişkiler, gelecekteki devrim ve komünizm hakkındaki fikirlerinde berraklık yoktu. Bolca yapılmış alıntılardan ibaret konuşmasının parlak sözcükleri, söylendikleri anda ikna edici görünüyorlar ama hemen ardından sabun köpüğü gibi dağılıp yok oluyorlardı. Bu konuşmanın, ne mantıklı bir düşünce örgüsü ne de ikna ediciliği vardı. Bu Fransız, bir Alman kafası taşıyor ama sorun da orada Çok karışık, dedi Johann Stock, Alman Mülteciler Komitesi'nin yöneticisi Hermann Ewerbeck'e. Proudhon'un konuşmasını dikkatle dinleyen Jenny'ye göre ise, Onun düşünceleri, ipe dizilmemiş inciler gibi ydi. Jenny birden kalbinin hızla çarpmaya başladığını hissetti. Kürsüye Marx çıktığı zaman, hep böyle olurdu. Onun söyleyeceği her sözcükten ne kadar emin olursa olsun yine de heyecanlanırdı. Marx konuşmasına başladı. Salona, beklentili bir sükûnet hakim oldu. Kürsüye daha yakın oturan Ruslar bile fısıldaşmayı kesti. Marx, Paris'te kaldığı bir yıl zarfında bazıları için son derece değerli, bazıları için ise korkunç olmuştu. İnsanlarda kendisine karşı uyandırmadığı tek duygu ise umursamazlıktı. Karl daha birkaç sözcük söyler söylemez Jenny –tüm dikkatini kürsüye vermiş, beklenti içinde ve sevgiden ibaret– onun hangi konuda konuşmaya karar verdiğini anlamıştı. Marx, son aylardaki çıkarsamalarını, elde ettiği sonuçları anlatıyordu. ‘Vorwärts'a yazarken ve daha sonraki dönemde de bu sonuçlar üzerinde çalışmıştı. Sanki kendisini heyecanlandıran ve yeni fikirler doğuran bu buluşları yeniden ve yeniden işliyor, doğruluğunu sınıyordu. Marx, burjuvazi ve proletaryanın kurtuluş hareketleri arasındaki farklılığı açıkladı. 1789 Fransız Devrimi'nin yönetimini kimin üstlendiği konusunu birçok kez düşünmüştü. Lyon fabrikatörleri ve onlara katılan tüm zengin aydınlar Brissot, Condorcet, büyük fizikçi Lavoisier, manifaturacı Rolland ile bir kuyumcunun kızı olan karısı, zenginliklerine ve eğitimlerine rağmen yönetimde söz sahibi olmamışlardı onların siyasi iktidarı talep etmelerinin nedeni, sömürülmeleri veya aç olmaları değildi. İktidara doğru yürüyen üçüncü sınıfın zenginleri için, soylu Fransa'nın duyduğu kin, korkunç ve çekilmez bir ayakbağı olmasına karşın devrimin itici gücünü, daima, tüm haklardan yoksun ve bir lokma ekmek, yakacak ve iş için sürekli mücadele eden en geniş yoksul kitleler oluşturmuştu. Halkın feodallere ve toprak ağalarına karşı isyanını kurnazca kullanan burjuvazi, politik gücünü devrimin enerjisinden kazanmıştı. Ama iktidarı ele geçirdikten sonra müttefiklerine – emekçilere– her zaman sırtını dönmüş zaferin tüm kazanımlarını kendisine malederken silahını zanaatkârlara, işçi ve köylülere doğrultmuştu. Baltalarla, eğer o da yoksa taşlarla silahlanarak barikatlar kuran işçilerin, emekçilerin, halkın zaferi veya yenilgisi, devrimin de kaderini belirliyordu. Karl, insan olarak yaşamlarını sürdürme hakkına bile sahip olmayan Lyon dokuma işçilerinin, İngiliz işçilerinin çok iyi bildiği yaşam koşullarını gözünün önünden geçirdi. Her türlü haktan yoksun, sömürülen plebleri ayaklanmaya, isyana iten, işte bu koşullardı. Burjuva devrimleri ve proletarya devriminin nedenleri arasında pek çok belirleyici fark vardı. Johann Stock, sandalyesinin üzerinde daha fazla kalamamış, sanki büyülenmiş gibi kürsüye yaklaşmıştı. Marx kürsüden inerken ona birkaç el uzandı. Bu sarılmalar, sevgi ve güven dolu bakışlar, çalışmaları karşılığında ona sunulan en güzel ödüldü. Sen sadece bir düşünür insansın. dedi Stock, Marx'a. değilsin. Sen İtalya, Polonya ve Fransa'dan işçiler ve devrimciler, Marx'ın elini sıktılar. Proudhon, somurtmasına rağmen Marx'ın konuşmasının önemini kavramıştı. Rusya'nın step bölgelerinden bir pomeşçik, Grigoriy Mihayloviç Tolstoy, gözyaşlarını silerek Karl'a sokuldu, ona sarıldı ve heyecandan karıştırdığı bir Fransızcayla İnsanlar ve kendi vicdanım önünde yemin ederim ki, ülkeme döndüğümde, köylüler için okul ve hastane kuracağım, onları insanca yaşatacağım. Doktor Marx, benimle Rusya'ya gelin, buyurun gelin lütfen. Gelin dostum... *** Marx, ocak ayının ilk günlerine kadar hiç ara vermeden ‘Eleştirel Eleştirinin Eleştirisi' üzerinde çalıştı. Arka arkaya birkaç gece hiç uyumadığı oluyordu. Bu, gerçek bir yaratıcı kendinden geçişti. Yüzü solup sararsa da yorgunluk hissetmiyordu. Olağanüstü gergin olduğu, sadece sık sık öfkelenmesinden anlaşılıyordu. Ama Jenny, onu kolayca yatıştırabiliyordu. Karl yeni çalışmasında, Bruno Bauer ve yandaşlarıyla sadece teorik düzeyde tartışmakla ve fikirlerini çürütmekle yetinmedi aynı zamanda kendi geçmişini de sorguladı. Bir zamanlar kendisi de bir Hegelciyken felsefi gerçeği bulmak için Bruno'yla birlikte yürümemiş miydi. Bauerler'in Charlottenburg'daki evinde, Profesör Gans'ın öldüğü gün, o ana kadar inandıklarından şüphe duymaya başlamış, o günden bu güne de öyle çok yol katetmişti ki. Her zaman olduğu gibi Karl, eskiyi çürütüyor, yıkıyor yıkıntılar üzerinde yeniyi yaratıyor ve kuruyordu. Derin, anlatım tarzı bakımından mükemmel açıklamaları sayfaları dolduruyordu. Bruno Bauer'in Fransız materyalizmi ve Fransız Devrimi hakkındaki saçmalıklarına karşılık Marx, bu tarihsel olguları olağanüstü bir parlaklıkla irdeledi. Bruno Bauer, ruh ve madde, fikir ve çıkar kavramları arasında çelişki arayıp duruyordu. ... Her zaman, ‘fikir', ‘çıkar'dan ayrı tutulduğu ölçüde içler acısı bir başarısızlığa uğramıştır, diye yazdı Karl ... 1789 Devrimi'nde, burjuvazinin çıkarı, ‘tumturak'ın dağılmış ve bu çıkarın beşiğini taçlandırdığı ‘esrik' çiçeklerin solmuş bulunmalarına karşın başarısız olmak şöyle dursun her şeyi kazanmış ve büsbütün gerçek bir sonuç sağlamıştır. Bu çıkar öylesine güçlüydü ki, Bourbonlar'ın İsa'lı haçını ve mavi kanını olduğu gibi, Marat'nın divitini, teröristlerin giyotinini ve Napolyon'un keskin kılıcını yendi. Marx, Bruno Bauer'in, devletin uygar toplumun tüm ‘atomlarını' bir bütün halinde birleştireceği iddiasını da çürüttü. Sadece siyasi bir batıl inanç, günümüzde devletin burjuva toplumunu ayakta tuttuğunu düşünebilir. Oysa gerçekte tam tersidir devleti ayakta tutan burjuva toplumdur. Bruno'nun sanayi ve doğanın tarihsel bilinçle ilişkisi hakkındaki fikirlerine yanıt olarak Marx, şöyle bir soru yöneltti İnsanın doğa, sanayi ve doğa bilimiyle olan teorik ve pratik ilişkisini tarihsel devinimden ayırarak bilime biraz olsun yaklaştığını mı düşünüyor eleştirel eleştiri. O diye yazdı Marx, eleştirel eleştiri için, düşünceyi duygulardan, ruhu bedenden, kendi kendini dünyadan ayırdığı gibi, tarihi de doğa bilimi ve sanayiden ayırır ve onun için tarihin doğduğu yer, yeryüzünde yapılan kabaca maddi üretim değil, gökyüzünde dalgalanan sisli bulutlardır. Marx, Engels'le ilk ortak çalışmasını gece geç saatlerde bitirdi. Sonra da Engels'in broşür için yazdığı, keskin bir zekânın ürünü olan alaycı girişi tekrar ve özel bir zevkle okudu Eleştiri, diye yazmıştı Friedrich, ‘var olan şeyler kategorilerine' yani var olan Hegelci felsefe ile var olan toplumsal özlemlere ‘dayanarak formüller türetmek'ten başka da bir şey yapmaz formüller, sadece formüller ve dogmatizme karşı tüm saldırılarına rağmen o, kendi kendini dogmatizme mahkûm ediyor, dahası kadınsı dogmatizme. O, ihtiyar bir kadındır ve bu şekilde de kalır Onda o Hegelci felsefe, en iğrenç soyutlamaya indirgenmiş kuru gövdesini gülünç bir biçimde örtüp süsleyen ve zampara ardında Almanya'dan çekip giden kurumuş dul, kendini hemen gösterir. Karl, elyazmasını okuduktan sonra, kitabın yazarlarının isimlerini yazdı. İlk önce arkadaşınınkini, sonra da kendi adını. Daha sonra da hafif tütünden bir sigara sarıp keyifle tüttürdü. Karl, sonlandırılmış bir işin verdiği zevki duyumsayarak dinleniyordu. Önünde öylesine çok başlanmamış iş, o kadar yeni fikir ve hedef vardı ki... Bu günlerde Guizot, Prusya Hükümeti'ne verdiği sözü yerine getirdi. 16 Ocak 1845'te, Karl Marx'a, Fransa'yı terk etme emri ulaştı. Heinrich Börnstein ‘Vorwärts'ın yayınını durduracağına dair söz vererek sınırdışı edilmekten kurtuldu Arnold Ruge, Saksonya Elçisi'nden kendisine arka çıkmasını rica ettikten ve Prusya'ya bağlılığını kanıtladıktan sonra Paris'te kaldı. Heinrich Heine, onun yeteneğine hayran olan Guizot'nun desteği sayesinde kurtuldu. Marx, kendi prensiplerinden hiçbir şekilde ödün vermeyi kabul etmeyerek Brüksel'e taşınmaya karar verdi. Akşam, yola çıkmadan önce Marx'ın en yakın arkadaşları eve geldi. Herkesten önce de Emma Herwegh. Jenny, Brüksel'e, kocasının yanına gitmeden önce çocukla birlikte birkaç gün onda kalmak zorundaydı. Marxlar'ın evinde, her zamanki huzur ve düzenden eser kalmamıştı. Çiçek dolu vazolar, peçeteler ve Trier'den getirilmiş güzel örtüler ortadan kalkmıştı. Küçük Jennyhen'in karyolasındaki pembe kurdeleli tül perdecikler artık yoktu. Masaya mütevazı bir akşam yemeği kondu. Emma etrafa baktı, ellerini çırptı, dantelli pahalı patiska mendilini gözlerine götürerek Jenny'ye sarıldı. Sevgili Jenny, Georg için öyle korkuyordum ki, iyi ki bu işlere bulaşmadı. Sanırım o da kovulmak istiyor. Çünkü sonuçta, kovulmak, mücadelenin kanıtı. Ama Georg zaten gözden düşmüş bir şair. Sadece iki yıl önce bizi İsviçre'den kovdular. Ah, şairler her zaman heyecan peşindedirler. Herwegh, lirik olduğu kadar da devrimci, üstelik o, Karl'sız bir Paris'i düşünemiyor. Emma konuşmasını sürdürürken küçük Jenny'yi kucağına alıp göğsüne bastırdı ve bebeğin küçük yumuşak başını tatlı sözler eşliğinde öpücük yağmuruna tuttu sonra yine şaşkın bir şekilde Jenny'ye dönerek Günümüzde, tüm iyi insanlar gezginliğe zorlanıyor, dedi. Georg'un ve arkasından da Heine'nin gelişi, sözlerine devam etmesini engelledi. Heinrich Heine son zamanlarda bariz bir şekilde değişmişti. Dizlerini bükemediği için ayaklarını zorlukla hareket ettiriyor hastalık onu yavaş yavaş öldürüyordu. Yüzü yeşil bir renk almış, hafifçe çarpılmıştı. İradesine boyun eğmeyen gözkapakları sürekli düşüyor, içe kaçmış koyu renk gözlerini kapatıyordu. Kırlaşmış sakalı, zayıf, cefakâr yüzünü daha uzun gösteriyordu. Güçsüz, sarkmış sol koluna şimdi zorlukla sahip çıkan Heine'nin, sadece birkaç yıl önce, tıpkı Herwegh'inki gibi çekici bir dış görünüşü olduğuna ve ataklığı ve canlılığıyla ün kazandığına inanmak zordu. Heine, son modaya uygun giyinmişti. Güçsüzlüğünü ve fiziksel acılarını gizlemek için her yolu deniyordu. Marx'ın gidecek oluşu, şairi derinden sarsmıştı ve her zaman şaka yapmayı seven bu adam, şimdi suskun ve hüzünlüydü. Kısa bir süre sonra Karl da geldi. Brüksel treni için bilet almıştı. Konuşma, uzun süre beklenilen yolculuk etrafında döndü. Brüksel on dört saat çekiyor, dedi Karl, içinde eşyaları bulunan sepeti bir iple bağlarken. Tabii en iyi olasılıkla ama yirmi saat de sürebilir, diye söze girdi Herwegh, boşalan odaya ve yolculuk hazırlıklarına kederle bakarak. Purosundan bir nefes çekip koltuğa oturdu her zamankinden daha solgun ve gergindi. Avrupa'da demiryolları ağır gelişiyor. Oysa tren, insanlar için gerçek bir nimet. Fransa'daki demiryolu ağı üç bin kilometreyi bile bulmaz, dedi Herwegh. Heinrich Heine, bir şişe pahalı şarap açarak burada toplanmış olanların şerefine ve mutlu geleceğe içmeyi teklif etti. İlk kadehler bittikten sonra Heine, zaten çekik olan gözlerini kısıp sadece dolgun kadınsı dudaklarıyla gülümseyerek, kadehleri yine doldurdu ve konuştu Kahrolsun tiranlar, dar kafalılar ve dönekler. Düşümüzün gerçek olacağı günlere kadeh kaldıralım, dedi Herwegh. Koltuktan fırladı ve beklenmedik bir heyecanla kadeh tokuşturmaya başladı. Şaraplar içildikten sonra Heinrich Heine, öbür odaya geçti, küçük Jenny'nin karyolasına yaklaştı ve üzerine eğildi. Çocuğa herhangi bir şey bulaştırmamaları için yabancıları çocuğun yanından genellikle kovan Lenchen, ona sevimli bir şekilde gülümsedi. Bu, Heine'ye tanınan bir ayrıcalıktı. Bir seferinde, havale geçiren küçük Jenny ölümcül kasılmalarla sarsılırken, tesadüfen uğrayan şair, kendi elleriyle banyo hazırlayıp bebeğin yaşamını kurtarmıştı. Şaşkın, çaresiz kalmış anne ve baba, Heinrich Heine'nin büyük bir hız ve ustalıkla küçük kızlarını yıkayıp ovmasını seyrederken şaşkınlıktan donup kalmışlardı. Banyo, küçük Jenny'nin kasılmalarını kesmiş, sağlığını ona geri vermişti. Veda yemeğinden sonra Georg'un başı ağrıdı ve Emma bir an önce eve dönmeleri için onu ikna etmeye çalıştı. O öylesine narin, öylesine duygusal ki. Karl'ın kovulması onu umutsuzluğa düşürüyor, dedi Emma, şapkasının kurdelelerini bağlarken. Yarın görüşmek üzere, sevgili Jenny. Herwegh, Karl'a sıkıca sarıldı. Eğer başka bir şekilde görüşemezsek, ben sana geleceğim, dedi. Karl, Jenny ve Heine, Herweghler'i gönderdikten sonra masaya oturdular. Ruge konusu açıldı. Solon'un sözleri bu durumu açıklayabilir, dedi Heine. Bilge diyor ki ‘İnsan yaşadığı sürece ona, mutlu demeye çekinin.' Arnold yaşadığı sürece dürüst olduğunu söylemeye çekinin. Bekleyin yeni pislikler yapabilmesi için çok zamanı var. O da bu konuda zirveye tırmanabilmek için antrenman yapıp duruyor. Herkes güldü. Sizden Bayan George Sand hakkında bir şeyler öğrenmek istiyorum, diye başladı Jenny. Çünkü onu yakından tanıyorsunuz, hatta arkadaşlığınız bile var. Ben ‘İndiana' ve ‘Consuela'yı tekrar okudum. O, eserlerinin konularını çoğu zaman yalnızca aşka, üstelik zaman ve mekandan soyutlanmış bir aşka indirgemesine karşın çok yetenekli. Ve her zaman, aşk özgürlüğünün yasal sayılmasını talep ediyor ısrarla. Heine, parmaklarıyla uzun ve yumuşak saçlarını taradı, Jenny'ye baktı ve cevap verdi. O artık pek de genç sayılmayacak bir bayan. Ama hâlâ zeki ve yetenekli. Şimdi onun birlikte olduğu Chopin, hiç kuşkusuz en yetenekli piyanist-virtiöz ve en çekici insanlardan. Ama çok hasta, ülkesi Polonya'nın kötü durumu onu derinden etkiliyor ve değişken karakterli sevgilisiyle başa çıkması hiç de kolay değil. George Sand görünüşe göre müziği seviyor. Uzun bir süre Liszt'le de arkadaşlık etmişti, dedi Jenny. Evet, ama prenses d'Agault onları ayırdı. Aurore Düdevant –George Sand'ın bu takma erkek adı arkasına niye gizlendiğini anlamıyorum– gerçeği bulabilmek için bocalayıp duruyor. Aradığını müzikte buluyor. Çünkü müzik, bize ıstırap çektiren çelişkilerden azade. Seslerde, aptallık ve kendimizi zeki göstermeye iten hırslar yok. Herkes kendince, istediği her şeyi onda buluyor ve bundan dolayı insan kendini daha iyi ve daha canlı hissediyor. George Sand, hem yaşamda hem de yaratıcılık alanında cesur bir kadın, dedi Jenny, kendinden emin. Dünyaya dikkatle ve anlayışla ama biraz hüzünle bakan derin, siyah gözleri ve esmer yüzü benim hoşuma gidiyor. Dünyaya bakınca insan, hüzünlenmek için epeyce şey bulabilir, dedi Heinrich, sesinden o her zamanki alaycılığı silerek. Karl'ın Paris'teki bu son akşamında Jenny ve Karl, Heine'yi geç saatte uğurladılar. Senden ayrılmak, diğer herkesten ayrılmaktan daha zor geliyor bana Heinrich. Seni seve seve birlikte götürebilirdim, dedi Marx, ona son kez sarılırken. *** ... 3 Şubat'ta, gün ağarırken, Marx, Brüksel'e gitmek üzere yola çıktı. Jenny, mobilyaları ve çeyizinin bir kısmını satmak için Herweghler'de kaldı. Yabancı bir kente taşınıp yerleşmeleri için para gerekiyordu. Paris'ten bir an önce ayrılıp kocasının yanına gitmek isteyen Jenny, her şeyi yok pahasına sattı ve bu yüzden eline geçen para son derece azdı. Üstelik bir de hastalandı. Henüz tam olarak iyleşmeden, Emma'nın tüm ısrarlarına rağmen Jenny, artık kendisine yabancı ve sevimsiz gelen kenti terk etti. Herweghler, kiraladıkları faytonla onu ve çocuğu gara götürdüler. Jenny, faytonun kirli camından, Paris'e hüzünle baktı. Burada öyle mutlu anlar yaşamıştı ki. Hantal bir kadanaya koşulmuş fayton, engebeli taş yolda zıplayarak tanıdık, hareketli sokaklardan geçiyordu. Herwegh, hayranlıkla Notre Dame Kilisesi'nin siluetine dalıyor, Jenny'ye Paris'in anası muhteşem Lutetia hakkında şiirler okuyordu. Emma, Jenny'ye trende küçük Jennyhen'nin yüzünü tülle örtmesini öğütlüyordu. Trenler son derece pis ve lokomotifin bacası tıpkı Vezüv'ün krateri gibi duman püskürtüyor. Vagonlarda hiç konfor yok buhar çağının bu yüce buluşunun canı cehenneme, dedi Emma, sürekli bir şeylerin yerini değiştirerek. Posta faytonlarını tercih ederim, özellikle de aktarmalı yolculuğu. Çok romantik, hava ve manzara muhteşem. Georg da hassas boğazıyla tren yolculuğu yapamaz. Tren, sadece sağlıklı ve yoksul insanlara uygun. Çok doğru, diye gülümsedi Jenny, tren yollarını işçiler yapıyor, onlar yararlanmalı. Emma, ne söylediğinin farkında mısın, diye kızdı Georg. Evet, benim kadar tasalı ve huzursuz bir insanın bunalıp saçmalaması çok doğal, diye cevap verdi Emma, hatasını kabullenerek. Etrafı avluyla çevrili, kocaman, çirkin bir ambara benzeyen gara geldiler. Taşıyıcılar, eşyaları peronun tahta döşemesine bırakmışlardı. Kocaman bacalı küçük bir lokomotif, dar sandıklara benzeyen birkaç vagonu korkunç bir gürültü ile sürükleyip dumana boğarak geldi. Herwegh, pis kokulu dumandan öksürmeye başlayınca Emma onu oradan uzaklaştırdı. Yolcular, kapılara doğru koşuyor ve eşyalarını sert banklar üzerine atarak korkunç bir itiş kakışla kendilerine yer tutuyorlardı. Jenny, çocuklar ve Helene bir yığın sepet ve bavulla henüz vagona yerleşmişlerdi ki, trenin hareket etmek üzere olduğunu hatırlatan keskin bir zil sesi duyuldu. Lokomotif yine feryat etmeye başladı ve vagonlar, kahverengi duman perdesiyle örtüldü. Jenny'nin, peronda duran arkadaşlarını son bir kez daha görme çabası boşa gitti. Vagonlar sallandı, sanki bir uçuruma düşmeye hazırlanıyorlarmış gibi eğildi ve rayların üzerinde yürüdü. Görünüşleri varlıklı esnafa benzeyen iki kadın dua etti. Katolik bir papaz, kahverengi pelerininin cebinden bir tespih çıkararak hızla dua okumaya başladı. Sağ salim varır mıyız. Bu tehlikeli bir ulaşım aracı değil mi. diye sordu, redingotu dizlerine kadar gelen bir ihtiyarcık, pencereden korkuyla bakarak. İnsan buradan atlayamaz. Şeytan gibi de hızlı. Sarsıntıdan bunalmış bir kadın fenalık geçirdi. Sanki deniz tutmuş gibi acı çekiyordu pencereyi açtı ve dışarıya sarktı. Esnaf kadınlar hemencecik uyudular ve sesli sesli horuldamaya başladılar. Vagonun sonlarında bir çocuk ağladı ve küçük Jennyhen hemen uyandı. Lenchen'in açık sarı renkli büyük sepetten yollukları çıkarabilmesi için Jenny, çocuğu kucağına aldı. Çok kısa bir süre sonra, kahvaltı, şapka kutusunun üzerine hazırlanıvermişti. Lenchen olağanüstü bir beceriyle şapka kutusunun üzerine yaydığı peçeteye küçük tabakları yerleştirdi. Tabaklarda yaprak inceliğinde kesilmiş pembe salam, purolara benzeyen ‘avcı' sucukları ve üzerinde su kabarcıkları birikmiş İsviçre peyniri vardı. Kahvaltıyı, ekmek ve ev kurabiyeleri tamamlıyordu. Bu baştan çıkarıcı sofranın cazibesine karşı koymak mümkün değildi Jenny yemeye başladı. Bu da, yemek ve ev işlerinde kendini rakipsiz gören Lenchen'i mutlu etti. Gümrük memurlarının, sınırda yaptığı eşya kontrolünden sonra tren, yoluna, Belçika topraklarında devam etti. Jenny, etrafta Fransa'dan çıktıklarına dair bir belirti göremiyordu. Sadece, duraklarda Fransızcadan başka Flamanca da konuşuluyordu. Küçük ormanlar, tarlalar ve tepeler, vagonun penceresinde bir görünüyor bir kayboluyordu. Gökyüzünün somurtkanlığı ve çiseleyen karla karışık yağmur da Vanneau sokağını hatırlatıyordu. Yol boyunca karşılaşılan, birer ambarı andıran garlardaki her şey, sınır denen belirlenmiş çizginin öbür tarafındakinin tıpatıp aynısıydı. ... Tren rötar yapmıştı. Karl, horlayan lokomotifin ve sallanan, pis vagoncukların gelmesini garda uzun süre bekledi. Tren en sonunda geldi, Karl karısıyla kızına sarıldı. Ayrılıklarının üzerinden sadece birkaç hafta geçmişti ama Jenny ve Karl'ın özlemleri sınırsızdı. Zor günlerde birlikte olmalıyız, diye düşünüyordu Jenny. Birbirlerine kavuştukları şu anda, Jenny'nin gelecek hakkındaki endişesi yok olmuştu. Hiçbir şey imkânsız ve zor gelmiyordu ona artık. La Bruyére diyor ki, dedi Jenny, gardan çıktıklarında. Aşk ateştir, ayrılık ise rüzgâr. Derin duygular, rüzgârda alevlenir yüzeysel duygular ise söner, sınamalardan geçemez. Sevgilim, yoksa bu konuda hâlâ kaygıların mı var senin. Bizim sevgimiz, tüm sınamalardan çok önceden geçti ve sonsuza dek süreceğini kanıtladı. Jenny, sessizce onun elini sıktı. Yabancı kente merakla bakıyordu. Kent, göklere doğru uzanan sayısızca yapı ve tapınaklarıyla, sivri çatılarıyla, dar ama Paris'tekiler gibi düzgün olmayan sokaklarıyla, heykel ve şadırvanlarla süslü bir yığın meydanıyla insanı etkiliyordu. Burada başka bir kültürün, Flaman kültürünün havası hissediliyordu. Tüccarlar ülkesi, sakin burjuva monarşisi Paris'te, bir volkanın üzerinde oturan LouisPhilippe tam da böyle bir ülke düşlüyordu, ama nafileydi. Jenny, sessiz Plaine Saint Gudule sokağındaki ‘Bois Sauvage' otelinde kiralanmış, özenle döşenmiş mobilyalı daireye girip yorucu yolculuğun ardından biraz dinlendikten sonra, Karl, ona Brüksel'e geldikten hemen sonra yaptıklarını anlattı. Karl'ı Emniyet Müdürlüğü'ne çağırmışlar ve son derece kibar karşılamışlardı. Konuşma kısa sürmüştü. Eğer siz, Bay Karl Marx, ailenizle birlikte Belçika Kraliyet başkentinde yaşamak istiyorsanız, Belçika'nın siyaseti hakkında bir tek satır bile yayınlamayacağınıza dair yazılı bir belgeyi imzalama nezaketinde bulunmanız gerekecek. Marx, rahatlayıp derin bir oh çekmiş ve iyimser bir tavırla gülümsemişti. Böyle bir belgeyi gönül rahatlığıyla imzalayabilirmiş bu konuyla ilgilenmeyi hiç mi hiç düşünmüyormuş. *** Jenny, Brüksel'de şair Freiligrath'la tanıştı. Jenny'nin Paris'ten gelmesinden hemen sonra, şair, soğuk bir şubat günü Marxlar'a gelmişti. Küçük Jenny, ağaç parmaklıklı yüksek bir sandalyenin üzerine oturmuş yüksek sesle gülüyordu kurdele ve dantellerle süslü yeni elbisesi içinde oldukça sevimliydi. Koyu renk saçlarına yerleştirilmiş şapkasının kurdeleleri gamzeli çenesinin altında bağlanmıştı. Lenchen, masalara ve raflara kolalı peçeteler, ufak tefek süsler yerleştirmiş, ‘Bois Sauvage' otelinin mütevazı odaları birden değişmişti. Eve dönen Karl'ın sesini duyunca Jenny, yan odaya çıktı. Karl yalnız değildi. Karısına, yanındaki orta boylu adamı tanıttı. Bu, Ferdinand Freiligrath şair, demokrat, gericiliğin yılmaz teşhircisi ve gerici Prusyacılığın düşmanı. Evet, ‘Özgürlük' ve ‘Anıt'ın yazarı. Mükemmel şiirler, dedi Jenny, yorgun yüzlü yabancıya bakarak. Freiligrath artık kırkına merdiven dayamıştı. Dağınık saçları omuzlarına düşüyordu. Son yıllardaki gezginlik, saf romantizme dayanan eski ideallerinin yıkılışı, dünyaya hakim olan haksızlığa karşı nefreti, sadece ruhunu değil geniş sakallı, hafifçe şiş solgun yüzünü de acıyla damgalamıştı. Freiligrath için apolitik dönem sona ermişti. Hayalperest, edebiyatın herhangi bir amaç taşımasından nefret eden, soyut sanata özlem duyan şair katı ve sarsıcı gerçekle karşılaşınca, insanların ne çok acı çektiğini ve birçoğunun yaşamını ne kadar bilinçsiz sürdürdüğünü fark edince ürpermişti. Geçmişte yazdığı, açıklıktan yoksun ama bülbül şakımaları gibi coşkulu şiirleri, kendisine üç yüz talerlik Kraliyet maaşı sağlayan destanlara ve türkülere beslediği hayranlık, şimdi ona bağışlanmaz bir ihanet gibi geliyordu. Herwegh'in sürülmesi, yaşayan, ilerici düşünce ve görüşlere karşı uygulanan baskı, yöneltilen saldırılar, kinini bilemişti. Kraliyet maaşından vazgeçip Almanya'yı terk etti ve yeni yazdığı devrim şiirleri dizisini ‘İnancın Sembolü'nü yayınladı. Karl, Freiligrath'la tanışmış olmaktan çok hoşnuttu. Onun açık, sade ve erkeksi karakterini beğeniyordu. Şubatın son günlerinde Marx'ı canlandıran ve sevindiren bir gelişme daha olmuş, Engels'le birlikte Bruno Bauer'e karşı yazdıkları kitap yayınlanmıştı. Karl'ın kafasında bundan böyle artık yeni tasarılar vardı. Bu arada Friedrich, ona, aralıklarla günlük tarzında yazdığı uzun bir mektup gönderdi. Sevgili Marx. Köln'le yaptığım uzun yazışmalar sonucunda nihayet adresin elime geçti ve oturup hemen sana yazıyorum. Sınırdışı edildiğinin haberi gelince, yapmak zorunda kaldığın fazladan harcamaları, komünistlere yakışır bir şekilde hep birlikte paylaşmak için hemen bir hesap düzenlemeye karar verdim. Başarılı oldu ve ikiüç hafta önce Jung'a 50 küsur taler gönderdim, Düsseldorflular'a da yazdım, onlar da bir o kadar topladı, Westfalia'da ise bu işi Hess'e verdim... Birkaç güne kadar tüm paraların elime geçeceğini umuyorum ve o zaman onları sana, Brüksel'e göndereceğim. Bu miktarın Brüksel'de düzenini kurmaya yeterli olup olmayacağını bilmediğim için kendiliğinden de anlaşılacağı gibi, İngiltere'de yayınlanan ilk yazımdan yakında alacağım paranın tamamını olmasa da çoğunu, onsuz da yapabileceğimden ve babamdan borç isteyeceğimden dolayı, büyük bir zevkle sana bırakacağım. Hiç olmazsa bu itlerin, sana yaşattıkları maddi sıkıntıdan dolayı sevinmelerine izin vermeyelim. Üstüne üstlük, kirayı sana peşin ödetmeleri de pisliğin daniskası. Korkarım seni Belçika'da da rahat bırakmayacaklar ve önünde sonunda İngiltere'ye taşınmak zorunda kalacaksın... Burada, Elberfeld'de bir bilsen ne mucizeler gerçekleşiyor. Biz, dün, kentin bir numaralı restoranında ve en büyük salonunda komünist toplantılarımızın üçüncüsünü düzenledik. Birinciye 40, ikinciye 130, üçüncüye ise 200 kişi katıldı. Elberfeld ve Barmen'in tamamı... orada temsil edildi. Hess bir tebliğ sundu. Müller'den, Püttmann'dan şiirler ve Shelley'den parçalar okundu, yanı sıra mevcut komünist topluluklarla ilgili makaleler de okundu... Muazzam bir başarı. Komünizm, tüm konuşmaların ana temasıydı ve bu bize, her gün yeni sempatizanlar kazandırıyor... Buradaki ortamın buna ne kadar müsait olduğunu tahmin edemezsin... Bizi ne zamana kadar rahat bırakacaklar, bilmiyorum. Ama polisin çok zor durumda olduğu kesin ne yapacağını bilmiyor, asıl hayvan Landrat[11] ise şu anda Berlin'de. Ama toplantılarımızı yasaklarlarsa kurnazlık yapıp bir yolunu bulacağız, eğer başaramazsak bile biz artık herkesi öyle canlandırdık ki, burada herkes bizim edebi eserlerimizi okuyor. 26 Şubat. Dün sabah belediye başkanı, Bayan Obermeyer'e lokalini toplantılara kiralamasını yasakladı, bana da resmi olarak, eğer bu yasağa rağmen toplantı düzenlenirse, tutuklayıp dava açacağı bildirildi. Biz tabii ki bunu ciddiye almadık ama hakkımızda soruşturma açıp açmayacaklarını bekleyip göreceğiz aslında bu düşük bir ihtimal. Çünkü buna imkan vermeyecek kadar akıllı davrandık ve soruşturma açmaları durumunda hikâye, hükümet için büyük bir rezaletle sonuçlanacaktı. Çünkü toplantıda savcılar ve mahkeme heyetleri de vardı, tartışmalara defterdar bile katıldı. Yukarıdaki satırları yazdıktan sonra ben, bir hafta Bonn ve Köln'de kaldım. Kölnlüler, birlik sayesinde toplantı düzenleyebiliyorlar. Bizim konumuzla ilgili, Düsseldorf'tan bundan böyle toplantıların yasaklandığını belirten, bir emir geldi... ‘Eleştirel Eleştiri' hâlâ gelmedi. Yeni adı ‘Kutsal Aile', zaten yeterince kızgın olan, benim sofu ihtiyarla aramızı daha da çok açacak. Sen, tabii ki bunu bilemezdin. İlânlarda görüldüğü gibi, ilk önce benim ismimi koymuşsun. Neden. Ben, hemen hemen hiçbir şey yazmadım ki, senin stilini ise herkes tanıyacak. Daha fazla paraya ihtiyacın olup olmadığını bana hemen yaz. İki-üç hafta sonra, Wigand'ın bana bir şeyler göndermesi gerekiyor ve sen de onları kullanabilirsin. Korkarım ki, hesapta, topu topu 120-150 frank toplanacak... 'lu küçük bir eve taşındı. Marxlar'a kısa sürede ısınarak sık sık ziyaretlerine giden ve tüm Marx ailesinin sağlık sorunlarını üstlenen ev sahibi, iyiniyetli ihtiyar doktor Breyer, ilginç bir insandı. Vitalizme sempati duyuyordu, insanın yaşam süresinin doğuştan belirlenmiş olduğu görüşündeydi ve kan vermenin mucizevi gücüne inanıyordu. Doktor Breyer hastaya çağrıldığında bazen, kan almak üzere cebinden ipek mendile sarılı bir bıçak çıkarıyor ve böylelikle insanları ve özellikle kadınları adamakıllı korkutuyordu. Metodunu uygulamakta ısrarlıydı hastalığa kötü kanın yol açtığını kanıtlamaya çalışırken ikna edici, güzel laflar ediyordu. Marx da kolundaki damarlardan kan alınmasına birçok defa razı olmuştu. Jenny ve Lenchen'in harıl harıl ev işleriyle uğraştıkları bir sırada, dış kapının hızlı hızlı vurulduğu duyuldu. Jenny, üzerindeki önlüğü çıkarmadan ve yürürken saçlarını düzelterek kapıyı açmaya gitti. Kapıda, yüzü insana büyük bir huzur veren genç bir adam vardı. Gülümseyerek Karl Marx'la Engels, dedi. görüşebilir miyim. Adım Jenny Marx, sevinçle ona elini uzattı. Lütfen buyurun, Karl ve ben çok seviniriz. Demek, Doktor Marx'ın karısı sizsiniz. Hakkınızda çok güzel şeyler duydum. Maalesef, Karl'la Paris'te görüştüğümüz sırada siz yoktunuz. Evet, ben o sırada Trier'deydim. Her iki genç birbirlerine gülümsediler ve kanları hemen ısındı. Karl, Karl, dostumuz nihayet geldi. Buraya gel. Karl ve Friedrich hararetle kucaklaştılar. Öğlen yemeğinden sonra Jenny, fincanlara kahve koyarken sordu Söyleyin Engels, nasıl olur da, siz daha ergenlik çağındayken ve henüz Karl'la tanışmamışken ikiniz için sanki iki yoldaşmışsınız gibi şiir yazarsınız. Sanki bir önsezi. Öyle değil mi. Evet, ben her zaman Karl gibi bir dost aradım... Oswald –Friedrich'ın, şaşmaz bir şekilde bugünü öngördüğü şiirlerini yine duymak isterdim, diye, ısrarla üsteledi Jenny. Lütfen oku, diye Karl da katıldı karısına. Ve Friedrich, birkaç yıl önce yazdığı şiirini, gülerek hatırlamaya çalıştı Kimmiş burada en sol - Kızıl pantolonla, yanıyor kalbi biber gibi her gün, o uzun bacaklı erkek, konuşuyor kızgın, ateşli. Bu Oswald'ın ta kendisi, bu kahraman Montanyar. Tanınmış usta o giyotinde, biricik şarkı seviyor bu dünyada, biricik - bitiyor şu basit nakaratla Formez vos bataillons. Aux armes citoyens. [12] Onun ardından kimi böylesine fırtınayı, cesur görüyorsun. Yolsuz fikirli, Trier'in esmer oğlu O yürümüyor - uçuyor, inletiyor çığ gibi ortalığı, uzatıyor güçlü kollarını ileriye, sanki yıkacak gökleri üzerimize. Mükemmel. diye alkışladı Jenny Hayır, diye sessizce cevap verdi Friedrich, bu şiirleri uzun süre önce, henüz çok gençken yazmıştım. Ama siz şu anda bile sadece yirmi beş yaşındasınız, diye neşeyle güldü Jenny. Marx ise yirmi yedi yaşında, dedi Engels. Yaşça da birbirinize yakınsınız, iki arkadaşın olması gerektiği gibi. Kapı açıldı. İçeri, elindeki sepetle, kabartılmış saçlarının üstüne bembeyaz küçük bir şapka geçirmiş olan, ciddi, enerjik yürüyüşlü genç bir kız girdi. Yüzünün tazeliği ve açık renk gözlerindeki masumluk, insanı derinden etkiliyordu. Pembe yanaklarıyla kırmızı dudakları ise her Parisli kadını kıskandırabilirdi. İçeriye giren kız, seviyeli bir merakla, güvensizce ve biraz da gözucuyla Engels'i süzdü ve kararsızlıkla durdu. Tanıştırayım, Friedrich bu bizim iyimser dehamız, ev işleri tanrıçası... diye başladı Jenny. ...Ve diktatör, diye şaka yaptı Karl. Helene Demuth. Annem, dokuz yaşından beri yanında yaşayan Lenchen'i bize göndererek evinin en değerli hazinesinden yoksun kaldı. Niçin böyle konuşuyorsunuz, dedi Helene utanarak. Ve Friedrich'e biraz beceriksizce reverans yaptı. Gözleri, cesaretle ve dürüstçe karşılaştı. Helene'nin yüz ifadesi biraz yumuşadı ama sanki genç adamın zekâ ve sadeliğinin etkisine kapılmak istemiyormuş gibi sonra yine somurttu. Helene dikkatliydi ve hiç kimseye kolay kolay güvenmiyordu. Ağır koşullarda geçen çocukluğu ve köyündeki yoksulluk, Helene'yi, yabancı insanlara karşı uzun süre mesafeli davranmaya ve duygularını belli etmemeye koşullamıştı. Lenchen, tüm arkadaşlarımızla bizim gibi yakın arkadaş ve umuyorum ki, o, bundan böyle senin de arkadaşın olacak, dedi Karl, gülümseyerek. Kısa bir süre sonra Lenchen çıkınca, Jenny yine konuyu ona getirdi Doğrusunu söylemek gerekirse, bu sadık arkadaşım olmasaydı ne yapacağımı bilemezdim. Onun elleri sihirli değnek gibi. Üstesinden gelemeyeceği iş yok Yemek yapabilir, Jennyhen'e bakabilir, parasızlığın ve özellikle benim ev işlerini yürütmedeki beceriksizliğimin bizi soktuğu en çaresiz durumlardan bir çıkış yolu bulabilir. Lenchen'in beni sık sık, satrançta yendiğini de ekle. Sadece yirmi iki yaşındaki bu kızın böylesine iyi, anlayışlı ve zeki olması çok ilginç ve etkileyici. Yalnız büyük bir kalbe değil, keskin zekâya sahip olduğu da su götürmez bir gerçek. Friedrich Engels, Brüksel'e, Ludwig Feuerbach'tan son derece etkilenmiş olarak gelmişti ve Karl'a uzun uzun Feuerbach'ı anlattı. Sana mektupta da yazdığım gibi, dedi Friedrich, Feuerbach, birlikte ona yazdığımız mektubu yanıtladı. Yakında mutlaka komünizme ulaşacağına ve yoldaşımız olacağına inanıyorum. Karl şüpheyle başını salladı. Feuerbach'ın, soyut ruhun, teolojinin eski ruhu olduğunu ilan ederken haklı olduğu kesin. ‘Hıristiyanlığın Özü'nde birçok kafayı aydınlattığı ve onları belirsizlikten, karanlıktan kurtardığı da doğru. Biz geçen yılın şubatında, söylediği ve yaptığı her şeyi onaylamadığımız halde, onu samimiyetle selamladık. Senin de bildiğin gibi, bu konuyu ‘Alman-Fransız Yıllıkları'nda yazdım... Ama o bir devrimci olabilir mi. O, zeki ve iyi bir gözlemci ama ne idüğü belirsiz bir taşra yaşamı, onu gittikçe daha tembel ve vurdumduymaz hale getiriyor. Maalesef, Feuerbach, insanın toplumsal bir varlık olduğunu, her zaman mevcut ortam ve koşullara bağımlı olduğunu anlamak istemiyor. İnsanı yalnızca biyolojik açıdan ele alıyor. En büyük yanılgısı da burada. Doğa, doğadır ama bu dünyada siyasetten kaçıp sığınabileceğimiz bir yer de yok. Feuerbach istese de istemese de, doğa bilimcilerle sosyal bilimcilerin önderleri bir araya gelip omuz omuza olmak zorundalar. Engels, susup biraz düşündükten sonra cevap verdi. Feuerbach, Hegel'in doğa ve din felsefesini acımasız bir eleştiri salvosuna tuttu, sen de hukuk ve devlet felsefesini çözümleyip açıklıyorsun. Sen ne istiyorsun. Bu cesur ve büyük düşünürün susup söylemediklerini benim söylememi mi. diye sordu, Marx alayla. Evet, bunu yapabilirsin. Ama Feuerbach, kendisinin de söylediği gibi heyecanlı, duyarlı ve enerjik olduğu için ben yine de onun er veya geç bizim saflarımıza geçeceğine inanıyorum. Şimdilik, mektubunda o, henüz dinle işini bitirmediğini ve bunu yapmadan da komünizme ulaşamayacağını söylüyor. Komünistlik yine de onun doğasında var. Şehir ve başkent kargaşasına duyduğu tüm tiksintiye rağmen onun yazın kendi Bavyera arkadlarını bırakıp bizim yanımıza, Brüksel'e geleceğini umalım ve kaygılarını yenmesine yardım edelim. Tabii, tabii, diye onayladı Karl, odada dolaşan Engels'in temiz yüzündeki canlılığa ve esnek, güzel hareketlerindeki kararlılığa zevkle bakarken. ... Ludwig Feuerbach, uzun yıllar boyunca, Bavyera'nın en güzel beldesinde, Bruckberg'de yaşadı. Karamsar ve içine kapanık Feuerbach, köydeki yalnızlığını, doğayı gözlemeyi, ıssız tepelerde ve ovalarda tek başına yaptığı yürüyüşleri seviyordu. Doğanın, zekâsını ve ruhunu zenginleştirdiğini, yaşamın sırlarını açıkladığını ve çözümsüz olarak gördüğü sorunların nedenleri hakkında ipuçları verdiğini iddia ediyordu. Galilei'nin Şehir, düşünür için hapishanedir sözünü tekrarlamaktan da çok hoşlanıyordu. Feuerbach, kendisini insanların arasına çağıran herkesle tartışıyor mücadele için yalnızlık ve sessizlikten güç topladığını söylüyordu. Ama mücadeleci değildi ve eylemden kaçıyordu. Pasif karakteri kitaplarına da yansıyan Feuerbach, eserlerinde düşünüp irdeliyor ama başkaldırı ve mücadele çağrısı yapmıyordu. *** ‘Kutsal Aile'nin yayınlanmasından kısa bir süre sonra, Avusturya gizli polisinin Viyana'daki önde gelen şeflerinden biri, o zamanlar etkin bir gazete olan ‘Allgemeine Zeitung'dan, bir gazeteciden aldığı oldukça büyük paketi, incelemesi için Metternich'e verdi. Koyu renk askeri üniforma içindeki Avusturya Şansölyesi, masanın başına oturmuş, monokluyla kağıtları inceliyordu. Bir zamanlar sarsılmaz güce sahip olan bu yırtıcı hayvan, ihtiyarlığın acımasız hışmından çökmüştü. İnce krem ve pudra tabakası çukura kaçmış bulanık gözlerinin sönük bakışını, bir cesedinkiler kadar sarı, kırışmış sivri kulaklarını ve sarkmış gerdanını daha da belirginleştirmişti. Dünya gericiliğinin bu korkunç direği, şimdi artık kurbanının üzerine atlamaya takati kalmamış, zavallı, çökmüş bir vaşak gibiydi. Ama Metternich, siyasi mücadeleyi bırakmamakta direniyordu hâlâ. İradesine rağmen ortaya çıkan tersliği görmek istemiyordu. Zamanın, suratını ne hale getirdiğini insafsız bir netlikle gösteren, sarayındaki yüzlerce aynadan, çaresizliğinin verdiği öfkeyle nasıl kaçıyorsa, şimdi de aynı öfkeyle fırtınanın yaklaştığını gösteren siyasi barometreden başını çeviriyordu. Metternich, kapağında yazarlarının adını –F. Engels ve K. Marx– taşıyan, matbaa mürekkebinin keskin kokusunu aldığı yeni kitabı, yüzüklerle dolu kırış kırış parmaklarıyla tutarak bir tarafa bıraktı, rapora göz gezdirdi. Rapor, yayıncı Löwenthal'in mektubu ile muhbirin yazdığı açıklamalı ekten oluşuyordu. Şansölye, emrinde çalışan adamın gitmesine izin verdikten sonra, altın çerçeveli gözlüklerini taktı ve okumaya koyuldu. Löwenthal, mektubunu yakından tanıdığı, ‘Allgemeine Zeitung'da çalışan bir gazeteciye gönderiyordu. Size, Engels ve Marx'ın baskıdan henüz çıkan kitabını gönderiyorum. Şu anda bu kitap ilgi odağı, çünkü kısa bir süre önce Marx, Paris'ten kovuldu. Engels ve Marx, Ruge'nin ‘Alman-Fransız Yıllıkları'nın en yetenekli yazarları. Uzun süre İngiltere'de yaşamış olan Engels, bu ülkenin toplumsal gerçeklerini mükemmel biliyor. Onun, İngiliz fabrika ilişkileri konusundaki bilgileri, Almanya'da, tartışılmaz olarak kabul edildi. Bu kitap, Bauer ‘Aile'sinin felsefi-sosyal yönleriyle mücadele ediyor ve keskin, alaycı bir üslupla yazılmış. Dolayısıyla, komünizm fraksiyonunu oluşturan Engels ve Marx, bir ölçüde aşırı fikirlerin temsilcisi sayılabilirler. Onların kitabı, bu Bauer gevezesine, yüksekten atıp tutmaya ve zevksiz terminolojiye karşı yapılmış yıkıcı ve muzafferane bir sefer. Her durumda dikkat çekecek özellikle Eugène Sue'nün ‘Paris'in Gizemleri'ne karşı geliştirdiği yepyeni eleştirel yaklaşımıyla. Aynı zamanda, kitapta, Fransız Devrimi, Fransız materyalizmi ve sosyalizmi hakkında da ilginç notlar var. Bu kitapla tanışmak, sizi zengin ve tükenmez bir kaynağa götürecek yazarlarının isimleri artık basında tartışma konusu olmuştur. Eğer ‘Allgemeine Zeitung'da bu kitabın geniş, etraflı bir çözümlemesini yazarsanız size minnettar kalırım. Umarım, yakında, arkadaşlığınıza ne kadar içten değer verdiğimi size ispatlamayı başarırım. Yüzyüze görüşmek dileğiyle... Sadık dostunuz, Löwenthal Frankfurt am Main, 24 Şubat. Metternich, mektubun, muhbirin notunu yazdığı son sayfasını çevirdi. üzerine Bruno Bauer'e karşı F. Engels ve K. Marx tarafından yazılan ve yakın bir zamanda ‘Rutten ve Löwenthal' yayınevi tarafından çıkarılan 21 formalık ‘Kutsal Aile' veya ‘Eleştirel Eleştiri'nin Eleştirisi' adlı kitap harikulade bir olay. Fransa'daki sosyalist hareketi oldukça iyi tanıyan Doktor Löwenthal'ın bu hareketi nasıl değerlendirdiğini mektubundan anlamak mümkün. Not imzasızdı ama Metternich, uzun süredir Avusturya polisine maaşlı çalışan Alman gazetecinin yazısını tanıyordu. İhtiyar Şansölye, koltuğunun yüksek, oymalı arkalığına yaslandı ve iki genç komünistin kitabını karıştırmaya başladı. Kitaba şöyle bir göz gezdirmek bile ona, yazarlarının espiri anlayışını, tutkularını ve olağanüstü bilgilerini değerlendirme imkanı verdi. Okumuş insanlar, diye düşündü öfkeyle, ama çağın korkunç zehiri, onlara çok kötü bulaşmış. Ve bunun tek nedeni gençlikleri. Zamanla akılları başlarına gelecek, kast düzenini korumanın yararlarını değerlendirmeyi ve paranın çekiciliğine değer vermeyi öğrenecekler. Tüm bu avunmalarına rağmen, Metternich'in morali bozulmuştu. *** 1845 Mayısı'nda, Engels'in ‘İngiltere'de İşçi Sınıfının Durumu' adlı kitabı yayınlandı. Friedrich, Marx'ın ortaya koyduğu her düşünceyi, her zaman, derinlemesine inceliyordu. Karl da kendisini arkadaşının kitabını okumaya verdi. Okurken karşılaştığı düşünceler ne kadar derin ve çarpıcıysa yüz ifadesi o kadar neşeli ve mutlu oluyordu. Karl, işçi sınıfı hakkındaki bu ilk harikulâde çalışmanın yazarıyla gurur duyabilirdi. Engels'in kitabında her şey önemli, yeni ve tartışılmazdı. İnsanlık dışı, korkunç çalışma koşulları, tüm yaşamları Dante'nin cehenneminin çemberlerinde dönüp durmaktan ibaret olan insanların sefilliği Bu sadece görünüş, diyordu genç bilimadamı. Bu sadece sonuç. Sonra da Engels, bir bilgenin olağanüstü gözlem yeteneğiyle felâketin içeriğini, derin nedenini kavrayabiliyordu Kapitalist üretim tarzı. Engels sadece burjuvazinin yükselme yasalarını değil, çöküşünün zorunluluğunu da keşfetmişti bugünkü sefaletine karşılık, emekçilerin gelecekteki zaferinin kaçınılmazlığının bilimsel kanıtlarını da sunmuştu. Kapitalistlere ve burjuvaziye şiddetle saldırıyor, büyük burjuvazinin geniş kitleler oluşturan kölelerini proletaryayı nasıl baskı altında tuttuğunu anlatıyor, daha sonra da, tarihsel materyalizmin keskin ilkeleri doğrultusunda, başkaldıran işçilerin kendilerini sömüren gücü devireceklerini ispatlıyordu. İşçi hareketinin sosyalizmle birleşmesi proletarya egemenliğine giden yolu açacaktı. Kitabın mükemmel, dedi Karl, Engels'e. Engels'in kitabının yayınlandığı aylarda, Marx, Feuerbach üzerine tezlerini formüle etti. Tezler, Karl odada yavaş yavaş dolaşıp gözünü bir noktaya sabitleyip yoğunlaşırken veya çalışma masasına oturup birbiri ardına puro içerken oluştu. Bu süreçte, Feuerbach'ın felsefi görüşlerini tekrar tekrar gözden geçirdi. Kimbilir, belki de Marx, yeni dünya görüşünün dahiyane çekirdeğini tam da bu yoğun gecelerde keşfetti. Marx, eline geçen ilk deftere, yaratıcı çözümlemelerini ve düşüncelerinin kısa sonuçlarını not etti. Bu, Jenny'nin ev için yapılan harcamaları ve yıkanmak üzere verilen çamaşırların miktarını yazdığı bir defterdi. Felsefeciler, şimdiye kadar dünyayı değişik şekillerde yorumlamakla yetindiler oysa asıl yapılması gereken onu değiştirmektir, diye yazdı Marx. Bu, Feuerbach üzerine yazdığı on birinci tezdi. Karl, dünyayı yorumlamak ve değiştirmek sözcüklerinin altını, vurgulayarak çizdi. Marx'ın son derece karışık ve okunaksız yazısında iradesinin ve güçlü bir inancın ifadesi vardı. Sanki o sihirli öğreti, ince bir kâğıdın üzerine yazılmamıştı da mermer üzerine kazınmıştı. Derin ve veciz üslubu, eski çağlardaki bilgelerin gelecek nesiller için taşlara kazıdıkları cümleleri hatırlatıyordu. İnsana soyut bir bağlamda bakan Feuerbach'ın tam tersine Karl Marx, insanın tüm toplumsal ilişkilerin bir toplamı olduğunu ispatlıyordu. *** Jenny, çocukla birlikte Trier'e, annesinin yanına gitti ve Friedrich, Avrupa'nın en güçlü kapitalist ülkesini görmesi için Karl'ı bir buçuk aylığına İngiltere'ye gitmeye ikna etti. Temmuzun başlarında iki arkadaş Londra'daydılar. ... Manş, Kıta Avrupası'nı İngiltere'den sadece, otuz mil ayırıyordu. Her zaman hırçın olan boğaz, İngiliz-İskoç devletini, düşmanın saldırılarından, hatta her tür etki ve yenilikten koruyan sudan bir sur işlevini görüyordu. Rüzgârdan sürekli kabaran histerik Manş, adayı yüzyıllardır bir Çin Seddi gibi korumuş, burada asırlardır yabancı istila nedir görülmemişti. Son istilacılar, İngiliz krallarının uzun kroniğini keşfeden Norman feodalleriydi. O tarihten sonra Kıta devletlerinin gönderdiği filoların, gittikçe güçlenen Adriyatik denizinin Venedikinin, Akdeniz'in Cenova ve İspanyası'nın yerini tutmaya hazırlanan bu deniz ülkesinin kıyılarına demir atma çabaları sonuçsuz kaldı. Avrupa pazarını ele geçirmek için savaşan Napolyon'un, Fransız Normandiyası'nın tam karşısındaki kıyıya denizden çıkarma yapma hazırlıkları boşunaydı. İngilizlere karşı yaptığı başarısız saldırılar, Napolyon için sonun başlangıcı oldu. Yeryüzünün dörtte üçünün suyla kaplı olduğu eski gerçeğini, Keltler'in ve Saksonlar'ın torunları herkesten önce keşfetmiş kara yerine suyu tercih etmişlerdi. Güneşin pek uğramadığı adadaki sert yaşam koşulları, sağlam ve acımasız deniz tüccarlarını yaratmış ve fetihlere yöneltmişti. Kristof Kolomb, keşfiyle İspanya'dan çok, İngiltere'yi zengin etti. Vasco da Gama'nın haritaları, Britanyalılar'ı Hindistan'a ve Büyük Okyanus adalarına ulaştırdı. Devletin resmi himayesi altındaki yorulmak bilmeyen İngiliz korsanları, hiçbir ciddi engel veya sınırla karşılaşmadan tüm deniz ve okyanusları arşınlayarak değerli madenler çalıyor, köle kaçırıyorlardı. Ustaca yaptıkları bu ticaretten çuha ve koyun ticareti kadar kâr elde ediyorlardı. Ele geçirdikleri topraklarda sınır tanımaz bir vahşet uygulayan denizaşırı tüccarlar, kendi ülkelerine döndüklerinde bir anda değişiyor çok dindar, ikiyüzlü, boyun eğmeye ve af dilemeye hazır birer kral ve kilise hizmetkârı, ciddi ahlâk düşkünü baba veya dalkavuk, uslu oğul kılığına giriyorlardı. Bu kılık değiştirme sömürgeci tüccar ve memurlarda korunmuştu. özelliği, asırlarca Sömürgelere giden İngiliz yolcuları, Kraliyet bayrağını taşıyan buharlının basamağına bastıkları anda, ‘evde kullanılmak üzere' icat edilen maskelerini çıkarırlardı. Ve bu şekilde, yıllar geçtikçe İngiliz sömürgeciliğinin ağı, dünyanın yarısından fazlasını içine aldı. Ufacık bir toprak parçasından oluşan ülkenin ustaca attığı oltalara bazı kıtaların tamamı ve kocaman ülkeler takıldı. Yaklaşık yarım milyar insan bu ağların içinde çaresizlikle kıvranıyordu. Mesafeler, İngiliz zenginini işyerinden koparamadı. Avustralya sürüleri ve buğdayı, Kanada'nın süt çiftlikleri, Hindistan'ın pamuk ve çay tarlaları, adaların kauçuğu ve Güney Afrika'nın madenleri efendilerini sürekli ve uzun gezilere zorladı. Su, İngiltere'nin mutluluğunun temeli, savaş alanı, askeri yoluydu. ... Engels ve Marx, Londra'ya varışlarının daha ilk günü parlamento binasını görmeye gittiler. İngilizler, adaletin ve halkın mutluluğunun garantisi olarak gördükleri parlamenter sisteme ulaşmak için ne çok kan dökmüşler, dedi Karl, tam teşkilatlı bakanlığı incelerken. Burada, kral ve kahramanların, Cromwell zamanındaki püritenlerin asırlık tapınaklarına benzeyen soğuk kabirlerinin yanı başında gri, iç karartıcı parlamento binası yükseliyordu. Londra'nın her tarafında olduğu gibi milyonlarca bacanın saldığı kömür dumanından kararmış taş duvarlar, kubbe ve pencerecikler altına saklı çatı uçları, gotik kuleler –XIX. yüzyılın başındaki yangından sonra tekrar inşa edilen, karanlık Ortaçağ'la yaşıt– parlamento binası işte böyleydi. ... Marx ve Engels yavaşça içeri girdi. ... Geçmiş asırlardaki hayaletleri andıran devriye, ağırkanlı, gösterişli elbiseler giyen şövalyelerin yarıştığı arenalar kadar engin ve her sesin yankılandığı buz gibi soğuk bir holden geçiyordu. Pliseli zengin kostümler, Tudorlar [13] zamanından kalma deri şapkalar ve bekçilerin ellerindeki dörtgen fenerler, parlamentonun taş duvarlarını mükemmel bir şekilde tamamlamıştı. Bir insan azmanı olan ‘siyah asanın taşıyıcısı' komiser ve çetesi, yıpranmış basamakların üzerinden geçerek Avam Kamarası'nın koridorlarında koşar adım yürüdüler. İki yüz yıl önce, yiğit Guy Fawkes, ruhu satılmış parlamentoyu ve acımasız kralı rutubetli, karanlık mahzenlerde fıçıları barutla doldurarak havaya uçurmayı tasarlamış. Eylemi birlikte yapacakları arkadaşı tarafından ele verilmiş ve Tauer'in ölüm sehpasında şehit olmuş. Ama asi komplocunun hayaleti, uzun süre parlamento üyelerinin kâbusu olarak yaşamış. Kızıl peruğunun bukleleri omuzuna dökülen siyah pelerinli Spiker[14] parlamentonun yanıbaşındaki soğuk yüzlü devlet hazinesi binasından çıktı duvarları fresklerle süslü boş salonlarından, ancak tavandan gelen titrek ışıkla aydınlatılmış, bir kule gibi karanlık parlamentonun toplantı salonuna geçti. Ömrünün sonuna kadar bu görevi yapmak üzere seçilmiş olan Spiker, Ortaçağ'daki saray hizmetkârlarının da giydiği bu aynı elbiseyle, parlamentonun ‘kutsal yer'indeki altın kaplı koltuğa giden aynı yolu sonsuza dek yürümeye mahkûmdu. Burada o, İngiliz refahının kaynağını sembolize eden bir çuval yünün üzerinde oturuyordu. Önündeki yeşil çuhayla örtülü yazı masasının üzerinde başkanın silahları, parlamento kararnamelerinin tamamını içeren dosyalar ve sultan asası vardı. Her şeyi usulünce yaparken parlamento tartışmalarının ölgün havasında solup giden katip, yüzlerce yıl önce belirlenmiş gösterişli bir selamla Spiker'i karşılıyor ve ona ucu açılmış, kaz tüyünden bir divit uzatıyordu. Bakanlar değişiyordu ama şişman Spiker ve dosyaların arasındaki solgun katip daima oradaydı. Spiker, tarafsız kalma kuralına boyun eğerek seçildikten hemen sonra kendi partisinden ayrılmak zorundaydı. Bir makinenin dakikliği ve ruhsuzluğuyla, parlamento üyelerinin konuşma taleplerini fark etmek ve onlara ‘söz' hakkı vermek zorundaydı. O, artık köhnemiş parlamento aygıtının vazgeçilmez bir parçasıydı. Bir cimrininki gibi sıkıca kapatılmış dudaklarında ya da uykulu gözlerinde ve yüzünde bir siyaset adamında bulunması gereken mizacı ve düşünce kıvılcımlarını aramak boşunaydı. Spiker'in solgun yüzünde, ne kötü alışkanlıkların ne de herhangi bir meziyetin izi vardı. Öyle ki, herhangi bir kasap tezgahında, bir bankanın muhasebe servisinde veya hapishanedeki dolandırıcıların başında gardiyan olarak da durabilirdi. Doğa, bu tür insanları üretmede oldukça cömert sayılırdı. Bu adamın, onu vekiller yığınından farklı kılarak Spiker koltuğuna kadar getiren tek bir meziyeti vardı Belleği. Raflarında tüm parlamento üyelerinin isimlerinin ve temsil ettikleri illerin bulunduğu, akıl almaz derecede düzenli kocaman bir depo vardı ama Spiker, hepsini sima olarak tanıdığı vekilleri bölgelerini söyleyerek çağırırdı. Gelenek öyleydi vekilin adı, ancak ayıplanacağı zaman söylenirdi. Toplantıların başlamak üzere olduğu, güçlü bir gong sesiyle bildirilirdi. Marx'ın parlamentoya geldiği gün burada, İrlanda'daki durum tartışılıyordu. Patateslere dadanan bir hastalık, bütün hasadı mahvetmişti. ‘Patates ülkesi' olarak bilinen ve çok fazla nüfusa sahip olan İrlanda, son bir yılda tarifsiz bir sefalete sürüklenmişti. Hindistan'dan oldukça düşük fiyata buğday ithal edilmesi, durumu değiştirmedi. Sadece İrlanda'da değil, bütün İngiltere ve İskoçya'da halk açlıkla burun burunaydı. Hükümet, dışarıdan gümrüksüz tahıl ithal etmeyi tasarlamak zorunda kalmıştı. Ancak zengin çiftlik sahipleri ve tahıl tüccarları buna kesinlikle karşı çıkıyordu. Kraliçe Victoria, Lord John Russel'dan, kabineyi oluşturarak bu önemli kanun tasarısını parlamentodan geçirmesini teklif etti. Ama lord, parlamentoda yeterli desteği bulamayacağını hesap ederek görevi reddetti. Yalnızca, babalarından miras olarak baron unvanıyla muazzam bir servet devralan Muhafazakarlar'ın (Tory'ler artık bu ismi kullanıyorlardı) arasından oldukça etkili, kurnaz entrikacı Robert Peel bu konuya çözüm getirebilirdi. Ekmek konusundaki kanunlar, parlamentoda birkaç yıldır görüşülmekteydi. Oysa bu arada açlık, Büyük Britanya'nın kulübelerine girip buralarda yaşayanları telef etmekteydi. Bu duruma korkunç ağıtlar yakılıyor ve hüzünlü şarkılar yazılıyordu. Şair Ebenezer Elliots, ağızdan ağıza bir ilâhi gibi dolaşan ‘Ekmek Kanunları İçin Şiirler'ini yayınlamıştı. Geliyorlar Preston dokuma tezgahlarından binlerce minik mahkûm. Hüzünle gülümsüyor solgun dudakları, sanki ölüm yaşamın eşiğinde. Bunlar çocuk mu ki. - soruyor insanlar. Ve korkunç, canlı bir nehir gibi. Onlarla birlikte yürüyor, yaslanıyor erkekler. Bitkin gölgeler ordusu. Robert Peel, ekmek ticaretinin serbest bırakılmasını desteklediğini ilan etti. Bununla birlikte, isyanın ve toplu göçlerin dur durak bilmediği, açlığın ve her türlü sefaletin pençesinde ezilen İrlanda'yı korkutmak için buradaki İngiliz askeri garnizonlarını güçlendirdi. Robert Peel, halkın, aristokratları zenginleştiren mevcut ekmek kanunlarından nefret ettiğini, ve kötü niyetli toprak ağalarına her pound ekmek başına fazladan bir peni ödeyerek açlıktan ölmek istemediğini çok iyi bilmekteydi. Marx, ekmek kanunları konusundaki tartışmaları büyük bir ilgiyle izledi. İlk sözü, Devonshire milletvekili aldı. Oturduğu yerden hafifçe doğrularak dayanılmaz monotonluktaki sesiyle, Birleşik Krallık'ta kümes hayvancılığının geliştirilmesinin yararları hakkındaki önergesini okudu. Konuşmacıyı umursamazlıkla dinleyen Spiker, aynı zamanda, partilerin yeni başlayan sosyete sezonundaki harcamalarını hesaplamakla meşguldü. Spiker'in sağ tarafındaki ilk sırada oturan dokuma fabrikası sahibi Cobden'in mat silindir şapkası, burnunun, etkileyici üçgeninin üzerine düştü. Cobden bir hareketle şapkasını kafasına yerleştirdi ve ayaklarını uzattı. Kâtip, onun pahalı, rugan ayakkabılarından saygıyla uzaklaştı. Artık büyüyüp tavuk olan civcivler, kolayca altın külçelere dönüşen sayısız yumurta yumurtluyordu Devonshire milletvekili, önergesinin yararını ispatlayarak alnındaki teri sildi. Dinleyin, dinleyin. diye seslenen azınlıktaki birkaç kişi, böylece konuşmacıyı onayladıklarını gösterdi. Parlamento toplantı salonu tüm temsilci sayısının ancak yarısını alıyordu. Büyük ‘Parlamento günlerinde', oy arayışındaki whip'ler[15] temsilcileri çağırıp getirtmek için yorulmak bilmeden dolaşırken çok sayıda parlamento üyesi kapılarda yığılıyor veya dışarıdan gelen izleyicilere ve basına ayrılmış locaları işgal ediyorlardı. Ortaçağ mimarı, iktidar ve muhalefet milletvekillerinin yüzyüze oturabilmeleri için temsilci sandalyelerini gotik tarzlı uzun duvarlar boyunca yerleştirmişti. Bazen, parti organizatörleri, salonun yetersizliğini göz önünde tutarak kabinenin kaderini belirleyecek haince planlar hazırlıyordu. Önemsiz herhangi bir konuda oylamanın yapıldığı toplantıları, tehlikelerden ve kurnazca tezgahlardan habersiz iktidar partisi hiç tasalanmadan kaçırırken whip muhalif güçleri büyük bir gizlilik içinde seferber ediyordu. Paniğe kapılıp, kendi adamlarını bulmak için kanatlanıp uçan hükümet partisi, düşmanın yaptığı ani baskına karşı oy çokluğunu on beş dakika içinde sağlayamadığında her an kabinenin düşme tehlikesi vardı. Holde, iki kamara arasındaki tarafsız bölgede, bir gün Büyük Britanya Hükümeti'nin başına geçeceği saati bekleyen tıknaz, kendini beğenmiş, açık renk gözlü Gladstone geziniyordu. Wigh'lerin [16] nevrastenik lideri, dinlenme salonundaki kalabalığın arasında, düz siyah saçlarını savurarak durmaksızın ve hararetle konuşuyordu. Wigh'lerin lideri, bir veremli gibi solgun, bakışları sıtmalı çırpı gibi zayıf bir adamdı. Onu parlamentoya Glasgow – itilmişlerin kenti– göndermişti. Sanayi ülkesi İskoçya'nın eski evleri, pis kuyuları, güneş almayan fabrika ambarları halkı sefalet, açlık ve iflah olmaz bir sarhoşlukla damgalamıştı. Raşitizmden sakatlanmış çocuklar, sanki tesadüfen geçiyormuş gibi duvarlara yapışan işsizler, yakılmamış ateşlerin üstündeki boş tencerelerin başındaki yorgun kadınlar ve bugün bir şeycikler kazanmayı başarmış ender mutlular. İşte Glasgow'da en sık görülen manzaralar bunlardı. ... Kilim ve perdelerle kapatılmış Lordlar Kamarası'nın salonlarında garip bir sessizlik ve Londra'nın aristokrat kulüplerindeki gibi pahalı bir konfor vardı. Yumuşak koltuklarda yaşlı kokonalar uyuklar hizmetkârlar ‘Blue blood'ın [17] temsilcilerinin etrafında sessizce dolaşırdı. Muhteşem kütüphanenin çok raflı bölmelerinde, üzeri kalın bir toz tabakasıyla örtülü, yaşamdan uzun yıllar önce ayrılmış insanlara ait tutanaklar, raporlar ve içinde konuşma metinlerinin yer aldığı siyah kaplı dosyalar bulunurdu. Yine burada, kütüphanede, tarihin korkunç bir uyarısı da duruyordu –yüzlerce imza taşıyan dürülü bir kağıt– I. Karl'ın ölüm cezası. Med zamanında taşan Thames, pencerelerin arkasında uğulduyor, karşı kıyıda, uzaklardaki doklarda okyanus buharlıları, kale burçları gibi dikiliyordu. Lordlar Kamarası'nın ‘kutsal yeri', toplantı salonunda İmparatorluğun ve parlamentonun gerçek sahipleri, yani sömürgeleri yasal yollarla sefalete sürükleyen köle tüccarlarının ve istilacıların oğulları –unvan sahibi asiller, zengin çiftlik sahipleri, toprak ağaları, bankerler, gangster çetebaşları yani patrisyenler– senatörler, erguvani çuhayla örtülü antik banklarda otururlardı. Yenilmiş ve istila edilmiş ırkların onlarca bayrağı, yuvarlak balkonda dalgalanırdı. Eski nesillerin çoktan sönmüş bilgeliğini canlandırma, bugünü etkileme çabası boşuna. Komik seremoniler, ataların rahatsız edici kostümleri, sayısız sakat ve sakatlanmış hurafe, aristokrasinin hakimiyetini yumuşatmaya çalışan bir paravan olarak kullanılıyor, diye düşündü Karl. Kralların, düklerin, aristokratların keyfi yönetimine karşı verilen uzun süreli özgürlük mücadelesi sonucu elde edilen, hayatlarını inançları uğruna feda eden özgürlük âşıklarının kanı üzerinde yükselen ve bir zamanlar, hükümdarların tehlikeli ve amansız rakibi olan parlamento, herkesin yakından bildiği aynı banal piyesin bıkıp usanmadan tekrar tekrar oynandığı bir arenaydı şimdi. Parlamento'daki şamata, saatlerinde sona ererdi. gürültülerini yutmuş olurdu. gecenin geç Evler, günün *** ... Kentler, büyük bir titizlikle bir ırkın alışkanlıklarını, tarihini ve sosyal yapısını belirgin kılar ve gösterir. Kent muhteşem bir müzedir orada, karmaşık bir mimarisi olan yüzyıllık evlerin –birçok nesile mezar olmuş– bazen dehaların ilk çığlığına veya ölüm öncesi feryadına tanık olmuş duvarları ise birer yapıttır. Sabah, işini kaybetmemeyi başarmış mutlular, varoşlardan işyerlerine doğru akar, sakatlar ve dilenciler ‘görevleri'ne doğru sürünür büyük binaların aralarından, rehber köpeklerinin eşliğinde kör kibrit satıcıları yürür büro memurları ve bakkallara da rastlanırdı. Sınırsız bir kendini beğenmişlik, ırksal bir kibir, başarılı ulusların bilincinde yıllar yılı, tıpkı bir uyuşturucu etkisi gösterir. Burjuvazi ve hükümetleri, işçi sınıfının gözünü boyamak ve hayırseverliğin çeşitli şekillerini denemek için her yıl milyonlarca poundu saçıp savururlar. Tabii ki bu miktar, Büyük Britanya burjuvazisinin vergi olarak aldığı paranın yanında hiç kalır... İngiltere, paha biçilmez defineleri yağmalamış bir ülkedir. Şoven çığlıklar, her zaman, oldukça zevkli, zengin ve pahalı bir öğlen yemeğinden sonra alınan tatlı liköre benzer. Oysa likör, boş mideler için iğrenç ve çekilmezdir. Doğu'nun sefaleti, bir frengilinin çürüyen iki göz çukuru gibi tüyler ürperticidir. Çıplak korkunç ülserler, belirleyici özelliklerine tanık olmanın her yerde mümkün olduğu sefaleti bağıra çağıra anlatır kötü kokan evler, hastalıklı, halsiz çocuklar pis, vurdumduymaz, açlıktan ve çocuk çığlıklarından aptallaşmış kadınlar ekmek kazanabilmek için en aşağılayıcı soytarılıkları yapmaya ve insan gücünü aşan en ağır işlerde çalışmaya hazır cılız erkekler lağım sularının biriktiği gölcüklerde, yemek artıkları için bunlar bir hazineymiş gibi köpeklerle savaşan ihtiyarlar. Doğu'nun sonsuz sefaleti, çığırtkan ve saldırgandır. Çinlilerin, Hintlilerin, Afrikalıların ölüme karşı verdiği mücadele, hiçbir gün daha az çetin olmamıştır asla. Doğu'da yoksulluk, ayıp değil çoğunluğun ‘üstünlüğü'dür. Batı'nın sefaleti, çok daha farklıdır Yamaları gizlenmiş, çekingen, küçük düşmeye boyun eğdiği için güçsüz kalmış, kendi kendinden korkan yoksulun sefaletidir bu. İngiliz sefaletinin en belirgin özelliği, trajik bir çekingenliktir. İşsizlerin, İngiltere'nin sokaklarında, şehirden şehire, bürodan büroya sürünerek yürüyüşünü unutmak mümkün değildir. İşsizlik, sırtına inen bir kamçı gibi yoksulun omuzlarını düşürür, ayaklarını güçsüzleştirir. Yırtık pırtık takım elbisesi, en yakın su birikintisinde gelişigüzel yıkanmış ayakkabıları, çalışmaktan yıpranmış büyük elleri ve uzun süren gezginlikten solmuş yüzü, başını yerden kaldırmasını engeller. Çürümüş bir kefene dönen şalına sarınan, iskeleti çıkmış bir nine, Londra'nın ana caddelerinden birinde, sisin içinden aniden belirir ve solmuş bir menekşe demetini tutan titrek elini uzatır. Kabullenmekten korktuğu yoksulluğundan çok, utancının kurbanıdır. Utançtan kilitlenen dudakları suskunluğunu bir feryatla bile bozmaya cesaret edemeden, bir köşede açlıktan ve rutubetten ölüp gidecektir. Kimsenin satın almayacağı bu gösterişsiz cılız çiçek demeti, solmakta olan menekşeler, gözlerini dört açan polislerin karşısında ninenin bir çiçek satıcısı gibi görünmesini sağlar. Dilenci sanki bir başka dünyadan, sefiller dünyasından gelen göçmendir. Dükkan ışıkları ve sokak lambalarıyla yarı aydınlanmış sokaklardan, hiç kimsenin menekşe almadığı kenar mahallelere döner. Eve giden yol uzundur. Banklarda dilencilerin uyuduğu sahilden ilerler, iş aramaktan bezgin, yarını olmayan insanların sulara eğilerek korkunç düşüncelere –olmak ya da olmamak.– daldığı Thames köprüsünü geçer, solgun çiçekleri ve sessizce dilendiği birkaç kuruşu şalına bastırarak gün ışıyıncaya kadar yürür. Kulübesine adeta sürünerek ulaşır. Küf tutmuş duvarlar ve kapının önündeki kırık dallı çalıcık da hep aynı utancı taşır çirkinliğin ve sefaletin utancını Londra'da evler ve insanlar, yaralarını, kurumayan rutubetten tüten ateşi, fazla nüfusun yarattığı boğucu kokuları ısrarla gizleyerek susar. Döşeksiz ahşap bir sedirde yatan kadın, doğum feryatlarını pis yastığında boğar. Fahişe, erkekleri sessizce gönderir, dilenci, sadakayı aynı sessizlikle alır... Friedrich, Manchester'e gitmek için acele ediyordu. Karl, kısa bir süre sonra bu acelenin sebebini öğrendi. Sevimli İrlandalı Mary Burns, Engels'i orada bekliyordu. Mary ve Friedrich, birkaç yıldır birbirlerini seviyorlardı. Mary, uzun süredir işçiydi ve daha genç yaşta birçok acıyı ve yoksulluğu tanımıştı. Engels, bundan dolayı ona çok değer veriyordu. Samimi, açık sözlü bir kadındı doğanın kendisine verdiği bir zekâ ve gözlem yeteneğine sahipti. Genç kız, Engels'le Manchester'in yoksul ve zavallı sokaklarından birinde tesadüfen karşılaştığı günden itibaren ona, bütün benliğiyle ve sonsuza dek bağlanmıştı. Marx, tekstil başkentinde pek çok şeyi beğendi. Ama en fazla, zengin manifaturacı Humprey Chatman'ın adını taşıyan ve Avrupa'nın en büyük kütüphanelerinden biri olan, herkese açık bu kütüphaneye ilgi duydu. Kütüphane binası, şehrin en eski yapılarından biriydi. XII. yüzyılda bir şatoyken sonraları manastıra dönüştürülmüştü. İngiliz Devrimi yıllarında ise silahhane, hapishane ve kışla olarak kullanıldı. Marx, kütüphanenin yeni ve eski gotik tarzları mükemmel bir şekilde uyumlulaştıran mimarisini zevkle seyretti. Kitaplar, bir zamanların manastırının hücrelerine, hatta günah çıkarma bölmesine bile yerleştirilmişti. yüzyılın ortalarına kadar raflara zincirlendiler. Daha sonraları ise, kütüphaneciler, okuyucuları, ahşap parmaklıklı küçük odalara kapatmışlar kapılara da kocaman kilitler asmışlardı. Engels, Marx'ı götürdüğünde kütüphaneye ilk defa Burada özellikle on altıncı, on yedinci ve on sekizinci yüzyıla ait pek çok kitap var. Ve bir düşün, Guttenberg'den bin beş yüz yıl önce basılmış doksan kitap var. dedi. Kütüphane yönetmeliği iki yüzyıldan beri hiç değişmemişti. Basık tavanlı salonun ortasındaki koyu renk meşeden yapılma masanın etrafına sandalyeler –Cromwell döneminden– dizilmişti. Şöminenin üzerindeki alegorik figürler, bilim kitabında yer alan bilgi meşalesini –bilgeliği ve her an tetikte olmayı sembolize eden horoz ve yılan– canlandırmaktaydı. Yavrularını doyuran bir pelikan ise herhalde Hıristiyan merhametinin simgesiydi. Marx, okuma salonunun kule çıkıntısındaki bölümünde, kare şeklindeki bir masayı seçti. Yüksek pencerenin rengarenk camlarından, sarı, mavi, yeşil ve kırmızı yumuşak bir ışık geliyordu. Marx, Chatman'ın kütüphanesinde, şimdiye kadar sadece çevirilerini okuduğu İngiliz klasik ekonomi politiği temsilcilerinin çalışmalarının orijinalleriyle tanışma imkanı buldu. Friedrich, Karl'ı, Manchester'de, kendi deyimiyle üç gerçek insanla tanıştırdı. Mükemmel bir hatip ve aynı zamanda çok iyi bir dinleyici olan saatçi Joseph Moll çok sert bir görünümü olmasına rağmen sıcak bir insan olan ayakkabıcı Heinrich Bauer ve kâh dizgicilik kâh öğretmenlik yapan, hırslı ve yiğit üniversiteli Karl Schapper, Marx'ı derinden etkilediler. Bu üç Alman, gizli işçi birliklerindeki sürekli mücadelelerde sınanmış, yaşam tarafından çelikleştirilmişlerdi. ‘Adiller Birliği' dağıtıldıktan sonra İngiltere'ye kaçıp, yıkılan yapıyı hemen yeniden kurmaya girişmişler Alman mültecileri çok kısa bir sürede bir araya toplamayı başarmışlardı. Weitling'in kitapları ve Chartistlerin konuşmaları İngiltere'deki Alman işçileri üzerinde büyük etkiye sahipti. Friedrich Engels, İngiltere'ye birçok kez gelmişti. Tüm çevrelerde büyük bir sevinçle kabul ediliyordu. Nezaketi, zekâsı ve dış görünüşüyle hem kadınlar hem de işadamları tarafından çok beğeniliyordu. Kısa bir süre önce, askerliğini Prusya'da sıradan bir topçu eri olarak yapmasına karşın, onun dik duruşunu görenler muhafız subayı olduğunu sanıyorlardı alışamadığı sivil elbiseler içinde biraz sakar bir muhafız subayı. Friedrich'in yüzü, çocuksu dolgunluğunu hâlâ koruyordu ciddi yaşam tecrübesine ve olgun bir düşünce tarzına sahip olduğunu sadece gözleri ele veriyordu. Mükemmel denecek düzeyde İngilizce konuşuyor ve kısa bir süre önce hiç ayrılmadan iki yıl kaldığı Büyük Britanya'nın tarihini, ekonomisini, siyasi durumunu ve sosyal yaşantısını çok iyi tanıyordu. Bu süre zarfında, Chartistlerin gazetesi ‘Northern Star' (Kuzey Yıldızı) ve sosyalist organ ‘Yeni Ahlâklı Dünya'yla işbirliği yapmıştı. Engels, Marx'ı, Chartist hareketin birkaç etkin lideriyle tanıştırma fırsatını kaçırmadı. Proleter bir aileden gelen ve kendisi de proleter olan, sert yüzlü ve gür kaşları sürekli çatık George Julian Harney, artık birkaç yıldır Engels'in yakın ahbabıydı. Marx'la ilk defa karşılaştığında, onu inceleyerek uzun uzun süzdü, sonra da içtenlikle gülümseyerek büyük kaba elini uzattı. Karl, onun güçlü el sıkışında, teşvik edici, beklenmedik bir şefkat hissetti. Engels'in ilginç ve sevimli bir başka tanıdığı daha vardı. Konuşkan ve bulunduğu her ortamı canlandıran Chartist-şair Ernest Jones Almancayı rahat konuşuyor ve bu, onunla yapılan tüm siyasi tartışmaları kolaylaştırıyordu. Karl, İngilizce'yi henüz yeterince iyi kullanamıyordu. Ağustosta, Wiberstreet'te bulunan ‘Meleğin Yanında' meyhanesinde, birçok ülkeden gelen demokratların katıldığı bir toplantı yapıldı. Marx da oradaydı. İngiltere'de kabul gören toplantı kuralları doğrultusunda hazırladıkları tasarının lehine yapılacak konuşmayı, Engels'in yapması konusunda Marx'la önceden anlaştılar. Başkanlığı, özgürlüklerin fermanı için birçok yılını vermiş, herkesin saygı duyduğu, biraz ağırkanlı, yaşlı bir adam olan Charles Kin yapıyordu. Toplantının sonuna doğru başkan, gözleriyle, zarafet ve ciddiyet konusunda İngilizler'den geri kalmayan Engels'i buldu. Söz, citizen Friedrich Engels'in, diye anons etti Kin. Ona citizen –yurttaş– diye seslenerek siyasi bir mültecinin konuşacağını açıklamış oluyordu. Engels, gerçek bir İngiliz gibi konuştu. Alman olduğunu duyanlar, inanamayarak kuşkulandılar. Friedrich, Londra'da bulunan tüm ülkelerin demokratlarının, toplanıp bir komite kurma sorununu tartışmalarını öneren tasarıyı destekliyordu. Bu komite –periyodik toplantılar sayesinde– her ülkedeki hareketlerin gelişmesini takip edip ortak dava için sonuçlar çıkararak üyelerin birbirlerini tanımasını hedeflemeliydi. Karl Marx, ağustosun sonunda İngiltere'den ayrıldı ve evine döndü. Jenny, eylülde bir kız doğurdu. Karl, bebeğe, en sevdiği ikinci ismi vermeyi önerdi. En sevdiği birinci isim her zaman Jenny olmuştu, ikincisi ise Laura'ydı. Friedrich Engels ve Lenchen'in de tam oy hakkıyla yer aldıkları aile kurulunda, Petrarca'nın, sonelerinde ölümsüzleştirdiği bu isim itirazsız kabul edildi. Hareketli, pembe yanaklı, tombul Jennyhen'in küçük karyolasının yanına, kızkardeşi için bir karyola daha koydular. Küçük Jennyhen şimdi artık, odaları muhteşem bir müzikle –çocuk kahkahası– doldurarak evin içinde koşuşturup duruyordu. Lenchen ve Jenny için işler ve sorumluluk artmıştı. Karl için ise mutluluk. Bu berrak, güneşli sonbahar gününde, d'Alliance sokağındaki 5-7 No. 'lu ev neşe doluydu. Brüksel'de oturan Engels, her gelişinde buraya sıcaklık ve ışık taşıyordu. Her zaman zinde, yorulmak nedir bilmezdi. Sanki bütün varlığıyla, mantıklı ama aynı zamanda da ateşli bir beynin enerjisini, güven ve ferahlık duygusu saçıyordu. Viking gibi yakışıklı ve güçlüydü bir bilgenin her şeyi öğrenmek isteyen ruhuna ve ender rastlanır tutarlı bir düşünce sistemine sahipti. Karl Marx da bu insanlardan biriydi. İkisi de, evliliğin ve aile kurumunun katı kurallarının hakim olduğu bir ortamda büyümüşlerdi. Fakat Friedrich'in babasının karakteri ve yaşamsal çıkarları, hukuk danışmanı Heinrich Marx'ın karakteri ve görüşlerinden çok farklıydı. Baba Engels, dediğim dedik bir adamdı Luther'e ve bir o kadar da ticaret tanrısına fanatik bir bağlılığı vardı. Friedrich'in annesi ise mükemmel, şefkatli, duygulu, gözlem yeteneği gelişkin, çok okuyan ve çok düşünen ama her zaman kocasının iradesine boyun eğen bir kadındı. Friedrich, tüm kalbiyle annesini seviyordu. Eğer o olmasaydı, diyordu Jenny ve Karl'a, eğer onun yalvaran gözleri, onun çabucak bozulan sağlığı olmasaydı, cehenneme inanan, öbür dünyadaki cezalardan korkarak bütün yaşamını zehirleyen ve beni Hıristiyan kilisenin çemberine sokmak için inanılmaz hainliklerle ruhumu kollayan babama hiçbir şekilde taviz vermezdim. Şimdilik, anneme duyduğum sevgim kolumu bağlıyor. Brüksel'de, Marx ve Engels, ‘Alman İdeolojisi' adını verdikleri yeni bir eser üzerine birlikte çalışmaya başladılar. Kitabın alt başlığı ise şöyleydi ‘Temsilcileri Feurbach, B. Bauer, Stirner'in şahsında modern Alman felsefesinin eleştirisi ve peygamberlerinin kişiliğinde Alman sosyalizminin eleştirisi.' Karl ve Friedrich bu konular üzerinde çalışırken, Prusya hükümeti, Alman uyruklu adamın izini sürmeye devam ediyordu. Prusya Hükümeti, Marx'tan korkuyordu ve bu yüzden Belçika Hükümeti'nden onu hemen sınırdışı etmesini istedi. Sosyal güvenlik idaresinden gelen çağrılar gittikçe sıklaştığında Prusya'nın uzun elinin onu rahat bırakmayacağını anlayan Karl, Alman uyruğundan çıktı. Bu kararını 1 Aralık 1845 yılında gerçekleştirdi. O gün, Marx'ın d'Alliance sokağındaki evine arkadaşları toplanmıştı. Evet Karl, sen şimdi uyruksuzsun, dedi Freiligrath. Bundan böyle asla hiçbir uyruğu kabul etmeyeceğim. Latince bir atasözü diyor ki, diye söze karıştı Friedrich ‘Nerede özgürlük varsa, benim evim de orasıdır'. Bu, Franklin'in en sevdiği sözmüş. Ya senin evin neresi şimdi, Marx. Amerika'nın özgürlüğü için İngilizlere karşı savaşıp İngiltere'ye gelen İngiliz Thomas Paine, Franklin'e şöyle demiş ‘Nerede özgürlük yoksa, oradadır benim yurdum' diye cevap verdi Karl. Paine'in bu sözlerini daha sonra, Yunanlıların özgürlüğü için savaşmaya giden Byron da tekrarlamış, diye hatırlattı Jenny. Büyük salonda yalnızdı bu jest, gözlerindeki heyecan tamamen içtendi. Daha çocukluğunda Marie'ye yapmacık tavırlar takınmayı veya bir başka deyişle kendine hakim olmayı öğretmişlerdi. O, bu son derece zor sanatı çok iyi bellemişti. Sabahları uyandığında, ilk iş olarak birçok maske bulup kendisini garanti altına alıyordu ve bu maskeleri gün boyu bir sihirbaz ustalığıyla değiştiriyordu. Bazen kendini beğenmiş, bazen vurdumduymaz kâh sert, kâh düşünceli-dalgın Böyle icap ediyordu. 1830 Devrimi'nden sonra yakınları, ondan, avam tabakasından olanlara, yani belki de ataları pazarcılık yapmış hatta daha da kötüsü köylerde aristokratların çiftliklerinde çobanlık yapıp sonra da Paris'e gelmiş bütün bu parvenulere[18], himayeci ve şefkatli davranmasını istemişlerdi. Ama şimdi gözlerden uzak olduğu evindeyken Marie Derouque, gerçek duygularını açığa vurabilirdi. Yüzü, dua sırasında hiçbir zaman heyecandan böylesine aydınlanmamıştı. Uzun süredir herhangi bir güce inanmıyordu. Tanrı, onun isteklerini yerine getirmekte o kadar vurdumduymazdı ki, o da kiliseleri ihtiyar teyzesi prensesten çok daha az istekli ziyaret ediyordu. Ama bu ziyaretler sıkıcı da olsa gerçekleştiriliyordu. Her zaman bu kapının önünde, içine bir ürperti yayılırdı. Ölüme kendi isteğiyle giden bir putpereste benziyordu. Marie, kilimin üzerinde sürünen, hışırdayan koyu renk elbisesinin ucunu parmaklarıyla kaldırdı ve diğer eliyle ağır kapıyı açtı, yarı karanlık odaya girdi. Kepenkler arasından sızan ışıklar, etraftaki her şeye gizemli bir hava veriyordu. Oval odanın zemini leylak rengi bir kilimle döşenmişti duvarlar ise aynı renkte ipekle kapatılmıştı. Odanın ortasında, tapınaklardaki adak yerine benzeyen, etrafındaki çiçeklerin usulca solduğu büyük mermer bir kaide yükseliyordu. Kaidenin üzerinde, Korsika generalinin kendi kendine imparator unvanını verdiği dönemden kalma I. Napolyon'un büstü vardı. O dönemin heykeltıraşları, Napolyon'un pürüzlü, somurtkan, yorgun yüzüne, Olimpos tanrılarının yüceliğini yansıtmışlardı. Salonun duvarlarında, bütün Bonaparte ailesinin portreleri asılıydı, etrafta büstler dizilmişti Napolyon'un annesi, erkek ve kızkardeşleri. Paolina Borghese, bunların en güzeliydi. Heykeltıraş, onu çıplak bir Venüs biçiminde göstermişti. Tüm diğer kadınlar – haşmetli elbiseler içerisinde, taçlı ve diyademli[19]– ve erkekler –atkılı veya askeri elbiselerle– yağlı boyayla, sulu boyayla veya çini mürekkeple kâh ustaca kâh kabaca çizilmişti. Ayrı bir yerde, büyük, altın kaplı çerçeve içinde, Martinique adasından, İmparator Napolyon'un birinci karısı kreol[20] Joséphine Beauharnais'in portresi vardı. Büyük tarihsel altüst oluş dönemlerinde insanların kaderleri de olağanüstü değişimler gösterebiliyordu. Bir zamanlar, devrim sırasında infaz edilmiş bir generalin dul eşi olan Vikontes Joséphine Beauharnais, bir raslantı sonucu cesur Gos'un sevgilisi oluvermişti. İkisi de hapishanede, mahkeme kararını beklerken aralarında bir yakınlaşma doğmuştu. Daha sonra Joséphine, en güçlü direktörlerden birinin, Barras'ın metresi oldu ve onun isteğiyle, iktidar hırsı yüzünden direktuvar için tehlikeli hale gelen Toulon kahramanı Tuğgeneral Bonaparte ile ilişki kurdu ve sonuçta Fransa İmparatoriçesi oldu. Bonaparte, onun iki çocuğunu –oğlu Eugéne ve kızı Hortense'ı– evlat edindi ve şefkatli bir baba oldu. Onu neşelendirmeyi ve herkesten çok yağ çekmeyi beceren on bir yaşındaki Hortense'ı özellikle çok seviyordu. Hortense küçüklüğünden beri güzel resim yapabiliyor ve dahası, sözlerini yazıp bestelediği basit şarkıları çok güzel söylüyordu. Yıllar geçiyor ve Hortense, annesi kadar olmasa da, güzel bir genç kız haline geliyordu. Gerard Duroc, Napolyon'un gözdesi ve 1796 yılından itibaren de sadık yandaşıydı cesur ve iyiniyetliydi Bonaparte'ın genç kızı, daha ilk karşılaşmalarında onu beğendi. Başkonsolosun karısının, seçkin zenginler ve subaylarla ilişkilerini geliştirmek amacıyla verdiği akşam partilerinde, iki genç sık sık, birlikte dans ediyorlardı. Bir seferinde, yarı karanlık terasta Duroc, Hortense'ı öptü ve o da ezeli aşk sorusuna evet cevabını verdi. Fakat üvey babasının, Joséphine'in de bütün gücüyle desteklediği hesapları, farklı doğrultudaydı. Napolyon, kararlılıkla, tahta giden yolu adımlıyordu. Joséphine'in ondan çocukları yoktu ve Joséphine, Napolyon'un vâris edinme isteğine kapılarak kendisinden boşanmasından korkuyordu. Joséphine'in etkisiyle, Napolyon, en genç kardeşi Louis'yi tahtın vârisi yapmaya karar verdi. Joséphine, zinciri iyice pekiştirmek için Napolyon'u, Louis'i on dokuz yaşındaki Hortense'la evlendirmeye ikna etti. Böylece, Beauharnais ve Bonaparte aileleri arasındaki bağların kopmazcasına kalıcılaşacağını sanıyordu. Bu süre zarfında, Napolyon'un ailesinde her şey değişti.