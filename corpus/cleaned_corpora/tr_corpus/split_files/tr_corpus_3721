5. tamamlayıp play-off maçlarına terfi ederek göstermiş; çeyrek finalde Turgutlusporu 1-0, yarı finalde Bozüyüksporu normal süresi 2-2 biten maçın penaltılarında 6-5 saf dışı bırakarak finale yükselme başarısı göstermiş, fakat grup maçlarında hiç yenemediği Adana Demirspor'a bir kez daha boyun eğip, sahadan 2-1'lik yenilgiyle ayrılarak 1. Lig biletini kaçırmıştır. 2012-13 sezonunda da play-offa kalıp, maçlarında, İnegölspor'u 0-1, Yeni Malatyaspor'u uzatmalar sonucunda 2-4 yenen Fethiyespor, finalde Hatayspor ile karşılaşmış, müsabakadan 2-1 galip ayrılarak 1. Lig'de yer almaya hak kazanmıştır. 2013-14 sezonunda ise 1. Lig'de mücadele etmiştir. 4 Aralık 2013 günü 2013-14 Türkiye Kupası 4. turunda Fenerbahçe Şükrü Saracoğlu Stadyumu'nda Fenerbahçe ile Türkiye Kupası maçına çıkan Fethiyespor, 76. dakikaya kadar mağlup olsa da, bitime 14 dakika kala 2 gol atmış ve rakibini Türkiye Kupası'ndan eleyerek büyük bir başarı sağlamıştır. Ancak 5. turda Eskişehirspor'a deplasmanda 3-0 mağlup olarak elenmiştir. Mart 2014'te defans oyuncusu Birol Parlak kariyerinde ilk kez A millî takıma çağrılarak takımını onurlandırmıştır. 2013-14 sezonunu 36 maçta 10 galibiyet 8 beraberlikle 38 puanla 16. sırada tamamlamıştır. Ligin son haftasında Gaziantep BB'yi deplasmanda 2-0 yenmesine rağmen Boluspor'un Denizlispor'u 1-0 yenmesiyle 1. Lig'e çıktığı yılda veda etmiştir. 5 sezon 2. Lig'de mücadele ettikten sonra 2018-2019 sezonunda ligde kalmak için son maçta Bandırmaspor'a karşı oynanan maçta 90. dakika golü bularak lige tutunacakken, 90+ da yediği golle maçı 2-1 kaybetti ve 3. ligi düştü. 2019-2020 sezonu itibarıyla 3. Lig'de mücadele etmektedir. 1995-1996, 2013-2014 1984-1995, 1996-2001, 2006-2013, 2014-2019 2001-2006, 2019- 1933-1984 "Play Off Şampiyonluk (1) :" 2012-2013 Şampiyonluk (1) : 1994-1995 İkincilik (1) : 2005-2006 Akort Akort, bir enstrümanın çalındığında istenen notayı vermesi için enstrümanın ayarlanması işlemidir. Yaygın telli enstrümanların standart akort düzenleri şöyledir: Standart gitar akordundaki tellerin her birinin belirli bir ses kadar düşürülmesine downtuning, yükseltilmesine ise uptuning denir. Yani bir gitar, standart akort olan E-A-D-G-B-E şeklinde değil de D-G-C-F-A-D şeklinde ayarlanırsa buna 1 adım düşürülmüş (downtuned) akort denir. Ford Adası (Windmill Adaları) Ford Adası () Antarktika adasında 2 km uzunluğunda O'Connor ile Cloyd Adası arasında, Windmill Adaları'nın güney ksısmında kayalık bir adadır. 1947 ve 1948 yılındaki Birleşik Devletler Donanması'nın gerçekleştirdiği Yüksekatlama Operasyonu ve Windmill Operasyonu ile ilk kez haritalandı. US-ACAN tarafından Homer D. Ford ( Her iki operasyonda da görev almış ve bu adaları fotğraflayan fotoğraf subayı) anısına bu isim verildi. Ä°dare hukuku İdare hukuku, temeli anayasada belirlenen, idarenin faaliyet ve örgütlenmesine ilişkin kurallar öngören, kamuya tanınan üstünlük ve ayrıcalıklar ile bireye tanınan hak ve hürriyetlerin dengelenmesini sağlayan hukuk dalıdır. Prof. Dr. Metin Günday'ın tanımlamasına göre: "İdare hukuku, en geniş anlamıyla idarenin hukukudur. O halde, idare hukukunun konusunu belirlerken, önce idare kavramından ne anlaşılması gerektiğini açıklığa kavuşturmak zorundayız." İdare ise, organik anlamda devlet yapılanması içerisinde belli görevleri yerine getirmek için oluşturulan örgüt ve bu örgütte istihdam edilenler olarak tanımlanır. Fonksiyonel anlamda ise idare ile kastedilen kamu hizmetlerini hayata yansıtmak için sahip olunması gereken nitelikler ve bu örgütün çalışma sistematiğidir. İdarenin var oluş amacı kamu yararının gerçekleştirilmesidir. İdare hukuku da, kamu yararını oluşturmaya, bozulan yarar dengesini yeniden kurmaya yardımcı olarak idarenin faaliyet ve örgütlenmesini kurallara tabi kılar ve böylece bireyin hak ve hürriyetlerinin güvence altına alınmasını sağlar. İdare hukuku, 19. yüzyılda ortaya çıkması bakımından kaynağını Roma'dan alan birçok hukuk dalına nazaran daha genç bir hukuk dalıdır. Gelişimini, değişen devlet modeli anlayışına bağlı olarak hızla sürdürmekte olan idare hukukunun uygulanmasından doğan uyuşmazlıklar idari yargıda çözümlenir. İdari rejim olarak adlandırılan ve Türkiye'de uygulanan idare hukuku, genç bir hukuk dalıdır ve tedvin (derleme) edilmemiştir.1789 Devrimi'nden sonra Fransa'da ortaya çıkmıştır. İçtihatlara dayanmaktadır. İdare hukukunda, kamu yararı düşüncesi hâkimdir ve idare hukukunun uygulanmasından doğan uyuşmazlıklar, idari yargıda çözümlenir. İdare Hukuku alanı bünyesinde birçok alt alan barındırmaktadır. Bunlar öğretide genel olarak şu şekilde sınıflandırılmaktandır: İdare hukukundan kaynaklanan uyuşmazlıkların çözümlenmesinde dolayısıyla idare hukukunun ilkelerinin belirlenmesi ve kaynaklarının yorumlanmasında yetkili yargı kolu Türkiye'de idari yargıdır. İdari yargı kolu şu mahkemelerden oluşmaktadır: İdare hukukunun kaynaklarının başında anayasa gelmektedir. Anayasadan sonra idare hukuku ile ilgili kanunlar, kanun hükmünde kararnameler, tüzük ve yönetmelikler sıralanır. Yargı içtihatları ve idari teamül ve tatbikat da elbette bu hukuk dalının kaynakları arasında sayılmalıdır. Danıştay 10. Dairesi'nin 10.01.1995 tarih 1996/4274 E. ve 1998/5478 K. sayılı kararında idare hukukunun kaynaklarının neler olduğundan şöyle bahsedilmektedir: Torino FC Torino FC İtalya'nın popüler futbol takımlarından biridir. Adını Torino kentinden alan kulüp, bordo-beyaz renklere sahiptir. Torino FC; "Torino" kentinde ezelî rakibi Juventus'tan daha fazla taraftara sahiptir. 1940'lı yıllarda çok başarılı olan Torino, 18 futbolcusunu 4 Mayıs 1949 tarihindeki bir uçak kazasında yitirmiş, ligin geri kalan kısmında Torino'nun PAF oyuncuları takımı şampiyonluğa ulaştırmıştır. Grande Torino adlandırılan o takım 1958 yılındaki Brezilya'nın, 1970'lerde Hollanda'nın oynadığı futbolu o yıllarda sahaya yansıtmıştır. Grande Torino takımı bir sezonda 125 gol atmak, Alessandria takımını 10-0, AS Roma takımını da deplasmanda 7-0 yenmek, en yakın rakibine 16 puan fark atmak gibi kırılması güç rekorlara imza atmıştır. 2005-2006 sezonunda Serie B'de 3. olup Serie A'ya yükselmiştir. Ancak 2008-2009 sezonunda 18. olarak Serie A'ya veda etmiştir. 2011-12 sezonunda Serie B'yi 2. olarak tamamlamış ve 2012-13 sezonunda yeniden Serie A'da mücadele etme hakkı kazanmıştır. Slide Slide, bir mÃ¼zik terimi. Gitarda klavye üzerinde bir perdeden bir perdeye parmağı kaldırmadan kayarak geçilmesidir. Bateride ayağın ön kısmı ile art arda hızlı iki vuruş anlamına gelir. EST EST nin farklı anlamları: MajÃ¶r gam Majör gam, bir parçanın yapılış şeklidir. Minör gama göre daha baskın tonlar hakimdir ve daha coşkuludur. Yapılış şekli: dır. Ã–rnek: Do(C)Major dizisi hiç arıza (# ya da bemol) almayan tek dizedir. İlgili minör İlgili minör, belli bir Majör gam ile aynı donanımı paylaşan natürel minör gama verilen isimdir. Herhangi bir Majör gamın ilgili minörünü bulmak için, o Majör gamın altıncı derecesini bulmak veya gama ismini veren notanın üç yarım ses gerisindeki notayı bulmak yeterlidir. Ã–rnekler: Do Majör gamın ilgili minörü: La minör gam. Her iki gam da donanımda hiçbir arıza almaz. Fa Majör gamın ilgili minörü: Re minör gam. Her iki gam da donanımda bir bemol alır. Sol Majör gamın ilgili minörü: Mi minör gam. Her iki gam da donanımda bir diyez alır. Cloyd Adası Cloyd Adası () Ford Adası ile Herring Adası arasında, Windwill Adaları'nın güney kısmında kayalık bir adadır.1947 ve 1948 yılındaki Birleşik Develtler Donanmasının gerçekleştirdiği Yüksekatlama Operasyonu ve Windmill Operasyonu ile ilk kez haritalandı. US-ACAN tarafından J. R. Cloyd( Windmill Operasyonunda yöredeki astronomik kontrol istasyonlarını kuran Ordu Ulaşım Hizmeti gözcüsü) anısına 1948 yılında bu isim verildi. Yoshio Mutō , 20 Şubat 1941'den 31 Aralık 1941'de görevden ayrılıncaya kadar Kaliforniya, San Francisco'da Japon İmparatorluğu için Başkonsolos olarak görev aldı. 7 Aralık 1941'deki Pearl Harbor Saldırısı süreci içinde görevi boyunca casusluk yaptığı iddia edilmiştir. Pearl Harbor Hatıra Madalyası Pearl Harbor Hatıra Madalyası, ayrıca "Pearl Harbor Gazi Madalyası" olarak da bilinir, ABD Kongresi tarafından 1991'de onayladığı Birleşik Devletler Ordusunun nişanıdır. Bu madalya, Pearl Harbor'a Japonlar tarafından gerçekleştirilen ve Birleşik Devletlerin II. Dünya Savaşına katılmasına neden olan saldırıda bulunan gazilere verilmektedir. Pearl Harbor Gazi Madalyası ile ödüllendirilmek için, askerlerin 7 Aralık 1941'de Birleşik Devletler Ordusunda aktif görevde olması ve Japon saldırısı sırasında bölgede hizmet veriyor olması gerekmektedir. Sivil görevliler ise saldırı sırasında hayatını kaybetmiş veya yaralanmışlar ise bu nişan ile ödüllendirilirler. Bu nişan geçmişe dönük bir tasarıma sahiptir ve askeri bir üniforma üzerinde taşınmak için tasarlanmamıştır. Diğer Madalyaların aksine, gaziye verilmesi için gazi tarafından Birleşik Devletler ordusuna bir başvuru yapılmasını icap eder. Pearl Harbor Gazi Madalyası, askeri bir madalya olarak düşünülür ve kabul edilir. II. Dünya Savaşı Zafer Madalyası II. Dünya Savaşı Zafer Madalyası (), Amerika Birleşik Devletleri Kongresi tarafından Haziran 1945'te oluşturulan bir ödüldür. II. Dünya Savaşı sırasında Filipinler Hükümeti'nin silahlı kuvvetlerindeki kişiler de dahil olmak üzere 7 Aralık 1941 ile 31 Aralık 1946 tarihleri arasında Birleşik Devletler ordusunda askeri görevde aktif veya yedek olarak bulunmuş bütün askerlere verildi. İlk başta bir şerit olarak yayınlandı ve basitçe "Zafer Şeriti" olarak adlandırıldı. 1946'da Zafer Madalyası adında tam bir madalya olarak değiştirildi. Madalyayı almak için herhangi bir hizmet süresi kısıtlaması yoktu ve Ulusal Kişisel Kayıt Merkezi bu madalyayı alan birkaç günlük askerleri bile listeledi. II. Dünya Savaşı'nın Ağustos 1945'te bitmesine rağmen, 1946 yılı için alınan bazı askerlerin bile savaş gazisi olmadan madalyayı aldığı görülmüştür. Bunun nedeni ise Başkan Harry S. Truman'ın 1946 yılının sonuna kadar çarpışmaların bittiğine dair bir deklarasyon yapmamış olmasıdır. I. Dünya Savaşı'ndaki benzeri ise I. Dünya Savaşı Zafer Madalyası'dır. Meraga Rasathanesi Meraga Rasathanesi, 1259 yılında Hülagû Han tarafından Meraga'da kurulan gözlem evi. Kurulduğu yıl rasathanenin başında dönemin ünlü astronomlarından Nasîrüddin Tûsî getirilir. 15 arkadaşıyla beraber yapılan çalışmalar sonucunda Ziyci İlhanî hazırlanır. Bağdat, Suriye, Mezopotamya özellikle de Alamut Kalesi'nden toplanan 400.000 eser ile dönemin en nadide kütüphanelerinden biri de yine bu rasathanede oluşturulur. Rasathane ihtisaslaşma metodu ile çalışmaktaydı. 2008 yılı Unesco tarafından Merağa rasathane yılı ilan etmiştir. UluÄŸ Bey Rasathanesi Uluğ Bey Rasathanesi, 1421 yılında Timur İmparatorluğu'nun 4. sultanı Uluğ Bey (Farsça: میرزا محمد طارق بن شاه رخ الغ‌بیگ‎ , "Mīrzā Muhammad Tāriq bin Schāhruch Ulugh Beg") tarafından yaptırılan 3 katlı bir gözlem evidir. Rasathanede devrin ünlü astronomları Ali Kuşçu, Bursalı Kadızade Rumi, Gıyaseddin Cemşid (Farsça: غیاث‌الدین جمشید کاشانی , "Ghiyāth al-Dīn Jamshīd ibn Masʾūd al-Kāshī") çağdaşları ile birlikte çalıştılar. Son kısımları 1449 yılında Uluğ Bey tarafından tamamlanan ve tarihe Ziyci Sultanı veya Zeyci Kürkanı olarak geçecek eseri bu rasathanede hazırladılar. Uluğ Bey’in en büyük eseri, Semerkand Medresesi inşasından kısa bir süre sonra Semerkant’ta yaptırdığı büyük rasathanedir ve dış görünümü gezel bir rasathanedir. Uluğ Bey Rasathanesi de denilen bu rasathane, Semerkant Medresesi’nde yapılan matematik ve astronomi çalışmalarını pratiğe uygulamak, sonuçlarını hazırlanacak bir eserle ilim dünyasına sunmak gayesiyle yapılmıştı. Uluğ Bey, 1421’de yapımına başlanan rasathanenin inşası bittikten sonra, rasathane müdürlüğü görevini, Gıyaseddin Cemşid’e verdi. Bu gözlemevinde yapılan gözlemler, ancak on iki yılda bitirilebilmiştir. Önce Gıyaseddin Cemşid rasat ve hesaplama işlerini o idare ediyordu. Gıyaseddin 1429 yılında ölünce yerine Bursalı Kadızade Rumi görevlendirildi. Rumi’nin 1430 yılında ölümü üzerine rasathanenin müdürlüğüne, Kadızade’nin talebesi Ali Kuşçu getirildi. Burada yapılan gözlemler üzerine Uluğ Bey, ünlü Zeycini düzenlemiş ve bitirmiştir. "Zeyc Kürkanı" veya "Zeyc Cedit Sultanı" adı verilen bu yıldız kataloğu eser, birkaç yüzyıl doğuda ve batıda faydalanılacak bir eser olmuştur. 1449'da Uluğ Bey'in öldürülmesinden hemen sonra dindar fanatikler bu rasathaneyi yıktırtmışlardır. Bu rasathanenin bulunduğu tepe mevki unutulmuş ve tepeye "40 Kızlar" adı verilen bir adak türbesi yaptırılmıştır. 1575'te Sultan III. Murat döneminde 1577 yılında Tophane sırtlarında bilim adamı Takiyüddin’in idaresi altında kurulan gözlemevi Uluğ Bey Rasathanesi'ni örnek almaktaydı. 1688-1743 döneminde Mihraçe II.Jai Singh'in Delhi, Ujjain, Mathura, Varanası ve Jaipur'da kurduğu "Jantar Mantar (Yantra Mantra)" adı verilen 5 rasathane de Uluğ Bey rasathanesini model olarak almıştır. 1908'de bir Rus bilgini olan V. L. Vyatkın bu rasathanenin tam mevkini bildiren kitabeyi bulmuş ve yapılan arkeolojik kazılar sonucu bu rasathanenin kalınıtıları tekrar ortaya çıkartılmıştır. Rasathanenin gözlemlerine dayanan Uluğ Bey'in bir zeyc eseri olan "Zeyci Kürkanî" veya "Zeyci Sultanî" 1437'de yazma halinde kopyaları yapılıp yayımlanmıştır. Uluğ Bey'in öldürülmesinden sonra Semerkant'tan kaçmaya zorlanan Ali Kuşçu bu eserin bir yazma kopyasını yanında Tebriz'e kaçırmıştır. Ali Kuşçu sonra Uzun Hasan'ın sözcülüğünü yaptıktan sonra II. Mehmed'in davetiyle İstanbul'a gelmiştir. Osmanlı - Akkoyunlu sınırında II. Mehmed'in emriyle büyük bir törenle karşılanan Ali Kuşçu, Ayasofya medresesine müderris olmuş ve 1474'te İstanbul'da ölmüştür. Farsça dili ile yazılmış olan eserin sonradan İslam dünyası bilim dili olan Arapça'ya, çevrisi yapılmıştır. Bu eserin yazma kopyaları İstanbul'dan Avrupa ülkelerine geçmiştir. 1643'de Oxford Üniversitesi astronomi profesörü olan John Greaves bu eserin Farsça ve Arapça yazma kopyalarını kullanarak Latince'ye çevirisini yapmıştır; ama bu çeviri yazma olarak kalmış ve bastırılmamıştır. 1655'te Oxford Üniversitesi Bodleian Kütüphanesi müdürü olan Thomas Hyde kütüphanede bulunan dört yazma kopyadan bir İngilizce çeviri yapmış ve yayımlamıştır. Avrupa dillerinin birçoğuna da çevrilmiştir. 1839 yılında cetvelleri Fransızca tercümeleriyle birlikte, asıl eser de 1846 yılında aynen basılmıştır. Hemedan Rasathanesi Hemedan Rasathanesi, İbn-i Sina tarafından 1025 yılında Alaüddevle adına Hamedan şehrinde kurulan gözlem evi. İlk defa bu rasathanede bugün fizik laboratuvarlarında görülen mikrometreye benzer bir alet kullanılmıştır. Maurice Cesar Joseph Pelle Maurice Cesar Joseph Pelle (16 Nisan 1863 - 16 Mart 1924), FransÄ±z asker. 1863'te Douai'de doğdu. I. Dünya Savaşı'ndan sonra Çekoslovakya'ya gönderilen Fransız Yüksek Komiseri olarak gönderildi. 10 Şubat 1921 tarihinde İstanbul'a Fransız Yüksek Komiseri olarak atandı. Türk Kurtuluş Savaşı esnasında Ankara Hükümeti'nin İstanbul temsilcisi Hamit Bey ile sık sık görüştü. İzmir'in kurtarılmasından sonra da Mustafa Kemal Paşa ile görüşmek üzere 18 Eylül 1922 tarihinde İzmir'e gitti. Lozan Barış Konferansı'nın 23 Nisan 1923 tarihinde başlayan ikinci bölümüne Fransa delegesi olarak katıldı ve Fransa adına Lozan Antlaşması'nı imzaladı. 16 Mart 1924 tarihinde Toulon'da öldü. Avustralya'da monarÅŸi Avustralya bir anayasal monarşidir ve İngiliz Milletler Topluluğu'nun üyesidir. 6 Şubat 1952 tarihinden bu yana Kraliçe II. Elizabeth hükümdarlığını sürdürmektedir. Avustralya Anayasası'na göre, Kraliçe'nin hakimiyeti Genel Vali'ye delege edilir. Genel Vali, Avustralya Başbakanı'nın öneriysiyle Kraliçe tarafından göreve atanır. Avustralya ile ilgi her konuda, Kraliçe Avustralyalı temsilcilerinin önerilerine dayanarak hareket eder. Avustralya'da, Kraliçe'nin resmi unvanı: İkinci Elizabeth, Tanrı'nın Lütfu İle, Avustralya ve Diğer Diyarlarının ve Bölgelerinin Kraliçesi, Milletler Topluluğunun Başı (ing. "Elizabeth the Second, by the Grace of God, Queen of Australia and Her other Realms and Territories, Head of the Commonwealth"). Burada "Commonwealth" Avustralya'yı değil, İngiliz Milletler Topluluğu'nu temsil eder. Kraliçe II. Elizabeth'e, Avustralya'yı ziyaret ettiğinde veya Avustralyalı temsilcilerinin önerilerı altında yurtdışına çıktığında, genel uygulama olarak "Kraliçe" (ing. "The Queen") veya "Avustralya Kraliçesi" (ing. "The Queen of Australia") olarak hitap edilir. Antonio Cassano Antonio Cassano (d. 12 Temmuz 1982), İtalyan millî futbolcudur. Serie A ekiplerinden Sampdoria'da santrafor olarak oynamaktadır. 2003 yılından beri İtalya millî takımında forma giymektedir ancak 2006 Dünya Kupası'nda sakatlığı nedeniyle yer alamamıştır. 2012 Avrupa Futbol Şampiyonası'nda harika bir performans sergileyerek İtalya'nın finale çıkmasında büyük rol oynamıştır. Ayrıca her şeyi anlattığı otobiyografisini bir kitap haline getirmiştir. İnsan dişi İnsan dişi, besinleri yutmaya ve sindirmeye hazırlık aşamasında keserek ve ezerek besinlerin mekanik olarak yıkımında görev yapar. İnsanlarda, her birinin belirli bir işlevinin olduğu kesici diş, köpek dişi, küçük azı dişi ve azı dişi olmak üzere dört tip diş vardır. Kesici dişler besini keser, köpek dişleri besini koparır ve küçük azı ve azı dişleri besini ezer. Dişlerin kökleri maksilla (üst çene) ya da mandibula (alt çene) içerisine yerleşmiş ve diş eti ile kaplanmıştır. Dişler yoğunluğu ve sertliği farklı çeşitli dokulardan yapılmıştır. Dişler, memelilerin en özgün (ve kalıcı) özellikleri arasındadır. İnsanlar, tıpkı diğer memeliler gibi, difiyodonttur, yani iki takım diş sürerler. İlk takım ("bebek", "süt", "birincil", ya da "geçici" takım da denir) genellikle altı aylıkken görünmeye başlar, ancak bazı bebekler natal diş diye bilinen bir veya birden fazla diş ile doğar. Altı aylıkken normal diş sürmesi, diş çıkarma olarak da bilinir ve acılı olabilir. Diş anatomisi diş yapısı ile ilgilenen anatominin bir alanıdır. Dişin gelişimi, görünümü ve sınıflandırması çalışma alanı içerisine girmekte olup dişlerin kapanışı veya dişler arası temas girmez. Diş anatomisi, dişlerin isimlendirilmesi ve yapıları ile ilgilendiğinden aynı zamanda sınıflandırıcı (taksonomik) bir bilimdir. Bu bilgiler, tedavi sırasında dişleri ve yapılarını kolayca tanımalarına imkân sağladığından diş hekimleri için pratik bir amaca hizmet eder. Mine-sement sınırı (MSS) ya da dişin "boynu" üzerinde yer alan dişin anatomik tacı, mine ile kaplı bir bölgedir. Tacın büyük bir kısmı, içerisinde pulpa odası barındıran dentin ile kaplıdır. Diş sürmeden önce taç, kemiğin içerisindedir. Diş sürdükten sonra taç neredeyse tamamen görünürdür. Anatomik kök, MSS'nin altında bulunur ve sement ile kaplıdır. Taçta olduğu gibi dentin, pulpa kanalları barındıran kökün büyük bir kısmının yapısına katılır. Bir dişin birden fazla ya da yalnızca bir tane kökü (tek-kanallı diş) olabilir. Köpek dişleri ve maksiller birinci küçük azı dişleri dışındaki küçük azı dişlerinin genellikle bir kökü vardır. Maksiller birinci küçük azı dişleri ve mandibular azı dişlerinin iki kökü vardır. Maksiller azı dişlerinin genellikle üç kökü vardır. Fazladan köklere süpernümerer kökler denir. İnsanların genellikle 20 süt (birincil, "bebek" ya da "geçici") ve 32 kalıcı (yetişkin) dişleri vardır. Dişler, kesici dişler, köpek dişleri, küçük azı dişleri ve azı dişleri olarak sınıflandırılırlar. Kesici dişler öncelikle çiğ havuç veya elma veya soyulmuş ama kesilmemiş muz gibi besinlerden parçalar ısırmada kullanılır. Azı dişler ise ısırılıp ağız içerisinde lokma boyutuna getirildikten sonra besinleri öğütmekte kullanılır. Çoğu dişin onu diğerlerinden farklı kılan özellikleri vardır. Her bir dişi ayrı ayrı belirtmek için kullanılan numaralandırma sistemleri vardır. En yaygın kullanılan sistemler, FDI Dünya Diş Hekimleri Birliği numaralandırması, üniversal numaralandırma sistemi ve Palmer numaralandırma yöntemi. FDI sistem dünya çapında, üniversal ise Birleşik Devletler'de geniş çapta kullanılır. Toplamda 20 tane olan süt (birincil) dişleri, on adet maksillada (üst çene) ve on adet mandibulada (alt çene) bulunur. Süt dişleri için diş formülü şöyle gösterilir: 2.1.0.22.1.0.2. Süt dişi takımında, iki tip kesici diş - orta ve yan kesiciler, iki tip azı dişi - birinci ve ikinci azı dişleri bulunur. Tüm süt dişleri genellikle daha sonradan yerini kalıcı dişlere bırakır. Toplamda 32 tane olan kalıcı dişler, 16 adet maksillada ve 16 adet mandibulada bulunur. Diş formülü şöyledir: 2.1.2.32.1.2.3. Maksiller dişler; maksiller orta kesici diş, maksiller yan kesici diş, maksiller köpek dişi, maksiller birinci küçük azı dişi, maksiller ikinci küçük azı dişi, maksiller birinci azı dişi, maksiller ikinci azı dişi, maksiller üçüncü azı dişidir. Mandibular dişler; mandibular orta kesici diş, mandibular yan kesici diş, mandibular köpek dişi, mandibular birinci küçük azı dişi, mandibular ikinci küçük azı dişi, mandibular birinci azı dişi, mandibular ikinci azı dişi, mandibular üçüncü azı dişidir. Üçüncü azı dişleri çoğunlukla "yirmi yaş dişi" olarak anılır ve ağza hiç sürmeyebilir ya da hiç oluşmayabilir. Eğer herhangi bir fazladan diş oluşursa, örneğin, dördüncü beşinci azı dişleri gibi ki çok nadirdir, bunlara süpernümere dişler (hiperdonti) adı verilir. Her zamankinden az sayıda diş gelişmesine ise hipodonti adı verilir. Mine, vücuttaki en sert ve en yüksek derecede mineralize maddedir. Dişi meydana getiren dört büyük dokudan - dentin, sement ve pulpa - biridir. Genellikle görünürdür ve altında yatan dentin ile desteklenir. Minenin %96'sı mineralden ve geri kalanı su ve organik maddelerden meydana gelir. Minenin normal rengi ışığa göre sarı ile grimsi beyaz arasında değişebilir. Dişlerin kenarlarında - buralarda minenin altında dentin bulunmaz - renk bazen mavi tonlarında olabilir. Mine yarı-saydam olduğundan, dentinin rengi ve minenin altında bulunan herhangi restoratif diş malzemesi dişin görünüşünü son derece etkiler. Minenin kalınlığı dişin yüzeyine göre değişebilir ve tüberkül tepelerinde en kalındır, 2.5mm'ye kadar çıkabilir, ve sınırında en incedir, burası klinikte MSS olarak görülür. Minenin yıpranma oranı, atrisyon (aşınma) denir, normal şartlar altında yılda 8 mikrometredir. Minenin temel minerali kristal yapıda kalsiyum fosfat olan hidroksiapatittir. Minedeki yüksek miktarlardaki mineraller yalnızca gücünü açıklamakla kalmayıp kırılganlığını da açıklar. Daha az mineralize ve daha az kırılgan olan dentin, mineyi tazmin eder ve bir dayanak olarak gereklidir. Dentin ve kemiğin aksine, mine kollojen içermez. Mine gelişiminde önemli proteinler arasında ameloblastin, amelojenin, enamelin ve tuftelinler bulunur. Diğer işlevlerinin yanında çerçeve desteği vererek mine gelişimine katkıda bulundukları da düşünülmektedir. Dentin, mine ya da sement ile pulpa odası arasındaki maddedir. Pulpanın odontoblastları tarafından salgılanırlar. Dentinin oluşumu dentinogenez olarak bilinir. Gözenekli, sarı-renkli olan bu maddenin ağırlığının %70'i inorganik maddeler, %20'si organik maddeler ve %10'u sudur. Mineden daha yumuşak olduğundan, daha hızlı çürür ve uygun şekilde tedavi edilmezse birçok çürüğün sorumlusu olur ama dentin her şeye rağmen koruyucu katman olarak görevini yapar ve dişin tacına destek olur. Dentin kollojen proteinlerden oluşan organik matriksten meydana gelen mineralize bağ dokudur. Dentin, pulpa çürüğünü dentin içerisinden dış semente veya mine sınırına yayan, dentin tübülleri denilen, mikroskopik kanallara sahiptir. Bu tübüllerin çapı, pulpa civarında 2.5 μm, orta kısımda 1.2 μm, ve mine-dentin sınırında 900 nm şeklinde değişebilir. Tübüllerin incecik yan-dalları olsa da, birbirleri ile kesişmezler. Uzunlukları dişin yarıçapına bağlıdır. Dentin tübüllerinin üç boyutlu konfigürasyonları genetik olarak belirlenir. Sement, dişin kökünü kaplayan özelleşmiş kemik benzeri bir maddedir. Yaklaşık olarak %45 inorganik maddelerden (çoğu hidroksiapatit), %33 organik maddelerden (çoğu kollojen) ve %22 sudan oluşur. Sement, kökün içerisinde sementoblastlar tarafından salgılanır ve kök ucunda en kalındır. Rengi sarımsıdır ve dentin ve mineden daha yumuşaktır. Sementin başlıca görevi sabitlik için dişe tutunan periodontal ligamentlere bir araç olarak hizmet etmektir. Mine-sement sınırında, sement hücresel bileşenlerin olmaması sebebiyle hücresizdir (aselüler) ve bu hücresiz tip kökün ⅔'ünü kaplar. Sementin daha geçirgen bir şekli olan hücreli (selüler) sement ise kök ucunun ⅓'ünü kaplar. Pulpa, içi yumuşak bağ doku ile dolu dişin merkezi bölmesidir. Bu doku kök ucundaki delikten dişe giren kan damalarını ve sinirleri barındırır. Dentin ve pulpa arasındaki sınır boyunca dentin oluşumunu başlatan odontoblastlar bulunur. Pulpadaki diğer hücreler; fibroblastlar, preodontoblastlar, makrofajlar ve T lenfositleridir. Pulpaya çoğunlukla dişin "siniri" denir. Diş gelişimi, dişin embriyonik hücrelerden oluşup büyüdüğü ve ağız içerisine sürdüğü karmaşık bir süreçtir. Birçok farklı türün dişleri olsa da, gelişimleri büyük oranda insanınkiyle aynıdır. İnsan dişinin sağlıklı ağız ortamında olması için, mine, dentin, sement ve periodonsiyumun, hepsinin birden uygun doğum öncesi gelişim aşamalarında gelişmesi gerekir. Süt dişleri altı ve sekiz hafta arası embriyo gelişiminde ve kalıcı dişler yirminci haftada şekil almaya başlar. Eğer dişler yaklaşık olarak bu zamanlarda gelişmeye başlamamışsa, hiç gelişmeyecektir. Hatırı sayılır miktarda araştırma diş gelişimini başlatan işlemleri belirlemeye odaklanmıştır. Birinci faringeal arkın dokuları içerisindeki bir faktörün diş gelişiminde gerekli olduğu geniş kitlelerce kabul görmüştür. Diş gelişimi çoğunlukla şu aşamalara bölünmüştür; tomurcuk, takke, çan ve son olarak olgunlaşma. Diş gelişimini aşamalara ayırma bir süreç içerisindeki değişimleri kategorilendirme çabasıdır; sıklıkla hangi aşamanın hangi gelişen dişe atanması gerektiği zordur. Bu saptama, aynı gelişen dişin farklı histolojik kesitlerinin görünüşü değiştiğinden ve böylece farklı aşamalarda gibi gözükebileceğinden daha da karmaşıklaşır. Tomurcuk diş (bazen diş germi de denir) sonunda bir dişi oluşturacak olacak hücrelerin toplanmasıdır. Üç kısımda organize olur: mine organı, diş papillası ve diş folikülü. Mine organı dış mine epitel hücreleri, iç mine epitel hücreleri, yıldızsı retikulum, stratum intermediumdan oluşur. Bu hücreler mine ve redükte mine epiteli üreten ameloblastları meydana getirir. Servikal kıvrım hücrelerinin daha derin dokulara doğru gelişimi dişin kökünün şeklini veren Hertwig Epitel Kök Kılıfını oluşturur. Diş papillası, dentin-yapan hücreler olan odontoblastlara gelişecek hücreleri barındırır. Ek olarak, diş papillası ile iç mine epitel hücreleri arasındaki sınır, dişin tacının şeklini belirler. Diş folikülü üç önemli hücreyi meydana getirir; sementoblast, osteoblast ve fibroblast. Sementoblastlar dişin sementini oluşturur. Osteoblastlar dişin kökleri etrafındaki alveol kemiğini şekillendirir. Fibroblastlar sement boyunca alveol kemiği ile dişi birbirine bağlayan periodontal ligamentleri geliştirir. İnsanlarda diş sürmesi, diş gelişim aşamalarından olup dişlerin ağza girip görünür hale gelme sürecidir. Şimdiki araştırmalar periodontal ligamentlerin diş sürmesinde önemli bir rol aldığını gösteriyor. Süt dişleri altı aylıkken sürmeye başlayıp iki yaşına kadar devam eder. Bu dişler kişi altı yaşına gelene kadar ağızda bulunan tek dişlerdir. Altı yaşında, ilk kalıcı diş sürer. Bu aşama, kişinin ağzında hem süt dişleri hem kalıcı dişleri bulunduğundan, karma aşama olarak bilinir. Karma aşama en son süt dişi dökülene ve kalan kalıcı dişlerin hepsi ağza sürene kadar devam eder. Diş sürmesinin nedeni hakkında birçok teori vardır. Bir teoriye göre, dişin gelişen kökü dişi ağza iter. Bir diğeri olan yastıklı hamak teorisine, kökün etrafında bir ligament gösterdiği düşünülen mikroskobik incelemeler sonucu ulaşılmıştır. Sonradan lamın hazırlanma sürecindeki bir hatadan dolayı böyle göründüğü keşfedilmiştir. Şu anda genel kabul gören düşünce, bu süreç için ana itici kuvvetin peridontal ligamentler tarafından sağlandığıdır. Süt dişlerinin dökülmeye başlamasının, okula hazır olmanın fiziksel ve psikolojik ölçütü olduğuna ilişkin sıkı bağlantılar bulunmuştur. Periodonsiyum, dişin, çevresindeki dokulara tutunmasına yardım eden ve dokunma ve basınç duyuları almasını sağlayan dişin destek dokusudur. Sement, periodontal ligamentler, alveol kemiği ve dişetinden oluşur. Bunlardan dişin bir bölümü olan yalnızca sementtir. Periodontal ligamentler sementi alveol kemiğine bağlar. Alveol kemiği, destek sağlamak ve çoğunlukla alveolus ya da "soket" denilen yapıyı oluşturmak üzere dişlerin kökünü çepeçevre sarar. Kemiğin üzerini, kolayca ağızda görülebilen, diş eti ya da gingiva örter. Periodontal ligament, dişin sementini alveol kemiğine bağlayan özelleşmiş bağ dokudur. Bu doku kemiğin içerisinde yer alan dişin kökünü sarar. Her bir ligament 0.15 - 0.38 mm kalınlığındadır ancak bu kalınlık zamanla azalır. Periodontal ligamentlerin fonksiyonları arasında dişin kemiğe tutturulması, diş için desteklik, diş hareketi sırasında kemiğin yapımı ve yıkımı, duyu ve sürme yer alır. Periodontal ligamentlerin hücrelerinde osteoblastlar, osteoklastlar, fibroblastlar, makrofajlar, sementoblastlar ve Malassez epitel hücre artıkları bulunur. Çoğunlukla Tip I ve III kollojen içermekte olup, bu fiberler demetler halinde gruplanmış ve konumlarına göre isim almıştır. Fiber demetleri alveolar kret, horizontal, oblik, periapikal, interradikular fiberler olarak isimlendirilir. Sinir kaynağı genellikle dişin apikalinde yer alan kemikten girer ve dişin etrafında sinir ağı örerek diş eti kretine kadar ilerler. Dişin üzerine bir basınç uygulandığında, çiğnemek veya ısırmak gibi, diş, soketi içerisinde hafiften hareket eder ve periodontal ligamentleri gerer. Sonrasında sinir fiberleri bu bilgiyi merkezi sinir sistemine yorumlaması için gönderebilirler. Alveol kemiği dişin etrafında alveolus oluşturan çene kemiğidir. İnsan vücudundaki diğer herhangi bir kemik gibi, alveol kemiği de tüm yaşam boyunca değişime uğrar. Osteoblastlar kemik yapar, osteoklastlar yıkar, özellikle de dişin üzerine bir kuvvet uygulanıyorsa. Ortodontide dişlerin hareketi bu durumda olduğu gibi sağlanmaya çalışılır, kemiğin, dişin üzerine gelmesinden dolayı sıkıştırıcı kuvvet altında kalan bölgesinde osteoklast seviyesi yükselir ve kemik yıkımı ile sonuçlanır. Kemiğin, dişin uzaklaşmasından dolayı dişe bağlı periodontal ligamentlerin gerginliğinin algılandığı bölgelerinde osteoblast sayısı artar ve kemik yapımı ile sonuçlanır. Dişeti (gingiva) çenelerin üzerini örten mukozal dokudur. Diş eti ile ilişkili üç fark tipte epitel vardır; gingival, birleşim (junctional) ve sulkular epitel. Bu üç tip diş ile ağız arasında bulunan epitelyal manşet (ya da epitelyal ataşman) olarak bilinen epitelyal hücre yığını tarafından oluşturulur. Gingival epitel hücreler doğrudan diş ile bağlanmakla ilişkili değildir ve ağızda görülebilir. Birleşim epitel hücreleri, bazal lamina ve hemidesmozomlardan oluşur ve dişe bağlanmayı sağlar. Sulkular epitel hücreler ise dişe dokunan ama bağlanmayan dişeti üzerindeki keratinize-olmayan çok katlı yassı epitel dokudur. Plak, dişin üzerinde oluşmuş, çok yüksek miktarlarda çeşitli bakteriler içeren bir biyofilmdir. Düzenli olarak uzaklaştırılmazsa, plak gingivitis gibi periodontal problemlere yol açabilir. Zamanla plak diş eti boyunca mineralize olur ve tartar oluşturur. Biyofilmi oluşturan mikroorganizmalar neredeyse tamamen ağzın çeşitli yerlerinde bulunan bakterilerden (başlıca streptokok ve anaerob bakteriler) meydana gelir. Streptococcus mutans diş çürüklerinden sorumlu en önemli bakteridir. Ağızdaki bazı bakteriler besin kalıntılarında yaşar özellikle şeker ve nişastada. Oksijenin varlığında minedeki kalsiyumu ve fosforu çözen laktik asit üretirler. Bu süreç "demineralizasyon" olarak bilinir ve diş tahribatına yol açabilir. Tükürük (ya da salya) kademeli olarak asitleri nötralize eder ve bu genelde 5.5 olarak kabul edilen diş yüzeyindeki kritik pH seviyesinin yükselmesini sağlar. Buna "remineralizasyon" denir ve çözünmüş minerallerin mineye geri dönmesi demektir. Eğer besin alımları arasında yeteri kadar zaman varsa bu etki düşüktür ve dişler kendilerini onarabilir. Ancak tükürük bakteri tarafından üretilen asidi nötralize etmek için plağı delemez. Diş çürükleri (kaviteleri), dişlerin yapısına hasar veren bulaşıcı bir hastalıktır. Hastalık, ağrıya, diş kaybına ve enfeksiyona yol açabilir. Diş çürüklerinin, hastalığın tunç, demir ve orta çağ ile bitmekle kalmayıp neolitik çağın öncesinde bile var olduğunu gösteren kanıtlarla birlikte uzun bir geçmişi vardır. Çürüklerin yaygınlaşmasındaki en büyük artış diyet değişimi ile ilişkilidir. Günümüzde, çürükler dünya üzerindeki en yaygın hastalıklardan biridir. Birleşik Devletler'de, diş çürükleri astımdan beş kat daha yaygın olup en yaygın kronik çocukluk hastalığıdır. Diş çürüğü vakalarında büyük bir düşüş tecrübe etmiş ülkeler hastalığın dağılımındaki kendilerine düşen küçük payı almaya devam ederler. Birleşik Devletler'deki ve Avrupa'daki çocuklar arasında, diş çürüğü vakalarının %60-80'ı nüfusun %20'sinde görülüyor. Diş çürüğü, sükroz, fruktoz ve glikoz gibi mayalanabilir karbonhidratların varlığında büyük hasar veren, belli başlı asit-üreten bakteri tiplerinden kaynaklanır. Ağızda ortaya çıkan asit seviyeleri, dişin düşük pH'lara hassas özel mineral içeriği sebebiyle dişi etkileyebilir. Diş tahribatının boyutuna göre, çeşitli tedaviler dişi uygun biçimde, işlevde ve estetikte restore etmek için kullanılabilir ancak büyük miktarlarda diş yapısını tekrar üretecek bilinen bir yöntem yoktur. Bunun yerine diş sağlığı örgütleri, diş çürüklerinden kaçınmak için düzenli ağız hijyeni ve diyet değişimleri gibi koruyucu ve önleyici tedbirleri savunuyor. Ağız hijyeni, ağzı temiz tutma alışkanlığıdır ve bu alışkanlık; diş çürüklerini, gingivitisi, periodontal hastalıkları, kötü nefesi ve diğer diş rahatsızlıklarını önlemek anlamına gelir. Profesyonel ve kişisel bakımı içerir. Düzenli temizlikler, diş hekimleri tarafından yapılan, titiz bir şekilde fırçalanıp diş ipi kullanılsa bile oluşabilen tartarın (mineralize plak) temizlenmesidir. Profesyonel temizlik detartraj ve küretaj içerebilir bu işlemler için dişlerin üzerindeki tortuları çözmek ve uzaklaştırmak üzere çeşitli aletler ve cihazlar kullanılabilir. Dişleri temizlemenin amacı çoğunlukla bakterilerden oluşan plağı uzaklaştırmaktır. Sağlık uzmanları plak ve tartar oluşumunu önlemek için düzenli olarak günde iki kez (sabah ve akşam veya yemeklerden sonra) diş fırçalamayı öneriyor. Diş fırçası dişlerin arasındaki plaklar hariç çoğu plağı temizleyebilir. Sonuç olarak, diş ipi kullanmak ağız hijyenini korumak açısından bir gereklilik olarak görülür. Doğru ve düzenli kullanıldığında diş ipi, periodontal hastalıkların çoğunlukla başladığı ve çürüklere yol açtığı yerler olan dişler ve diş eti sınırındaki plakları temizleyebilir. Elektronik diş fırçaları popüler, ağız hijyenine yardımcı aletlerdir. El fırçalarında gerekli olan eğitimi almış, iyi motive olmuş, engelsiz bir kullanıcı el fırçaları ile en az en iyi elektronik fırçalar kadar tatmin edici ağız hijyeni standartlarına ulaşabilir ancak eğitimsiz kullanıcılar çok nadiren bir sonuç alabilirler. Tüm elektronik diş fırçaları aynı miktarda etkili değildir ve en iyi tasarımlarda bile en iyi sonucun alınması için doğru kullanılması gerekmektedir, ama: "Elektronik diş fırçaları dişleri fırçalama konusunda iyi olmayan ve sonucunda ağız hijyeni problemleri yaşayan insanlara yardımcı olmayı amaçlar." Elektronik diş fırçalarının en önemli avantajı romatoid artrit hastaları gibi el becerisi zorlukları yaşayan insanlara yardım etme yeteneğine sahip olmasıdır. Diş çürüklerine karşı çoğunlukla florür terapisi önerilir. Su florlama ve florür ek besinleri diş çürüğü oranlarını düşürür. Florür minedeki hidroksiapatit kristallerine bağlanarak diş çürüklerini önlemeye yardımcı olur. Alınan florür, mineyi demineralizasyona ve böylece çürüklere karşı daha dirençli kılar. Dişlerin yüzeylerini korumak için diş macunu ve gargara gibi topikal florürler önerilir. Birçok diş hekimi düzenli temizliklerin bir bölümünde topikal florür çözelti uygulaması yapar. Fissür örtücüler, dişlerin yüzeyinde bakteri ve çürük arasında bir bariyer görevi gören ve sıklıkla kullanılan diğer bir koruyucu terapidir. On yıla kadar dayanabilen örtücüler, çocuklarda ve özellikle etkili fırçalama ve ip kullanma zorluğu yaşayan yetişkinlerde en çok azı dişlerin ısırma yüzeylerinde kullanılır. Örtücüler, muayenehanesinde bir diş hekimi tarafından, florür uygulamasına benzer teknik ve maliyet içeren bir yöntemle uygulanır. Bir diş hasar aldığında kaybedilen yapının çeşitli tedavilerle geri kazandırılmasına denir. Restorasyonlar birçok malzemeden yapılabilir; cam iyonomer, amalgam, altın, porselen ve kompozit gibi. Dişin içerisindeki küçük restorasyonlara "intrakoronal restorasyonlar" denir. Bu restorasyonlar doğrudan ağız içinde şekillendirilebilir ya da bazı inlay ve onlay restorasyonlarda olduğu gibi kayıp mum tekniği kullanılarak dökülebilir. Dişin daha büyük kısımları kaybedilirse, ilgili dişi restore etmek için yapay taç ya da kaplama gibi "ekstrakoronal restorasyonlar" üretilebilir. Bir diş kaybedildiğinde yerine protezler, köprüler veya implantlar gelebilir. Protezler genelde en düşük maliyete sahipken implantların maliyetleri yüksektir. Protezler ağzın tüm arkının ya da kısmi birkaç dişin yerini alabilir. Köprüler dişler arasındaki daha küçük boşlukları doldurur ve restorasyonu desteklemek için komşu dişi kullanır. Diş implantları bir ya da birkaç dişin yerine geçmesi için kullanılabilir. En pahalı tedavi seçeneği olsalar da, estetik ve işlevsel özellikleri yüzünden en istenen restorasyondur. Protezlerin işlevlerini geliştirmek için, implantlar destek olarak kullanılabilir. Diş anomalileri çevresel veya gelişimsel etkenlerden kaynaklanmasına göre sınıflandırılabilir. Çevresel anomaliler açık bir vaka olarak kendini gösterse de, bazı gelişimsel anomaliler için bilinen bir sebep bulunamayabilir. Çevresel güçler, dişi gelişimi sırasında etkileyebilir, gelişimden sonra dişi tahrip edebilir, gelişim aşamasında dişin rengini bozabilir veya diş sürme sürecini değiştirebilir. Gelişimsel anomaliler en yaygın olarak dişin sayısını, boyutunu, şeklini veya yapısını etkiler. Diş gelişimi sırasında çevresel faktörlerden kaynaklanan diş anomalilerinin kalıcı etkileri olabilir. Mine ve dentin, ilk kez oluşurken mineralize olduktan sonra, tekrar üretilemeyebilir. Mine hipoplazisi, oluşan mine miktarının yetersiz olması durumudur. Bu dişin üzerinde çukur ya da oluklarla veya büyük miktarda mine kaybı ile sonuçlanır. Minenin yayılmış opasiteleri mine miktarını etkilemez ancak görünüşünü değiştirir. Etkilenmiş mine, dişin geri kalanından farklı bir saydamlığa sahiptir. Minenin sınırlı opasiteleri, saydamlığın azaldığı ve beyaz, krem, sarı veya kahverengi rengin görüldüğü keskin sınırlara sahiptir. Tüm bunlar beslenme ile ilgili etmenler, ekzantem hastalıkları (suçiçeği, konjenital sifiliz), teşhis ya da tedavi edilmemiş çölyak hastalığı, hipokalsemi, dental florozis, doğum yaralanması, erken doğum ya da süt dişi travmasından kaynaklanıyor olabilir. Dental florozis aşırı miktarlarda florür tüketmeye bağlı ve benekli, sarı, kahverengi, siyah ya da bazen çukurlu diş olarak kendini gösteren bir durumdur. Birçok vakada, çölyak hastalığı kaynaklı mine kusuru - ki bazen hastalığın diğer semptomları ve işaretleri yoktur ve bu hastalığın tek göstergesi olabilir - olduğunun farkına varılmaz ve yanlışlıkla florozis gibi yanlış sebeplere atfedilebilir. Frengi kaynaklı mine hipoplazisi, Hutchinson triadının yalnızca bir parçası olan Hutchinson dişleri olarak bilinir. Turner hipoplazisi, yanındaki süt dişin daha önceki bir enfeksiyonundan kaynaklanan, kalıcı diş üzerindeki eksik ya da incelmiş mine bölümüdür. Hipoplazi aynı zamanda kemoterapiden de kaynaklanıyor olabilir. Diş çürükleri kaynaklı olmayan diş tahribatı normal bir fizyolojik süreç sayılır ancak patolojik bir duruma dönüşecek kadar ağrılı olabilir. Atrisyon, karşı dişlerden gelen mekanik kuvvetlerin etkisiyle diş aşınmasıdır. Atrisyon öncelikle mineyi etkiler ama eğer kontrolsüz ise altına yatan dentine ilerleyebilir. Abrazyon, yabancı maddelerden kaynaklanan diş aşınmasıdır. Eğer bu kuvvet mine-sement sınırına uygulanıyorsa, diş aşınması süreci çok hızlı olabilir çünkü bu sınırda mine çok incedir. Bu tipte bir diş aşınmasının başka bir yaygın sebebi diş fırçalarken aşırı kuvvet uygulamaktır. Erozyon, bakteriler sebebiyle olmayıp asit ile kimyasal çözünmeye bağlı diş aşınmasıdır. Erozyona bağlı diş tahribatının belirtileri bulimiya hastası insanların ağzındaki yaygın karakteristik özelliklerdendir çünkü dişler kusmaya bağlı olarak gastrik asite maruz kalır. Diğer bir önemli aşındırıcı asit kaynağı belirtileri sıklıkla limon suyu somuran hastalarda görülür. Abfraksiyon, esneme kuvvetlerine bağlı diş aşınmalarıdır. Dişler basınç altında esnediğinden, oklüzyon olarak bilinen dişlerin birbirine dokunma düzeni dişin bir tarafında gerilmeye sebep olurken diğer bir tarafında sıkışmaya sebep olur. Bunun gerilim altındaki tarafta V-şeklinde girintilere ve sıkışan tarafta ise U-şeklinde girintilere sebep olduğu düşünülmektedir. Dişlerin kökünde bir diş tahribatı olursa bu olaya; pulpa içerisindeki hücreler sorumlu ise internal rezorpsiyon, periodontal ligamentteki hücreler sorumlu ise eksternal rezorpsiyon denir. Dişlerdeki renk değişimi; bakteri lekeleri, tütün, çay, kahve, bol klorofilli besinler, restoratif malzemeler ve ilaçlardan kaynaklanıyor olabilir. Bakteri lekeleri yeşil, siyah, turuncu gibi çeşitli renklenmelere sebep olabilir. Yeşil lekeler aynı zamanda klorofilli besinlerin ya da aşırı miktarda bakır veya nikel alınmasının sonucudur. Amalgam, yaygın bir diş restorasyon malzemesi, çevresindeki bölgeleri siyah veya gri renge çevirebilir. Uzun süreli klorheksidin, bir gargara, kullanımı diş eti çevresinde ekstrinsik leke oluşumuna sebebiyet verebilir. Bunun bir diş hekimi tarafından temizlenmesi kolaydır. Sistemik rahatsızlıklar da dişte renk değişimine sebep olabilir. Konjenital eritropoetik porfiri, porfirinlerin dişlerde tortulaşmasına sebep olur ve kırmızı-kahverengi renklenme meydana gelir. Mavi renk değişimi alkaptonuria ile ya da nadiren Parkinson hastalığı kaynaklıdır. Erythroblastosis fetalis ve biliyer atrezi, biliverdin tortulaşması sebebiyle dişin yeşil görünmesine sebep olan hastalıklardır. Ayrıca travmalar dişin rengini pembe, sarı veya koyu gri renklerine dönüştürebilir. Pembe ve kırmızı renklenmeler lepromatöz lepra hastaları ile ilişkilidir. Bazı ilaçlar,tetrasiklin anbitiyotikler gibi, dişin yapısına katılabilir ve dişlerde intrinsik lekelere sebep olabilir. Diş sürmesi bazı çevresel faktörler tarafından değiştirilebilir. Sürme zamanından önce durursa, diş gömülü denilir. Dişin gömülü kalmasının en yaygın sebebi ağızda diş için yer olmamasıdır. Diğer sebepler; tümörler, kistler, travmalar ve kalınlaşmış kemik veya yumuşak doku olabilir. Diş ankilozu, dişin ağza sürdüğü ancak sement veya dentinin alveol kemiği ile kaynaştığı duruma verilen isimdir. Bu, kişinin süt dişinin hiç dökülmeyeceği ve asla kalıcı dişine sahip olamayacağı anlamına gelebilir. Sürmenin doğal sürecini değiştirme tekniği; yer ayarlama ya da diğer bir deyişle boşluk açma ve/ya kapatma amacıyla dişlerin sürmesini hızlandırmak ya da yavaşlatmak isteyen ortodontistler tarafından kullanılır. Eğer kalıcı dişin kökü toplam uzunluğunun ⅓'üne ulaşmadan süt dişi çekilirse, kalıcı dişin sürüşü gecikecektir. Tersine, eğer kalıcı dişin kökünün ⅔'ünden fazlası tamamlanmışsa, kalıcı dişin sürüşü hızlanacaktır. ⅓ ve ⅔ arasında bir uzunluk tamamlanmışsa, sürüş hızının nasıl olacağı tamamen bilinmemektedir. Hiperdonti ile sonuçlanan sistemik bozukluklardan bazıları; Apert sendromu, kleidokraniyal disostoz, Crouzon sendromu, Ehlers-Danlos sendromu, Gardner sendromu ve Sturge-Weber sendromudur. Hipodonti ile sonuçlanan sistemik bozukluklardan bazıları; Crouzon sendromu, Ektodermal displazi, Ehlers-Danlos sendromu ve Gorlin sendromudur. Tek dişte mikrodontinin, üstçene yan kesicide olma ihtimali en fazladır. Sonraki mikrodonti olma ihtimali en fazla olan diş üçüncü azı dişidir. Tüm dişlerde makrodontinin, hipofizer gigantizm'de görülür. Aynı zamanda konjenital hemihipertrofi vakalarında yüzün bir tarafında makrodonti vardır. Dudak damak yarığı (DDY) hastalarında birçok diş anomalisi görülür. Her iki dentisyon da etkilenmekle birlikte anomaliler genellikle yalnızca etkilenmiş tarafta görülür. Eksik, süpernümerer ve renklenmiş dişlerin yanı sıra mine displazisi, renk değişimleri ve kök gelişiminde gecikmeler yaygındır. Dudak damak yarığı olan çocuklarda alveolar yarık bölgesindeki yan kesici diş en yüksek diş gelişim bozukluğu gösterme prevalansına sahiptir. Fonksiyon ve estetik bakımından düşünüldüğünde bu durum tedavi planlaması yapılırken göz önünde bulundurulmalıdır. Doğru bir koordinasyon ile başarılı koruyucu tedaviler sonucunda invaziv yöntemlerden kaçınılabilir. DDY popülasyonlarında belirli diş anomalilerinin prevalansını hesaplamak için birçok araştırma yapılmış olsa da çok farklı sonuçlar elde edilmiştir. Brazilyalı erkek yarık hastalarında diş anomalilerini hesaplamak üzere yapılan çalışmalarda erkeklerde kadınlara göre daha fazla DDY, agenezis ve süpernümere kök insidansı görülmüştür. Tam DDY olgularında en sık sol maksiller yan kesici dişin eksik olduğu bulunmuştur. Süpernümerer dişler genelde yarığın distaline yerleşmiştir. Ürdünlü bireylerde yapılan çalışmalarda, DDY hastalarında diş anomalisi prevalansının sağlıklı bireylere göre daha yüksek olduğu bulunmuştur. Hastaların %66.7'sinde eksik diş gözlenirken bundan en çok maksiller yan kesici dişler etkilenmiştir. Hastaların %16.7'sinde süpernümerer dişler, %37'sinde mikrodonti, %70.5'inde taurodontizm, %30.8'inde transpoze yahut ektopik diş, %19.2'sinde dilaserasyon, %30.8'inde hipoplazi bulunmuştur. Mikrodonti, dilaserasyon ve hipoplazi insidansı unilateral DDY hastalarına kıyasla bilateral DDY hastalarında daha yüksek olduğu görülmüş olup bu anomalilerden hiçbiri eşeysel dimorfizm göstermemiştir. Böylece dudak damak yarığı hastalarında çeşitli diş anomalileri görüldüğü açıktır. Diş sorunlarının önüne geçmek veya doğru bir biçimde tedavisini yapmak için hastayı klinik ve radyografik olarak değerlendirmek şarttır. Ayrıca dudak damak yarığı hastalarının IOTN (ortodontik tedavi ihtiyaç indeksi) skoru 5 olup ortodontik tedavi için uygundurlar. Başarılı bir tedavi planı hazırlamak için bir ortodontist ile temasa geçmek hayati önem taşımaktadır. H tipi motor H tipi motor , silindirlerin birbirine göre konumları H şeklinde olan motordur. V açısı 180 derece olan iki V motorun kranklarının birer dişli ile ortak kullanıldığı düşünülürse H tipi motor ortaya çıkar. Silindir blokları aynı kartere bağlıdır. 2 krank mili ve bir iş alma mili mevcuttur. Böylece iki ayrı motorun gücü bir blokta toplanmış olur.Ancak bu gibi motorlarda hareketli parça ne kadar çok olursa aşınma, ısınma,mekanik ses,sık arıza v.s olacağından pek fazla rağbet görmezler. Demokrat Parti Demokrat Parti çok sayıda siyasi partinin adı olarak kullanılmıştır: İzzet Özgenç İzzet Özgenç 1 Şubat 1960'ta Araklı ilçesi Yeşilköy köyünde doğmuştur.Gazi Üniversitesi Hukuk Fakültesi'nde görev yapmakta iken 2008 yılı başında YÖK başkanvekiliği görevine getirilmiştir. İstanbul Üniversitesi Hukuk Fakültesi'ni bitirdikten sonra aynı fakültede Ord. Prof. Dr. Sulhi Dönmezer'in asistanlığını yapmıştır. Daha sonra Selçuk Üniversitesi Hukuk Fakültesi'nde Yrd. Doç. ve Doçent unvanlarını elde etmiştir. 2001 yılında göreve başladığı Gazi üniversitesi Hukuk Fakültesi'nde 2006 yılında Profesör unvanını almıştır.Gazi Üniversitesi Hukuk Fakültesinde Ceza Hukuku derslerini vermektedir. Prof. Dr. İzzet Özgenç, Prof. Dr. Adem Sözüer ile birlikte 2005 yılında yürürlüğe giren Türk Ceza Hukuku Reformu'nun baş mimarlarındandır. "TCK Gazi şerhi" isimli kitabı ile Yeni TCK ile ilgili kavramları ayrıntılı bir biçimde ele almış, bu kitap ceza hukukçuları açısından bir başvuru kitabı hüviyetine bürünmüştür. Türkan Saylan'ın görev süresinin dolması üzerine Mart 2007'de YÖK'e Bakanlar Kurulu kontenjanından seçilmiş ve bu seçimi dönemin cumhurbaşkanı Ahmet Necdet Sezer onaylamıştır. Yusuf Ziya Özcan'ın YÖK Başkanı olmasının ardından 2008 yılında Genel Kurulun seçimiyle YÖK Başkanvekilliğine getirilmiştir. Ocak 2010'da YÖK Başkanvekilliğinden istifa etmiş ve YÖK Yürütme Kurulu üyeliğine seçilmiştir. 2010 yılında Türk - Alman Üniversitesi'ne rektör adayı olduğu için YÖK Yürütme Kurulu'ndan istifa etmiştir. Ardından YÖK üyeliğinden de istifa etmiştir. Ayrıca 2009 yılı sonlarında EĞİTİM SEN'in hazırladığı bir raporda Özgenç'in "Suçun Yapısında Kusur" isimli doçentlik tezinin çalıntı olduğu belirtilmiş ve bu rapor YÖK Başkanına verilmiştir. (Doçentlik tezinin, Prof. Dr. Hans Achenbach’ın 1974 yılında yayımlamış olduğu “Historische und dogmatische grundlagen der strafrechtssystemat ischen schuldlehre” isimli eserinden çalıntı olduğu iddia edilmiştir.) Bezmiâlem Vakıf Üniversitesi Mütevelli Heyeti üyesidir. Üniversitelerarası Kurul kontenjanından YÖK üyeliğine yapılan seçimi 9 Aralık 2014 tarihinde Cumhurbaşkanı Recep Tayyip Erdoğan tarafından onaylanmıştır. Temmuz 2015 tarihinde YÖK üyeliğinden istifa etmiştir. OSE Yahudi Nüfusu Koruma Grupları Birliği Yahudi Nüfusu Koruma Grupları Birliği, Almanya’da Adolf Hitler’in partisinin iktidara yükselişi sebebiyle Nazi tehdidi altında bulunan Yahudilerin himayesi maksadıyla kurulan birlik. Birliğin merkezi Paris’te idi ve şeref başkanlığını Albert Einstein yürütmekte idi. Albert Einstein birlik adına 17 Eylül 1933 tarihinde Atatürk’e bir mektup yazarak 40 Yahudi akademisyenin Türkiye’ye getirilmesini sağlamıştır. Theseus Theseus, (Yunanca: Θησεύς) Atina'nın efsanevi kralı. Annesinin Ethra, babasının Egeus veya Poseidon olduğu söylenir. Theseus, İyonyanın baş kahramanıydı. Atinalılar onu büyük bir reformcu olarak kabul ediyorlardı. Attika'nın Atina önderliğinde siyasi bütünleşmesini sağlayan kişi olduğu kabul ediliyordu. Efsaneye göre, Atina'nın kadim krallarından Egeus, çeşitli kadınlarla evlenmesine rağmen çocuk sahibi olamaz. Sonunda Troezen kralının kızı Ethra ile evlenir. Ethra, Egeus'tan, bir söylentiye göre ise yüzerken birlikte olduğu Poseidon'dan hamile kalır. Egeus çocuğun doğmasını beklemeden Atina'ya döner, ancak gitmeden önce sandaletini ve kılıcını dev bir kayanın altına bırakır ve Aethra'ya çocuğun büyüdüğünde kayayı kaldırıp emanetlerini alabileceğini, böylece hanedana mensup olduğunu ispatlayabileceğini söyler. Theseus büyüdüğünde gerçekten kayayı kaldırır ve babasının emanetlerini alır. Annesi genç Theseus'a gerçek kimliğini açıklar. Bunun üzerine Atina'ya yola çıkan Theseus yolda Skiron, Sinis, bir de Prokrustes adında yol kesen haydutları öldürür. Çeşitli maceralardan sonra Atina'ya ulaşan Theseus, Egeus'a gerçek kimliğini açıklamaz. Ancak Egeus'un eşi Medea, Theseus'un veliaht olduğunu anlar ve kendi oğlu Medus yerine tahta geçmesinden endişe eder. Ölmesini sağlamak için kendisinden Maraton boğasını öldürmesini ister. Ancak Theseus boğayı yakalayıp Atina'ya kadar getirmeyi başarır ve kurban eder. Bunun üzerine Medea, Theseus'u zehirlemeye karar verir. Son anda Egeus kılıcı ve sandaletleri görerek Theseus'un oğlu olduğunu anlar ve zehiri döker. Bunun üzerine Medea ile Medus kovulur. Girit kralı Minos'a yenilen Atinalılar, barış anlaşması gereğince dokuz yılda bir, Minotor adlı öküz başlı canavara yedi genç kız ve erkeği kurban etmek zorundadır. Theseus, canavarla savaşmaya gönüllü olur. Babasına eğer muzaffer olursa dönüşte beyaz bir yelken açacağını söyler. Kral Minos'un kızı Ariadne, Theseus'a aşık olur ve Minotor'un içinde bulunduğu labirentten çıkabilmesi için ona bir ip yumağı verir. Theseus, Minotor'u çıplak elleriyle öldürür, Atinalı gençleri kurtarır ve ip yumağını kullanarak labirentten çıkmayı başarır. Ariadne'ı da yanına alıp Atina'ya yelken açar ancak Nakşa adasında mola verdiklerinde onu adada "unutur". Theseus, Atina'ya yaklaştıklarında da beyaz yelkeni çekmeyi unutur. Kıyıdan koyu renk yelkeni gören baba Egeus, denize atlayarak intihar eder (Ege Denizi'nin adını bu olaydan aldığı söylenir). Babasının trajik ölümünden sonra Theseus, Atina kralı olur ve Amazonlar'ın kraliçesi Antiope ile evlenir. Bu evlilikten oğlu Hippolitus dünyaya gelir. Ancak eşi bir savaşta Theseus ile birlikte savaşırken ölür. Bunun üzerine Theseus, Ariadne'ın kızkardeşi Faidra ile evlenir. Faidra, Hippolitus'a zalimce davranacaktır. Efsaneye göre Theseus, Atina'dan ayrılarak hayatının son yıllarını İskiri adasında huzur içinde geçirir. Hristo Stoiçkov Hristo Stoiçkov (d. 8 Şubat 1966, Filibe), Bulgar eski futbolcu, teknik direktör. Stoiçkov 1994 FIFA Dünya Kupası'nda Bulgaristan formasıyla dördüncülük yaşamış ve turnuvada attığı 6 golle gol kralı olmayı başarmıştır. Ayrıca Stoiçkov, aynı yıl Avrupa'da Yılın Futbolcusu seçilmiştir. Sam Peckinpah David Samuel "Sam" Peckinpah (d. 21 Şubat 1925 – ö. 28 Aralık 1984), Amerikalı film yönetmenidir. Western türüne yaklaşımı ve şiddeti anlatmadaki açık ve yenilikçi tarzıyla 1970'lerin önde gelen yönetmenlerinden biridir. Peckinpah; Fresno, Kaliforniya'da dünyaya gelmiş, ilk ve orta öğretimini burada tamamlamıştır. 1943 yılında deniz kuvvetlerine katılmış ve birliği 1945 yılında Japonların silahsızlandırılması için Çin'e gönderilmiştir. 1946 yılında Çin'den ayrılmıştır. Çin'deki görevi herhangi bir savaş durumunu içermemekle birlikte, Çin ve Japon askerleri arasındaki savaşa şahit olmuştur. Arkadaşlarına göre bunlar, Amerikalıların müdahale etmesine izin verilmeyen işkence ve şiddet eylemleridir. Bu görüntüler Peckinpah'ı derinden etkilemiş ve daha sonra filmlerinde şiddeti anlatma tarzı üzerinde etkili olmuştur. Savaş sonrası Peckinpah koleje gitmiş ve 1950 yılında Güney Kaliforniya Üniversitesi'nde yüksek lisansını tamamlamıştır. Tüm yaşamı boyunca Peckinpah, alkolizm, uyuşturucu bağımlılığı ve bazılarına göre ruhsal hastalıklarla (olasılıkla manik depresyon veya paranoya) boğuşmuştur. Üç kez evlenmiştir. Silahlara hayran olan Peckinpah'ın, evinde düzenlediği içkili partilerde aynalara ateş ettiği söylenmektedir. Bu tür sahneler filmlerinde de birkaç kez yer almıştır. Peckinpah, özellikle Meksikalı bir kadınla evlendikten ve orada mülk edindikten sonra hayatının önemli bir bölümünü de Meksika'da geçirmiştir. Meksika hayat biçiminden ve kültüründen büyülendiği belirtilen Peckinpah, bu temaları filmlerinde de işlemiştir. Peckinpah hayatının son yıllarının ciddi hastalıklarla boğuşarak geçirmiş, ancak son ana kadar çalışmaya devam etmiştir. Aralık 1984 yılında ölmüştür. Öldüğünde Stephan King'in "Gunslinger" serisinin sinemaya uyarlanması için çalışıyordu. Başlangıçta, "Gunsmoke" ve "The Rifleman" gibi Western türü televizyon dizilerinde senaryo yazarı ve yönetmen olarak çalıştı. 1960 yılında, sadece 13 bölüm süren "The Westerner" isimli bir televizyon dizisi yarattı, 1960'ların başında film sektörüne geçti ve Hollywood'da sinema dünyasının yaramaz çocuğu olarak ünlendi. İlk filmi "The Deadly Companions" herhangi bir ilgi uyandırmamıştı. Başrollerini Joel McCrea ve Randolph Scoott'un paylaştığı ikinci filmi "Ride the High Country" de Amerika'da ilgi görmedi ancak dışarıda büyük başarı elde etti. Belçika Film Festivali'nde Federico Fellini'nin ""8½""'unu geride bırakan film, yabancı eleştirmenlerce geleneksel Western türünün parlak bir yeniden çalışması olarak görüldü. Peckinpah'ın sonraki filmi "Major Dundee", yönetmenin filmlerini finanse eden büyük stüdyolarla yaşadığı talihsizliklerin ilkiydi. Film Peckihpah'tan alındı ve esaslı bir şekilde yeniden düzenlendi. Bu olaydan sonraki birkaç yıl boyunca Peckinpah Hollywood'da çalışamadı. 1969 yılında, "The Wild Bunch" ile film tarihindeki en görkemli geri dönüşlerden birini yaptı. Açık şiddetindeki saygısız, gaddar ve benzersiz yapısına rağmen film, tartışmalı bir klasik haline geldi. Birçok eleştirmen filmin şiddetini sadistçe bulsa da, diğer eleştirmenler ve Peckinpah'ın akranı çoğu yönetmen, filmin hızlı düzenleme biçimindeki orijinalliği selamlamış ve Peckinpah'ın geleneksel Western konularını yeniden canlandırmasına övgü düzmüşlerdi. Bu Peckinpah efsanesinin başlangıcı oldu, o ve eserleri ölümüne kadar ve ölümünden sonra dahi tartışmalı kalmasını sağladı. "The Wild Bunch"ın ardından Peckinpah, izleyici beklentilerinin aksine, ağıtsal, eğlenceli ve şiddetsiz Western filmi "The Ballad of Cable Hogue"'u yaptı. Daha sonra tekrar bir 180 derecelik dönüşle Peckinpah, en şiddet dolu ve psikolojik olarak rahatsızlık verici filmi "Straw Dogs"'u yönetti. 1972 yılında Peckinpah iki film daha yaptı. birinci film, bir rodeocunun hikâyesini anlatan "Junior Bonner", Peckinpah'ın şiddet içermeyen filmlerinin sonuncusu oldu. Filmin başarısızlığı üzerine Peckinpah ""Kimsenin vurulmadığı bir film yaptım, ve kimse filmi izlemeye gitmedi"" demiştir. Aynı yıl Peckinpah, Junior Bonner'daki Steve McQueen ile birlikte "The Getaway" filmini de çekti ve bu film Peckinpah'ın en büyük gişe başarılarından biri oldu. 1973 Peckinpah'ın hayatının ve kariyerinin en zor döneminin başlangıcı olarak görülebilir. Peckinpah, MGM ile "Pat Garrett and Billy the Kid"'in yapımı için anlaşmıştı. Ancak, MGM ile arasında çıkan anlaşmazlıklar, artan alkol problemleri ile birleşince, "Pat Garrett and Billy the Kid" Peckinpah tarafından sahiplenilmemiş ve makaslanmış bir şekilde yayınlandı. Bu deneyim Peckinpah'ı Hollywood'dan sonsuza denk soğuttu. Bazıları bu olayı Peckinpah'ın düşüşünün başlangıcı olarak işaret etmektedir. 1988 yılında, filmin yönetmen kurgusu video olarak yayınlandığında, birçok eleştirmen filmi anlaşılamamış bir klasik ve en büyük modern Western filmi olarak övdü. "Bring Me the Head of Alfredo Garcia", hayranlarının gözünde son gerçek "Peckinpah" filmi olarak nitelendirilir, ayrıca yönetmenin kendisi de filmi, istediği gibi yayınlayabildiği tek film olarak tanımlamıştır. "Alfredo Garcia" genellikle Peckinpah'ın son büyük filmi olarak nitelendirilir. 1956-58 Broken Arrow 1958-63 The Rifleman 1960 The Westerner 1960 Klondike 1967 Noon Wine Kuleönü, Isparta Kuleönü, Isparta'nın merkez ilçesine bağlı bir beldedir. 1844-1845 yılı temettu defterine göre Atabey İlçesi, Kuleönü Köyü hane sayısı:100 nüfus:394 olarak kayıt altına alınmıştır. Daha önceleri Atabey ilçesine bağlı bir köy iken, 1930 lu yıllarda Isparta merkez ilçeye bağlanmış, 1972 yılında da belde (kasaba) statüsü kazanmış ve belediye kurulmuştur. İl merkezine uzaklığının 13 km olması kasaba için önemli bir avantaj olmuştur. Bunun yanı sıra Isparta-Eğirdir yolu üzerinde bulunması ve ulaşım kolaylığı nedeniyle son yıllarda çiftlik evi sahibi olmak isteyen Ispartalıların ilgisini çekmiş, çok sayıda çiftlik evi yapılmıştır. Kasabada bir tane ilköğretim okulu bulunmaktadır. Ayrıca şehir merkezine yakınlığı ve ulaşım kolaylığı nedeniyle önemli sayıda öğrenci şehir merkezindeki okulları tercih etmektedir. İl merkezine ulaşım her saat başı karşılıklı sefer yapan otobüslerle sağlanmaktadır. Ford (anlam ayrımı) Ford, aşağıdaki anlamlara gelebilir: NakÅŸa Nakşa (Yunanca: Νάξος (Naksos), İtalyanca: Nasso) Yunanistan'a bağlı Ege adası. Tavşan Adaları'ndan (Kiklatlar). Antik Kikladik kültürün merkezi. Adanın başlıca geliri turizmdir. Çevresindeki adaların kurak olmasına karşın Nakşa'da tarım için yeterli su bulunur. Zas Dağı (1.004 m)yörenin en yüksek tepesidir, topladığı bulutlar adaya yağmur yağmasını sağlar. Yunan mitolojisinde tanrı Zeus, Zas Dağı'ndaki bir mağarada büyütülür (Zas Dağı, adını Zeus'tan almıştır). Yine mitolojide Girit Kralı Minos'un kızı Arian, adada uyurken sevgilisi Theseus kızı "unutarak" adadan ayrılır. Adanın tanrısı Dionysos kıza aşık olur. Ancak Ariadne Theseus'tan ayrı kalmaya dayanamaz ve intihar eder. Dördüncü Haçlı Seferi'nden sonra İstanbul'da kurulan Latin İmparatorluğu'ndan güç alan Venedikli Marco Sanudo, adayı ve diğer bazı Çember Adaları'nı ele geçirerek Nakşa Dükalığı (veya Takımada Düklüğü)'nü kurdu. 1566'da Osmanlıların adayı ele geçirmesine kadar iki hanedandan gelen yirmi bir dük adada hüküm sürdü. Nakşa, Osmanlı döneminde yarı bağımsız bir idareye kavuştu. Osmanlılar adanın iç işlerine fazla karışmadılar. Ege Denizi'nin ortasında bulunan bu adaya Türk yerleşimi sınırlı kaldı. Ada 1832'de Yunanistan'a geçti. Juan Pablo Sorín Juan Pablo Sorín, (d. 5 Mayıs 1976 Buenos Aires, Arjantin), Arjantinli futbolcu. Paris Saint-Germain FC de çok müthiş bir sezon geçirerek Villarreal'e transfer olan Arjantinli futbolcu Villareal'le 2005-2006 sezonunda Şampiyonlar Ligi'nde yarı finale kadar yükselmiş ve futbolculuk kariyerinin doruk noktasına tırmanmıştır. 2006-2007 sezonunda Almanya'nın Hamburg kulübüne transfer olan Sorín burada futbol yaşantısını sürdürmektedir. Hamburg Sorin'i serbest bırakmıştır. Defansın solunda oynayan ve ileri çıkışlarıyla tehlikeli pozisyonlar yakalayan sorin oynadığı takımlarda genellikle oyunu iyi okuyabilmesi ve soğuk kanlılığı ile tanınmaktadır. Batistuta, Veron, Crespo üçlüsünün oynadığı efsane takımla beraber Dünya Kupasında top koşturmuştur. Şu an Cruzeiro'da bulunan ünlü futbolcu geçtiğimiz günlerde futbol yaşantısını sonlandırdığını açıklamıştır. Gadulka Gadulka, Bulgaristanda çalınan yaylı bir çalgıdır. Gusle Gusle veya gusla (Arnavutça: "lahuta", Bulgarca: "гусла", Hırvatça: "gusle", Karadağca: "gusle", Makedonca: "гусла", Sırpça: "гусле", "gusle" ). Balkanlarda Slav ve Arnavut ların kullandığı yaylı çalgı. Vaynahlar Vaynahlar, Kuzey Kafkasya'da Çeçenler ve İnguşlardan oluştuğu kabul edilen boy. Bugün varlığı sürmeyen pek çok boyun da Vaynah olarak adlandırıldığı sanılır. Vaynah etnografyası, 1600 yıllık bir dönemde iç içe geçmiş evlilikler yoluyla pek çok Kafkasya halkı tarafından temsil edilir. Bunlar Çeçenler, Kistler, İnguşlar, Kumuklar, Avarlar Dargiler, Laklar, Lezgiler, Tabasaranlar, Agullar, Rutullar, Sahurlar, Balkarlar, Karaçaylar, Nogaylar, Tatlar, Çerkesler ve Abazalardır. Ayrıca Gürcistan’da Vaynah dillerinden birini konuşan Batslar da Vaynah etnografyasının bir parçasıdır. Vaynah boylarının yüzyıllardan beri Kafkasya’da, bugünkü Çeçenya-İnguşya kuşağında yerleşik olduğu kabul edilir. Yazı Yazı; belirli bir yapısal düzeyde, dile dair görsel işaretlerin kullanıldığı bir tür iletişim aracı. Bu tanım prensipte yazının düşüncelerin değil, "dilin" bir temsili olduğu olgusuna dikkat çeker. Zira konuşma dili çeşitli yapısal seviyelerden (cümle, kelime, hece ve fonem [ses birimi]) meydana gelir ve herhangi bir yazı sistemi bu seviyelerden genellikle "sadece birini" temsil eder. Gerçekten de yazının tarihine bakıldığında insanların bu farklı yapısal düzeyleri deneyerek; çok farklı sosyal fonksiyonları karşılayabilecek, pratik, genel geçer ve ekonomik bir yazma sistemi geliştirmeye çalıştıkları görülür. Yazı, sıklıkla, bir dildeki sözleri temsil eden semboller sistemi olarak tarif edilir. Sözler kalıcı değilken yazı somut bir varlıktır ve sonsuza kadar muhafaza edilebilir. Hem konuşma hem de yazma bir dilin yapısal özelliklerine bağımlıdır. Bunun bir sonucu olarak belirli bir dildeki yazı, o dilin oral (konuşulan) formunun yapısal özelliklerine aşina olmayan bir kimse tarafından okunamaz. Bununla birlikte yazı sadece sözlerin kağıda dökülmesi değildir; bazen dilin edebî veya bilimsel kullanımlarından doğan çeşitli özel formlarının da sembole dönüştürülmesidir ki bunlar her zaman sözlü olarak ifade edilemeyebilirler. Aynı dili konuşan bir toplumda, yazılı dil aynı zamanda özel bir diyalekttir ve genellikle birden fazla sayıda yazılı diyalekt vardır. Akademisyenler bunu yazının konuşmadan ziyade dil ile ilişkili olmasına bağlarlar. Bunun bir sonucu olarak sözlü ve yazılı dil birbirlerinden farklı biçim ve fonksiyonlara sahip olacak şekilde evrimleşebilir. Bu alternatif ilişki genellikle aşağıdaki tabloda görüldüğü şekilde ifade edilir: codice_1 Arkeolojik bulgular ışığında Sümer yazı sistemi "bilinen" en eski yazı sistemidir. Sümer rahipleri yazıyı, tapınak ve depolarda bulunan malları kaydetmek amacı ile kullanmışlardı. Bu kayıtları tutarken bu işlemleri gerçekleştirenlerin isimlerini belirtme sorunu doğmuştu. Bunun üzerine kişi isimlerinin heceleri nesne adlarına benzetilerek ilgili nesnenin resimleri çizildi. Kısa zamanda o nesnelerin işaretleri nesneyi değil, o nesnenin adındaki sesleri belirtmeye başladı. Bu şekilde, hecelerin seslerini simgeleyen işaretler kullanılarak kayıtlar tutuldu. Böylece zamanla günlük konuşmaların seslerini belirten işaretler ortaya çıkmış oldu. Yazı birdenbire ortaya çıkmadı. İnsanlar önce mağara duvarlarına, kaya ve taşlara yaşadıkları olayları anlatan resimler yaptılar. Ancak bu resimler bir olayı anlatsalar da yazı niteliği taşımamaktaydı. Zamanla bu resimlerin gelişmesiyle ideografik yazı şekli ortaya çıktı. Olaylar yine resimlerle belirtiliyor ancak resimler, kendisini değil de anlamını tanımlıyordu. Örneğin bir kuş resmi kuştan ziyade "uçmak" eylemini anlatmak için kullanılıyordu. Mısırlılar, bu resimlerle yazının her iki şeklini de genişletip basitleştirdiler. Buna hiyeroglif yazısı denmektedir. Mısır hiyeroglifinde üç binden fazla işaret olduğu tespit edilmiştir. Bu yazı resimlerden kurtulamadığı için alfabeye geçememiştir. Hititler ve Persler, yazılarını kilden tuğlalar üzerine ucu sivri bir çubukla yazarlardı. Onun için yazıları çok ince, çivi biçiminde çizgilere benzerdi. Bu nedenle kullandıkları yazıya "çivi yazısı" adı verilmiştir. En eski Çin hiyeroglifleri MÖ 1766 yılına aittir. MS 200'lerde ise son şeklini bulmuştur. Bundan sonra bazı mahallî değişikliklere uğramıştır. Ancak, büyük bir değişiklik göstermemiştir. Çinliler bugün de hiyeroglif yazıyı kullanmaktadırlar. Fenikeliler, Suriye'nin sahillerine yerleşmişlerdi. Ülkeleri tarım bakımından yetersiz olduğundan denizcilik ve ticaretle uğraşmışlardı. Bu nedenle ticaret yaptıkları ülkelerin uygarlıklarını incelemişler ve yaymışlardı. Bunun sonucunda 26 harften meydana gelen bir alfabe doğdu. Bu alfabe, Yunanistan'dan İtalya'ya geçti. Oradan da bütün Avrupa'ya yayıldı. Çoğu tarihçiye göre tarih çağları, yazının bulunması ile başlar. Çünkü insanların yaşadıkları olaylar yazının bulunması ile kayda alınmış ve bununla birlikte günümüze kadar korunmuştur. Eğik düzlem Eğik düzlem, iki ucu arasında yükseklik farkı bulunan yüzey. Tarih öncesi çağlardan beri çeşitli işlerin yapılması için eğik düzlem kullanıldı. Günlük hayatta, uygulanan kuvveti azaltarak işlerin yapımını kolaylaştırmayı sağlayan basit makinelerdendir. Yükü belli bir yüksekliğe kaldırmak için kullanılır. Kuvvetten kazanç sağlanırken yoldan kayıp vardır. Eğik düzlemde sürtünme önemsiz ise kuvvet kazancı; kuvvet x eğik düzlem boyu = yük x yükseklik formülü ile hesaplanır. Ağır yükleri belli yüksekliğe kaldırmak zor olduğu zaman eğik düzlem yardımıyla yükten daha az bir kuvvet ile cisimler istenilen yüksekliğe çıkarılabilir. Sürtünmeler önemsiz ise, eğik düzlemde iş prensibi geçerlidir. Kuvvet . Kuvvet yolu = Yük . Yük yolu formula_1 İskenderun Demir ve Çelik A.Ş. İskenderun Demir ve Çelik A.Ş. (kısaca: İsdemir), Türkiye’nin en büyük demir-çelik işletmesidir. Hatay’ın Payas ilçesinde 16.757.238 m² alan üzerine kurulmuştur. İsdemir; Türkiye’nin kuruluş tarihi itibarı ile üçüncü, uzun mamul üretimi açısından ise en büyük entegre tesisidir. Uzun çelik üretmek üzere 1970 yılında kurulan İskenderun Demir ve Çelik A.Ş., 1 Şubat 2002 tarihinde Erdemir Grubu bünyesine katılmıştır. Ülkemizdeki uzun/yassı ürün dengesizliğinin giderilmesine yönelik olarak Cumhuriyet tarihinin tek seferde gerçekleştirilen en yüksek meblağlı yatırımı olan Modernizasyon ve Dönüşüm Yatırımlarının hayata geçirilmesinin ardından İskenderun tesislerinde 2008 yılında yassı nihai mamul üretimine başlanmıştır. Türkiye çelik sektörünün gelişimi açısından hayati önem taşıyan yassı mamul üretim kapasitesinin artırılmasında önemli bir rol oynayan İSDEMİR’de, kütük ve kangal uzun mamullerinin üretimi de sürdürülmektedir. Hatay’ın Payas ilçesinde 6,8 milyon m² fabrika alanına kurulmuş olan İSDEMİR bugün yaklaşık 5,3 milyon ton sıvı çelik kapasitesine sahiptir. Ayrıca 3,5 milyon tonu yassı ürün, 2,5 milyon tonu uzun ürün olmak üzere 6 milyon ton nihai mamul üretim kapasitesine ulaşmıştır. Ölü nota Ölü nota (ghost note), bir nota bilgisi. Çalınan bir notanın 2. bir çalış yapılmadan yazıldığı değer kadar uzatılmasıdır â€Ž Bir notadan sonra birbirine bağlı gösterilen notalarıdan çalınmayanın içi boş yazılmasıdır Let ring Let ring bir nota bilgisidir. Çalınan bir notanın zamanlamasına bakılmaksızın tınlamasına izin verilmesi anlamına gelir. Bir notanın üzerine yazılan "let ring" yazısından çalımı başlar ve bu yazıyı takip eden kesik çizgiler boyunca sürdürülür. Dik bir çizgi indiği zaman let ring durdurulur. Disstortion EP Disstortion EP, Sagopa Kajmer'in Ceza'nın "Mürekkep Doldurdum" isimli şarkısına nazire olarak Kuvvetmira'yla beraber Kasım 2005'te bir haftada hazırladığı 5 Aralık 2005'te yayınladığı albümdür. "Disstortion EP"; Sagopa Kajmer, Kuvvetmira, Kolera, Zet, Raffine, Mozole Mirach, Sitem Depresif gibi Kuvvetmira üyelerinin düetlerini içerir. Güney Afrika Cumhuriyeti millî futbol takımı Güney Afrika Cumhuriyeti millî futbol takımı, Güney Afrika Cumhuriyeti'ni futbolda temsil eder ve Güney Afrika Futbol Federasyonu tarafından yönetilir. Türkçede "Gençler Gençler" anlamına gelen "Bafana Bafana" ismiyle anılır. FIFA'dan aldığı ceza nedeniyle uzun yıllar futbolda dünya klasmanının dışında tutulmuştur. 1991 senesinde FIFA tarafından tekrar dünya müsabakalarında oynamaları için izin çıkmıştır. Tarihinde ilk defa katıldığı 1996'daki Afrika Uluslar Kupası'nda şampiyon oldu. Aşağıdaki oyuncular 7 Eylül 2019'da Zambiya ile oynanacak hazırlık maçı için çağrıldı. Kasım (Karamanoğulları beyi) Kasım Bey, (-1483) 1469-1483 yılları arasında Karamanoğulları Beyi. II. Bayezid zamanında Karamanoğlu Beyliği'nin başındaydı. Osmanlılarla çeşitli anlaşmalar yaptı. 1483'te ölümü üzerine yerine Turgutoğlu Mahmud Bey geçtiyse de 4 yıl sonra Karamanoğlu toprakları Osmanlı egemenliği altına girdi. Fas millî futbol takımı Fas millî futbol takımı, (; takma ismi , ), 1970 yılında, Dünya Kupası Finallerine doğrudan katılma hakkı kazanan ilk Afrika takımı olmuştur. 1986 senesinde ise, Dünya Kupası'nda gruplardan çıkmayı başaran ilk Afrika takımı unvanını elde etmiştir. Bunu başarırken grupta, Portekiz, Polonya ve İngiltere'nin önünde yer almayı başarmıştır. İkinci turda ise, daha sonra finale çıkacak olan Batı Almanya'dan aldığı 1-0'lık mağlubiyetle kupadan elenmiştir. 1998 FIFA Dünya Kupası'nda ise ikinci tura çıkmayı kıl payı kaçırmıştır. Ulusal anlamdaki en önemli başarıları, 1976 yılında kazandığı Afrika Uluslar Kupası şampiyonluğu, 2012 yılında ise finalde Libya'yı yenerek kazandığı 2012 Arap Milletler Kupası şampiyonluğudur. Aşağıdaki oyuncular 6 ve 10 Eylül 2019 tarihlerinde Burkina Faso ve Nijer ile yapılan hazırlık maçına çağrıldı. Kaynak: Klanlar (video oyunu) Klanlar, internet tarayıcısı üzerinden oynanan ve ortaçağda geçen bir oyundur. Her oyuncu; şan, şöhret ve güç kazanmasını sağlayabilecek küçük bir köyün sahibi olarak oyuna başlar, oyun strateji ve zeka üzerine kuruludur, sürekli online olmayı gerektiren aktif bir oyundur. Oyunda köylerindeki belli alanları geliştiren kullanıcılar misyoner elde ederler, misyoner diğer boş köylere veya diğer kullanıcıların köylerine askerler içerideki askerleri tamamen temizledikten sonra girip köyün sadakatini düşürürler, her misyonerin köye girişi sadakati %20-35 arasında düşürür, sadakat "0" veya - ye düştüğünde köy son misyoneri gönderenin olur ve misyoner ölür. Oyundaki amaç yeni köyler almak ve köyleri geliştirmek üzerine kuruludur, oyuncular saldırılarını genellikle geceleri yaparlar, diğer oyuncunun online olmadığı varsayılarak ve saldırılan oyuncu başka yerlerden yardım alamayacağını düşünürler, saldırı veya savunmayı tek kişi yapabildiği gibi sınırsız sayıda oyuncu aynı köye köylere saldırı ve savunma askeri gönderebilir. Oyunun ismi yani klanlar her oyuncuların bir klana yani gruba girmesi gerekir, her klanın dostları, ateşkes yaptıkları ve düşmanları vardır, bunlar harita üzerinde değişik renklerde işaretlidir. Aynı oyun daha önce innogames lisansıyla www.klansavaslari.net(kuruluş 2003) adresinde yayınlanmıştı. 1 Mart 2009 tarihinde www.klanlar.org adresinde yeni yapımcısı tarafından yayınlanmaya başlamıştır. Şu anda, farklı özellik ve farklı tarihlerde açılmış 44 oyun dünyası bulunmaktadır. 44. Dünya Aralık 2017 tarihinde açılmıştır ve ek olarak Classic Casual ve Speed server vardır. Baraj Baraj, eski zamanlardan beri insanlığın su ihtiyacını karşılamak ve tarımsal alanların sulanması amacıyla inşa edilen su yapılarıdır. Günümüzün modern barajları stratejik öneme sahiplerdir. Çünkü; Bir ülkenin enerji üretiminin en doğal ve en ucuz yoludur. Hidroelektrik enerji üreten barajlar, diğer enerji üretim türlerine göre daha çevrecilerdir. Yalnız son zamanlarda büyük barajların inşaları durdurulmuştur. Alansal olarak çok büyük barajlar, bulunduğu bölgenin iklimini değiştirmekte ve ekolojik dengeyi değiştirmektedirler. Özellikle bol yağış alan yerlerde taşkın önleme amacıyla bağlamalar, barajlar ve göletler inşa edilmektedir. Tarımsal arazilerin sulanması için büyük önem taşırlar. Barajlardan arazilere açılan kanallarla su taşınır. Dünyadaki ilk barajın MÖ 4000'li yıllarda Mısır'da Nil Nehri üzerinde yapıldığı değerlendirilmektedir. 12 m yükseklik, 110 m uzunluğa sahip barajdan içme ve sulama suyu temin edilmekteydi. MÖ 2950-2750 arasında Nil Üzerinde Sadd-el Kafara barajı yapılmıştır. MÖ 200 yıllarında Çin'de hâlen kullanılmakta olan Tu-Kiang barajı inşa edilmiştir. Seylan ve Hindistan'da 2000 yıl evvel yapılmış barajlar bulunur. İlk kargir baraj Urartular'ın Van tepelerinde 2700 yıl önce yaptığı Turna (Keşiş–Rusa) Gölü'dür. Barajlar aşağıdaki amaçların bir veya birkaçı için yapılır. Akarsulardan akan suyun elektrik üretimi için biriktirilmesi, yaklaşık 100 yıldır uygulanan bir yöntem. Barajların da dahil olduğu elektrik üretim sistemine hidroelektrik santral diyoruz. Çoğu hidroelektrik santral, dört ana bölümden oluşur. Baraj-türbin-jeneratör-enerji iletim hattı. Baraj sayesinde akarsuyun su düzeyi yükseltilir, çok miktarda suyun biriktiği geniş bir baraj gölü yaratılır. Barajın göl tarafına bakan duvarının alt kısımlarında, suyun diğer tarafa geçmesini sağlayan, isteğe göre açılıp kapanabilen kapaklar vardır. Kapaklar açıldığında, su aşağı doğru eğimli olan yoldan hızla akmaya başlar ve yolunun üzerindeki türbinin pervanelerine çarparak dönmelerini sağlar. Bir türbin 172 ton ağırlığında olabilir ve dakikada 90 tam devir yapabilir. Su türbinler, yapı olarak yel değirmenlerine benzer. Tek farkları, dönmeyi sağlayan enerji kaynağının rüzgâr değil, su olmasıdır. Bu türbin, hareket eden suyun kinetik enerjisini mekanik enerjiye çevirir. Türbin şaft denen bir çubukla jeneratöre, yani elektriği üreten motora bağlıdır. Türbinin hareketiyle jeneratörün içindeki bir dizi elektromıknatıs dönmeye başlar. Bu büyük elektromıknatıslar bir bakır tel bobininin iç kısmında yer alır. Jeneratördeki mıknatıslarla bobinin arasında oluşan manyetik alan, bir elektrik akımı üretir. Böylece türbinden gelen mekanik enerji elektrik enerjisine dönüşür. Burada oluşan akımda transformatörle yüksek voltajlı akım haline dönüştürülür. Daha sonra da enerji nakil hatlarıyla evlere ve iş yerlerine iletilir. Baraj gölünden alınarak türbini döndüren suysa boru hatlarıyla dışarı taşınır ve tekrar akarsuya karışır. Barajlar ve HES'lerin yerel ve bölgesel etkileri şunlardır: Oktav Oktav, müzikte bir ses aralığıdır. Bir oktavın yüksek notasının ses dalgası frekansı (perdesi), aynı oktavın alçak notasının iki katıdır. Örneğin orta C üzerindeki A notasının uluslararası standart frekansı 440 hertz'dir.Bu A notasının üzerindeki oktav 880 hertz ile titreşirken, altındaki oktav 220 hertz ile titreşir. Birbirlerinden sadece bir oktav uzakta (ayrık) olan notaların akustik ilişkileri nedeniyle, yüksek A ile alçak A, perde haricinde, aynı özelliklere sahip notalardır. Çoğu müzik skalası bir oktavı kapsar; Batı müziğinin diyatonik skalalarında (majör, minör ve modal) oktav, sekiz notalık bir aralıktır. Sekiz notalık oktava hemen hemen tüm kültürlerde rastlanır. Bir oktav ayrık notasıyla eşleştirilmiş nota grubuna "çift" denir. Oktav çiftleştirmesine enstrümantal müzikte sık sık rastlanır. Kal覺n Do dan ince Do ya kadar olan 8 notal覺k ses dizisi bir oktav say覺lmaktad覺r. Dünyada ses sanatçılarının kaç oktav olduğu çok tartışılan bir konudur. Örneğin bir sanatçı piyanoda 2. aralıktaki mi sesinden, 7. aralıktaki sol diyez sesine kadar çıkabilsin. Burada (E2-G#7) ses aralığı için en son çıkartabildiği sesin piyanonun 7. aralığında olması, sesin 7 oktav olduğu anlamına gelmez. Çünkü sanatçının çıkartabildiği en kalın ses piyanonun 2. aralığındadır. Yani sesi 7-2=5 oktavdır. Örneğin, Mariah Carey'in sesi 2. aralıkta (G#)sol diyez notasından değil, daha geride bulunan (E) mi notasından başladığına göre sesi 5'ten yukarı yani 5,2 oktavdır. Bir insanın sesine bakılarak oktav aralığı ölçülmek istendiğinde dikkate alınacak ilk şey notalardır. Notaların doğal sesler olması gerekmektedir. Doğal sesler, ölçüm yapılırken kullanılan enstrümandaki doğal sesler olmalıdır. Arızalı sesler olarak adlandırılan bemol, diyez, majör ya da minör sesler oktav ölçümünde dikkate alınamaz. Aksi takdirde yapılan ölçüm oktav aralığı değil direkt olarak ses aralığı ya da diğer bir deyişle ses yelpazesi olur. Bir kişinin şarkı söyleyebildiği oktav aralığı ortalama 2, nadiren