ayakları altında deriden ve yuvarlak tahtadan blok benzeri düz yüzeyler iliştirerek kullandıklarını yazar. Bununla birlikte, tenis raketini andıran (Fransızcada "raquette de neige" «kar raketi» denmesi bu yüzdendir) ağ gibi örgülü delikli "klasik" kar ayakkabılarının Kuzey Amerika yerli halklarınca Avrupalılardan önce de kullanıldığı biliniyor. Fransız kâşif Samuel de Champlain'in seyahat anılarında (V.III, sayfa: 164) Huronlar ve Kriler gibi yerli halkların karın çok olduğu yerlerde kar üzerinde batmadan gitmek üzere Fransa'daki kravatların biçiminde ve onların iki ya da üç katı büyüklüğünde kar ayakkabıları kullandığını yazar. Etnografik olarak kar ayakkabılarını en yoğun biçimde kullanan yerli halklar, Kuzey Amerika'da Eskimolar ile Kızılderililer, Doğu Sibirya'da ise Çukçiler, Koryaklar ve İtelmenlerdir. Kar ayakkabılarının yapımında yöre malzemeleri kullanılır. Tahta iskeleti daha çok melez, huş ve söğüt ağaçlarından, örgü şeritleri ise rengeyiği ya da fok derisinden, son zamanlarda ise ayı ve at derisinden de yapılır. Kuzey Amerika'nın Batı dünyası tarafından keşfinden önceleri Eskimo-Aleut halkları ve Kızılderililer gibi Amerika yerlileri farklı stillerde kar ayakkabıları geliştirmiştir. Keşiften sonra özellikle Kanada ve Amerika Birleşik Devletlerinin kuzey eyaletlerinde beyazlarca da yaygın olarak kullanılmaya başlamıştır. Alaska'da kar ayakkabısını en fazla kullanan yerli halk Kızılderili Alaska Atabasklarıdır ve bunlar kar ayakkabılarını daha çok huş ağacının kabuğundan imal ederler. Alaska Atabaskları kışın çok yaygın biçimde kar ayakkabılarını kullanarak yaya yürür ve seyahat ederler. Kanada'da kar ayakkabısını en fazla kullanan yerliler ise yine Kızılderili Algonkin halkları ile Kanada Atabasklarıdır. ABD ve Kanada'da Büyük Düzlüklerde yaşayan Ova Kızılderililerinden Karaayaklar, Arapaholar, Nakotalar, Nakodalar, Şayenler, Komançiler, Apsalokeler, Atsinalar, Kiowa, Lakotalar, Siyular, Apaçiler ve Kriler gibi Ova Kızılderilileri kışın Amerika bizonunu önceleri kar ayakkabılarını takarak yaya avlarken, atın Avrupalılarca getirilmesinden sonra atlı avlamaya başlamışlardı. Kuzey Kızılderililerinin yumuşak karlı arazide beslenen rengeyiği ve sığın gibi hayvanları avlamasının ön koşulu kar ayakkabısı kullanmaktır. Atabask dillerinde kar ayakkabısı için kullanılan adlar: Denağinaca "ush", Ahtnaca "‘aas", Değinakça "oyh", Holikaçukça "oyh", Koyukonca "osh" (Yukarı Koyukonca), "oyh" (Aşağı ve Merkezî Koyukonca), Tanakrosça "aayh", Yukarı Tananaca "aayh" ya da "aay", Guçince "aih", Hanca "‘a", Tlınçonca "ʔah" Denetaca "ʔah", Danezaca "maaahéʔ" («onun kar ayakkabısı»), Denesulinece "ʔaih", Nadoten-Vetsuvetence "‘ayh", Çilkotince "ʔash". Ahtnalar "‘aas" dışında da "tsidatl’uuni, tsedatl’uun, tsistl’uuni" (hill snowshoe) ve "datsaaggi" (temporary snowshoe) gibi farklı kar ayakkabıları da kullanır. Algonkin dillerinde kar ayakkabısı için kullanılan adlar: İnnuca "asham", Ova Kricesi "asāmak" (ᐊᓵᒪᐠ), Güney ve Kuzey Doğu Kricesi "asaamich" (ᐊᓵᒥᒡ) ya da "asaam" (ᐊᓵᒻ), Naskapice "asaam" (ᐊᓵᒻ), Ojibvaca "aagim" (ᐋᑭᒻ), Abenakice "ôgem" (eski yazı: "ȣgem"), Potavatomice "agmoseʼ", Karaayakça "awámi", Mikmakça "alaqami'g" ya da "lasguaw". Algonkin halklarından Ojibvalar kar ayakkabısının ("aagim") kasnağını yani çerçevesini (Severn şivesinde: "aagimaakwaatig", kuzeybatı Ontario ve Manitoba şivesinde: "aagimaatig") tahtadan, bağcıklarını ("ashkimaneyaab") ve yan bağcıklarını ("bizhimaaneyaab") ham deriden yaparlar. Minnesota ve Wisconsin Ojibvaları (Chippewa) "makwaasagim" adlı ayı pençesi kar ayakkabısı (bear paw snowshoe) da kullanırlar. Ojibvalardan Quebec Algonkinleri kar ayakkabısının ön ve arka çapraz "brace"ʼlerine "okogaatig", kuyruk bölümü için kullanılan tahtaya da "ozhedoowaatig" adını verirler. Batı dillerindeki “Eskimo” kelimesinin etimolojilerinden en yaygın olarak kabul göreni Smithsonian Institution'dan Ives Goddard'ın ileri sürdüğü Algonkin dillerinden İnnuca ("Montagnais") “snowshoe-netter” («kar ayakkabısı [ağ gibi] ören») anlamına gelen kelimedir. İnnucada "assime·w" kelimesi «she laces a snowshoe» anlamına gelir. Bütün Eskimo-Aleut halkları kar ayakkabısı kullanır ve bunlar birkaç çeşittir. Kuzey Alaska'daki İnyupikçe "tagluk", Kanada Nunavut'taki Doğu Kanada İnuitçesi "talluk" (ᑕᓪᓗᒃ), Kanada Labrador'daki Nunatsiavut İnuitçesi "talluk", Batı Alaska'daki Yupikçe "tangluk", Güney Alaska'daki Supikçe "tangluk" en yaygın kar ayakkabısıdır. İnyupikler "tagluk" denen uzun kar ayakkabılarını tundradaki çalılık alanlarda yumuşak karda kullanırken, "puyyugiak" denen kısa kar ayakkabıları daha çok kaba deniz buzu üzerinde yürümek içindir. Alaska Yupikleri de "tangluk" dışında ayrıca "pupsugcetaat" adını verdikleri kar ayakkabılarını da kullanır. Nunivak Çupikleri ise buna "pupsugcet'ar" adını verirler. Doğu Kanada İnuitçesinde "talluk" (ᑕᓪᓗᒃ) dışında da değişik kar ayakkabısı türleri vardır. Kızılderililerin yuvarlak kar ayakkabılarına "allaatautik" (ᐊᓪᓛᑕᐅᑎᒃ), uzun kar ayakkabılarına "amittukaaq" (ᐊᒥᑦᑐᑳᖅ), kısa yuvarlak ve geniş olanları ise "ammalukitaak" (ᐊᒻᒪᓗᑭᑖᒃ) ya da "angmalukitaak" (ᐊᖓᒪᓗᑭᑖᒃ) olarak adlandırılır. Kar ayakkabısı için Grönland İnuitçesinde "aput" («kar») kelimesinden köken alan "apusiut" ya da "apusiuut" adı kullanılır. Aleutça "qaniigim sapuugii" («kar'ın ayakkabısı») adlandırması İngilizce karşılığının ("snow shoe") birebir çevirisidir. Eskimolar kar ayakkabılarını yörelerindeki malzemeyi kullanarak yaparlar. Kuzey Alaska İnyupikleri Grönland balinasının balina çubuğu denen çok uzun esnek lifli dişlerini kullanır. Kuzeybatı Alaskadaki Malimiut İnyupikleri ise ise söğüt dallarından yaparlar. Çerçevesi (kasnağı) ladin ya da melez ağacı daha yeşil taze iken bükülerek yapılır ve rengeyiği ya da fokun derisinden kayışlarla örülür. Topuk ve burun kısımları rengeyiğinin sinir ipliğiyle çok sarmalanır. Yupikler fok derisinden kesilen kayışlarla örerler. Avrupa ve Asya kar ayakkabısı örnekleri binlerce yıldır ilkel kalmışken, Kuzey Amerika Kızılderililerininkiler mükemmelleşmişlerdir. Geleneksel Kızılderili ve Sibirya yerli kar ayakkabıları 4 tipte görülür: Alaska'da modern sanat ürünleri olarak kar ayakkabısı küpeleri de yapılmaktadır. Arktik Kış Oyunlarına ilk kez 1974 yılında Anchorage, Alaska'da yapılan oyunlarla giren kar ayakkabılı yürüyüş sporu ("snowshoeing") o tarihten itibarek kış oyunlarının en gözde ve önemli sporları arasında yer almıştır. Alaska ve Kanada'da Atabask ve Algonkin halklarının coğrafyasında yaşayan kar ayakkabılı tavşanın ("Lepus americanus") arka ayakları kara batmamak için evrim geçirmiş ve oldukça büyüyüp genişlemiş ve kalın ve uzun tüylerle kaplanmıştır. Karlı yüzeylerde daha iyi yürüyebilmek için Sibirya haskisi adlı köpek ırkının ayak parmakları tüylüdür ve “kar ayakkabılı ayak” (snow shoe feet) olarak adlandırılır. Sualtı futbolu Sualtı futbolu, sualtı hokeyi ve sualtı ragbisi gibi iki kişinin paylaşımlı olarak oynadığı sualtı sporlarıdır. Bu oyunların tümü yüzme havuzu içinde dalgıç (şnorkel) ekipmanlarıyla yapılmaktadır. 5 Kişilik takımların oynadığı bu sporda, adında geçtiği gibi ayaklar değil ama eller kullanılır. Amaç kum dolu topu karşı kaleye atmaktır. Top kaleye götürüldükten sonra, bir süre daha golü atan oyuncunun hakimiyetinde kalmalıdır. Oyunlar onar dakikalık iki devrede oynanır ve beraberlik halinde maç uzar. Pohjola Pohjola ya da Pohja Fin mitolojisinde bir diyardır, bazı İngilizce'ye çevirilerde Pohjoland ya da Northland diye çevirildiğini de görürüz. Pohjola bölgesi, Finlandiya halkının büyük destanlarından biri olan Kalevala'da sıkça geçmektedir. Väinämöine'nın aradığı Pohjola kızı bu diyarda yaşamaktadır. Gökhöyük Gökhöyük, Antalya il merkezinin kuzeybatısında, Yeniköy'ün 1 km. kuzeybatısında yer alan bir höyüktür. Burada 1984 yılında yürütülen kanal çalışması sırasında büyük ölçüde tahrip edilmiştir. Karain Mağarası kazılarını yürüten Ankara Üniversitesi Dil ve Tarih-Coğrafya Fakültesi'den Prof. Dr. Işın Yalçınkaya tarafından incelenmiştir. Daha sonra 1985 yılında İstanbul Üniversitesi'nden Prof. Dr. Mehmet Özsait tarafından, kanal inşaatı sırasında oluşan kesitte araştırmalar yapılmıştır. Mehmet Özsait'in çalışmalarında Neolitik Çağ, Erken Kalkolitik Çağ ve Erken Tunç Çağı çanak çömleği ele geçmiştir. Kanal inşaatının oluşturduğu yarmada, alt tabakalarda fazlasıyla yanmış kerpiç parçaları ve taşlar vardır. Bu tabaka için çanak çömlek buluntularının niteliği yönünde bilgi verilmemiştir. Çanak çömlek buluntuları Mehmet Özsait'çe Karain Mağarası'nın Geç Neolitik Çağ – Erken Kalkolitik Çağ safhasıyla çağdaş olarak değerlendirilmektedir. Işın Yalçınkaya, yerleşmenin avcı – toplayıcılıktan üretim evresine (Neolitik Devrim) ışık tutabilecek yerleşimler biri olduğunu belirtmektedir. Diğer yandan Yalçınkaya'ya göre Antalya Ovası'nın en önemli yerleşmesidir. Uzay taşıtı dışı etkinlik Uzay taşıtı dışı etkinlik, (""Extra-vehicular activity"" ("EVA") - ""Araç dışı etkinlik"") ya da Uzay gemisi dışı etkinlik; Dünya'nın atmosferinin ötesinde yani Dünya dışı olarak nitelenen uzay boşluğu ya da uzayın herhangi bir yerinde boşlukta bir astronot veya kozmonot tarafından yapılan herhangi bir etkinliği anlatan terim. Sıklıkla kullanılan dünya yörüngesindeki bir uzay gemisi veya uzay istasyonunun dışında uygulanan uzay yürüyüşünü tanımlamak için kullanılır. EVA daha çok uygulanması gereken teknik yöntemler bütününü tanımlamak için kullanılır. Uluslararası Uzay İstasyonu için gerçekleştirilen istasyon dışı teknik görevler gibi. Ama aynı zamanda Ay yüzeyi keşfi için de kullanılır (""Ay yürüyüşleri..."" gibi). 1962-1972 arası Apollo programı Amerikalı 6 astronot tarafından gerçekleştirildi. Bu görevlerin son üçünden her birinde, ayrıca dünyaya dönüş görevinde astronotların görevleri en az bir Araç Dışı Etkinlik (Extra-vehicular Activity - EVA) içerir. Amerikalı astronotlar ayrıca ABD'nin ilk Uzay Laboratuvarı olan Skylab'ın arızasını onarmak için 1973 yılında bu usulü (EVA Procedure) kullanmıştır. Bu yöntemde astronot ayakta durur posizyonda uzay aracından ayrılmadan durur (Canadarm robotik kolu ile veya bir halat ile uzay aracına bağlıdır). Çevresel destekle uzay giysisi içinde İnsanlı Manevra Ünitesi ile araca tamamen bağlıdır. NASA mühendisleri, 1960'ların başlarında Apollo programı kapsamında Aya insan gönderme tasarısını gerçekleştirebilmek için bir dizi yöntem geliştirdiler. Çünkü astronotlar, bilimsel deneyler gerçekleştirmek amacıyla ay örnekleri toplamak için uzay aracından ayrılmak zorundaydı. Bunu desteklemeleri ve diğer Apollo hedeflerine ulaşabilmeleri, ayrıca Gemini programı için uzay dışında çalışmaları ve yeteneklerini geliştirmeleri gerekmekteydi. Ancak, Sovyetler Birliği insanlı uzay uçuşlarında bilgi ve tekniğini ilerleterek rakip oldu. Nikita Kruşçev önderliğindeki Sovyet Komünist Partisi, Vostok adlı uzay aracının geri dönüş emrini verdi. Bu Gemini ve Apollo ile rekabet edebilmek içindi. İlk insanlı Gemini'den önce Sovyetler iki Vostok kapsülünü uzaya gönderdi. Sovyetler'in aviyonik teknolojisi ABD'nin teknolojisi kadar gelişmiş değildi. Bu yüzden, Vostok kabini açık bir kapı vasıtasıyla basınçsız bırakılamazdı. Aksi takdirde hava soğutmalı elektronikler ısınmış olurdu. Bu nedenle, Sovyet kozmonot bir uzay yürüyüşünü gerçekleştirmeden önce bir dış hava kilidi vasıtasıyla kapak açıkken uzay aracına girer ve çıkar. Bunun aksine, geçiş bölmesinde iki büyük kapaktan biri açıldığı zaman kabin uzay vakumuna maruz kalacak şekilde Gemini kapsulü'nün aviyoniği tasarlanmıştır. Böylece NASA tasarımında hava kilidine gerek kalmadı. Her iki uzay yürüyüşünde de astronot ve kumanda pilotu vardı. Uzaya ilk uyduyu ve insanı gönderen Sovyetler, 18 mart 1965 tarihinde ilk uzay gemisi dışı etkinlik deneyimi ile yine hayretle karşılandılar (genelde uzay yürüyüşü olarak ifade edilir). Vostok 2 uzay aracı ile gerçekleştirilen bir görevde uzay aracı dışında 12 dakika boyunca Aleksey Leonov tarafından gerçekleştirildi. Uzay aracı dışında Aleksey Leonov, 15,5 metre (50.7 ayak) halatları çekmekten başka kendi hareketlerini kontrol etmenin bir anlamı yoktu. Uçuştan sonra, o bunun çok kolay olduğunu iddia etti. Ama onun uzay giysisi iç basınca karşı balonlaşmış idi. Göğsüne takılan kamera ile deklanşörü aktivite edemeyecek kadar sertleşmişti. Onun uzay yürüyüşü sonunda, elbisenin yapıldığı malzemenin sertleşmesi ciddi sorunlara neden oldu. Leonov, şişmiş elbiseyle hava kilidini geçerek kapsüle tekrar girdi. Çapı 1.21 metre (3.96 ayak) uzunluğu 2.51 metre (8.25 ayak). Yürüyüşünden sonra, önce yanlış hava kilidine girdi ve yanlara takıldı. Elbisesindeki basıncı azaltmaksızın geri gelemezdi. Kapaktan geçememe ve basınç rahatsızlığı riski vardı. Bu zamana 12 dakika daha eklendi ve çaba sarf etmesinden dolayı ısısı 1.8 derece yükseldi. Sovyetler'in başka bir araç dışı etkinliğinden önce neredeyse dört yıl geçecekti. Leonov'un karşılaştığı sorunlar ve bu gibi ağırlıksız ortamdaki çalışmalarda karşılaşılan sorunlar Soğuk Savaşın sona ermesinden sonraya kadar basına açıkça yansıtılmamış kamuoyundan gizlenmiştir. İlk Amerikan uzay yürüyüşü Edward H. White tarafından 3 haziran 1965 tarihinde yapıldı. İlk uzay yürüyüşünü, kozmonot Aleksey Leonov'un yer aldığı, insanlara hatırlatmak için birçok Doğu Bloku ülkesinde hatıra pulları yapıldı. Sovyetler Birliği zamanında Vostok uzay aracının diyagramları ve resimleri dağıtılmadı. Pullardaki uzay gemisi tasvirleri tamamen kurgusal çizimlerdi. Amerikan Posta Servisi 1967'de, "Uzaydaki başarılar" temalı mühründe elde edilen başarıları yayınladı. Astronot Edward White ile birlikte, Gemini 4'ü yörüngede gösterirkenki yayını. Leyla ve Mecnun (opera) “Leyla ve Mecnun” — Azeri besteci Üzeyir Hacıbeyov tarafından yazılmış opera. Hacıbeyov operanın sözlerini şair Fuzûlî'nin Azerice yazmış olduğu "Leyla ve Mecnun" mesnevisinden almıştır. Doğuda ilk opera. 25 Ocak, 1908 yılında Bakü'de Hacı Zeynelabidin Tağıyevin tiyatro binasında sahneledi. Sandy Kasırgası Sandy Kasırgası, Atlantik Okyanusu'nda oluşan ve kayıtlara geçen en büyük kasırgadır. Jamaika, Haiti, Dominik Cumhuriyeti, Küba, Bahamalar, Kanada (Doğu kesimi) ve ABD'yi (Doğu kesimi) etkilemiş kasırgadır. Kasırga Ekim 2012 tarihinde Atlantik'te oluşmuştur. Daha sonra iyice kuvvetlenmiştir. Günümüzde halen etkinliğini koruyan kasırga, ABD'ye ulaşmıştır. Onlarca insan ölmüştür. Zararın 50 Milyar dolara çıkacağı tahmin ediliyor. Gerek yol açtığı ölümler gerekse maddi hasarlar yüzünden maliyeti beklenenden büyük olan Sandy kasırgası, hızı saatte 140 kilometreye yaklaşan rüzgâr ve sağanak yağmur ile ABD'nin özellikle Doğu yakasındaki eyaletlerinde hayatı felce uğrattı. Sandy Kasırgası'nın 17 eyalette 4.9 milyon insanin hala elektrikten yoksun olduğu belirtildi. Karayip ülkelerinde 67 kişinin ölümüne yol açtıktan sonra ABD'nin Doğu yakasını vuran Sandy Kasırgası, Kanada'da da 2 kişinin ölümüne yol açtı. Sandy Kasırgası'nın yol açtığı ölümler şimdiki bilgilere göre toplam olarak 157'ye yükseldi. Amerikalı yetkililerin verdikleri bilgilere göre, Sandy Kasırgası'nın neden olduğu ölümlerden yarısına yakını New York'ta, çoğunluğu şiddetli rüzgâr nedeniyle devrilen ağaçlar yüzünden kaynaklandı. New Jersey'de de 8 kişi yaşamını yitirdi. Yetkililer, enkaz çalışmaları sürdükçe ölü sayısının artmasından çekindiklerini bildirdi. Kate Melton Kaitlyn "Kate" Melton (d. 23 Haziran 1992), Amerikalı oyuncu. "Scooby-Doo! The Mystery Begins" ve "Scooby-Doo! Curse of the Lake Monster". adlı yapımlarda Daphne Blake'i canlandırmıştır. Rosearik Rikki Simons Rosearik Rikki Simons (d. 1970), Amerikalı oyuncu, komedyen ve seslendirme sanatçısı. "Invader Zim" dizisinde papağan GIR seslendirmesi ile bilinmektedir. Melissa Fahn Melissa Fahn (d. 1967), Amerikalı oyuncu, komedyen ve seslendirme sanatçısı. "Invader Zim" dizisinde papağan Gaz seslendirmesi ile bilinmektedir. Andre Drummond Andre Jamal Drummond (d. 10 Ağustos 1993), NBA takımlarından Cleveland Cavaliers forması giyen Amerikalı profesyonel basketbolcu. Lise hayatına Capital Preparatory Magnet Okulu'nda başlamıştır. İlk yılında ortalama 12.7 sayı, 11.9 ribaund ve 6.5 blok ile, ikinci yılında ise ortalama 20.2 sayı, 16.6 ribaund, 7.2 blok ve 4.5 top çalma ile oynamıştır. Bu okulda başarılı geçen 2 senenin ardından St. Thomas More Lisesi'nde okumaya başladı. 2 yılda burada başarılı bir performansın ardından mezun oldu. Wilbraham & Monson Academy'de okumaya başlayıp iki hafta sonra Connecticut Üniversitesi'ne geçiş yapmıştır. 2012 NBA Seçmeleri'nde Detroit Pistons tarafından 9. sırada seçilmiştir. Andy Berman Andrew "Andy" Berman (d. 1968), Amerikalı oyuncu, komedyen ve seslendirme sanatçısı. "Invader Zim" dizisinde papağan Dib seslendirmesi ile bilinmektedir. Kuşeyrî İmam Kuşeyrî (Farsça: عبدالکریم قُشَیری/Arapça: عبد الكريم بن هوازن بن عبد الملك بن طلحة أبو القاسم القشيري) (Tam adı: Abdülkerim bin Hevazin bin Abdülmelik bin Talha bin Muhammed Ebu'l Kâsim el-Nişaburî el-Kuşeyrî) (doğumu 986, Horasan - ölümü 1072, Nişabur), müderris, mutasavvıf ve yazar. Ailesi Arap asıllı olup, Horasan civarına yerleşmişti. Annesi de Sülemi ailesine mensuptur. Kuşeyri, 986 (H. 376) senesinde Horasan’ın Üstuva nahiyesinde doğdu. 1072 (H. 465) yılında Nişabur’da vefat etti. Çocuk yaşta babası vefat eden Kuşeyrî, akrabası olan Ebü’l-Kasım Yemani’den Arapça ve edebiyat bilgileri öğrendi. Bu arada hububat ticareti ile meşgul olan dayısından haksız vergi alındığını gördü. Bunun üzerine hesap öğrenerek maliye memuru olup insanlara yardım etmek niyetiyle Nişabur’a gitti. Nişabur’da büyük velilerden Ebu Ali Dekkak ile karşılaşan Kuşeyri, hükumette vazife almaktan vazgeçerek, manevi ilimlere yöneldi. Hocası Ebu Ali Dekkak’a bütün kalbiyle bağlanarak, tasavvuf yolunda büyük merhaleler katetti. Hocasının emriyle Muhammed ibni Bekr-i Tusi’den fıkıh, Ebubekir ibni Furek’ten kelam ve usul-i fıkıh, Ebu İshak İsferaini’den kelam ilmini öğrendi. Kuşeyri, İbn-i Furek ve Ebu İshak İsferaini’nin usullerini iyice kavradıktan sonra, meşhur kelam alimlerinden Ebubekir el-Bakıllani’nin kitaplarını mütalaa etti. Aynı zamanda hocası Ebu Ali Dekkak’ın sohbetlerine katıldı. Bu arada hocası Ebu Ali Dekkak’ın kızı, ilim, edeb sahibi ve zamanın en çok ibadet edenlerinden olan Fatıma hatunla evlendi. Fatıma hanımdan altı erkek ve bir kız olmak üzere yedi çocuğu oldu. Bu arada Nişabur’da ders vermeye başlayan Kuşeyri, Hatib el-Bağdadi, Ebü’l-Kasım Nasrabadi, Ebu Ali Farmedi gibi birçok alim yetiştirdi. Ebu Ali Dekkak’ın vefatından sonra, Ebu Abdurrahman es-Sülemi ile sohbet etti. 1056 yılında Nişabur’dan ayrılarak, Bağdat’a geldi. Bağdat’ta hadis ve fıkıh okuttu. Halifeyi ziyaret etti ve onunla sarayında sohbette bulundu. Daha sonra, mutezili fırkasına mensup Selçuklu veziri Amidülmülk Kündüri’nin zulmü sebebiyle memleketlerinden ayrılan İmam-ül-Harameyn Cüveyni ve Beyheki gibi binlerce alimle birlikte hacca gitti. Hacdan Nişabur’a dönen Kuşeyri, buradan ailesi ile birlikte Tus şehrine gitti ve Tuğrul Bey’in 1063 tarihinde vefatına kadar orada kaldı. Alparslan’ın sultan, Nizamülmülk’ün de vezir olmasından sonra rafızilerin çıkardığı fitne durdu. Bunun üzerine vatanlarını terk eden alimler ve Kuşeyri tekrar memleketlerine döndüler. Alparslan ve Nizamülmülk, Kuşeyri’ye çok hürmet ederlerdi. Hatta İmam-ül-Haremeyn ve Kuşeyri gibi alimler, sultan ve vezirin yanına serbestçe girerler ve onlarla sohbet ederlerdi. Kuşeyri, Nişabur’da vefat edinceye kadar ders verdi. 1072 (H.465) de vefat eden Kuşeyri, hastalığının en şiddetli anında dahi namazlarını ayakta kılardı. Cenazesi, hocası Ebu Ali Dekkak’ın yanına defnedildi. 1976-77 TÃ¼rkiye Basketbol Ligi Türkiye Basketbol Ligi 1976-77 sezonu, Türkiye Basketbol Ligi'nin 11. sezonudur. Dört şehirden (İstanbul, Ankara, İzmir ve Bursa) 12 takımın katıldığı lig deplasmanlı lig usulüne göre oynandı. 22 maç sonunda 60 puan toplayan Eczacıbaşı şampiyon olurken, ligin son 2 sırasında yer alan 34 puanlı Kolej ve 32 puanlı ODTÜ küme düştü. 12 takım çift devreli lig usulünde karşılaşmıştır. Bu karşılaşmalar sonunda en fazla puan toplayan takım ligi şampiyon olarak tamamlarken, ligin son iki sırasında yer alan takımlar ise ligden düşmüştür. Takımlar galibiyet için 3, beraberlik için 2, mağlubiyet için ise 1 puan almışlardır. Beşiktaş - İstanbul Eczacıbaşı - İstanbul Fenerbahçe - İstanbul Galatasaray - Ä°stanbul İTÜ - İstanbul DSÄ° Spor - Ankara "Not: Kulüp "Suspor" olan ismini bu sezondan itibaren "DSİ Spor" olarak değiştirmiştir." Kolej - Ankara ODTÃœ - Ankara Åžekerspor - Ankara YeniÅŸehir - Ankara Karşıyaka - İzmir Tofaş SAS - Bursa 1976-77 Sezonu Sayı Kralı : 1975-76 TÃ¼rkiye Basketbol Ligi Türkiye Basketbol Ligi 1975-76 sezonu, Türkiye Basketbol Ligi'nin 10. sezonudur. Dört şehirden (İstanbul, Ankara, İzmir ver Adana) 12 takımın katıldığı lig deplasmanlı lig usulüne göre oynandı. 22 maç sonunda 60 puan toplayan Beşiktaş şampiyon olurken, ligin son 2 sırasında yer alan 26 puanlı Ankaragücü ve 21 puanlı Kadıköyspor küme düştü. 12 takım çift devreli lig usulünde karşılaşmıştır. Bu karşılaşmalar sonunda en fazla puan toplayan takım ligi şampiyon olarak tamamlarken, ligin son iki sırasında yer alan takımlar ise ligden düşmüştür. Takımlar galibiyet için 3, beraberlik için 2, mağlubiyet için ise 1 puan almışlardır. Beşiktaş - İstanbul Eczacıbaşı - İstanbul Fenerbahçe - İstanbul Galatasaray - Ä°stanbul İTÜ - İstanbul Kolej - Ankara Muhafızgücü - Ankara ODTÃœ - Ankara Suspor - Ankara Åžekerspor - Ankara Karşıyaka - İzmir Adana Demirspor - Adana 1975-76 Sezonu Sayı Kralı : Geniş zaman Geniş zaman, dilbilgisinde bir eylemin ya da durumun geçmişte, şu anda ve gelecekte gerçekleştiğini belirten zaman yapısı. Geniş zaman yapısı, eylem veya durumun ne zaman başladığını ya da ne zaman biteceğini bildirmez, sadece gerçekleştiğine dair bilgi verir. Türkçede geniş zaman kipi fiil cümlelerinde fiil köküne -r, -ir veya -er eki eklenerek oluşturulur. Ses uyumlarına göre ek üzerinde gerekli düzenlemeler yapılır. Geniş zaman eki ünlü ile biten fiillerde -r şeklindedir: Ünsüz ile biten fiillerde ise -ir, -ır, -er veya -ar hâlindedir. Geniş zaman kipinin olumsuz hâli -me olumsuzluk eki, -z geniş zaman eki (1. şahıslar hariç) ve (varsa) ilgili şahıs eki ile oluşturulur: Türkçenin bazı ağızlarında -İstanbul Türkçesinden farklı olarak- geniş zaman kipinde 1. çoğul şahıs eki olarak -iz yerine -ik kullanılır: Bu tür kullanımda olumsuz kip oluşturulurken -z eki de düşmez: İsim cümlelerinde geniş zaman, yüklem görevi yapan isim soylu sözcüğe -dir ek-fiili eklenerek oluşturulur. Bir tespiti, durumu veya olguyu bildirmek için kullanılır. Koşaç ya da bildirme eki olarak da bilinen -dir eki çoğunlukla (özellikle konuşma dilinde) gizli durumdadır: Olumsuz hali değil koşacı ile oluşturulur: Geniş zaman kipi soru cümlelerinde bazen istek veya rica anlamında kullanılır: Geniş zaman kipi Türkçede bazen -özellikle biyografilerde ve kurgusal eserlerde- geçmiş zamanı belirtmek için kullanılır: Geniş zaman kipi bazen -özellikle konuşma dilinde- gelecek zamanı belirtmek için kullanılır. Ancak bu kullanım gelecek zaman kipi kadar kesinlik arzetmez: Türkçede -yor eki ile oluşturulan şimdiki zaman kipi, bazen geniş zaman anlamında kullanılır: Yukarıdaki örnekte konuşmacı öznenin eylemi "şu anda" değil; belirsiz, geniş bir zamanda yaptığını kastetmektedir. Bu nedenle yukarıda cümle "zaman bakımından" aşağıdaki geniş zaman kipindeki cümle ile aynıdır: Undertakers Undertakers, 2005 senesinde İstanbul'da kurulmuş Türk Metalcore ve Melodik death metal grubudur. 2005 yılından bu yana aktif olarak Türk metal festivallerinde ve yerel konserlerde boy göstermektedirler. 2008 yılında kendi isimlerini taşıyan Undertakers EP'sini yayınlayan grup, ardından geniş çaplı kadro değişikliğine gitmiştir. Bi sene kadar süren bir duraksamanın ardından sahnelere geri dönen Undertakers, 2012'nin Ekim ayında kayıtlarında Antisilence ve Nitro'dan Erdem Çapar; UÇK Grind ve Asafated'dan Tanju Can gibi Türk metal piyasasının köklü isimleriyle birlikte çalışma fırsatı bulup Reborn' isimli 2. EP'sini de piyasaya sürmüştür. 2012 Emergenza oylamasında, Reborn'dan çıkan ilk single Freedom ile 4.lük alan grup, 2013'te Reborn EP'leri ile katıldıkları 18. Roxy Müzik Günleri finaline kalıp, 5.likle ayrılmışlardır. Yazılı basın'da Metal Hammer (İngiltere) , Heavy (Almanya), Black Wind Zine (Çek Cumhuriyeti), Blue Jean, Headbang gibi dergilerin yanı sıra Pena Zine ,Chaos, Siyah Beyaz, Rock-Vault, Extreminal, Kapak Magazin, PopcularDisari , Pasif Agresif gibi online dergiler de grup hakkında kritik ve röportajlar yayınladı. 2010 Yılında Drum&Bass dergisi Undertakers'ın Türkiye'de bir ilk olan Agean Undertakers Signature zillerine yer ayırdı. Öte yandan yerli ve yabancı radyo istasyonları (Özellikle Rock Station) grubun 2008 EP'sine sıklıkla yer verdi. - 24 Aralık 2006’da UÇK Grind ve Neoplast grubunun sahne aldığı konser (Mekan: Caravan Rock Bar) - 22 Nisan 2007’de Rotting Christ (Yunanistan), Overgarven (Yunanistan), Orphaned Land (Israil) gruplarının sahne aldığı konser (Mekan: Studio Live) - 25 Ocak 2008’de Radical Noise ve UÇK Grind gruplarının sahne aldığı konser (Mekan: Caravan Rock Bar) - 8 Nisan 2008’de Arcadia (İtalya) grubunun sahne aldığı konser (Mekan: Domus Rock Bar) - 12 Temmuz 2008’de Soul Sacrifice grubunun sahne aldığı konser (Mekan: Dorock Bar) - 26 Temmuz 2008 'de Black Tooth grubunun sahne aldığı konser ( Mekan: DoRock Bar) - 4-5 Ekim 2008 ' de Caliban (Almanya), Dew Scented (Almanya), Rage (Almanya), Satarial (İsveç), One Bullet Left (Hollanda), Helldorado (Norveç) gruplarının sahne aldığı “Rockstation Open Air” festivali ( Mekan: Odtü Visnelik ANKARA ) - 15 Kasım 2008 ' de Soul Sacrifice grubunun sahne aldığı konser ( Mekan: Pena Bar ) - 27 Aralık 2008 ' de Uçk Grind ve Soul Sacrifice gruplarının sahne aldığı konser ( Mekan : Kemanci Bar ) - 7 Åžubat 2009 ' da False In Truth ve Soul Sacrifice grubunun sahne aldigi konser ( Mekan : DoRock Bar ) -13 Mayıs 2009'da Soul Sacrifice ve Manga gibi grupların sahne aldığı İstanbul Üniversitesi Bahar Şenlikleri (Mekan: İstanbul Üniversitesi Avcılar Kampüsü) - 17-18-19 Temmuz 2009' da Arch Enemy (İsveç), Kreator (Almanya), Amon Amarth (İsveç), Rotting Christ (Yunanistan), Firewind (Yunanistan), Paradise Lost (İngiltere) gibi grupların yer aldığı [[Unirock Open Air Fest II Festivali (Mekan: Küçükçiftlik Park) - 9 Ekim 2009'da [[Razor]], [[Amentia]] gibi grupların yer aldığı 6.İTÜ Rock Günleri (Mekan: İTÜ Maslak Kampüsü) - 18 Ekim 2009 Prime Object, Witness, Kene ve A'khuilon ile Eskişehir Metal Invasion II. (Mekan: Eskişehir Hayal) - 24 Ekim 2009 [[Murder King]] (Mekan: Dorock Bar) - 27 Mart 2010 Caravan Rock Bar açılış konseri. - 29 Nisan 2010 II.Marmara Üniversitesi Rock Günleri (Mekan: Marmara Üniversitesi Göztepe Kampüsü) - 14 Mayıs 2010'da [[Demir Demirkan]], [[Soul Sacrifice]]'ın sahne aldığı İstanbul Üniversitesi Bahar şenlikleri (Mekan: İstanbul Üniversitesi Avcılar Kampüsü) - 23 Temmuz 2010'da [[Confronto]] (Brezilya) grubunun Avrupa turnesinin İstanbul ayağında [[Insistence]] ile beraber (Mekan: Kemancı Rock Bar) - 4 Mart 2012 [[UÇK Grind]] yeni albüm lansmanı (Mekan: Dorock Bar) - 15 Nisan 2012 [[Asafated]] ile Extreme Sundays (Mekan: Pulp Live) - 3 Haziran 2012 Undertakers @ Dorock - 28 Ekim 2012 [[Killchain]] (Slovakya), [[The Invisible Minority]] ve [[Ignore the Pain]] ile (Mekan: Pulp Live Ä°stanbul) - 7 Mayıs 2013 18. [[Roxy Müzik Günleri]] Finali - 8 Mayıs 2013 V. Marmara Üniversitesi Rock Günleri - 24 Mayıs 2013 Uludağ Üniversitsi 18. Bahar Şenliği [[Kategori:Türk death metal grupları]] [[Kategori:Melodik death metal grupları]] [[Kategori:2005'te kurulan müzik grupları]] Türkçenin verintileri Türkçenin verintileri, Türkçeden diğer dillere geçen kelimelerdir. Verintiler birçok dilde vardır ve bunlar, Türkçenin temas şekline ve derinliğine bağlı olarak değişik yoğunluktadırlar. Kültürel etkileşimin temel taşıyıcısı olan dil, etkileşimi sağlamıştır. Bu kültürel etkileşimde Türkçe, tarihî dönemde Osmanlı İmparatorluğu’nun coğrafyasında 14. yüzyıldan itibaren merkezî bir yere sahiptir. Türkçe, bölgedeki birçok dili etkilemiştir. Söz konusu tarihî etkiye çağdaş dönemde bazı yeni verintiler de söz konusu olabilir. Türkçeden birçok diğer Balkan diline söz geçişi olmuştur. Bunun yanında, verildiği kadar yüksek oranda olmasa da Türkçe de Balkan dillerinden bazı sözleri almıştır. Aşağıda verilen örnekler ilgili dilin imlası ile Türkçe alıntı sözleri göstermektedir. İlgili dildeki bazı harflerin Türkiye Türkçesi alfabesindeki karşılığı: j= y, č/ć = ç, š = ş, q = ç/k arası, ë = ı, ll = l, ă = uzun a, đ = c, dž = c, ž = j. Ünlü Türkolog Günay Karaağaç’ın “Türkçe Verintiler Sözlüğü” adlı eserinde örneklendirilen verintiler bazıları şunlardır: Arnavutça: "çarşaf" (çarshaf, çarçaf), "bakır" (bakër), "pamuk" (pambuk), "bahçıvan" (bahçevan), "yorgan" (jorgan), "kalay" (kallaj), "yelek" (jelek), "çekiç", "boza" (bozë), "fincan" (filxhan), "direk", "kaymak" (kajmak), "teneke" (teneqe), "mahalle" (mahallë), "dolap" (dollap), "usta", "deve", "çadır" (çadër), "çelik", "kafes" (kafaz, kafez) vb. Boşnakça: "kaşık" (kašika), "çakal" (šakal), "döşek" (dušek), "barut" (barut), "bakır" (bakar), "çeşme" (češma), "şeker" (šećer), "kilim" (ćilim), "köfte" (ćufte), "kebap" (ćebap, ćevap) "çelik" (čelik), "sandık" (sanduk), "kireç" (kreč), "bayraktar" (bajraktar), "peşkir" (peškir), "kantar" (kantar), "nene" (nena), "aralık" (araluk), "kapı" (kapija), "mezarlık" (mezarluk), "kalıp" (kalup), "saksı" (saksija), "beşik" (bešika), "avlu" (avlija), "oklava" (oklagija), "yular" (ular), "turşu" (turšija), "ambar" (hambar), "meydan" (megdan) vb. Bulgarca: "böbrek" (bıbrek), "boya", "kayısı" (kaysiya), "cıva" (jivak), "badem", "kerpiç" (kirpiç), "pamuk", "pazar", "kova" (kofa), "kestane" (kesten), "kahve" (kafe), "katır", "kalay", "kule" (kula), "aba", "kasap" (kasapin), "aptal", "çorap", "tütün" (tyutyun) vb. Hırvatça: "bakır" (bakar), "baklava", "cıva" (živa), "alet" (alat), "helva" (halva), "boya" (boja), "nar", "kaymak" (kajmak), "böbrek" (bubreg), "yoğurt" (jogurt), "cep" (džep), "çorap" (čarapa), "bakraç" (bakrač), "katran", "karanfil" (karanfil), "çırak" (cirak), "balta", "makas" (makaze), "ada", "burgu" (burgija) vb. Makedonca: "para" (пари / pari), "lale", "saat", "böbrek" (бубрег bubreg), "cezve" (џезве đezve), "boya" (боја boja), "bakır" (бакар bakar), "biber" (бибер biber), "tütün" (тутун tutun), "çay" (чај čaj), "kule" (кула kula), "maymun" (мајмун majmun), "kerevet" (кревет krevеt), "kalay" (калај kalaj), "bayrak" (бајрак bajrak), "kapak", "budala", "törpü" (турпија turpija), "çoban" (чобан čoban) vb. Rumence: "kayısı" (caisă), "çizme" (cizma), "yoğurt" (iaurt), "çarşaf" (cearşaful), "tütün" (tutun), "ibrik" (ibricul), "pamuk" (bumbac), "raf" (raft), "sabun" (săpunul), "tarife" (tariful), "kapak" (capac), "dolap" (dulapul), "yeniçeri" (ienicer), bre, "çorap" (ciorapul), "maymun" (maimuţa), "kaldırım" (caldarăm), "karagöz" (caraghios), "fildişi" (fildeş), "soba" vb. Sırpça: "böbrek" (bubreg), "bakır" (bakar), "börek" (burek), "çekiç" (čekić), "pamuk", "kule" (kula), "nar", "sabun" (sapun), "alet" (alat), "sac" (sač), "tepsi" (tepsija), "çelik" (čelik), "boya" (boja), "başıbozuk" (bašibozuk), "çadır" (šator), "akşam" (akšam), "boğaz" (bogaz), "damar", "bolluk" (buljuk), "sucuk" (sudžuk), "gümrük" (đumruk), "çardak" (čardak), "saat kulesi" (sahat kula), "lokum" (ratluk, rahatlokum), "binbaşı" (bimbaša), "kese" (kesa), "delibaş" (delibaša), "kuyumcu" (kujundžija), "oluk" vb. Not: Temsil amaçlı olduğu için, çeşitli Balkan dillerindeki sözlere dair yukarıdaki örneklerin arttırılmasına gerek yoktur. Ayami Beek Ayami Beek (Arapça: "ايامي بيك") Lübnanlı şarkıcı Elissa'nın 6. stüdyo albümüdür.Albüm 2008 yılında piyasaya sürülmüştür. Albüm müzikal anlamda Elissa'nın diğer albümlerine oranla ince ve daha içten şarkı sözlerine sahip şarkılardan oluşmakta olup sanatçının albüm kapağında yer alan bilgiler ve açıklamalar dahil en kişisel albümüdür. Michel Fadel, Yaser Nour ve George Karam bütün Walid Saad, Erhan ve Yehia El Hassan, Ayman Mohseb ile çalışılan albümde bir ilk Tarek Madkour'la ilk kez çalışılmıştır. Ayami Beek Ortadoğu çapında yüksek albüm satışı gerçekleştirmiş, Kurban Bayramı yayınlanan albüm binlerce kopya ilk gün içinde satış rekorları kırmıştır. Albüm, 3 ay boyunca tüm Ortadoğu listelerinde bir numara olmuştur. 2008 sonlarında, Rotana etiketiyle albüme isimini veren birinci sıradaki "Ayami Beek" adıyla Arapça olarak piyasaya sürülmüştür. "Bitmoun" şarkısı Waleed Nassif yönetmenliğinde kliblendirilmiş, klip PEPSI Top 20 listelerinde 1 numaraya kadar yükselmiştir. "Awakher Al Shita", Türkçesi; "Kış Sonu" olan şarkısıda 2009 Ocak ayında kliplendirilmiştir. Ken Page Kenneth "Ken" Page (d. 1 Ocak 1954), Amerikalı oyuncu, komedyen, ve seslendirme sanatçısı. "The Nightmare Before Christmas" dizisinde papağan Oogie Boogie seslendirmesi ile bilinmektedir. T. J. Miller Todd Joseph Miller, Amerikalı komedyen, oyuncu ve seslendirme sanatçısı. 2010 yapımı Unstoppapel ( türkçe adı; Durdurulamaz ) filminde Gilleece karekterini canlandırmıştır Al Roker Albert Lincoln "Al" Roker, Jr. (d. 1954), Amerikalı oyuncu, komedyen ve seslendirme sanatçısı. Nikolay Severtzov Nikolay Alekseyeviç Severtzov (Rusça : Никола́й Алексе́евич Северцов) Rus doğa tarihçisidir. 1827 yılında doğmuş ve 1885 yılında ölmüştür. 1857 yılında Seyhun nehrine yaptığı seyahat sırasında Türkmenler tarafından esir edilmiş ve kılıçla yaralanmıştır. Serbest kaldıktan sonra tekrar 1864 yılında bölgeye, Taşkent'e gelmiştir. 1865 ile 1868 yılları arasında Tanrı Dağları ve Issık Göl'ü keşfe çıkmıştır. 1877 ile 1878 yıllarında ise Pamir Dağlarını keşfe çıkmıştır. 1873 yılında "Вертикальное и горизонтальное распространение туркестанских животных" (Türkistan yaban hayatının dikey ve yatay dağılımı) adlı kitabını yazmıştır. Bu eserde aralarında 384 kuş türünün de bulunduğu çok sayıda hayvan türünü ilk olarak tanımlamıştır. Bunlarına arasında yer alan bir argali alt türüne sonradan onun adı verilmiştir: "Ovis ammon severtzovi". Bir ispinoz türü olan "Carpodacus severtzovi" de adını ondan almaktadır. Ali Galip Pekel Ali Galip Pekel (1890, Gümülcine - 13 Mart 1949), Türk siyasetçidir. 1890'da Gümülcine'de Kıroğlu Süleyman Efendi ile Hatice Hanım'ın oğlu olarak dünyaya geldi. İstanbul Mercan Lisesi’ni bitirdi. 1910 yılında Siyasal Bilgiler Fakültesi'nden (Mülkiye) mezun oldu ve Edirne Vilayeti Yardımcı Memurluğu'nda staj yaptı. Edirne Sanat Okulu ve Edirne Lisesi’nde matematik öğretmenliği yaptı. Hayrabolu ve Çorlu Kaymakam Vekilliği, Dimetoka, Kavaklı (Meriç) ve Malkara Kaymakamlığı yaptı. Mondros Bırakışması’nın imzalanmasını takiben Aralık 1918'de "Batı Trakya Cemyeti”nin kurucularından oldu. "Batı Trakya Milli Müdafaa Hükümeti"nde Maliye ve Dahiliye işlerini yürüttü. I. Dünya Savaşı sonrasında Edirne'de işgalleri protesto etmek ve Trakya'nın savunmasını planlamak için Belediye Başkanı Şevket Dağdeviren, Edirne Milletvekili Faik Kaltakkıran, Avukat Şeref Aykut, Tüccar Kasım Yolageldili tarafından 1918 yılında kurulan Trakya-Paşaeli Müdafaa-i Hukuk Cemiyeti'nde görev aldı. Edirne Kongresi'ne katıldı. Yunan işgali sonrasında Sofya’ya geçti. Ankara’da Ulusal Hükümet’in kurulması ile TBMM'ne bağlandı. Bir süre İstanbul’da tütün ticareti yaptı. 1928'de İçişleri Bakanlığı’na Şükrü Kaya'nın gelmesiyle bürokratlığa döndü ve 1928'de 2. Sınıf Mülkiye Müfettişliği ve Cebel-i Bereket (Osmaniye) Valiliği yaptı. Aynı yıl Güney Sınır Komisyonu Heyeti Türk Delegasyonu Başkanı olarak Beyrut'ta bulundu. 1929'da Trabzon, 1931'de Yozgat Valiliği yaptı.1932'de İçişleri Bakanlığı Nüfus İşleri Genel Müdürlüğü’ne atandı. Bir süre ek görev olarak Polis Koleji'nde İdare Hukuku öğretmenliği yaptı. 1935'de TBMM’ne V. dönem Tokat Milletvekili olarak girdi. 1939'da VI., 1943'de VII. ve 1946'da VIII. dönem Tokat Milletvekilli oldu. Milletvekiliği sırasında, 13 Mart 1949 Pazar günü Ankara Numune Hastanesi'nde yaşamını yitirdi. Ankara Cebeci Mezarlığı’na gömüldü. Fransızca ve Bulgarca bilen Pekel’in Beyaz Şeritli İstiklal Madalyası vardır. 1928'de Semiha Hanım'la evlendi, çocuğu yoktur. Rascal Flatts Rascal Flatts, Amerikalı country müzik grubu. Grup, Gary LeVox (vokal), Jay DeMarcus (bas gitar, klavye, piyano, vokal) ve Joe Don Rooney'den (gitar, vokal) oluşmaktadır. LeVox ve DeMarcus kuzendir. Mycteria Mycteria leylekgiller familyasında yer alan ve Amerika kıtalarıyla, doğu Afrika ile güney ve güneydoğu Asya'da yaşayan büyük tropikal kuşlardan oluşan bir kuş cinsidir. "Mycteria" cinsi leylekler tipik olarak 90 ila 100 cm boyunda ve 150 cm kanat genişliğinde büyük kuşlardır. Gövde tüyleri genel olarak tüm türlerde beyazdır ve uçarken kanatlarda siyah tüyler görünür. Eski Dünya türlerinin gagaları parlak sarı, yüzleri tüysüz ve kırmızı ya da sarı renkli ve ayakları da kırmızı renklidir. Amerika'da yaşayan türünde bu renkler daha soluktur. Genç kuşlar erişkinlerden daha soluk renklidir ve gagaları genellikle soluk ve kahverengine yakındır. Geniş kanatlıdırlar ve boyunlar ileriye ayaklar da geriye doğru uzanmış şekilde süzülerek uçan kuşlardır. Ağaçlık ve alçak sulakalanlarda çubuklardan büyük yuvalar yapan ve göçmeyen kuşlardır. Bu leylekler, sığ sularda yavaş yavaş yürüyerek avladıkları balık, kurbağa ve büyük böceklerle beslenirler. Necati Ä°lter Necati İlter (d. 1900, Drama) - (ö. 6 Aralık 1960) Türk siyasetçi. Harp Akademisi'ni bitirdi. Kurmay Albaylık, Tahran, Varşova, Sofya ve Berlin ataşemilterlikleri, Ankara ve Sivas valilikleri, TBMM XI. Sivas milletvekilliği yapmıştır. Barla LahikasÄ± Barla Lahikası (), Said Nursi'nin "Risale-i Nur" adlı külliyatında bulunan kitaplarından biridir. Said Nursi'nin Isparta Barla'da ikamet ettiği günlerde yazdığı risalelerden oluşur. Sikke-i Tasdik-i Gaybi Sikke-i Tasdik-i Gaybi (Gaybi onayın belgesi) Said Nursi'nin Risale-i Nur adlı külliyatında bulunan kitaplarından biridir. Bazı dini görüşlerin açıklandığı bir risale özelliği taşır. Said Nursi, bu risaleyi saklı tutma isteğini şöyle açıklar: "Bu Sikke-i Gaybiye’yi mahrem tutardık; yalnız has kardeşlerime mahsustu. Ben vefat ettikten sonra neşredilsin demiştim. Fakat zabıta geldi, adliye hesabına onu sakladığımız yerden çıkardılar. İki sene ellerinde kaldı. Üç mahkeme tetkikinden sonra iade edildi. Bize muhalif gayet nâmahremler dahi beraber okudular. Bizi çok yabanî insanlar gördüler. Bu iki defadır Isparta adliyesinin eline başka risalelerle beraber girmiş, hiçbir itiraz edilmeden geri verilmiş. Madem umumun nazarına istemediğimiz halde gösterilmiş ve madem Risale-i Nur’un ehemmiyetini ispat edip şakirtlerini şevke getiriyor, kuvve-i mâneviyelerini ziyadeleştiriyor; elbette Medresetü’z-Zehra erkânlarının neşrine karar vermelerine iştirak ederim." Sirac-Ã¼n Nur Sirac-ün Nur; Said Nursi'nin Risale-i Nur adlı külliyatında bulunan kitaplarından biridir. Sirac-ün nur ışık saçan nur anlamına gelmektedir. İçeriğinde çeşitli dini gerçekler ve bilimsel izahlar bulunmaktadır. Collezione Collezione, İstanbul merkezli mağazalar zinciri. Collezione kelime anlamı olarak İtalyanca koleksiyon anlamına gelmektedir. Hazır giyim sektöründe faaliyet gösteren Collezione, 1987 yılında İstanbul'da Ekrem Akyiğit tarafından kuruldu. Aynı yıl ilk mağazasını İstanbul Bakırköy'de , ilk yurt dışı mağazasını ise Almanya'da açtı. 2012 yılı itibarı ile Suudi Arabistan, Gürcistan başta olmak üzere mağazalarının 21'i yurt dışında bulunmaktadır. TarihÃ§e-i Hayat Tarihçe-i Hayat, Said Nursî'nin öğrencileri ve sevenleri tarafından hayatına dair bilgilerin derlenerek, 1958'de Said Nursî'nin gözetiminden geçmiş ve düzenlediği şekilde yazılmış biyografik ve dini bir eserdir. Ayrıca kitapta Said Nursî'nin öğrencileriyle olan mektuplaşmalarına da yer verilmiştir. Ayrıca eserin içine "Ayetü'l Kübra" ve "Münacat" gibi İslâmî konular da ilave edilmiştir. MÃ¼nazarat Münazarat; Said Nursî'nin Risale-i Nur adlı külliyatında bulunan kitaplarından biridir. Külliyatın bazı kitaplarında yer alan önemli meselelelerin bir kısmı bu eserde de yayınlanmıştır. Münâzarât, münâzaralar demektir. Said Nursî doğuda Kürt aşiretleri arasında dolaşmış ve onların sorduğu sorularına verdiği cevapları bu kitapta yayımlamıştır. Kitapta Meşrûtiyet'in gerekliliği, faydaları ve İslâm'a aykırı olmadığı anlatılır. Bediüzzaman'ın hayatının sonraki devrelerinde de gerçekleştirmek için çabaladığı Medreset-üz Zehra projesi bu kitapta işlenen diğer konulardandır. Muhakemat kitabı "Reçetetü'l-Ulema" veya "Reçetetü'l-Havas" olarak adlandırılırken, Münazarat "Reçetetü'l-Avam" olarak adlandırlır. Bir diğer adlandırma da "Ekrad Reçetesi" olarak bilinmektedir. Kitabın girişinde yazar Azametli bahtsız bir kıtanın, şanlı tali'siz bir devletin, değerli sahipsiz bir kavmin reçetesi şeklinde tanımlamaktadır. Bu cümlede geçen kıtanın Asya, devletin Osmanlı devleti ve kavmin Kürtler olduğu şeklinde yorumlanmaktadır. Hutbe-i Şamiye; Said Nursi'nin Risale-i Nur isimli külliyatının dışında eskiden Şam kentinde verdiği bir hutbedir. Şam hutbesi anlamına gelir. Said Nursî'nin otuzbeş yaşında iken Suriye'nin başkenti Şam'da, Şam halkının ısrarı üzerine Emevi Camii'nde yaptığı hutbe konuşmalarını içerir. Millet tarafından büyük bir ilgi ile karşılandığı için bir hafta içinde iki defa basımı yapılmıştır. İlk başlarda Arapça olan eser daha sonra Said Nursi tarafından Türkçeye çevrilmiştir. Eserde Yabancıların ve Avrupalıların maddi yönden ilerlemesiyle Müslüman milletlerin geri kalmasının sebebini altı tane hastalığa bağlamaktadır. Bu hastalıkların çarelerini "Bir tıp fakültesi hükmünde olan Eczane-i Kur'an" tabir ettiği Kur'an-ı Kerim den aldığı derslerle altı bölümde anlattığını ifade etmektedir. İki Mekteb-i Musibetin Şehadetnamesi İki Mekteb-i Musibetin Şehadetnamesi; Said Nursi'nin Risale-i Nur adlı külliyatında bulunan kitaplarından biridir. “İki Musibet Okulunun Diploması” anlamına gelir. Kitapta Said Nursi'nin 1909 yılında Divan-ı Harb-i Örfî’de (Sıkıyönetim Mahkemesi) yaptığı savunmaları yer almaktadır. Eserin tam adı İki Mekteb-i Musîbetin Şehâdetnâmesi yâhûd Dîvân-ı Harb-i Örfî ve Saîd-i Kürdî şeklindedir. Risâle-i Nûr talebeleri arasında "İki Mekteb-i Musîbetin Şehâdetnâmesi" veyâ kısaca "Dîvân-ı Harb-i Örfî" şeklinde adlandırılır. Andoloz sosu Andoloz sosu, mayonez, domates, hardal ve çeşitli baharatların karışımından yapılan soğuk bir sostur. Genellikle Belçika mutfağında patates kızartması ile birlikte sıklıkla tercih edilmektedir. Defacto (ÅŸirket) DeFacto giyim perakendeciliği alanında faaliyet gösteren bir şirket. 2003'te kurulmuştur. 2003 yılında kurulan ve 2004 yılında ilk mağazasını açan DeFacto, 331 mağaza ile Türkiye’de faaliyet göstermektedir. 2013 yılı itibarı ile Ozon Giyim Türkiye'nin 36. büyük markası konumundadır. Ozon Tekstil ise Türkiye'nin ikinci 500 Büyük Sanayi Kuruluşu arasında 15. sıradadır. Bugün 331 yurt içi, 105 yurt dışı mağazası ile sektöründe Türkiye’de ikinci en büyük şirket olarak yoluna devam etmektedir.Türkiye dışında ise başta Kazakistan, Irak, Mısır, Beyaz Rusya, Fas, Kosova, Arnavutluk, Tunus, Gürcistan, KKTC, Azerbaycan, Filistin, Lübnan, Ürdün, Rusya ve Ukrayna gibi ülkelerde faaliyet göstermektedir. ZÃ¼lfikar (kitap) Zülfikar (Osmanlıca Türkçesi: ذوالفقار), Said Nursi'nin Risale-i Nur adlı külliyatında bulunan eserlerden biridir. Risale-i Nur’un çeşitli yerlerinde Zülfikâr-ı Mucizat, Zülfikar Mecmuası, Zülfikar-ı Mucizât-ı Kur’âniye Mecmuası gibi isimlerle anılır. Kur’an-ı Kerim’in pek çok açıdan mucize oluşunun ele alındığı eser Said Nursi tarafından özellikle hâfızlar ve hocalara önemle tavsiye edilmektedir. Bediüzzaman Said Nursî bu eserini 1951 yılında Papa’ya göndermiş ve Vatikan’dan 22 Şubat 1951 tarihli teşekkür yazısı gelmiştir. Bunun dışında Almanya gibi Avrupa ülkelerinin yanı sıra çok sayıda İslâm ülkesine gönderilmiş ve çeşitli dillere çevrilmiştir. Defacto (anlam ayrımı) Hüseyin Hüsnü Işık Hüseyin Hüsnü (Işık) Efendi, (d. 1879, Gebze, Kocaeli) - (ö. 24 Şubat 1961), İstanbul), Türk siyasetçi. İstanbul Fatih Medresesi mezunudur. Ramazanlarda ve Medrese tatillerinde Bursa ve Selanik köylerinde Cer Hocalığı ("köylüye din eğitimi verilmesi") yapmıştır. Mezuniyetini takiben İzmit'in Gebze ilçesine müftü olarak atanmış, Gebze İttihat ve Terakki Cemiyeti, Gebze Kuvayı Milliye Cemiyeti Başkanlıklarını üstlenmiştir. TBMM I. Dönem Üsküdar kontenjanından İstanbul milletvekili seçilerek, Ankara'ya gitmiştir. Birinci Meclis'te yasama çalışmalarına katılmış, Şeriye Encümeni üyeliği yapmıştır. İstiklal Madalyası sahibidir. Bir dönem milletvekilliğinin ardından, siyasi hayatını sonlandırıp, Gebze'de ticaret ile iştigal etmiş; nüktedan, hoşsohbet, yardımsever ve bilge kişiliği ile tanınmıştır. Evli ve dört çocuk babasıdır. Yapay organ Yapay organ işlevini yitirmiş veya yitirmekte olan ve genellikle hayati önem taşıyan organların yerine bu organların işlevlerinin bir kısmını ya da tamamını geri kazandırmak amacıyla tasarlanan mekanik malzemelerden veya doku mühendisliği yoluyla üretilen organdır. Hayati organlardan herhangi birinin yetmezliği bu organının işlevlerinin restore edilmediği durumlarda hastanın ölümüne yol açar. Organ nakli ya başka bir insandan ya da insan yapımı yapay organla sağlanır. Hayati organlar oldukça karmaşık yapıya sahiptirler ve işlevlerinin yapay malzemeler tarafından taklit edilmesi zordur. Bu yüzden bütün yapay organlar işlevsellik bakkımından çeşitli ödünler verilerek tasarlanırlar. Diğer organların da (hayati olmayan), duyu organları vs., onarımı ya da yapay organ vasıtasıyla nakli yapılmaktadır. Son 30 yıldır yapay organlar insan vücudunun yaklaşık 40 farklı kısmına rutin olarak nakil edilmektedir. = Hayati Yapay Organlar = Yapay organ nakli yapılan veya yakın zamanda yapılabilir olması umulan hayati organlar böbrek, kalp, ak ve kara çiğerler, ve pankreas'tır. Bu yapay organlar genel olarak doğal organların işlevlerinin bir kısmını karşılayabilmektedirler. Fakat kök hücre araştırmaları ve doku mühendisliğindeki gelişmeler ile birlikte malzeme bilimindeki gelişmeler yapay organların geleceği hakkında umut vermektedir. "Böbreğin" işlevlerini yerine getirmek üzere tasarlanan diyaliz makinası ilk yapay organ olarak gösterilebilinir. Diyaliz makinası 1940'lı yıllarda Kolff tarafından icat edilmiştir. Böbrekler kan basıncını, hacmini ve asitliğini, çeşitli kimyasal maddelerin derişimlerini kontrol ederek, filtre görevi üstlenerek ve ayrıca çeşitli hormonlar üreterek vücüttun dengesini sağlarlar. Yetmezlik sorunu çeken böbreğe diyaliz yaşam kurtaran fakat ideal olmaktan uzak bir çözümdür. Dializ makinesi üre ve diğer istenmeyen besinleri ve tuzları kandan arıtarak böbreğin işlevlerinin bir kısmını üstlenebilmekte birlikte doğal bir böbreğin kullanılmayan besinleri tekrar kandolaşımına katma işlevini yerine getiremez. Ortalama bir hasta diyaliz tedavisine haftada üç kez her seferinde 5-6 saat olmak üzere girer. Yapay böbreğe bir diğer örnekte "yapay bio-böbrek"'tir. Yapay bio-böbrek hastanın kendi hücrelerini yapay bir yapıda kullanarak diyaliz makinalarının yerine getiremediği hormon ve bağışıklık faktörleri salgılamak gibi doğal böbrek işlevlerini sağlamayı amaçlamaktadır. FDA ("Amerikan Gıda ve İlaç Dairesi") kurumu nisan 2012'de yaptığı duyuruyla üç yapay bio-böbrek uygulaması şeçmiş ve bunları test etmeye başlamıştır. "Kalbin" en önemli işlevi kanın vücuda pompalanmasını sağlamaktır. İlk tümüyle nakil edilebilir yapay kalp 2001 yılında bir hastaya nakil edilmiştir. Abiomed tarafından üretilen bu yapay kalp 1 kg ağırlığındaydı ve AbioCor olarak adlandırılmıştı. AbioCor titanyum ve polimer den yapılma vücut içine yerleştirilen bir iç bateri ve hastanın omuzlarına giydirilen bir dış bateriden oluşan bir kan pompasıydı. İlk yapay kalbi taşıyan hasta ameliyattan 4 ay sonra genel sağlık durumunun kötüye gitmesi sonucu ölmüştür. Bir önceki kuşak yapay kalpler (Jarvik-7) poliüretan ünitesinden ve iki pompa ve 4 yapay kalp kapakcığından oluşmaktaydı. Jarvik-7 sadece 4-5 yıl kulanılmak üzere tasarlanmıştı. Kilinik deneyleri 1980'lerde yapılmış fakat uzun dönem kullanım testlerini geçememiştir. Bunun yerine organ nakli bekleyen hastaları kısa süre hayatta tutmak için kullanılmıştır. Yapay kalp dışında kronik kalp rahatsızlıklarıyla savaşmak için kalp pompaları, kalp pili, yapay kalp kapakcığı ve yapay kan damarları gibi yapay organlardan da yararlanılmaktadır. "Akciğerler" karbondioksiti oksijenle değiştirirler. Akciğer 40 farklı çeşit yapay şekilde taklit edilmesi çok zor olan hücre içerir. Bu her bir hücrenin işlevleri henüz tam olarak anlaşılamamıştır. Bu sebeplerden dolayı henüz sadece yardımcı solunum ve gaz değişim aletleri geliştirilebilinmiştir. Bu aletler genellikle ameliyatlarda kullanılır. Yakın zamanda nakil edilebilir akçiğerin kısıtlı işlevlerini kısa süreliğine yerine getirebilen bir kateter geliştirilmiştir. Bu alet "Vena Kava"'ya yerleştirilip kronic akciğer hastalarına uygulanmaktadır. "Karaciğer" binlerce değişik işlevi olan hücrelerden oluşan büyük ve karmaşık bir organdır. Karaciğer yağ, karbonhidrat, kan pıhtılaşma faktörlerininin oranlarını, protein metabolizmasını ve birçok diğer işlemi yerine getirir. Günümüz imkânlarıyla bu işlevlerin tümüyle yapay bir şekilde taklit edilmesi imkânsız görülmektedir. Buyüzden en yapılabilir yol doku yapay malzeme karışımı bir yapay karaciğer olarak gözükmektedir. "Pankreas" insulin salgılanmasında rol oynayarak kandaki glikoz seviyesini kontrol eder. 1969 yılında Minnesota Universitesinde nakil edilebilir insulin pompası geliştirilmiştir. Bu pompa 300 gr ağırlığındaydı. Yakın zamanda yapay pankreas Roman Hovorka tarafından Londra şehir universitesinde geliştirilmiştir. Bu alet insulini deri altından kana ulaştırarak kan şekeri oranının sabit kalmasını sağlar. Diğer bir yapay pankreas üretim yaklaşımıda yapay-bio pankreastır. Bu metot uyarıldığında endokrin hormonu salgılayabilen hücre adacıklarından oluşan dokuların doku mühendisliği tekniğiyle üretilip nakil edilebilir hale getirilmesini amaçlamaktadır. = DiÄŸer Yapay Organlar = Diğer geliştirilmiş ya da geliştirilmekte olan yapay organlar genel olarak yapay deri, yapay kulak, yapay göz, yapay burun, yapay gırtlak olarak sıralanabilir. = Ayrıca bakınız = = Dış bağlantılar = = KaynakÃ§a = Aliağa Şıhlinski Aliağa İsmailağa oğlu Şıhlinski (Azerice: "Əliağa İsmayılağa oğlu Şıxlinski", Rusça: Али-Ага Исмаил-Ага оглы Шихли́нский, 3 Mart 1863 - 18 Ağustos 1943), Rus İmparatorluk Ordusu generali. 3 Mart 1865 tarihinde Elizavetpol Guberniyası Kazah kazasının (şimdiki Kazah Rayonu) Kazahlı (şimdiki Aşağı Salahlı) köyünde Azeri bir ailede doğdu. 1883 yılından Rus İmparatorluğu ordusunda hizmet etmiş, 1886 yılında Petersburg’da Topçu Okulunu bitirmiştir. Rus-Japon Savaşında (1904-05) batarya komutanı olmuş, Port-Artur Savunması'ndaki başarısından dolayı altın kılıçla ödüllendirilmiştir. Savaştan sonra topçu subaylar eğiten okulda çalışmış, 1908 yılında albay, 1912 yılında tümgeneral rütbesi almıştır. 1907-13 yıllarında “Çarskoe Selo” topçu subayları okulunda reis muavini, 1913-14 yıllarında ise reis yerine çalışmıştır. Azerbaycan Halk Cumhuriyeti’nin zamanında Samet bey Mehmandarov Azerbaycan'ın askeri Bakanı, Aliağa Şıxlinski ise askeri Başbakan Yardımcısı olarak atandı. Azerbaycan ulusal hükümetin devrilmesinden ve Sovyet egemenliğinin kurulmasından sonra tutuklandı, ancak sonra serbest bırakıldı. Sovyet askeri okullarında öğretmenlik yaptı. 1943 yılında vefat etmiştir. Revolution (dizi) Revolution, bir Amerikan kıyamet sonrası bilimkurgu televizyon dizisidir. Eric Kripke'nin yarattığı dizinin prodüktörlüğünü J. J. Abrams'ın Bad Robot Productions firması NBC televizyonu için yayınlamıştır. Türkiye'de 25 Kasım 2012'de orijinal dilde türkçe altyazı ile CNBC-e'de yayınlanmaya başlanmıştır. Türkçe dublajlı olarak ise 15 Aralık 2012'de Star TV'de "Devrim" ismiyle yayınlanmaya başlanmıştır. 26 Nisan 2013'te NBC kanalı dizinin 2. sezonda da devam edeceğini duyurdu. İlk bölümü Jon Favreau tarafından yönetilen dizi, 17 Eylül 2012'de yayınlanmaya başlamıştır. NBC 3. sezonun çekilmeyeceğini açıklamıştır. Dizinin 3. sezonunun iptal edilmesiyle birlikte dizinin yazarları dizinin 3. sezonunu 3 bölümlük çizgi roman serisiyle sona erdirmiştir. Anastomus Anastomus leylekgiller familyasında yer alan bir kuş cinsidir. Oldukça büyük olan bu kuşların özelliği uçları dışında birbirine değmeyen büyük gagalarıdır. Bu özellik yalnızca erişkin kuşlarda görülür. Asıl olarak yumuşakçalarla beslenirler. Göçmen değildirler. Kevin Anderson (tenisÃ§i) Kevin Anderson (d. 16 Mayıs 1986), Güney Afrikalı tenis oyuncusu. 10 Mart 2008'de 2008 Tennis Channel Open turnuvasında finale ulaşınca sıralamadaki en yüksek Güney Afrikalı tenis oyuncusu olmuştur. En yüksek kariyer derecesi olan 28.'liğe ise Mart 2012'de ulaştı. Livadias Stadyumu Livadia Stadyumu Yunanistan'nın Livadia şehrindeki çok amaçlı stadyum. 1952 inşa edilen stadyum 2005 yılında yeniden düzenlendi. Daha çok futbol karşılaşmalarının yapıldığı stadyum 1961 yılından beri Levadiakos'un iç sahasıdır. 6.500 kişi kapasitelidir. Ephippiorhynchus Ephippiorhynchus leylekgiller familyasında yer alan bir kuş cinsidir. Boyları 140 cm, kanat açıklıkları da 230 ila 270 cm arasında olan oldukça büyük kuşlardır. Yaşayan iki türü bulunur. Tüyleri genel olarak siyah ve beyaz renklidir. Gagaları çok parlak kırmızı ve siyah renklidir. Erkek ve dişilerin tüylwri birbirine benzer ancak göz renkleri farklıdır. Bataklıklarda ve diğer sulakalanlarda üreyen bu kuşlar ağaçlarda çalı çırpılardan büyük yuvalar yapar. Tüm leylekler gibi boyunları ileriye ayakları da geriye doğru uzanmış şekilde uçarlar. Kafaları ve büyük gagaları aşağı doğru uçarlar. Yuvalarında gagalarını birbirlerine çarparak çıkardıkları ses dışında sessizdirler. "Ephippiorhynchus" cinsi leylekler, diğer akrabaları gibi genel olarak balıklar, kurbağalar ve yengeçlerle beslenirler ancak küçük kuşlar ve karada yaşayan diğer omurgalılarla da beslenirler. Leptoptilos Leptoptilos leylekgiller familyasında yer alan ve iki türü Asya'nın güneyinde bir türü de Sahraaltı Afrika'da bulunur. Boyları 110 ila 150 cm, kanat açıklıkları da 210 ila 250 cm arasında olan çok büyük kuşlardır. Üç türün her birinin üst tüyleri ve kanatları siyah, karınları ve kuyruklarının altı beyaz renklidir. Kafaları ve boyunları akbabalar gibi tüysüzdür. Çok büyük olan gagaları uzun ve kalındır. Genç kuşlar erişkinlerin daha soluk renkli versiyonlarıdır. "Leptoptilos" cinsi leylekler, büyük sürüler hâlinde sulakalanlarda yaşarlar. Ağaçlarda büyük yuvalar yaparlar. Kurbağalar, böcekler, genç kuşlar, kertenkeleler ve kemirgenlerle beslenirler. Sıklıkla leşlerle de beslenirler. Hatta tüysüz baş ve boyunları, akbabalar gibi, leşçil olmalarından kaynaklan evrimsel bir adaptasyondur. Tüylü bir baş leşleri yerken kan ve diğer maddelerle kirlenebileceği için tüysüz bir baş daha temiz tutulabilmektedir. Leyleklerin çoğu boyunları ileri doğru uzanmış olarak uçar ancak "Leptoptilos" cinsi üç leylek türü de turnalar gibi boyunları geriye doğru çekik şekilde uçmaktadır. Memduh PayzÄ±n Memduh Payzın, (ö. 16 Mayıs 1981, İstanbul), Türk bürokrat, 1926 yılında Ankara Üniversitesi Siyasal Bilgiler Fakültesi'nden mezundur. 1938 yılında İskilip, 1941 yılında Köyceğiz, 1937-1939 yılları arasında Darende kaymakamlıkları, 1946-1949 yılları arasında Ağrı, 1950-1951 yılları arasında Trabzon, 1954-1956 yılları arasında Muş, 1960-1962 yılları arasında Sivas valilikleri yapmıştır. Sivas valiliği sırasında aynı zamanda belediye başkanlığı yapmıştır. 16 Mayıs 1981 günü ölmüş ve Karacaahmet Mezarlığı'nda toprağa verilmiştir. XMIND XMind, XMind Ltd. tarafından geliştirilen bir beyin fırtınası ve zihin haritalama yazılımıdır. Bu zihin haritaları Ishikawa diyagramları ("balık kılçığı diyagramları" veya "sebep-sonuç diyagramları" olarak da adlandırılır), ağaç diyagramları, organizasyon şemaları ve tabloları destekler. Bunlar görev yönetimi, GTD toplantı ve bilgi yönetimi için kullanılabilir. XMind FreeMind dosyalarını okuyabilir. XMIND Pro ile Microsoft Word, PowerPoint, PDF ve Mindjet MindManager belgeleri içine zihin haritaları eklenebilir. Arrow (dizi) Arrow Greg Berlanti, Marc Guggenheim ve Andrew Kreisberg tarafından geliştirilen bir Amerikan aksiyon-macera dizisidir. Bu dizi DC Comics tarafından yayımlanan Green Arrow çizgi romanındaki kostümlü suç mücadelecisi süper kahramana dayanır. 2012'nin geç vakitlerinde, 10 Ekim 2012 tarihinde Kuzey Amerika'da The CW kanalında gerçekleşen uluslararası yayınla televizyonda gösterildi. Dizi Lian Yu ismindeki ıssız bir adada beş yıl mahsur kaldıktan sonra ülkesine dönüp suç ve yolsuzlukla mücadele eden Oliver Queen'in (Stephen Amell) hayatını konu alır. 22 Ekim 2012 tarihinde The CW kanalından tam sezon için onay almış ve 8 sezon devam etmiştir 28 Ocak 2020'de sona ermiştir. Starling Şehri'nin ünlü milyarder playboy olan Oliver Queen (Stephen Amell) bir gemi kazasında babası Robert Queen'i ve sevgilisi Laurel Lance'in (Katie Cassidy) kız kardeşi olan Sara Lance'i (Caity Lotz) kaybettikten sonra beş yıl bir adada mahsur kalır. Herkes onun da yattakilerle birlikte öldüğünü düşünmektedir. Oliver Starling Şehri'ne döndükten sonra annesi Moira Queen (Susanna Thompson), şirketin eski mali işler müdürü yeni CEO'su olan üvey babası Walter Steele (Colin Salmon) ve küçük kız kardeşi Thea (Willa Holland) ile tekrar bir araya gelir. 5 yıl aradan sonra sosyeteyi yakalamaya çalışan ve gündüzleri normal hayata uyum sağlamaya çalışıp geceleri ise Babasının eski fabrikasında işlettiği kulübü kamuflaj olarak kullanıp yeşil başlıklı bir kanunsuza dönüşen Oliver, babasının ölmeden önceki son dileği olan Queen ailesinin yanlışlarını düzeltmek için, Starling Şehri'ni eski şanına kavuşturabilmek için, sosyetenin hastalıklarıyla savaşır. Oliver'in kanunsuz kimliği, kızı Sara'nın ölümünden ve eşinin onu terk etmesinden dolayı Oliver'i suçlayan ve kendini kanunsuzu yakalamaya adamış olan dedektif Quentin Lance'in (Paul Blackthorne) odağı haline gelir. Oliver'in sürekli koruması olan John Diggle (David Ramsey) daha sonra adalet için Oliver'in savaşına katılır. Oliver'in annesi Moira da bazı sırlar saklamaktadır. Oliver'in o yatta ölmediğinden ve adada mahsur kaldığından haberi vardır. Çünkü yat sabote edilmiştir. Babasının verdiği defterdeki hedefleri seçen Oliver, sırayla şehre karşı büyük suçlar işleyenlerin peşine düşer. Starling şehri artık onu "Arrow" olarak tanır. Oliver ilerleme kaydederek gittikçe bir kahraman olmaya adım adım daha yaklaşır 5 yıllık gizemli geçmişininde yaptığı yolculuklar zaman zaman gün yüzüne çıkar vücudundaki birçok dövme geçmişinden kalmadır ve hepsinin bir özelliği bulunmaktadır. Sezon İçerisinde Barry Allen (Grant Gustin) Dizinin 8.bölümünde meydana çıkar. Barry, Starling Şehri'ne aşırı güçlü bir adamı araştırmaya gelmiştir. Senaristlerin asıl amacı karakteri hem tanıtmak hem de daha başlamamış olan The Flash dizisinin temelini atmaktır. Arrow'un bir diğer özelliği sezon içerisinde Deathstroke denilen bir karakter vardır . Bu sezonda Lian Yu'dan çok eski bir dostu ve çizgi romanlarda baş düşmanı olan Slade Wilson (Manu Bennent) Oliver'ın sevdiği her şeyi almak için Starling Şehrine geliyor. Oliver Artık başkalarına ilham olmaya başlamıştır. Sezon içerisinde yeni süper kahramanlar ortaya çıkmıştır: Speed - Arsenal - Roy Harper (Colton Haynes) Oliver'ın kendi eğitti çizgi romanlarda sıkça bulunan bir karakterdir. Sezonun Ana Konusu Sara Lance ' in Suikastçiler Birliği'ne dönmesinden sonra Starling Şehri'nde öldürülmesidir. Oliver'ın bu konuyu League Of Assasins (Suikastçiler Birliği) ile sorun yaşamadan halletmeye çalışmasını konu alır. Sezonun Kötüsü Ra's Al Ghul'dur. Oliver, geçmişinde Hong Kong'a gitmiştir. Orada, ARGUS isimli bir gizli servise zorla çalıştırılmıştır. Bu sırada karşılaştığı Omega Virüsü ile tanışmıştır. Ra's Al Ghul ise Starling Şehri'ne bu virüsü yaymaya çalışmıştır. 1973-74 TÃ¼rkiye Basketbol Ligi Türkiye Basketbol Ligi 1973-74 sezonu, Türkiye Basketbol Ligi'nin 8. sezonudur. Beş şehirden (İstanbul, Ankara, İzmir, Adana ve Samsun) 12 takımın katıldığı lig deplasmanlı lig usulüne göre oynandı. 22 maç sonunda 61 puan toplayan Muhafızgücü şampiyon olurken, lig maçları sırasında 3 hükmen yenilgi alan Samsunspor ve 29 puanlı Adana Demirspor küme düştü. 12 takım çift devreli lig usulünde karşılaşmıştır. Bu karşılaşmalar sonunda en fazla puan toplayan takım ligi şampiyon olarak tamamlarken, ligin son iki sırasında yer alan takımlar ise ligden düşmüştür. Takımlar galibiyet için 3, beraberlik için 2, mağlubiyet için ise 1 puan almışlardır. Beşiktaş - İstanbul Fenerbahçe - İstanbul Galatasaray - Ä°stanbul İTÜ - İstanbul Kadıköyspor - İstanbul Ankaragücü - Ankara Kolej - Ankara Muhafızgücü - Ankara Suspor - Ankara Åžekerspor - Ankara Adana Demirspor - Adana Samsunspor - Samsun 1973-74 Sezonu Sayı Kralı : NOT - 1 : Samsunspor kulübünün Kolej maçında seyircisinin neden olduğu olaylar yüzünden maç yarıda kalmış ve bu yüzden hükmen mağlup sayılmıştır. NOT - 2 : Samsunspor kulübü İTÜ ve Adana Demirspor maçlarına çıkmamasından dolayı 2 hükmen yenilgi almış ve lig tamamlanmadan küme düşmüştür. Nizam Ergüden Nizam Ergüden (d. 17 Eylül 1918, Afyonkarahisar; ö. 21 Nisan 1991, İzmir), Türk sinema oyuncusu ve sanat yönetmeni. 1918 yılında Afyon’da doğan Nizam Ergüden, sevimliliği ile Yeşilçam’ın unutulmayacak yüzlerinden biridir. Oyunculuğa "On Korkusuz Adam" filmi ile başlayan sanatçı, sinemaya birçok dalda hizmet vermiş tir. Birçok filmin set amirliğini yapmış, Cüneyt Arkın’ın "Babalık" filminin sanat yönetmenliği görevinde bulunmuştur. "Banker Bilo" filmindeki kaçakçı tiplemesi ile mükemmel bir oyunculuk ortaya koyan Nizam Ergüden, 1970 li yıllarda Yeşilçam’ı saran erotik furyadan nasibini almış, birçok ucuz erotik filmde sevimlilik katsın diye oynatılmış veya oynamak zorunda kalmıştır. Sanatçı 1991 yılında aramızdan ayrılmıştır. Türkiye Cumhuriyeti Devlet Nişanı Türkiye Cumhuriyeti Devlet Nişanı, Cumhurbaşkanı'nın tevcihi ile verilen Türkiye'nin en yüksek devlet nişanıdır. Cumhurbaşkanı'nın tevcihi ile, Türkiye Cumhuriyeti ile mensup olduğu devlet arasında dostça ilişkilerin geliştirilmesini ve milletlerin birbirlerine yakınlaşmalarını sağlayan ülkelerin devlet başkanları, cumhurbaşkanları ve kraliyet mensuplarına verilen semboldür. Türkiye Cumhuriyeti Devlet Nişanının da yer aldığı 19892 sayılı "Devlet Madalya ve Nişanları Yönetmeliği" 7 Ağustos 1988 tarihinde Resmî Gazete'de yayınlanarak yürürlüğe girdi. Türkiye Cumhuriyeti Devlet Nişanı'nın çapı 8,9 cm'dir. Kompozisyonu altın ve gümüş olarak hazırlanan nişanın altıgen merkezinde 18 ayar yeşil altın, kırmızı zemininde ay yıldız beyaz mine, etrafında altı adet hilal üzerine kalem uygulaması yer alır. Hilallerin ortasından dışarıya doğru beyaz ve kırmızı mine uygulamalı dört adet uzun ve üç adet kısa olmak üzere toplam yedi adet şimşek kolları ve bu kolların uçlarında yine altı adet beyaz ve kırmızı yıldız mineler bulunmaktadır. Yıldızlarda 18 ayar yeşil altın kullanılmıştır. Nişana ait rozetin şekli yatay dikdörtgen ve ebatları 3,40 x 1,67 cm'dir. Etrafında 925 ayar gümüş çerçeve kalem uygulaması, zemininde Türk bayrağı motifi ve ortasında beyaz ve kırmızı renklerde ay yıldız minesi rodyum kaplama yöntemi ile işlenmiştir. Nişanın ağırlığı 61.5 gr (925 ayar gümüş) ve 5.4 gr (750 milyem altın)'dan oluşmaktadır. Rozet ağırlığı ise 7.15 gr (925 ayar gümüş)'dür. 5 Kasım 2013 tarihinde Adalet ve Kalkınma Partisi tarafından düzenlenen ve cumhurbaşkanı Abdullah Gül tarafından onaylanarak Resmî Gazete'de yayınlanan yönetmelik ile devlet nişanının ön yüzündeki Mustafa Kemal Atatürk silueti ve arka yüzünde yer alan "T.C. Devlet Nişanı" yazısı çıkarıldı. Türkiye Kamu-Sen düzenlemenin yürütmesinin durdurulması ve iptali talebiyle Danıştay'a dava açtı. Ekim 2016'da Danıştay, Devlet Madalya ve Nişanları Yönetmeliği'nin 6. Maddesinde yer alan devlet nişanına ilişkin kısmında "Atatürk Kabartması'na yer verilmeksizin" eksik düzenleme yapan kısmının iptaline karar verdi. Başbakanlık kararı temyize götürdü. 10 Ekim 2018'de Danıştay Dava Daireler Kurulu "Devlet Nişanı'nda kabartmaya yer verilmemesine" ilişkin kısmı için 10. Daire kararında Atatürk'ün ölümsüz önder olduğunu vurgulayan kararı onadı ve Atatürk kabartmasına yer verilmeksizin eksik düzenleme yapan kısmının iptaline oy çokluğuyla karar verdi. Türkiye Cumhuriyeti Devlet Nişanı düzenlenen bir törenle Cumhurbaşkanı veya Cumhurbaşkanının görevlendireceği bir kişi tarafından beratı ve rozeti ile birlikte hak kazanana, hak kazananın hayatta olmaması halinde kendisi tarafından mirasçılarından birine bırakılmamış ise, en büyüklerinden başlamak üzere erkek çocuklarına, yoksa kız çocuklarına, çocukları yoksa babasına, o da yoksa annesine, annesi yoksa eşine, eşinin yokluğu halinde Türk Medeni Kanunu hükümlerine göre kanuni mirasçılarına intikal eder. Cumhurbaşkanı veya Cumhurbaşkanı tarafından görevlendirilecek kişiler tarafından tevcih edilecek olan nişanlar, belli bir protokol ve usullere göre gerçekleştirilir. Törene İstiklâl Marşı ile başlanır ve nişan alacaklar ile ilgili karar okunur. Tevcih edecek kişi nişan alacak kişilerin önlerine giderek bunları takar, rozet ve beratlarını verir, kendilerini kutlar. Nişan alacaklar her madalya ve nişan grubu için ayrı ayrı olarak, sağdan itibaren aralıklı dururlar. Grupların önceliği madalya veya nişanın kanundaki öncelik sırasına, kişilerin önceliği, kamu görevlileri için devlet protokolüne, özel kişiler için soyadlarına göre düzenlenir. 1988'de yürürlüğe giren yönetmelik ile verilmeye başlanan nişan, ilk kez 1994 yılında 9. Cumhurbaşkanı Süleyman Demirel tarafından 2. Polonya Cumhurbaşkanı Lech Wałęsa'ya verildi. Demirel görev süresi boyunca 12 ülkenin devlet başkanı ve cumhurbaşkanına devlet nişanı tevcih etti. Sonraki cumhurbaşkanı Ahmet Necdet Sezer'in cumhurbaşkanlığı döneminde yalnız Çek Cumhuriyeti'nin 1. Cumhurbaşkanı Václav Havel'e nişan verildi. 2001-2006 yılları arasında hiç verilmeyen nişan, 11. Cumhurbaşkanı Abdullah Gül'ün göreve gelmesiyle yeniden verilmeye başlandı. 2013'te değiştirilen devlet nişanı ilk kez Norveç Kralı V. Harald'a verildi. 28 Ağustos 2014'te göreve başlayan Recep Tayyip Erdoğan, Belçika Kralı I. Philippe, Suudi Arabistan Kralı Selman bin Abdülaziz, Kuveyt Emiri Sabah el-Ahmed el-Cabir el-Sabah ve Tunus Cumhurbaşkanı El-Beci Kaid es-Sibsi'yi devlet nişanı ile ödüllendirdi. Toplam 29 kişiye verilen devlet nişanını, en çok ikişer ödül ile Azerbaycan, Polonya ve Suudi Arabistan aldı. Tess (film) Tess, 1979 Fransa-Birleşik Krallık ortak yapımı, romantik dramatik sinema filmidir. Film çevrildikten üç yıl sonra, 3 Aralık 1982 tarihinde Türkiye'de de gösterime girmiştir. İngiltere'nin kır ve köy romanlarıyla ünlü yazarı, şair Thomas Hardy'nin 1891 tarihli "Tess of the d'Urbervilles" (Türkiye'de 1982'de "Tess" adıyla yayımlandı) adlı romanından uyarlanan filmi Polonya asıllı Fransız yönetmen Roman Polanski yönetmiş, aynı zamanda senaryonun yazılmasına da katkıda bulunmuştur. Polanski, Hardy'nin romanına oldukça sadık kaldığı kabul edilen bu filmini, 1969 yılında Charles Manson çetesi tarafından öldürülen eşi Sharon Tate'in anısına ithaf etmişti. Öldürülmeden kısa bir süre önce Tate, kocası Polanski'ye bu romanı sinemaya uyarlamasını ve başrolde kendisini oynatmasını önermişti. Sınıf farklılıkları ve sınıf atlama çabaları, sosyal adaletsizlik, masumiyetin yitirilmesi gibi temalar içeren ve üç saate yakın süren bu uzun soluklu epik filmin başlıca rollerinde, bu filmden sonra dünya çapında ünlenecek olan genç oyuncu Nastassja Kinski ile Peter Firth ve Leigh Lawson oynamışlardır. 19. yüzyılda, İngiltere kırsalında bir köylü kızı olan "Tess", (Nastassja Kinski), o civarda yaşayan soylu ve tanınmış bir aile ile akraba olabileceklerini öğrenmeleri üzerine yoksul babası tarafından kendilerininkiyle benzer bir soyadını taşıyan bu aristokrat ailenin konağına misafirliğe gönderilir, ancak olaylar umdukları gibi gelişmez. Fransa’da o zamana kadar çekilmiş en pahalı film olan "Tess" 35 mm peliküle çekilmekle birlikte 6 ses kanallı, yüksek çözünürlüklü 70 mm pozitif baskıları da yapılmıştır. Müziklerini Philippe Sarde'ın yaptığı filmde olaylar Victoria devri İngiltere'sinde geçmekle birlikte çekimlerin tamamı Fransa kırsalında yapılmıştır. Zira Roman Polanski çekimler sırasında ABD'de cinsel taciz suçlamasıyla aranıyordu ve İngiltere'nin onu ABD'ye iade etmesi kuvvetle muhtemeldi. Bu kostümlü dönem filmi, aralarında üç Oscar, üç César, iki Altın Küre ve bir de BAFTA ödülünün olduğu tam 13 ödül kazandı, 12 ödüle de aday gösterildi. Bu ödüllerin çoğu "görüntü yönetimi" ve "kostüm tasarımı" dallarındaydı. Film, Victoria devri İngiltere'sinde geçmektedir. Ülke sanayi devrimi'nin henüz başlarındadır ve toplumsal sınıf yapısındaki değişimler yeni yeni hızlanmaya başlamıştır. Olayların fonunda ise, doğal kaynaklardan yoksun olduğu için bu sanayi devriminin büyük ölçüde ıskaladığı, İngiltere'nin güneybatısındaki Dorset Kontluğu vardır. Yörenin tarihi ile ilgili araştırmalar yapan rahip Parson Tringham (Tony Church) günün birinde kendi halindeki yoksul bir çiftçi olan John Durbeyfield'e (John Collin) aslında kökleri I. William çağına kadar dayanan aristokrat bir aile olan "d'Urbervilles"lerle akraba olduğunu söyler. Zaten soyadları da birbirine çok benzemektedir. Ancak bunun artık bir öneminin olmadığını da sözlerine ekler, zira erkek varisleri kalmamış olan bu soylu aile hem topraklarını hem de nüfuzlarını çoktan yitirmişlerdir. Gözünü hırs bürüyen Durbeyfield, bir zamanlar ailesinin kaybettiğini düşündüğü asaleti yeniden kazanmak, belki de yeniden bir servete kavuşmak hayaliyle genç kızı Tess'i (Nastassja Kinski) yakınlardaki bir malikânede oturan d'Urbervilles ailesinin yanına iş aramak üzere gönderir. Alec d'Urberville (Leigh Lawson) güzel "kuzen"ini hoş karşılar ve ona kur yapar. Gerçekte ise Alec, Tess'le akraba filan değildir. Aile bu tanınmış adı ve soyluluk unvanını yıllar önce parayla satın almıştır. Sonradan olma aristokrat Alec, Tess'i baştan çıkartır ve ona tecavüz eder. Baba evine dönen Tess gebe kaldığını öğrenir. Sağlıksız doğan bebeği kısa süre sonra ölür. Bebeğinin ölümünden sonra bir mandırada çalışmaya başlayan Tess burada gerçek aşkı Angel Clare'le (Peter Firth) tanışır. Saygın bir papazın oğlu olan Clare de lekesiz ve saf bir köylü kızı olduğunu düşündüğü Tess'e aşık olmuştur. Ancak dürüst bir insan olan Tess düğün gecesi, başından geçen talihsizlikleri Angel'a anlatınca, dini eğitimin katı kurallarıyla yetişmiş olan genç adam tarafından reddedilir ve bir kez daha yalnız kalır. Kocası tarafından terkedilen Tess, yeniden ağır ve yıpratıcı beden işlerine geri döner. Bu arada babasının ölümüyle ailesinin yoksulluğu daha da dayanılmaz hale gelir. Sonunda mahkeme kararıyla evlerinden çıkartılmaları üzerine de aile artık açlıkla yüz yüze gelir. Annesine ve kardeşlerine bakmakta zorlanan Tess, tekrar karşılaştığı Alec d'Urberville'in teklifine direnemez ve ailesini kurtarmak için onun metresi olmayı kabul eder. Angel Clare ise hoşgörüsüz davranışının kendisini sürüklediği uzak ülkelerden pişman ve akıllanmış olarak geri döner. Brezilya'ya misyoner olarak gitmiş ama sağlığını yitirerek geri dönmüştür. Ülkesinden uzakta epeyce bir düşünme fırsatı bulmuş olan Angel, Tess'e yaptıklarından dolayı vicdan azabı çekmektedir. Gelir gelmez aramaya koyulduğu Tess'in izini bulur ancak onun Alec'le birlikte nikâhsız yaşadıklarını görünce kalbi kırılır ve geri döner. Alec'le birlikte yaşamayı kabul ettiği için Angel'le mutlu olma şansını yitirdiğini düşünen Tess, Alec'i öldürür. Angel'ın peşinden giden Tess onu bulur, sarılarak barışırlar ve yarım kalmış evliliklerini devam ettirmeye karar verirler. Kanun güçleri tarafından yakalanmadan önce iki mutlu gece geçirirler. Tess Stonehenge'de uyurken ele geçirilir. Filmin sonundaki yazılardan Tess'in cinayetten suçlu bulunarak asılmak suretiyle idam edildiğini öğreniriz. Filmde olaylar Victoria devri İngiltere'sinde, Dorset Kontluğunda geçmekle birlikte çekimler konunun geçtiği yerlerde değil de coğrafi yapısı buralara oldukça benzeyen Fransa'nın Normandiya bölgesinde yapılmıştır. Aslında bu durum bir zorunluluktan doğmuştu. Daha önce de İngiltere'de birkaç başarılı film çekmiş olan Polanski bu kez İngiltere'ye gitmeyi göze alamazdı, zira o yıllarda ABD'nin Los Angeles şehrinde 13 yaşında bir kıza cinsel tacizde bulunduğu için tutuklanarak Amerikan yargısı önüne çıkartılmış, davası sürerken de bu ülkeden kaçmıştı. ABD'yle yakın bağları olan İngiltere'de yeniden film çekmesi halinde, İngiliz hükümetinin onu ABD'ye teslim etme olasılığı çok yüksekti. Polanski bu filmi çekmeyi en az on yıldır tasarlıyordu. Yönetmen filmini 1969 yılında Charles Manson çetesi tarafından öldürülen eşi Sharon Tate'in anısına ithaf etmişti. Öldürülmeden kısa bir süre önce Tate, kocası Polanski'ye bu romanı sinemaya uyarlamasını ve başrolde kendisini oynatmasını önermişti. Polanski, Thomas Hardy'nin 500 sayfalık hacimli romanını eski dostu ve gedikli senaristi Gerard Brach'la birlikte senaryolaştırmış ve çağın panoramasını tüm ayrıntılarıyla ortaya serebilmek için filmi tanınmamış oyuncularla çekmeyi tercih etmişti. Hattâ sonradan ünlenecek olan Natassja Kinski bile filmin çekildiği tarihte hiç tanınmıyordu. Bu da seyircinin filme daha çok adapte olması ve yoğunlaşmasına yol açmıştır. Aylar süren çekim hazırlıkları sırasında çevre mümkün olduğu kadar 19. yüzyıl İngiltere'sinin kırsalına benzetilmeye çalışılmış, hattâ filmin finalinde kullanılmak üzere tarihöncesi çağlardan kalma Stonehenge anıtının tıpatıp bir benzeri bile inşa edilmişti. Thomas Hardy'nin romanda uzun uzun betimlediği kırsal fonu en gerçekçi biçimde canlandırabilmek için detaycı olmak şarttı. Bu nedenle sanat yönetimi dekor ve kostümler üzerinde incelikle durdu, prodüksiyon da masraftan kaçınmadı. Film standart 35 mm filme Panavision (anamorfik) geniş ekran sistemiyle çekilmiş olmakla birlikte, bazı özel salonlarda gösterilmek üzere filmin daha yüksek çözünürlüklü 70 mm pozitif baskıları da yapılmıştır. 35 mm pozitif baskılarda ses sistemi iki kanallı (stereo) Dolby iken, 70 mm'ye büyütülmüş pozitif baskılarda 6 kanallı ses sistemi vardır. Eastmancolor renk sisteminin kullanıldığı filmin çerçeve oranı 2.35:1'tir (70 mm baskılarda bu oran 2.20 : 1'e indirgenmştir). Filmin toplam yapım süresi on aydır. Sonuçta 40 milyon Franka malolan "Tess" Fransa’da o zamana kadar çekilen en pahalı film oldu ve doğal olarak aldığı 13 ödül ve 12 adaylığın çoğu "görüntü yönetimi", "kostüm tasarımı" ve "sanat yönetimi" gibi dallarda geldi. Filmin iki önemli görüntü yönetmeni vardı. İngiliz görüntü yönetmeni Geoffrey Unsworth, ve onun ölümü üzerine filmi tamamlayan Belçika asıllı Fransız görüntü yönetmeni Ghislain Cloquet. Geoffrey Unsworth 2001: Uzay Yolu Macerası, Superman, Kabare, Şark Ekspresinde Cinayet gibi gösterişli filmleri görüntülemişti. Ghislain Cloquet ise Robert Bresson (örneğin Rastgele Balthazar, 1966), Claude Sautet, Jacques Demy ve Marguerite Duras gibi ünlü yönetmenler için görüntülediği filmlerle tanınmaktaydı. Geoffrey Unsworth Ekim 1978 tarihinde, daha çekimlerin üçüncü haftasında kalp krizi geçirerek öldü. Onun çektiği sahneler daha çok harici sahnelerdi ve filmin ilk yarısına aittiler. Onun yerine görevi devralan Ghislain Cloquet filmin ikinci yarısına ait sahneleriyle dahili sahnelerin çekimlerini tamamladı. İki görüntü yönetmeninin tarzları filmde ayırt edilebilmektedir: Unsworth'un çekimleri biraz daha puslu ve fludur. Her iki görüntü yönetmenine de başta Oscar olmak üzere çeşitli ödüller verildi, Unsworth'un ödüllerini yakınları aldı. Victoria çağı İngilteresi'nin tüm ihtişamını ve sefaletini, tüm zenginliğini ve acımasızlığını kendinde yansıtan "Tess", sınıf farklılıkları ve sınıf atlama çabaları, sosyal adaletsizlik, masumiyetin yitirilmesi gibi temalar içerir Thomas Hardy'nin 1891 tarihli "Tess of the d'Urbervilles" romanı "Toplum düzeni amansız doğaya karşı çıkmak için kurulmuştur, bu iki karşıt güç de insanı ezer" teması üzerine oturtulmuştu. İnsan-doğa arasındaki uyumu kendine has bir kadercilik felsefesi çerçevesinde işleyen ve Yunan trajedilerini aratmayan bir yazgıya övgüler düzen Polanski'nin uyarlaması "Tess"in de bu romana çok sadık bir uyarlama olduğu herkes tarafından kabul edilmektedir. Yalnız bu kaderine doğru adım adım itilen kurbanın arkasında Yunan trajedilerindeki Olimposlu tanrılar yerine, onların ete kemiğe bürünmüş versiyonları olan, 19. yüzyıl İngiltere'sindeki soylular ve sanayi devrimiyle birlikte güçlenen diğer sınıflar vardır. Trajedinin arka planında bu sınıflar arasında henüz bilinçlenmemiş bir çatışmanın da ilk habercileri vardır. Zaten tam da bu nedenle çağının en gerçekçi gözlemcilerinden biri olan Thomas Hardy kendi zamanında bağnaz çevreler tarafından lanetlenmiş, eserleri kıyıma uğratılmıştı. Bir başkasının elinde pembe dizi tarzı bir kordelaya dönüşebilecek olaylar dizisini Polanski çok