planlanmadığı ve dağınık halde olan küçük binalar bulunduğu için Mickiewicz'in oturduğu binanın konumunun tam belirlenmesi mümkün değildir. 1870 yılındaki yangın sonucu bu bina tamamen yanmıştır. Sonra Belediye sokakların planını tasarladı bina halen Yeni Şehir sokak ve şimdiki adıyla Tatlı Badem sokağı denilen küçük sokağın köşesinde bulunmaktadır". Kiralanmış olan daire mütevazı ve karanlıktı. Mickiewicz'in oturmuş olduğu odanın betimi günümüze kadar ulaşmıştır; "Sağ köşede şairin son nefesini verdiği beyaz örtülü demir karyola vardır. Yatağın yanında, çocuklarına, dostlarına ve tanıdıklarına mektuplar yazdığı ufak masa, biraz ötede divan ve hasır koltuk yer almaktadır. Kapının yanında lavabo, başka bir masa ise odanın ortasında bulunmaktadır. Duvarlarda ayna ve birkaç taşbasma asılıdır. Hepsi çok mütevazı ve ilkel...". Kira yüksek olmadığından Mickiewicz bu karanlık daireye taşınmaya razı oldu. Ayrıca da orada uzun zaman kalmaya niyeti yoktu. Aralık başında Bulgaristan ve Sırbistan'a yolculuk edecekti. Maalesef ölümcül hastalık bu planların gerçekleşmesine imkân vermemiştir. İstanbul'un Beyoğlu semtinde (Tatlı Badem sokağı)'nda köşebaşında, 29 nolu bir bina vardır. Bu üç katlı, her katta küçük iki odası bulunan 128 yıl önce, Polonya'nın millî şairi Mickiewicz'in oturduğu ve gözlerini kapadığı evdir. Bu ev Kırım Savaşı'nda Polonyalılar'ın "toplandıkları, hararetli konuşmalar yaptıkları, bir merkezdi. Adam Mickiewicz ve arkadaşları bu evde kalırlar, yemeklerini kendileri pişirirlerdi. Polonyalı göçmenler arasında, 1830 yılındaki ayaklanma sonunda Istanbul'a gelen, ve Polonezköy'ü kuran Adam Czartoryski, yazar T. T. Jez ile (Hanri) takma adıyla Sobozowski ve sonradan müslüman olan Adam Michalowski de vardı. Şairin evinde kalan yakın arkadaşlarından Sobozowski o günlerde gönüllü olarak Kırım Savaşı'na katılacaktı. Ilk iş olarak bu savaşa katılanların giydikleri orijinal bir kalpakla, elbise satın aldı. Şair Mickiewicz, anılarında, bu arkadaşının orijinal kalpağıyla, pasaportundan başka hiçbir şeye değer vermediğini uzun uzun anlatır. Polonyalılar'ın Tarlabaşı'nda o sıralarda yadırgadıkları tek şey yangındı. Çünkü Istanbul'da sık sık yangın oluyordu. Günün birinde kendi evlerine sirayet edeceği korkusuyla, bu savaş yolcusu arkadaşının, uyurken kalpağıyla pasaportunu daima yastığının altına yerleştirdiğini, bir yangın çıktığında, önce bunları kurtarmayı tasarladığını hikâye eder. 1885 yılında İstanbul'da kolera kol geziyordu. Şair, koleralı hastalara, geçmiş olsun ziyaretinde bulundu. Oradan aldığı Kolera mikrobuyla, 10 gün içerisinde, kötüleşti. Hastalığının kolera olduğunu ve bu hastalıktan kurtuluş bulunmadığını biliyordu. Bir ülkü uğrunda, Türkiye'ye gelmiş bulunan şairin-bile bile ölüme giderken-başucundan ayrılmayan vefalı arkadaşı ve Türk ordusunda büyük hizmetleri bulunan Polonyalı İskender Paşa'ya şöylediği son sözler, şu oldu: "İstanbul'da, koleradan öleceğimi bilseydim, yine buraya gelirdim. Çünkü bu benim görevimdi. Ben, Fransa'da bir ilim akademisinin umumi katibi olmaktansa, bir Türk taburunun katibi olmayı tercih ederim." Ölürken de belirttiği gibi, Mickiewicz'in Fransa'daki son şerefli görevi, ilim akademisi umumi kâtipliğiydi. Fakat Türk ordusunda bir kâtip olarak çalışmayı, Fransa'daki ilmi görevinin üstünde görüyordu. 26 Kasım 1855 günü şair Pera'da (bugünkü Beyoğlu) vefat etmiştir. Şehrin kenarındaki bu karanlık oda Şairin binbir güçlükte dolu hayatını simgelemektedir. Adam Mickiewicz'in ölümü çok soğuk ve kapalı bir güne rastlar. Şair'in arkadaşı olan Tarih Yazarı T.T. Jez'in cenaze törenini tasvir eden yazısından anlaşıldığına göre, gurbette ölen bu Hürriyet Şair'i için, Istanbul'da çok sessiz bir tören yapılır. Bu töreni siyahlar giymiş müslümanlar, Mollalar da hüzünlü çehrelerle izlerler. Şair'in oda arkadaşı bu hazin cenaze törenini şöyle anlatıyor: "Beyoğlu'nun çamurlu yolları arasında, bir çift öküzün çektiği, sade bir tabut vardı. Polonyalılar'dan başka, kimse yok sanıyordum. Yanılmış olduğumuzu biraz sonra anladık. Arkamızda, sokağı kaplamış, başlarına siyahlar sarmış, sel gibi bir kalabalık akıyordu. Cenaze alayında, her ulusu temsil eden kişiler vardı. Sırplar, Dalmaçyalılar, Karadağlılar, Arnavutlar, Italyanlar, özellikle Bulgarlar çoğunluktaydı. Ölenin şahsında, Slav şairin dehasına duydukları saygıyı böylece gösterdiler". Adam Mickiewicz'in çıkartılan iç organları, bugün sessiz bir ev olarak duran, binanın bodrumuna gömüldü. O zamanki usule göre, tahnit edilen cesedi, Fransa'nın Türkiye'deki elçiliği vasıtasıyla Paris'e gönderildi. Çünkü şair, her yerde III. Napolyon'un misafiri sayılıyordu. Mickiewicz'in cesedi Paris'teki Madlen Kilisesi'nde yapılan hüzünlü bir merasimden sonra, oracıkta toprağa verildi. 1890 yılında da Paris'teki mezarı açılarak, kemiklerinin bakiyesi Polonya'ya gönderildi. Krakow'da bulunan Wawel Kraliyet Şatosu Kilisesinin mezarlığına gömüldü. Bu suretle, Şair'in bugün, Istanbul'da, Paris'te ve Polonya'da olmak üzere üç ayrı yerde, hatırası yaşamaktadır. Adam Mickiewicz'in ölümünden sonra Kalenci Kulluk sokağındaki bu bina Istanbul'a gelenler veya Istanbul'da devamlı oturan Polonyalılar tarafından sık sık ziyaret edilmektedir. 1861 yılında Şairin oğlu Wladyslaw da burayı ziyaret etmiştir. Öğrendiğimize göre sonra bu binada "Babamın son günlerini geçirmiş olduğu yeri görmeme izin vermiş çok anlayışlı müslüman bir aile oturuyordu" demiştir. 1909 yılında Mickiewicz'in Istanbul'daki binasının önünde Kırım Savaşı'nda şehit olan Polonyalılar şerefine düzenlenen bir tören yapılmıştır. İttihat ve Terraki Fırkası tören düzenleme komitesi başına geçmişti. Meryem Ana Kilisesi'ndeki ayinden sonra Polonya ve Türk bayraklarıyla süslü kortej Mickiewicz binasına kadar gelmiştir. Şairin binasının önünde yapılmış olan törenin programı, binanın sahibi olan Marcin Ratynski'nin açılış konuşması ve Ittihat ve Terraki Fırkası adına, Türk Milletinin Polonyalılara karşı çok sıcak duygular beslediğini ifade eden Seyfeddin Paşa'nın (Tadeusz Gasztowtt) konuşmasını kapsamıştır. Törenin sonunda, müslüman geleneklere uygun olarak, Adam Mickiewicz şerefine kurban kesildi. Bunu müteakip diğer konuşmalar yapılmış ve nihayette törene katılanlara şairin portreleri dağıtılmıştır. Ölmüş olduğu binada Adam Mickiewicz Müzesi'ni kurma düşüncesi Şairin ve vefatının 100. yıldönümünde, yani 1955 senesinde gerçekleştirilmiştir. Bina onarılmış ve 1984 yılında müze-ev olarak düzenlenmiştir. Polonya Kültür ve Sanat Bakanlığının gayreti ve Türk makamlarının yardımı sayesinde şairin hayatını konu alan sergi açılmıştır. Tatlı Badem Sokağındaki binanın cephesi üzerinde bulunmakta olan dördüncü hatıra levhası bu olayı anımsatmaktadır. Geçmişte Polonya'nın komşuları tarafından yutulmak istendiği yıllarda, buna hiçbir Avrupa Devleti ses çıkartmamıştır. Bu ülkenin parçalanmasına tek itiraz sesi, Türkler'den gelmişti. Tarih, Türk ulusunun cesaretini, insancıllığını, ve mazlumlara karşı yakın ilgisini gösteren böylesine göğüs kabartıcı olaylarla doludur. Büyük Şair Mickiewicz gerek Paris'te, gerekse Türkiye'ye geldiğinde bunu daima tekrarlamıştır: "Polonya'nın, komşu düşmanlar tarafından ezilmesine hiçbir devletin ses çıkarmadığı günlerde, tek dostumuz Türkler olmuştur. Biz Türkler'i düşmanımızın önünde eğilmediği ve Polonya'nın işgalini kabul etmediği için, üstün bir millet olarak severiz." Yılmaz Özakpınar Yılmaz Özakpınar (d. 1934, Boyabat, Sinop) 1957'de İstanbul Üniversitesi Edebiyat Fakültesi Felsefe Bölümü'nden, 1960'ta Cambridge Üniversitesi Biyoloji Fakültesi Psikoloji Bölümü'nden mezun oldu.İstanbul Üniversitesi Tecrübi Psikoloji Kürsüsü'nde 1964'te doktorasını verdi; 1978'de profesör oldu.Alexander von Humbolt bursu ile 1972-74'te Köln Üniversitesi Sosyoloji Araştırma Enstitüsü'nde, aynı bursla 1978'de Bern Üniversitesi Pedagojik Psikoloji Bölümü'nde ve Fulbright bursu ile 1980-81'de Oregon Üniversitesi Bilişsel Psikoloji Laboratuvarı'nda araştırma yaptı.1982-88'de Selçuk Üniversitesi Fen-Edebiyat Fakültesi dekanı olarak görev yaptı.İstanbul Üniversitesi Edebiyat Fakültesi öğretim üyeliği de yaptıktan sonra 2005 yılından itibaren bir süre Fatih Üniversitesi Fen-Edebiyat Fakültesi Psikoloji Bölümü başkanlığını yürüttü. Daha sonra da İstanbul Arel Üniversitesi Psikoloji Bölümü'ne geçti.Yüksek lisansta sosyal psikoloji okuttuğu Dr.Ahmet Atılgan daha sonra yazdığı İktisat Politikalarının Evrimi adlı kitabını Yılmaz Özakpınar'a ithaf etmiştir. Profesör Y.Özakpınar Türk bilim dünyasının maalesef fark etmekte zorlandığı yüksek kapasiteli bilim adamlarımızdandır. Şu an İstanbul Arel Üniversitesinde görevine devam etmektedir. Bir Türk milliyetçisi olan Yılmaz Özakpınar, İstanbul'da faaliyet gösteren İstanbul Türk Ocağı'nda 14 Aralık 2012 tarihinde yapılan bir oturuma konuşmacı olarak katılmıştır. TUSAŞ Hürkuş TUSAŞ Hürkuş ya da TAI Hürkuş, TUSAŞ tarafından tasarlanan ve geliştirilen, "Türk Başlangıç ve Temel Eğitim Uçağı Projesi"nin ürünü olan eğitim uçağıdır. Adı Türk Pilot ve Mühendis Vecihi Hürkuş'tan esinlenerek verilmiştir. 2006 yılının Mart ayında SSB ile TUSAŞ arasında imzalanan anlaşma ile "Türk Başlangıç ve Temel Eğitim Uçağı Projesi" yürürlüğe girmiştir. HÜRKUŞ eğitim uçağı projesi çerçevesinde, özgün bir eğitim uçağı prototipinin tasarlanması, geliştirilmesi, test ve doğrulamasının yapılması, üretiminin ve sertifikasyonunun gerçekleştirilmesi, ve sisteme ait teknik veri paketinin oluşturulması hedeflenmiştir. HÜRKUŞ, EASA CS 23 kurallarına göre tasarlanmış, sertifiye edilmiştir. Gece ve gündüz görev yapabilme kabiliyeti ile öğretmen ve öğrenci pilotun arka arkaya oturduğu, tek turboprop motorlu bir tasarım sahiptir. Uçak ayrıca, genel kullanım, aletli uçuş, seyrüsefer ve formasyon eğitim aşamalarını gerçekleştirebilme özelliklerini de taşımaktadır. Standart uçak sistemlerinin yanı sıra, kabin basınçlandırma, koltuk fırlatma sistemi ve uçak üzeri oksijen üretimi sistemine (OBOGS) sahiptir. 2014 yılının Aralık ayı içerisinde Milli Savunma Bakanlığından yapılan açıklamada ilk HÜRKUŞ'un 2018 yılında Türk Hava Kuvvetlerinin envanterine alınmasının öngörüldüğü belirtilmiştir. HÜRKUŞ uçağı aynı zamanda “glass/cam kokpit” olarak bilinen tamamen dijital elektronik gösterge sistemlerine sahiptir. Bu dijital elektronik göstergelerin temel amacı kokpitteki aşırı miktarda gösterge saati kalabalığını azaltarak pilotların kontrol yeteneklerini artırmaktır. Elektronik dijital göstergelerin kullanımı verilerin pilota, muharip uçaklardaki bütünlük içerisinde ulaştırılmasını sağlayacaktır. Bu anlamda HÜRKUŞ oldukça çağdaş ve yüksek teknoloji kullanan bir eğitim uçağı olacak ve pilotları muharip uçaklara hazırlayacaktır. Tüm uçuş, yatış-dönüş, suni ufuk ve durum göstergeleri, motor göstergeleri ve uçak sistemlerine ait göstergeler 2 ana LCD ekranda pilota iletilecektir. Bunun dışında yedek uçuş göstergesi de bağımsız bir LCD ekran olacaktır. Tüm seyrüsefer ve iletişim ekipmanları tek bir elektronik panelden kontrol edilecek, bu da kontrollerin oldukça düzenli olmasını sağlayacaktır. Bu üstün elektronik yetenekleri HÜRKUŞ’u sınıfının en iyilerinden biri yapmaktadır. Tahminlere göre 2010 lu yıllarda dünya ordu ve hava yollarının envanterlerindeki eğitim uçaklarının pek çoğu ekonomik ömrünü doldurmaktadır. Dolayısı ile yüzlerce eğitim uçağı açığından oluşan ciddi bir Pazar beklenmektedir. Bu nedenle HÜRKUŞ’un EASA’dan sertifiye edilmiş ve sınıfında üstün özellikler taşıyan bir uçak olması oldukça önemlidir. Üstün elektronik özellikleri ve bir eğitim uçağı için sıra dışı olan uçak sistemleri (OBOGS, 0/0 fırlatma koltuğu gibi...) sayesinde bir jet uçağındaki sistemlere oldukça yakındır. Dolayısı ile HÜRKUŞ temel pilotaj eğitimi yanı sıra muharip pilotların temel eğitimlerinde de kullanılabilecek bir uçaktır. Projede gelişmiş elektronik, mekanik ve aerodinamik özelliklerin gerçekleştirilebilmesi için kalabalık bir ekip çalışmıştır. Ayrıca HÜRKUŞ'un farklı modelleri için çalışmalar da başlamıştır. Sahil Güvenlik Komutanlığı için Keşif ve Gözetleme amacıyla kullanılacak bir türevi geliştirilmektedir. HÜRKUŞ uçağı aynı zamanda TUSAŞ mühendisleri tarafından geliştirilen uçuş kontrol yazılımını içeren merkezi kontrol bilgisayarlarını da taşımaktadır. İnsan makine arayüzünün uygun bir şekilde sağlandığı, pilot güvenliği; pilot rahatlığı, kullanılabilirlik, güvenlik ve idame edilebilirlik kriterlerinin ergonomik açıdan da düşünüldüğü bir uçak olacaktır. HÜRKUŞ'ta teknik özelliklerin sağlanmasının yanı sıra ürünün insan ilişkisi ile ilgili çalışmalarda yapılmaktadır. 12 Temmuz 2016'da Avrupa Havacılık Emniyet Ajansı (European Aviation Safety Agency / EASA) ve Sivil Havacılık Genel Müdürlüğü (SHGM)'nden tip sertifikalarını, İngiltere Farnborough International Airshow (FIA) sırasında almıştır. Alınan sertifikalar için 18 Ağustos'ta da Ankara Tusaş tesislerinde tören düzenlenmiştir. Törende konuşan Milli Savunma Bakanı Fikri Işık, Hürkuş projesinde yerlilik oranının %60'lara geldiğini ve amaçlarının %80'ler seviyesine gelmek ve nitelik artışı yakalamak olduğunu belirtti. HÜRKUŞ, A (Temel eğitim uçağı), B (Askeri eğitim uçağı) ve C (Silahlı yakın hava desteği uçağı) olmak üzere üç farklı konfigürasyonda üretilecektir. Hürkuş'un askeri eğitim uçağı versiyonu olan Hürkuş-B, Hürkuş-A'dan yaklaşık 100 kg daha hafiftir. Aviyonikleri ve içerdiği sistemler güncel askeri pilot eğitim ihtiyaçlarını karşılayacak şekilde geliştirilmiştir. Kokpiti savaş uçağı kokpitleri gibi tasarlanmıştır. Bu varyant ilk test uçuşunu 2018 yılında yapmıştır. İlk operasyonel uçaklar 2019 yılında hava kuvvetlerine teslim edilmeye başlandı. Hürkuş ile aynı sınıftaki uçaklar, hafif yer taarruz görevleri için de kullanılıyor. TUSAŞ da Hürkuş'un benzer görevleri yerine getirebilmesi için, Hürkuş-C sürümü üzerinde Hava Kuvvetleri Komutanlığı ile koordinasyon içinde çalışıyor. Savunma uzmanları Hürkuş-C’nin silahlandırılarak terörle mücadeleye yapacağı en büyük katkının hava harekatlarının maliyetinin azaltılması olacağını belirtiyor. Hürkuş-C sayesinde F-16’ların kalkış sayısı azalacak, maliyetler aşağıya çekilecek. Uzun havada kalış ve yakın atış desteği verecek olan milli uçakta lazer güdümlü füzelerin dışında iki tane 12.7 milimetrelik makineli tüfek bulunuyor. Kanat altındaki podlara 8’er km menzile sahip 2x2 UMTAS ile 2x4 Cirit takılacak Hürkuş-C, yine Roketsan üretimi lazer güdümlü roket Mızrak ile birlikte eğitim bombaları BDU33 ve MK106 da kullanabilecek. Hürkuş-C’nin envantere girmesiyle TSK’nın hava harekatlarında çeşitlilik sağlayacağı kaydediliyor. Uzmanlar 2018 yılında TSK’nın yakın hava desteğini Bayraktar TB2 İHA, T-129 ATAK, Hürkuş-C ve Silahlı ANKA ile dörde çıkaracağını ifade ediyor. Hürkuş-C; silah sistemleri dışında termal görüntüleme ve nişangah sistemine, zırhlandırılmış yapı, kendini koruma sistemi, gece görüş uyumlu sayısal kokpit ve gelişmiş aviyonik sistemlere sahip olmasının yanında dijital güvenli haberleşme ile video ve veri linki sayesinde görüntü aktarımı da yapabilecek. Silahlı İHA’dan en büyük farkı taşıma kapasitesi olan Hürküş-C; 7 adet harici yük istasyonuyla 1500 kilograma kadar harici yük kapasitesine, 4 saati geçen uzun havada kalma süresine ve dar alandaki yüksek manevra kabiliyetine sahip olacak. 2018 yılında TSK envanterine girmesi planlanan Hürkuş-C'nin silahlı versiyonu TSK’nın özellikle terörle mücadelede çok ihtiyaç duyduğu yakın hava desteğini sağlayacak. 07 Nisan 2017'de HÜRKUŞ uçağının ilk silahlı modelinin LUMTAS füzesi atış testi Karapınar'da bulunan Milli Savunma Bakanlığı Atış Test ve Değerlendirme Grup Komutanlığında başarı ile gerçekleştirildi. Cartman'Ä±n Anal Muayenesi Cartman'ın Anal Muayenesi South Park çizgi dizisinin, 1. Sezon'un 1. Bölümü. Dizi ilk olarak Amerika Birleşik Devletleri'nde 13 Ağustos 1997 tarihinde yayınlanmıştır. Cartman arkadaşlarına bir önceki gece uzaylılar tarafından kaçırılıp arkasına bir şeylerin yerleştirildiğini gördüğü ilginç rüyayı anlatır. Stan ve Kyle o gördüğü şeylerin aslında rüya değil gerçek olduğunu anlatmaya çalışır, ancak Cartman arkadaşlarına inanmaz. AS Ã‡imento As Çimento, Burdur'un Bucak ilçesindeki Kızılkaya kasabasında 2001 yılında kurulmuş çimento üreticisi. Ado Çimento adı ile kurulmuştur. Şirket 6 Aralık 2005 tarihinde unvanını As Çimento olarak değiştirmiştir. Yönetim kurulu başkanı Adem Sak'tır. As Çimento A.Ş. Burdur ilinden Türkiye'nin en büyük 500 firması listesine giren tek firmadır. Şirket 2006 yılında ISO sıralamasında 416. sırayken mevcut yatırımları tamamlanmadığı halde 2007 yılında 352. sıraya yükselmiştir. 2007 yılında başladığı yeni çimento üretim hattı yatırımını, 17 ay gibi çok kısa sürede bitirerek Türkiye'nin ve Avrupa'nın en büyük çimento üretim hattını kurmuştur. Şirketin yıllık çimento üretimi 5 milyon tondur. Şirket kalite yönetim sistemi belgesine ve üretmiş olduğu çimento çeşitlerinin hepsi için CE kalite belgesine sahiptir. Ekin Ekin, gıda, giyim, hayvancılık yemi, biyoyakıt, tıp ya da diğer kullanımlar için hasatı yapılan herhangi bir tarım bitkisidir. Başlıca ekinler şeker kamışı, kabak, mısır, buğday, pirinç, manyok, soya fasulyesi, saman, patates ve pamuktur. Kurutma makinesi Kurutma makinesi, kurutma işlemini gerçekleştiren makine ekipman. Endüstriyel amaçlı kurutma makinesi tipleri; 1. CFL 1. CFL (Sırpça:"Prva crnogorska fudbalska liga") Karadağ futbol liglerinin en üst seviyesidir. Lig 2006 yılında kurulmuştur. UEFA ligleri sıralamasında 40. sıradadır. Ligde 12 takım mücadele etmektedir. Ligi şampiyon bitiren takım UEFA Şampiyonlar Ligi'nde ön eleme oynamaya, 2. ve 3. takım UEFA Avrupa Ligi'nde ön eleme oynamaya hak kazanır. Ligi son üç sırada bitiren takımlar ise bir alt lige düşer. The Pilgrim (film, 1923) The Pilgrim, yönetmenliği, başrolü ve senaryosu Charles Chaplin' e ait olan 1923 yapımı sessiz bir komedi filmidir. Chaplin'in First National Pictures Inc.'daki son çalışmasıdır. Bu film aynı zamanda Chaplin ve Edna Purviance'ın birlikte rol aldıkları son filmdir. Chaplin ve Purviance bundan sonra Women In Paris filminde birlikte çalıştılar; ancak Chaplin yönetmenliğini yaptığı bu filmde rol almadı. The Pilgrim, Chaplin'in 1959'da Shoulder Arms ve A Dog's Life filmleri ile birlikte The Chaplin Revue'de yer almıştır. Bu toplama esnasında Chaplin tarafından yeniden elden geçirilen filme sözleri ve müziği Chaplin'e ait olan ve Matt Monroe tarafından söylenen "I'm Bound For Texas" adlı şarkı da eklenmiştir. Charlie, hapishaneden kaçar ve yüzmekte olan bir papazın giysilerini çalıp hapishane kıyafetlerinden kurtulur. Tren istasyonuna gittiğinde sevgilisi ile kaçmakta olan genç bir aşık ona alelacele bir nikâh kıydırmak ister ama Charlie korkup kaçar. Âşıklar kızın babasına yakalanırlar. Charlie bir bilet alıp Texas'ta rastgele bir kasabaya gider. Şans eseri, gittiği bu kasabaya gelmesi beklenen papaz geç kalmıştır. Bu sayede herkes onu papaz sanır ve kiliseye götürülür. Vaaz vermesi ve bazı dini görevleri yerine getirmesi gereken Charlie, her şeyi yanlış yapar ve ilk kez böyle bir papaz gören insanları şaşkınlık içinde bırakır. Ayinden sonra Edna'nın evine çaya davet edilir; fakat kasabada onu hapishaneden tanıyan üçkâğıtçı bir arkadaşına rastlar. Onu tanımazlıktan gelse de adam kendini zorla çaya davet ettirir. Bu davetten sonra Charlie'nin tüm engellemelerine rağmen ev sahibesinin paralarını alıp kaçar. Charlie Edna'ya paraları alıp geleceğini söyler. Şerif Bryan ise Charlie'nin hapishaneden kaçtığını fark etmiştir ve bunu ev sahiplerine açıklar. Edna çok üzülür ama yine de onu beklemeye devam eder. Charlie ise paraları geri almayı başarır ve Edna'ya geri getirir ama onu bekleyen Şerif Bryan tarafından da yakalanmış olur. Charlie'yi hapishaneye götürmeye kararlı olan Şerif, onun azılı bir hırsız yerine dürüst bir insan çıkmasına şaşırır. Bu nedenle de onun Meksika sınırına geçmesine ve serbest kalamasına yardımcı olup Charlie'yi özgürlüğüne kavuşturur. Prva HNL Prva HNL (Hırvatça:"Prva hrvatska nogometna liga"), Hırvatistan futbol liglerinin en üst seviyesidir.Lig 1991 yılında kurulmuştur. UEFA ligleri sıralamasında 20. sıradadır. Ligde 12 takım mücadele etmektedir.Ligi şampiyon bitiren takım UEFA Şampiyonlar Ligi 'de ön eleme oynamaya, 2. ve 3. takım UEFA Avrupa Ligi 'nde ön eleme oynamaya hak kazanır. Ligi sonuncu bitiren takım bir alt lige düşer. Son sıranın bir üstündeki takım ise düşmemek için "play out" maçları yapar. Prva Ðœakedonska Fudbalska Liga Prva Мakedonska Fudbalska Liga (Makedonca: Прва македонска фудбалска лига), Kuzey Makedonya futbol liglerinin en üst seviyesidir. Lig 1992 yılında kurulmuştur. UEFA ligleri sıralamasında 41. sıradadır. Ligde 10 takım mücadele etmektedir. 2014-15 sezonundan itibaren ilk 6 da tamamlayan takımlar şampiyona playoff'larına katılacak. Son 4 te tamamlayan takımlar düşme grubuna kalacak. Şampiyona playofflarında şampiyon olan takım UEFA Şampiyonlar Ligi elemelerine katılacak, sonraki 3 te tamamlayan takımlar UEFA Avrupa Ligi elemelerine katılacak. Düşme liginde 2.sırada bulunan takım düşmemek için playout oynar. Son 2 sırada bulunan takımlar küme düşer. Mustafa Duyar Mustafa Duyar (12 Aralık 1970; Yoncakaya Köyü, Hatay - 15 Şubat 1999, Afyon), DHKP-C'ye mensup Türk suikastçı. DHKP-C militanı İsmail Akkol'la birlikte 29 Eylül 1995'te İstanbul Maslak'ta İl Jandarma Alay Komutanlığı Nizamiyesi önünde gece nöbeti tutan Serdar Öztürk ve Tarkan Yağcı isimli iki jandarma erini öldürdü. 9 Ocak 1996'da DHKP/C militanları Fehriye Erdal ve İsmail Akkol'la birlikte Sabancı Merkezi'nde Sabancı Holding Yönetim Kurulu Üyesi Özdemir Sabancı, Toyotasa Genel Müdürü Haluk Görgün ve sekreter Nilgün Hasefe'yi öldürdü. 15 Şubat 1999 tarihinde Afyon E Tipi Kapalı Cezaevi'nde çıkan bir isyanda, Karagümrük çetesi mensuplarınca kaldığı 5/A koğuşunda tabancayla vurularak öldürüldü. Türkiye Köy İktisadiyatı İsmail Hüsrev Tökin'in 1934 yılında yazdığı iktisad kitabı. İsmail Hüsrev Tökin bu çalışmasını Sovyetler Birliği'nde Moskova'daki KUTV'da eğitim görürken aldığı iktisad bilgileri ve 1927 yılından sonra 1929 yılına kadar bir Alman ihracat firmasının Türkiye temsilçiliğini yaparken ve 1929 yılından sonra Ziraat Bankası için Anadolu'da yaptığı incelemeleri netcesinde 1932 ve 1934 yılları arasında Kadro dergisinde yayımlanan makallerinin de ışığında 1934 yılında tamamladığı ve yine aynı yıl yayımladığı 200 sayfalık bir köy iktisadı çalışmasıdır. Bu çalışma aynı zamanda Türkiye'de bu alanda yapılan ilk çalışma olması nedeniyle oldukça önemlidir. Dönemin şartları göz önüne alınırsa kitabın oldukça ileri düzeyde bir akademik bilgi ile yazıldığı ortadadır. İsmail Hüsrev Tökin'in bu çalışması İletişim Yayınları tarafında 1990 yılında yeniden yayımlanmıştır. Bu gün içinde oldukça kıymetli bir çalışma olmasına rağmen artık kitabın ikinci baskısı dahi sadece kütüphanelerde bulunmaktadır. Boğaziçi Amatör Tiyatrolar Şenliği Boğaziçi Amatör Tiyatrolar Şenliği, Sarıyer Halk Eğitimi Merkezi - Tiyatro Kulübü (SHEM -TK) tarafından gerçekleştirilen bir etkinliktir. 1980 yılında kurulan Sarıyer Halk Eğitimi Merkezi Tiyatro Kulübü, 1983 yılında ilk Boğaziçi Amatör Tiyatrolar Şenliği'ni düzenledi. "Tiyatro toplulukları arasında iletişim başlatarak, ortak paydada buluşulabilecek bir ortak hareketin önünü açmak" düşüncesiyle harekete geçilen şenlik, 1983 yılından bu yana sürdürülmekte, amatör tiyatro topluluklarının sahnelediği oyunların, izleyiciye ücretsiz sunulması sağlanmaktadır. Sarıyer Halk Eğitimi Merkezi Tiyatro Kulübünce; şenliğin amacı; Sarıyer seyircisinin başka tiyatroların oyunlarını görebilmesi, Shem-TK kadrosunun deney ve görüş alanını genişletmek, tiyatro toplulukları arasında deney ve bilgi alışverişi sağlamak, tiyatro topluluklarına deneylerini sergileyebilecekleri bir platform sağlamak, tiyatro toplulukları arasında bir iletişim başlatarak, ortak paydada buluşabilecek bir ortak hareketin önünü açmak şeklinde özetlenmektedir. 25. Boğaziçi Amatör Tiyatrolar Şenliği programı aşağıdaki gibidir. Muhammet Sadık Avundukluoğlu Muhammet Sadık Avundukluoğlu; (d. 1948 Keskin, Kırıkkale, Türkiye), Türk siyasetçi. Ankara Üniversitesi Hukuk Fakültesi'ni bitirmiştir. Türk-İş, Çimse İş ve Türk Metal Sendikaları Hukuk Başmüşavirliği, TBMM Faili Meçhul Siyasi Cinayetleri Araştırma Komisyonu Başkanlığı, Serbest Avukatlık ile XIX.Dönem Kırıkkale Milletvekilliği yapmıştır. Evli ve iki çocuk babasıdır. Oryantal 2008 TÃ¼rkiye Grand Prix 2008 Petrol Ofisi Türkiye Grand Prix 2008 Formula 1 sezonu'nun 5. yarışı. 9 Mayıs ve 11 Mayıs tarihleri arasında İstanbul Park'ta yapılmıştır. Sıralama turlarında birinciliği kazanan Felipe Massa yarışta da bu durumunu koruyarak 1.liği elde etmiştir. Ayrı zamanda bu yarıştaki üst üste 3. birinciliğini elde etmiştir. Takım arkadaşı Kimi Räikkönen ise 3.olmuştur. 2.olmayı Lewis Hamilton başarmıştır. Oğuz Büyükberber Oğuz Büyükberber (d.1970, Kayseri) besteci, klarinet sanatçısı, grafik sanatçısı. Türkiye'de ve Avrupa'da özellikle caz, elektronik ve modern müzik dallarındaki çalışmaları ve "Bas Klarinet"i ile tanınır. Özellikle Amsterdam ve İstanbul arasında çok çeşitli birliktelikler oluşturmuştur. N-Collective bünyesinde Office R6, DBO projeleriyle beraber Robert van Heumen ile elektronik çalışmalar yapmıştır. Koan ve Ayşe Tütüncü Üçlüsü'nün değişmez elemanı olarak ağırlıklı olarak Avrupa'da konserler vermektedir. Müziğin yanında yetkin bir grafik sanatçısı olarak çeşitli projelerde elektronik görsel sunumlar da yapmaktadır. 2007 Turkey Now Festival Amsterdam 2007- Ayse Tutuncu trio 2006 Gaudeamus Live electronics Festival Amsterdam 2006- N ollective London Jazz Festival London 2006- Ayse Tutuncu trio 16th Akbank International Jazz festival Istanbul / Turkey / 2006- Ayse Tutuncu Trio Rocella Jazz Rocella Jonica / Italy 2006- Ayse Tutuncu Piano percussion Band Kunst & Koningsduin Castricum 2006- Oguz Buyukberber Solo PureJazzFest The Hague 2006- Istanbul Connection with Dik De Graaf Karnatic Lab Festival Nieuw Muziekgebouw An Het Ij Amsterdam 2006- Koan East of Eastern Festival Nijmegen 2006- Clarinets- Duo with Michael Moore ODTU Martfest Ankara Turkey 2006- Ayse Tutuncu Trio 11th Sonic Acts Amsterdam 2006- Office R 2005 Eindhoven-Istanbul Eindhoven 2005- Clarinets 15th Akbank Jazz Festival Istanbul Turkey 2005- Clarinets Prague Jazz Festival Prague 2005- Ayse Tutuncu Ctrl-Alt-Del Festival Istanbul Turkey 2005- Duo with Robert van Heumen B-Oost Festival Amsterdam Holland 2005- Fidan Sail Festival Amsterdam Holland 2005- Fidan Numusic Festival Stavanger Norway 2005- Office R Borealis Festival Bergen Norway 2005- Office R Dutch Jazz Meeting Holland 2005- Office R Roots Festival Amsterdam Holland 2005- A-Sure Karaburun Festival Turkey 2005- As Special guest 2004 Northsea Jazz Festival Holland 2004- Koan Club Transmediale Berlin Germany 2004- Office-R Bodrum Jazz Days Turkey 2004- Ayse Tutuncu Alanya Jazz Festival Turkey 2004- Ayse Tutuncu ODTU Martfest Turkey 2004- Caglayan Yildiz Quartet Eskisehir Jazz Festival Turkey 2004- Oguz Buyukberber & Caglayan Yildiz Duo A Z 2003 Talos Festival Ruvo Di Puglio Italy 2003- Ayse Tutuncu Traumzeit Festival Duisburg Germany 2003- Ayse Tutuncu 13th Akbank Jazz Festival Istanbul Turkey 2003- Turqumstances Terra Festival Holland 2003- Turqumstances Jazz and Fiets Holland 2003- Turqumstances Jazz bij Duurstede Holland 2003- Turqumstances Haarlemerhoud Festival Holland 2003- Turqumstances 2002 Festival Spazio Musica Cagliari Italy 2002- As a soloist with Ensemble of new music of the CVA directed by Harry Sparnaay 18th Music Meeting Nijmeghen Holland 2002- Turqumstances Global Willage Festival Holland 2002- Turqumstances Northsea Jazz Festival Holland 2002- Ayse Tutuncu Trytone Festival 2002 Holland- Office R featuring Andrew Di Angelo Contemporary Chamber Music Week Holland 2002- As a soloist with Ensemble of new music of the CVA directed by Harry Sparnaay Turkish Theater Festival Holland 2002- Holland Special Festival Band 2001 11th Akbank International Jazz Festival Turkey 2001- VELVELE and Mercan Dede "Secret Tribe" (as a guest soloist) Afyon Caz Festival Turkey 2001-VELVELE Fete DeLa Musique Turkey 2001- Demirhan Baylan "An-Ten Projesi" 2000 10th Akbank International Jazz Festival 2000- Lawrence Butch Morris New Mehter Culture Bodrum Jazz Days 2000-Oguz Buyukberber Velvele Quartet 1st Yildiz University Jazz Festival 2000- Ayse Tutuncu ITU Folk Music Festival 2000- Ayse Tutuncu 1999 International Istanbul Jazz Festival 1999- Ayse Tutuncu International Yapi Kredi Art Festival 1999-Brooklyn Funk Essentials + Laco Tayfa (as on stage interpreter) daha erken dÃ¶nem International Istanbul Jazz Festival 1998-Brooklyn Funk Essentials + Laco Tayfa (as on stage interpreter) International Yapi Kredi Art Festival 1998-Gundogarken Istanbul Music Days 1998- Oguz Buyukberber & Caglayan Yildiz Duo A Z and also with Acid trippin Parliement Superband Jazz Festival 1998-Craig Harris & The Nation of Imagination In Medias Res Istanbul-Berlin-Istanbul 1997- With Sam Auinger and Rupert Huber Istanbul Music Days 1997- Ayse Tutuncu 6th Akbank International Jazz Festival 1996- Kacan Keci 1st ODTU Jazz Festival 1996- Kacan Keci and Lodos Dimitra Festival 1996-Bosphorus Light of Anatolia Ah Guzel Istanbul 1st Interdisipliner Art Fest 1996- Yesil Uzumler Modern Dance Group as composer and performer Troya Festival 1995- Yesil Uzumler Modern Dance Group as composer and performer Galata Festival 1995- Lodos Efes Pilsen Blues Festival 1993-Nathan & The Zydaco Cha Chas (as guest) Oğuz Büyükberber'in internet sayfası 2007 Dünya Kürek Şampiyonası 30 ncu Dünya Kürek Şampiyonası, 26 Ağustos ve 2 Eylül,2007 tarihleri arasında Almanya'nın Münih kentinde yapıldı. Deli Meyrem Deli Meyrem (d. 1870, Selanik, Kayalar - ö. 1953, Samsun, Demircisuyu Köyü) Meyrem Hatun Koca İlyas'ın eşi olmakla beraber, Yunan işgali sırasında Kırımşa'da işgalci Yunanlara karşı kadın direnişçi olarak bilinir. Kırımşah halkından dağda direniş yapanların aileleri çeşitli işkencelere mağruz kalarak mallarına el konulmuş, eli silah tutan erkekler ya dağa çıkmış ya da tutuklanmıştır. Meyrem Hatun eşi ve iki büyük oğlu dağda direnişte olmasına rağmen hem küçük iki çocuğuna ve kızına bakmış hem de dağdakilere haberleşme, ikmal ve gıda yönünden önemli yardımlarda bulunmuştur. Yunanlar yerli halkın mal ve hayvanlarına el koyarken Meyrem Hatun Silahlı Yunanlara karşı sopa ile direnmiş ve hayvanlarını vermemiştir. Koca İlyas'ın kim olduğunu bilen Yunanlar tarafından en korkulan kişi Meyrem Hanım olmuştur. Pek çok Kırımşalı aileyi koruyan Meryem Hatun 1923 Mübadelesi ile iki küçük oğlu ve kızı ile Anadoluya geçmişler Alaca soyadını alarak Demircisu, Samsun'da iskan edilmişlerdir. İlerleyen yaşlarında 1940'lı yıllarda yurda dönemeyen eşi Koca İlyas ve oğullarını aramak için dağlara ve ormanlara gittiği bilinen Meyrem Hatun, bu nedenle Deli Meryem diye tanınmıştır. İsmi torunu İlyas Alaca'nın kızı Meryem'de yaşatılmaya çalışılmıştır. L'Hopital kuralı Matematiksel analizde, L'Hôpital kuralı, (okunuşu: "Löpital") bir fonksiyonun limitini türevle almak için yapılan bir formüldür. Limitinin "0/0" veya "∞/∞" olması durumunda pay ve paydanın türevinin ayrı ayrı alınması kuralına denir. Bu yönteme L'Hopital ismi; 17. yüzyıl Fransız matematikçi Guillaume de l'Hôpital'ın, 1696 yılında yayımladığı ""l'Analyse des Infiniment Petits pour l'Intelligence des Lignes Courbes"" adlı kitabında açıklaması sonucu verilmiştir. Ancak yöntemin aslında Johann Bernoulli tarafından bulunduğu kabul edilmektedir. Polonya Halk Cumhuriyeti Polonya Halk Cumhuriyeti (Lehçe: Polska Rzeczpospolita Ludowa, PRL) Polonya'nın 1952-1989 yılları arasındaki resmî adı. II. Dünya Savaşı'nın sonunda, savaş öncesi Polonya topraklarının bir kısımına Sovyetlerin Almanlardan aldıkları toprakların da dahil edilmesiyle kuruldu. Polonya Halk Cumhuriyeti COMECON ve Varşova Paktına üyeydi. Yalta Konferansı'yla (11 Şubat 1945) Polonya'nın sınırları çizildi (batıda Oder-Neisse Hattı, doğuda Curzon Hattı) ve yönetimin demokratikleştirilmesi öngörüldü; bir ulusal birlik hükûmeti Edward Osóbka-Morawski (sosyalist) [Başbakan], Władysław Gomułka (Polonya İşçi Partisi genel sektereri) ve Stanisław Mikołajczyk (Polonya Köylü Partisi lideri) bir araya getirecekti. Partiler, komünizme karşı ya da komünizmden yana olma temelinde bir kardeş kavgasına giriştiler; Kızıl Ordu hemen her yerde mevcuttu. Komünist Bolesław Bierut, cumhurbaşkanı oldu. Nüfus aktarımlarıyla sınır sorunlarını çözdü; SSCB tarafından alınan bölgelerdeki Polonyalılar döndüler ve Almanya'dan geri alınan topraklara yöneldiler; yüz binlerce Alman bu toprakları terk etti. Doğuda Ukraynalılar SSCB'ye götürüldü ya da yurtlarına döndü. Seçimlerde hükûmet koalisyonunun hazırladığı tek liste oyların yüzde 90'ını aldı (Ocak 1947), ama koalisyon kısa süre sonra parçalandı. Mikołajczyk gizlice ülke dışına kaçtı. Józef Cyrankiewicz, Mart 1921 Anayasası'nın ideallerini benimseyen 19 Şubat 1947 Anayasası'nı oylattı. Bu “Küçük Anayasa”, uluslararası kamuoyu konusunda duyarlı olan bir devletin son eylemiydi. Stalinci dönem başladı. Gomulka'nın partiden çıkarılmasından sonra (1954'e kadar gözaltında tutuldu) sosyalistler ve komünistler Polonya Birleşik İşçi Partisi'nde (PZPR) birleştiler. Bierut, parti genel sekreteri oldu (22 Aralık 1948), Cyrankiewicz (eski sosyalist), Konsey başkanlığına getirildi ve 1971'e kadar aynı görevde kaldı. Sosyalizmin, üç yıllık bir kalkınma planına (1947-1949) göre kurulması öngörüldü. O tarihten başlayarak Polonya, 1956'ya kadar Polonya savunma bakanı olan Mareşal Konstantin Rokossovski'nin gözetiminde Sovyet modelini benimsedi. 22 Temmuz 1952 Anayasası'yla devlet başkanının yerini, genel oyla seçilen Diyet tarafından belirlenen bir devlet konseyi aldı. Başlıca yönetim organlarındaki ortak yönetim uygulaması genelleştirildi ve bu arada parti merkez organlarının üstünlüğü pekiştirildi. Toprakların dağıtılmasından ve deneme amacıyla devletleştirilmiş bir sektörün oluşturulmasından sonra hazırlanan bir plan, tarımda kolektivizmi başlattı (1950-1955). Köylülüğün muhalefeti, tarımsal üretim kooperatiflerinin ekonomik sonuçlarını zayıflattı. 1946'da devletleştirilen ekonomi, uzun vadeli planlar çerçevesinde modern bir sanayi toplumu yaratmaya yöneldi; metalürji merkezlerinin, yeni kentlerin (Nowa Huta, 1950; Nowe Tychy, 1952), büyük tersanelerin kurulması. Ama bu sonuçlara, tüketimin ciddi bir şekilde kısılması pahasına ulaşıldı ve bu durum tüm toplumsal sınıflarda hoşnutsuzluk yarattı. İktidar, ülke çapında büyük bir saygınlığı olan Kilise'yle uğraşmak zorundaydı (5'i piskopos olan 2,901 kilise adamı, yani ruhban sınıfının yüzde 25'i Almanlar tarafından öldürülmüştü). Kilise'nin elde ettiği bir modus vivendi (1950), dine karşı yoğun bir kovuşturmanın ardından kardinal Stefan Wyszyński'nin tutuklanmasından (Eylül 1953) sonra bozuldu. Poznań'da işçi ayaklanmaları patlak verdi (27 Haziran 1956) ve Wyszyński'nin serbest bırakılması istendi. Hükûmet, rejimi liberalleştirmeyi yeğledi: itibarı iade edilen Gomułka, yeniden iktidara geldi (20 Ekim 1956). Bu gelişme “Polonya Ekimi” diye adlandırıldı. Sovyetler Birliği'yle ilişkiler gözden geçirildi, Polonya'nın siyasal hareket alanı genişledi ve devlet Kilise karşısında daha uzlaşmacı bir tavır takındı. Aralık 1956'da imzalanan bir modus vivendi, her iki tarafın barış içinde bir arada yaşama isteğini ortaya koydu. Bununla birlikte doğum kontrolüne ve resmî tatillerin kaldırılmasına ilişkin yasalar konusunda çatışmalar patlak verdi (1960). Liberalleşme sürecinin ilk yılları geçtikten sonra yöneticilerin otoriter dogmatizmi ülke yaşamına egemen oldu. Rejim, reform girişimlerine muhalif kaldı; ücretliler, 1960'lı yılların sonuna doğru piyasada mal kıtlığından ve ücretlerin yetersizliğinden zarar gördüler. Polonya Ekiminden başlayarak Gomułka, düzenli bir şekilde (1959, 1964, 1968) PZPR birinci sekreteri seçildi. 1967'ye kadar olan döneme, genel olarak “küçük istikrar” dönemi dendi. İktidarın, gittikçe huysuzlaşan dört muhatabı vardı; Kilise, işçiler, köylüler ve aydınlar. Kilise'yle iktidar arasındaki ilişkiler, 1965'te, ikinci Vatikan konsili'ne katılan Polonyalı 36 piskoposun, Alman piskoposlar kuruluna Polonya Hristiyanlığının bininci yılına davet etmesi, Polonya ve Almanya'nın dini ve kültürel alanlarda barış içinde bir arada yaşamaları çağrısında bulunması, Alman halkını bağışladıklarını ve bu halkın da onları bağışlamasını istediklerini açıklamaları üzerine (18 Kasım 1965), açıkça düşmanlığa dönüştü. Alman piskoposlar kurulunun cevabı (5 Aralık) ve bu cevabın Polonya Piskoposlar kurulunca kabul edilmesi, kesin uzlaşma yönünde bir adım oldu. 10 Aralıkta Polonya Kilisesi'nin tutumuna karşı başlatılan resmî bir kampanya bir yıl sürdü. Dostluk, ittifak ve sınırların dokunulmazlığı, Polonya'nın SSCB'ye karşı izlediği politikanın temeliydi (yardım antlaşması, 1965; teknik ve bilimsel iş birliği antlaşması, 1966). Almanya Demokratik Cumhuriyeti (Doğu Almanya), Bulgaristan (1967), Çekoslovakya ve Macaristan'la ikili ittifak antlaşmalarıyla bağlı olan Polonya devleti, Batı'yla iş birliği antlaşmaları yaptı (İtalya, 1965; Fransa, 1966 vb.). Yaşam düzeyinin yükselmemesi ve zorlukların artması protestolara yol açtı. Mart 1968'de Varşova'da aydınlarca desteklenen öğrenci gösterileri bastırıldı. Karışıklıklar tüm üniversite kentlerine yayıldı. Hükûmet, bu karışıklıkların düzenleyicisi olarak Siyonizmi suçlayınca Yahudi düşmanı bir kampanya gelişti. Hükûmet içinde gerçekleştirilen önemli değişiklikler, göstericilere karşı açılan davaların sorumlusu olan Gomułka - mareşal Spychalski “klanı”'nın ve general Moczar (içişleri bakanı) yandaşlarının gücünü artırdı. Katolik grup “ZNAK” tarafından Diyet'e (milletvekili Zawieyski) yöneltilen gensoru, Yahudi düşmanlığına ve öğrencilerin kovuşturulmasına karşı çıkan bu akımın saygınlığını artırdı. Birçok Polonyalı Musevi ülkeyi terk etti; çoğu Polonyalı Musevi olan ve Varşova Paktı ordularının Çekoslovakya'ya müdahalesini (Polonyalı askerî birlikler de katıldı) protesto etmekle suçlanan “karışıklık kışkırtıcıları”na karşı davalar açıldı. Sonunda yöneticiler, Willy Brandt ile, Oder-Neisse Hattını tanıyan bir antlaşma imzalamayı kabul ettiler (7 Aralık 1970). 13 Aralıkta Gomułka, temel tüketim maddelerinin fiyatlarını önemli oranda artırınca Gdańsk'ta, Szczecin'de, sonra tüm ülke çapında işçi gösterileri patlak verdi. Ordu ve polis işçilere ateş açtı (yüzden fazla ölü). Ülke, genel grevin eşiğindeydi. 19-20 Aralık gecesi PZPR, Gomułka'yı görevden aldı ve yerine, “moczarcı” kanadın desteklediği Edward Gierek'i geçirdi. 23 Aralıkta Piotr Jaroszewicz (Konsey başkanı), halkı işbaşı yapmaya çağırdı. Gierek, düşük ücretlerin artırıldığını ve 13 Aralık Kararlarının benimsendiğini açıkladı. Ama karışıklık devam etti ve Kilise, inanç özgürlüğüne saygı, toplumsal adalet ve doğru haber hakkı talebinde bulundu. Gomułka, PZPR merkez komitesinden çıkarıldı, fiyat artışları iptal edildi (şubat 1971). Edward Gierek, durumunu güçlendirmek amacıyla siyasal tutukluları serbest bıraktı, Kilise'nin geri alınan Kuzey-batı toprakları üzerindeki malların mülkiyetini elinde bulundurmasını kabul etti, kitle iletişim araçları üzerindeki denetimin yumuşamasına izin verdi, özellikle de Batılılar'dan aldığı borçlarla yaşam düzeyini yükseltmeye çalıştı. “Yeni Polonya'yı inşa edelim” sloganını ortaya attı, ulusal değerlere önem verilirken, halkla yeniden diyalog kurmak için çaba harcandı. Ücretlerin artırılması ve ekonomik yönetimi iyileştirme kaygısı, 1971-1975 yıllarının Polonya'sına iç açıcı bir görünüm kazandırdı. Zirvede girişilen önemli değişiklikler sonucunda Moczar tasfiye edildi (1971); Henryk Jabłoński, Józef Cyrankiewicz'in yerine Devlet Konseyi başkanı oldu. Birçok girişimde bulunuldu; Bonn'la (Batı Almanya) büyükelçi değişimi, Fransa'yla dostluk ve iş birliği antlaşması, İran ve ABD'yle antlaşmalar (1974). 1975'te idari bir reform oylandı: Polonya'daki voyvodalık (il) sayısı, 22'den 49'a çıkarıldı; Yönetim ve Yerel ekonomi bakanlığı kuruldu. Ama ne işsizlik ne de kaliteli iş çıkarma sorunları çözümlenebildi. Ekonominin gelişmesine rağmen enflasyon, haftalık çalışma süresinin beş gün olarak belirlenmesiyle iyileşen yaşam düzeyini kemirmeye devam etti. 1975 yılı bir dönüm noktasıydı; Batı'yla ticaret arttı, ama tüketim talebi ekonominin olanaklarını çok aştı. Yeni anayasa tasarısı (10 Şubat 1976'da oylandı) üzerindeki tartışmalar, hoşnutsuzluğun tırmandığını ortaya koydu. Polonya'yı “Sovyetler Birliği'yle Dostluk ve İşbirliği”ne zorlayan ve partinin “toplumun yönetici siyasal gücü olduğu”nu belirten anayasa maddeleri güçlü protestolara ve Kilise'nin muhalefetine yol açtı. Parti, devlet üzerindeki yönetici rolünü vurgulamaktan vazgeçti ve bu rolü toplum üzerinde sınırlamakla yetindi. Fiyatları artırmaya yönelik başka bir girişim de Ursus ve Radom'da şiddetli işçi gösterilerine neden oldu (Haziran 1976) ve bu eylemler sert bir şekilde bastırıldı. KOR ("Komitet Obrony Robotników"), Eylül 1976'da kuruldu; aydınları, eski sol militanları, aynı zamanda marksist olmayanları ve iki rahibi içine aldı. Bu komitenin amacı, kovuşturmaya uğrayan işçileri savunmak ve ailelerine yardım etmekti. Bu eylem, rejim aleyhtarı işçilerle aydınların yakınlaşmasını başlattı. Güçlükler karşısında hükûmet SSCB'den yiyecek yardımında bulunmasını istedi; 1978 planı ulusal gelirin %76'sını tüketime ayırdı. Ama yeteneksiz ve çoğunlukla görevini kötüye kullanan yönetim kadroları işi yürütemedi. Propaganda, sert eleştirilere yol açtı. Rejim, enflasyonu durdurmak için kemerleri daha da sıkmaya çalıştı (1979). Saygınlığını yitiren konseyin başkanı Jaroszewicz'in yerine, Şubat 1980'de Edward Babiuch getirildi. Ekim 1978'de, Kraków başpiskoposu Karol Wojtyła'nın papa seçilmesi, toplumun hem manevi hem de toplumsal-kültürel özlemlerini destekleyen Polonya Kilisesi'ni cesaretlendirdi. Eylül 1977'de “Toplumsal Özsavunu Komitesi” (KSS-KOR) adını alan KOR, mevzuata ve yasalara aykırı bir şekilde kovuşturmaya uğrayan işçilerle ilgilendi. 1980'de şubat ayında Gdańsk'ta başlayan, daha sonra tüm ülkeye yayılan bir grev dalgası patlak verdi; Gdańsk, Gdynia ve Szczecin tersaneleri hareketin başını çekti. Gdańsk'ta “özgür sendikalar” sloganı yaygınlık kazandı; grevler temmuz ayında, et fiyatının yüksek oranda artırılmasından sonra yayıldı (1 ve 2 temmuzda Ursus'da ve Tczew'de), Gdańsk tersanelerindeki grev, bu hareketi radikalleştirdi (14 Ağustos). İşçiler, İşletmelerarası Grev Komitesi (MKS) halinde örgütlendiler; aralarında Lech Wałęsa'nın da olduğu delegeleri seçtiler. Bir talepler listesi (grev hakkı, özgür sendikalar, kitle iletişim araçlarında doğru haber) hazırladılar. Birçok KOR üyesi tutuklandı ve hareket genişledi. Babiuch istifa etti (24 Ağustos), Józef Pińkowski başbakan oldu. Hükûmet ve MKS arasındaki görüşmeler (30 Ağustos), işçi taleplerine ilişkin bir anlaşmayla sonuçlandı. Bu anlaşma Gdańsk'ta, Konsey başkan yardımcısı Mieczysław Jagielski ve Lech Wałęsa arasında imzalandı. Silezya ve Szczecin grev komiteleri, taleplere sahip çıktılar. Gierek görevden alındı ve 5 Eylülde yerine Kania getirildi. Bu sırada bağımsız ve özyönetimci sendika Solidarność (“Dayanışma”), 35 sendikanın katılımıyla kuruldu (22 Eylül) ve tüzüğü İdare mahkemesi, sonra 10 Kasım 1980'de de Yüksek mahkeme tarafından tescil edildi. 1981'de, Solidarność'un artan gücüyle iktidarın zayıflayan direnişi arasındaki sürekli çatışma sürüp gitti. Kilise, Solidarność içindeki Hristiyan sendikal hareketi destekledi, ama aynı zamanda silahlı bir çatışmayı da engellemeye çalıştı. Mayısta Józef Glemp, kardinal Stefan Wyszyński'nin yerine geçti ve onun politikasını yürüttü. Ekonomik durum, her grevden sonra daha da kötüleşiyordu. Kania, “vatanın tehlikede” olduğunu açıkladı ve Konsey başkanlığını, Savunma bakanı general Wojciech Jaruzelski'ye bıraktı (9 Şubat 1981). Üst düzey iktidar yetkililerinin bir bölümü, hem parti ve devlet aygıtını hem de SSCB, Doğu Alman ve Çekoslovak müttefikleri harekete geçirmeyi denedi. Bu karşılıklı uzlaşmazlık ortamında her iki tarafın ılımlı unsurları anlaşamadılar. 19 martta bir polis provokasyonunun Bydgoszcz'ta yol açtığı şiddet olayları, ülkeyi genel grevin eşiğine getirdi; genel grev, Kilise'nin aracılığıyla tam zamanında önlendi. “Olayların akışının değiştirilmesi”'ni isteyen Sovyet yöneticilerin kararlı açıklamaların (4 Mart 1981) ve yeni sendikanın, idareyi ve PZPR bölge yönetimlerini beceriksizlik ve görevlerini kötüye kullanmakla suçladığı yerel çatışmalar, durumu daha da nazik hale getirdi. Özgür sendikalar kurmaları için kardeş sosyalist ülkelerin emekçilerine çağrıda bulunan Solidarność kongresi (Gdańsk, eylül-ekim) ve Polonya sınırındaki askerî manevralar ile sendikaların “serbest seçim” istekleri arasındaki dönemde gerginlik tırmanıyordu. Jaruzelski, Ekim 1981'de PZPR birinci sekreteri oldu. Üç ay süreli bir toplumsal ateşkes isteği geri çevrildi (3-4 Kasım). Ordu iktidar üzerindeki denetimini artırdıkça iktidar da tutumunu sertleştirdi. 10 milyon üyesi ve yarattığı coşkuyla güçlenen, ama siyasal bakımdan deneyimsiz olan, bazı aşırı eylemci eğilimlerin etkisinde kalan ve provokatörlerin sızdığı Solidarność , çatışmayı belki bilinçsizce körükledi ya da nasıl önleyeceğini bilemedi. Wałęsa'nın görüşüne karşıt düşen sınırsız bir grev tehdidi ve şiddetin artması karşısında ihtilaf, sendikalar yasa tasarısı çevresinde billurlaştı (12 Aralık). Bir genel grev tehdidi, artık ordunun denetimine giren hükûmeti harekete geçmeye itti. Güç sınaması, 12-13 Aralık 1981 gecesi, general Jaruzelski'nin “savaş durumu” ilan etmesi üzerine patlak verdi. Jaruzelski, Askeri Ulusal Kurtuluş Konseyi (WRON) adında yüksek bir organ oluşturdu. Sendikalar geçici olarak kapatıldı, haberleşme bağlantıları kesildi, Solidarność yöneticileri tutuklandı; tutuklanan Lech Wałęsa iktidarla görüşmeyi reddetti; binlerce kişi hapsedildi, basın susturuldu, grevler yasaklandı. 14 aralıkta, özellikle Baltık Denizi kıyısında ve Silezya'da birçok grev patlak verdi. Ayaklanmayı bastırmakla görevli polis (ZOMO), 32 ölü ve yeni tutuklamalar pahasına da olsa bu direnişi, ordunun yardımıyla ezdi. 1982 yılı, iktidarın düzeni yeniden kurmaya ve işyerleriyle kurumların çalışmasını sağlamaya yönelik çabalarıyla başladı; toplumun, Kilise tarafından desteklenen büyük bir bölümü bu çabalara karşı çıktı. Tutuklanmaktan kurtulan birkaç lider ve militanın girişimiyle gizli bir Solidarność kuruldu. Bununla birlikte, hükûmetin iyi hazırlanmış eylemiyle hazırlıksız direniş eylemi arasında büyük bir oransızlık vardı. İktidara karşı düzenlenen gösteriler (13 Şubat, 3 Mayıs, 13 Haziran, 13 Ağustos, 31 Ağustos) ve daha sonra 10 Kasım gösterisi başarısızlığa uğradı ve Jaruzelski'ye “olağan duruma dönme” sürecini başlatma olanağını verdi. Toplum, artık cesaretini yitirmiş ve kıtlıktan usanmıştı. Ekonomi çökmek üzereydi. Bir Sovyet müdahalesini göz ardı etmeyen Jaruzelski, PZPR IX. Kongresi'nde (14 Temmuz 1981) açıklanan sosyal-ekonomik reformdan vazgeçmeden olağan duruma dönmeyi düşünüyor ve PZPR yönetimindeki bir “merkezciler” grubu tarafından destekleniyordu: Mieczysław Rakowski, Kazimierz Barcikowski, Czesław Kiszczak, Hieronim Kubiak ve başkaları. “Ulusal Anlaşma” ve “bize karşı olmayan bizimle beraberdir” sloganları anlamlıydı. Temmuz ayından başlayarak tutukluları serbest bırakma vaatleri sıklaştı; Wałęsa, Kasım 1982'de serbest bırakıldı ve Devlet savaş durumunu “askıya aldı” (18 Aralık 1982 Yasası). Eski KOR'un (Eylül 1981'de dağıtılmıştı) 5 lideri ve Solidarność'un 7 yöneticisi dışında gözaltına alınanların çoğu serbest bırakıldı. İktidar sıkıyönetim ilanından başlayarak uzlaşma ve ulusal anlaşma çağrısında bulundu. Bu çağrıyı yurtseverlik duygularına ve ancak SSCB ile bütünleşmiş sosyalist biçimiyle var olabilen Polonya devletinin varlığını koruyabilmesi için gerekli olan gerçekçiliğe dayandırdı. Jaruzelski, 1980-81'de girişilen sosyal-ekonomik reformu sürdüreceğine ve Gierek dahil, 1970'li yıllardaki bunalımın sorumluları hakkında dava açacağına söz verdi (Konsey eski başkanı Gierek ve yardımcıları 1982 başında gözaltına alındılar). Ancak ulusun bir bölümü için etkileyici olan bu konuşma birçok baskıcı önlem, yeni Stalinci aşırılıklar, felaket boyutuna varan kıtlık ve SSCB'nin gittikçe içişlerine daha fazla karışması yüzünden inandırıcılığını yitirdi. 8 Ekim 1982'de “KPN” (“Bağımsız Polonya Konfederasyonu”) adlı siyasal örgütün liderleri 7 yıla varan ağır hapis cezalarına çarptırıldı. Aynı gün, Solidarność resmen yasadışı ilan edildi. Yeni sendikalar (her işyerinde ya da fabrikada bir sendika), altı ay sonra ücretlilerin ancak %10'unu örgütleyebildi. Ayrıca yabancı ülkelere göç, kaygı verici boyutlara ulaşmaya başladı. Çoğu genç, binlerce Polonyalı Batı'dan iltica talebinde bulundu. Kırsal kesim ve tersanelerin askerî denetime alınması, sosyal asalaklığa karşı yasa (26 Ekim), her tür genel muhalefet olanağını ortadan kaldırdı. Serbest bırakılmasına rağmen Lech Wałęsa'nın eylemi etkisizleştirildi; sıkıyönetim 31 aralıkta sona erdi. (Gözaltına alınanların serbest bırakılmasına rağmen siyasal tutuklular [çeşitli kaynaklara göre 1,500-3,600 arasında] için af öngörülmedi. Yetkililer, dinsel amaçlı da olsa, karışıklık kışkırtıcılarını tehdit ettiler.) Lech Wałęsa'nın, diyalog çağrısını ısrarla reddetmesi, Polonyalılar'ın manevi diretişini de güçlendirdi. Sendikacılar aleyhine dava açma hazırlıkları sürerken iktidar Kilise'yle yakınlaşma yolu arıyordu. Şubat ayından başlayarak dindarlar, papayı karşılama hazırlıklarına başladılar; piskoposluklar iktidardan af ve tam bir toplumsal adalet talebinde bulundu. Halk, din yoluyla içten içe direnmeyi sürdürdü. Wałęsa, gizli Solidarność'un başına yeniden geçti, barışçıl ve kısa süreli protesto biçimlerini benimsedi (Mart-Nisan). Polonya'yı ziyareti sırasında (6-13 Haziran) Papa II. Johannes Paulus, 1980 Gdańsk antlaşmalarının uygulanmasını istedi. Jaruzelski, sıkıyönetimi (Aralık 1982'de savaş durumundan sonra getirilmişti) kaldırarak bunalım durumu ilan etti (22 Temmuz 1983); kısmi bir af bu yeni dönemde çıkarıldı. Bununla birlikte, serbest bırakılanlar, sosyal asalaklık yasasının pençesine düştüler; uygulanmaya geçildiği 28 Ekim 1982'den beri yaklaşık 23,000 kişi bu yasaya dayanılarak cezalandırıldı). Wałęsa, 5 Ekim 1983'te Nobel Barış Ödülünü aldı. Batı ülkelerinin Polonya'ya uyguladıkları iktisadi yaptırımların iktisadi duruma olumsuz etkileri oldu. İktidar, muhalefete, özellikle Dayanışma sendikası'na karşı girişimlerini sürdürdü. Dayanışma sendikası önderleri kısa aralarla tutuklandılar, hüküm giydiler; sonra çıkarılan af yasalarıyla serbest bırakıldılar. Devlet denetimindeki sendikaların güçlendirilmesine çalışıldı. Kasım 1985'te yapılan seçimlerden sonra Meclis general Jaruzelski'yi cumhurbaşkanı seçti; Jaruzelski, hükûmette geniş çaplı değişikliklere gitti, başbakanlığa Zbigniew Messner getirildi ve Batı'yla ilişkileri geliştirmeye özen gösterdi. Dayanışma Sendikası'na karşı izlenen sert tutum 1986'da yumuşamaya başladı. Şubat 1987'de ABD, Polonya'ya karşı 1982'den beri uyguladığı iktisadi yaptırımları kaldırdığını açıkladı. Sovyetler Birliği'nde Mihail Gorbaçov'un başlattığı değişikliklerin ardından Jaruzelski yönetiminin hazırladığı siyasal ve ekonomik reform programları Kasım 1987'de halkoylamasına sunuldu. Dayanışma sendikası'nın boykot çağrısına karşı halk sandık başına giderek reformlar lehine oy kullandı. İktisadi reformun bir parçası olan kemer sıkma programının Şubat 1988'de uygulamaya konması tepkiyle karşılandı. Temel besin maddelerindeki %40 artış karşısında nisan, mayıs ve ağustos 1988'de grevler yapıldı. Ancak Dayanışma önderi Wałęsa'nın çağrısı üzerine grevler sona erdi. Bu grevler uygulanabilen iktisadi önlemleri de etkisiz duruma getirdi. Messner hükûmeti reformları uygulayamadığı için istifa etti. Polonya'ya resmî bir gezi yapan Büyük Britanya Başbakanı Margaret Thatcher, general Jaruzelski'nin uyarılarına karşı Gdańsk'a giderek Dayanışma sendikası önderleriyle görüştü; Polonya'nın iktisadi ve sosyal sistemini eleştiren demeçler verdi. Dayanışmayla diyalog kurulmasını önerdi. Aralık ayında Wałęsa başkanlığında Varşova'da toplanan muhalefet önderleri, 128 üyeli bir meclis kurdular. Ocak 1989'da Polonya Birleşik İşçi Partisi (PZPR) Merkez komitesi, uzun tartışmalardan sonra, Dayanışma'nın yasallaşmasını kabul etti. Bunu hükûmet ile Dayanışma Sendikası önderleri arasında reformlara ilişkin görüşmeler izledi. 1989 başında çoğulcu sendikacılık kabul edildi ve iki meclisli bir parlamento kuruldu. Görüşmelerde alınan kararlar doğrultusunda Haziran 1989'da yapılan ilk kısmi serbest seçimleri Dayanışma kazaırken, PZPR ağır bir yenilgiye uğradı. Seçimlerden sonra Jaruzelski cumhurbaşkanı seçildi. Dayanışma'nın liderlerinden biri olan Tadeusz Mazowiecki ağustosta bir koalisyon hükûmeti kurdu. Polonya Birleşik İşçi Partisinin yönetici rolüne son verildi ve ülke resmen Polonya Cumhuriyeti adını aldı. Ekilebilir toprakların ülke yüzölçümünün yaklaşık yarısına ulaştığı Polonya'da tarımda sosyalizasyona gidilmemişti; tersine, üretim aile ölçeğinde gerçekleştirilmekteydi. Toprakların dörtte üçü üstünde, özel nitelikte 3 milyon işletme yere alırdı. Ne var ki, yapılan bu tarımsal üretim ülkenin kendi nüfusunu beslemeye yetmemekteydi. Özellikle, özel sektör işletmelerinin küçüklüğü, ayrıca, gübre ve tarımsal makina-donatım yetersizliği tarımda modernleşmeyi engellemekteydi. Başlıca tarımsal ürünleri, 1982 rakamlarıyla, buğday (4,2 milyon t), çavdar (7,8 milyon t), arpa (3,5 milyon t), yulaf (2,7 milyon t), şeker pancarı (15,9 milyon t), patates, lahana, soğan ve çeşitli meyvelerdir. Ülkede üç yıldır (1983, 1984, 1985), arka arkaya, tarımsal ürün öngörülenin çok üstüne çıkmaktaydı. Hayvancılıkta at başta gelirdi, (1,7 milyon), onu büyükbaş hayvan varlığı izlerdi (11,8 milyon); sonra domuz (18,5 milyon), ördek (3,8 milyon) ve küçükbaş hayvanlar (3,9 milyon) gelmektedir. Balıkçılık ürünleri ise üçte ikisi deniz ürünleri olmak üzere 700 binj ton dolayındadır. Yılda 15 milyon ton süt üreten Polonya, dünyada beşinci sırada tutardı. Ülkenin başlıca zenginliğini kömür oluştururdu. Dünyanın dördüncü taş kömürü üreticisi (190 milyon t) olan Polonya, linyit (35 milyon ton-1981), demir (105 bin t), blok halinde tuz (1,3 milyon t), sülfür, bakır, kurşun, manyezit, nikel, gümüş ve çinko üretmektedir. Hemen hemen hiç petrol olmamakla birlikte, ülkede 6,3 milyon m³ doğalgaz çıkarılır. Sanayi, ülkenin ağırlıklı ekonomik etkinliğini oluşturur. Sanayinin üçte biri elektronik sektöründe yoğunlaşmıştır. Hafif sanayi ve enerji sektörlerinin (her biri yüzde 15 oranında) dışında, kimya-besin sanayi ve demir-çelik (1982 yıllık çelik üretimi 14,5 milyon tondur) sanayileri vardı. Hammade eksikliği yüzünden üretimde düşme görülmektedir. Polonya'nın dış borcu 29,4 milyar dolar (1984) olmasına karşın, ülkede iki milyonu aşkın kişinin döviz hesabı bulunmaktaydı. Genç ve dinamik bir nüfusa sahip olan Polonya'da nüfus artış oranı, tüm Avrupa'nın en yüksek değeriydi (binde 19,7). 2006 Dünya Kürek Şampiyonası 29ncu Dünya Kürek Şampiyonası 20 Ağustos-27 Ağustos 2006 tarihleri arasında İngiltere'nin Dorney Gölü, Eton, Berkshire kentinde yapıldı. IVAO Uluslararası Sanal Havacılık Organizasyonu "[EN: International Virtual Aviation Organisation VZW (IVAO)]", ücretsiz bir online uçuş simulasyon ağı sağlayan kâr amacı gütmeyen bir organizasyondur. Ücretsiz bir üyelik ile üyeler IVAO ağına (IVAN) sanal hava trafik kontrolörü veya sanal pilot olarak bağlanarak diğer üyeler ile birlikte gerçek havacılık prosedürlerini, freyzolojisini ve tekniklerini büyük bir çoklu-oyuncu ortamında simule edebilir. 210.000'den fazla kayıtlı üyeye sahip IVAO, kullanıcıların sanal pilot veya hava trafik kontrolörü olarak bağlanmalarına izin veren en büyük çevrimiçi uçuş simülasyon ağlarından biridir. IVAO sadece kendi gönüllü kadrosu tarafından geliştirilen yazılıma bel bağlamaktadır. Hava Trafik Kontrolörleri, IVAO'nun modern, gerçek dünyadaki hava trafik kontrol radar kapsamının arayüzünü taklit eden radar istemcisi IvAc'ı kullanarak IVAO ağına bağlanabilir. Pilotlar uçuş simülatörlerini ve pilot istemcisi IvAp'ı kullanarak bağlanabilirler. Böylece tüm sanal pilotlar ve ATC'ler, dünya çapındaki hava trafiğini "olabildiğince gerçek" olarak simüle etmeye çalışan özel, tek dünyalı bir sunucu ortamında etkileşimde bulunur. IVAO'nun aktif üyeliğinin en büyük kısmı Avrupa merkezli olmakla birlikte, ağ kapsamını dünya çapında yaygınlaştırmak için sürekli olarak yeni bölümler oluşturulmaktadır. IVAO tüm uçuş ve hava trafik kontrolörü saatlerini kaydeder ve üyelerini kendi gönüllü personelleri tarafından oluşturulmuş dokümantasyon kütüphanesi üzerinden eğitim almaya ve gerçek havacılık düzenlemeleri ve prosedürlerine dayalı teorik ve pratik sınavları geçerek sanal pilot ve ATC dereceleri elde etmeye teşvik eder. Tamamen entegre bir VA sistemi, sanal havayollarına kurgusal havayolu çağrı işaretleri ve uçak kaplamaları ile bile IVAO Ağı'nda çalışma olanağı sunar. Etkinlikler ve düzenli toplantılar günlük olarak yerel bölümler veya üyeler tarafından organize edilir. Günde yaklaşık 8.000 bağlantı ve 600 ile 900 eş zamanlı bağlantı arasında hafta içi ortalama bir zirveye sahip olan IVAO, 10 Aralık 2016'daki yıllık "Kalabalık Gökyüzü" etkinliği sırasında aynı anda uçan veya kontrol eden 3.004 üye ile mevcut eş zamanlı bağlantı rekoruna ulaştı. IVAO, yıllık seçim sonucu kabul edilen üyelerden oluşan bir Genel Kurul, Genel Kurul tarafınca senede bir seçilen, iki yıl görev süreli bir Yönetim Kurulu, ve Yönetim Kurulu'nca yine senede bir atanan ve iki yıl görev süresine sahip bir Yürütme Kurulu organı aracılığı ile yönetilmektedir. Devasa çok oyunculu çevrimiçi bir ortamda uçuş simülasyonu oluşturmak için ilk adımlar 1990'ların ortalarında Squawk Box ve Pro Controller'ın oluşturulmasıyla atıldı. Bu iki program, bire bir (bir ATC ve bir uçak) ortamından çoktan çoğa (birden çok pilot ve birden çok ATC) bir ortama evrime izin veren basit bir uçuş simülatörü - çok oyunculu sunucu olan FSD'ye bağlandı. Bu programları kullanarak, SATCO (şimdiki adı ile VATSIM), çevrimiçi hava trafiği simülasyon ortamı oluşturan ilk büyük ağdı. Bu programları kullanan SATCO, çevrimiçi hava trafiği simülasyon ortamı oluşturan ilk büyük ağdı. 16 Aralık 1998'de IVAO, bir grup insan organizasyon içinde yönetim çatışmaları geliştikten sonra yeni bir ağ oluşturmak için SATCO'dan ayrıldığında kuruldu. 2005'in sonlarında, bu sefer IVAO organizasyonu içinde başka bir yönetim çatışması daha da bölünmeye yol açtı. IVAO'nun görevdeki başkanı IVAO.org ile devam ederken, diğer yönetim üyeleri IVAO.aero kapsamındaki organizasyona devam etti. 2007 yılında IVAO resmi olarak Belçika yasalarına göre kar amacı gütmeyen bir kuruluş olarak tescil edildi. IVAO ayrıca Hartford, Connecticut'ta düzenlenen FlightSimCon 2013, 2014, 2015 ve 2016'da da yer aldı. IVAO'nun resmi statüsü 1 Eylül 2015'te reklam bürosuna dönüştürüldü ve bu nedenle IVAO'nun 1 Ekim 2015'ten bu yana KDV ödemesi gerekiyor. Aralık 2019'da IVAO, 3 yeni yazılım parçasının Resmi BETA'sını başlattı; Altitude - IVAO Pilot İstemcisi, Aurora - IVAO ATC İstemcisi ve Artifice - Konektör (Eski Adı IvAI). IVAO, ilk haber bülteninde Virtual Sky medya platformunu kullandı. IVAO, Uçuş Simülasyon Topluluğuna bir bütün olarak adanmış "Virtual Sky" adlı resmi bir çevrimiçi medya kuruluşuna sahiptir. Uçuş simülasyon topluluğundaki tartışmaları kolaylaştırmayı ve zenginleştirmeyi amaçlayan yüksek kaliteli ve doğrulanmış bir haber kaynağıdır. Üretim, Public Relations bölümünün, özellikle Virtual Sky Manager sorumluluğundadır. Daha önce, 2008'de üç ayda bir güncellenen çevrimiçi bir dergi şeklinde yayınlanmıştı. IVAO, 73 ülkede altı kıtaya yayılmış aktif bölümlere sahiptir. Aktif durum, IVAO Genel Merkezi'nin ilgili ülkede onu temsil eden ve kendi adına bölümü işleten bir personel ekibi seçtiği anlamına gelir. Bu, her aktif ülkenin üyelerine güncel havacılık materyalleri ve yerel prosedürlere uyarlanmış kişisel birebir eğitimler sunulmasını sağlar. Bölümlerden bazıları "çok ülkeli" dir, bu da birden fazla ülkenin belirli bir bölümün altına düştüğü anlamına gelir. 2008 Siçuan depremi 2008 Siçuan depremi (Çince: 四川大地震 pinyin: sìchuān dàdìzhèn; Çinndeki yaygın kullanımı: 汶川大地震; wènchuān dàdìzhèn ya da 五一二大地震 12 Mayıs büyük depremi), Çin Halk Cumhuriyeti'nin Siçuan eyaletine bağlı Ngawa Tibet-Çiang Özerk İlinin Vençuan ilçesinde 12 Mayıs 2008 tarihinde yerel saatle 14:28'de meydana gelen 7,8 şiddetli depremdir. Çin sismik araştırmalar merkezi ve Amerikan kaynakları 7,8'i doğruladı. Deprem Çin'in ekonomik merkezleri Pekin ve Şangayda da hissedildi Dış ülkelerde ise başta Vietnam, Tayland, Hindistan ve Pakistan'da dahi hissedildi. Deprem merkezine en yakın Çin şehri ise Chengdu'ydu. Yaklaşık 70.000 kişinin öldüğü depremden sonra Çin'de 3 günlük yas ilan edildi. Bu deprem Çin'de 1976 yılında meydana gelen ve yaklaşık 250.000 kişinin öldüğü Tangshan Depremi nden sonraki şiddeti ve can kaybı en büyük olan depremdi. Amerika Birleşik Devletleri Jeolojik Araştırma jeolojistlerine göre,bu magnitüddeki bir deprem "çok tehlikeli" ve büyük zararlara sebep olabilir.12 Mayıs, 2008 saat 22:07 e göre yapılan raporlara göre deprem Siçuan ve Çin'in pek çok bölgesinde enaz 10.000 kişinin ölümüne neden oldu. 2005 Dünya Kürek Şampiyonası 28. Dünya Kürek Şampiyonası, 28 Ağustos-4 Eylül 2005 tarihleri arasında Japonya'nın Kaizu kentindeki Nagaragawa Uluslararası Regatta Parkuru'nda yapıldı. Uluslararası kürek sezonu genellikle dünya şampiyonası ile son bulur. Olimpiyatlardan ayrı olarak bu müsabakalar'1000 in üzerinde kürekçinin katıldığı en prestijli uluslararası kürek müsabakasıdır. 2005 ile birlikte Asya da ilk kez kürek dünya şampiyonası düzenlenmiştir. POMEM POMEM (Polis Meslek Egitim Merkezi), Emniyet Teşkilatının ihtiyacı olan polis memurlarını yetiştirmek üzere meslek eğitimi veren eğitim öğretim kurumlarıdır. 4 yıllık fakülte mezunlarından aranılan niteliklere sahip olanlara yapılan sınavlarda başarılı olan adaylara, 6 aydan az olmamak üzere eğitim verilir. İstanbul (Arnavutköy), Mersin, Karabük, Bilecik, Karabük, Çankırı, Amasya (Merzifon), Bursa, Diyarbakır, Erzincan, Kırşehir, Trabzon ve Konya (Ereğli) olmak üzere toplam 36 okulda eğitim vermektedir. Polis Meslek Eğitim Merkezi Müdürlükleri Kaynak: pa.edu.tr Franrasyan Franrasyan, İran efsanesindeki Turan ya da Soğud akıncının adıdır. MS 3. yüzyılda Sasaniler döneminde yeni ekler yapılıp, ardından Pehlevi (Fars) diline çevrilen Avesta adlı zerdüştlük kitabının yeni nüshasında Afrasiyab, yani Alp Er Tunga ile ilgili rivayetler ""Franrasyan"" adı altında verilmiştir.Franrasyan, İranlı şair Firdevsi'nin Şehname adlı eserinde İran - Turan savaşlarının Turanlı kahramanı Afrasiyap ("Efrasiyap", "Efrasyab" veya "Afrasyab") olarak geçer. Türkiye Ulusal Coğrafi Veri Altyapısı: CBS-A Türkiye Ulusal Coğrafi Veri Altyapısı: CBS-A, "Türkiye Ulusal Coğrafi Bilgi Sistemleri Projesi'ne (TUCBS)" veri sağlamak amacıyla 2004 ve 2007 yılları arasında ilgili kurum ve kuruluşların kullanımına açık, teknolojik gelişmelere uygun bir e-dönüşüm projesidir. Proje öngörüldüğü üzere 2007 yılında Türkiye genelinde tamamlanmış ve kullanılmaya başlanmıştır. Projede Türkiye'nin Avrupa Birliği'ne adaylığı öncesinde özellikle Tapu ve Kadastro Genel Müdürlüğü'nün mekansal bazlı haritaya dayalı "Tapu ve Kadastro Bilgi Sistemi" (TAKBİS) sistemine diğer kurumlar ile işbirliği içerisinde veri eklenmesi amaçlanmıştır. Türkiye'de birçok kamu kurumu tarafından harita ve harita bilgisi üretimi yapılmaktadır. Kkurumlar arasında üretim koordinasyonunu sağlamak ve tekrarlanan harita ve harita bilgisi üretimini engellemek amaç edinilmiştir. Bu nedenle yine bu proje kapsamında, projeye yardımcı olması için "Büyük Ölçekli Harita ve Harita Bilgileri Üretim Yönetmeliği" 15 Temmuz 2005 tarihinde 25876 sayılı Resmi Gazete'de yayımlanarak yürürlüğe girmiştir. Bu sayede, katılımcı kuruluşların sisteme tam olarak odaklanması sağlanmıştır. Türkiye Ulusal Coğrafi Bilgi Sistemleri Projesi (TUCBS) projesine ilişkin "Fizibilite Etüdü Hazırlama" hizmeti, 5809 sayılı kanunun 67. maddesi kapsamında Türksat'tan bu konuda doğrudan alım yapılmıştır. 29 Haziran 2009 tarihinde Adana, İzmir, Mersin ve Manisa illerini kapsayan 1/5000 Ölçekli Sayısal Renkli Ortofoto Üretim İşleri ihaleleri tamamlanmıştır. KYM-75 projesi, Başbakanlık, DPT Müsteşarlığı yetkisinde ve Bayındırlık İskan Bakanlığı, Tapu ve Kadastro Genel Müdürlüğü sorumluluğunda ilgili kurumlar olan Milli Savunma Bakanlığı, Harita Genel Komutanlığı, İçişleri Bakanlığı, Mahalli İdareler Genel Müdürlüğü, Tarım ve Köy İşleri Bakanlığı, Çevre ve Orman Bakanlığı, Türkiye İstatistik Kurumu, Belediyeler ile diğer ilgili kurum ve kuruluşların desteği ile tamamlanmıştır. Tamamlanan proje kapsamında destek veren ilgili kurum ve kuruluşlar ile gerekliliğin gerektirdiği şekilde veriler paylaşılmakta ve kullanılmaktadır. Dünyanın Ucundaki Fener Dünyanın Ucundaki Fener, (Fransızca: "Le Phare du Bout du Monde") Jules Verne'in bir macera romanıdır. İlk olarak 1905 yılında yazarının ölümünden sonra yayımlanmıştır. 1971 yılında "The Light at the Edge of the World" adıyla sinema filmine uyarlanmıştır. Devletler adasında geçen bir maceradır. Devletler adasında çok gemi kazası olmaktadır. Bu yüzden bir fener yapılır. Üç bekçi konur. Bu bekçiler;Vasquez, Felipe ve Moriz'dir. Fakat bir çetenin adaya yaptığı saldırıyla Felipe ve Moriz öldürülmüşler ve fener ele geçirilmiştir. Daha sonra Vasquez, bu çeteden kaçarak adada gizlice yaşamış ve yardım beklemiştir. İlerleyen süreçte başka bir geminin kaza yapması üzerine gemiden bir tek John Davis isimli bir adam kurtulmuştur. Vasquez, Davis'i kurtarmış ve ikisi adada birlikte yardım beklemeye başlamışlardır. Bir yandan da çeteden korunmak zorundadırlar. Ä°lerlemecilik İlerlemecilik veya ilericilik, toplumsal reformu savunan politik felsefedir. Sosyal, siyasi ve ekonomik konularda genellikle değişim karşıtı, toplumsal baskıya dayalı sistemleri savunanlara karşı yenilik taraftarlarını ifade eder ve onların savunduğu fikirleri kapsar. Bilim, teknoloji, ekonomik kalkınma ve sosyal organizasyondaki ilerlemelerin insanın yaşam koşullarını geliştirmede büyük öneme sahip olduğunu ifade eden "İlerleme Fikrine" dayanır. Avrupa'nın, toplumun temeli olarak gördüğü deneysel bilgiyi güçlendirerek bir toplumun barbar koşullardan medeniyete ulaşabileceğini gösterdiğini düşünen ilerlemecilik, Aydınlanma Çağında Avrupa'da büyük önem kazanmıştır. Aydınlanma Çağı figürleri ilerlemenin bütün toplumlara yönelik evrensel bir uygulamasının olduğunu, bu fikirlerin Avrupa'dan dünyaya yayılacağına inanmışlardır. Kavram ortalama olarak sol bakışı temsil eden bir kısaltma şeklinde kullanılmışsa da bunun ötesinde döneme ve bakış açılarına bağlı olarak farklı şekillerde tanımlanmıştır. Immanuel Kant ilerlemeyi barbarlıktan uzaklaşarak medeniyete ulaşan bir hareket olarak tanımlar. 18. yüzyılda, filozof ve politik bilimci Marquis de Condorcet politik ilerlemeciliğin köleliği yok edeceğini, okur-yazarlığı artıracağını, cinsiyetler arası eşitsizlikleri azaltacağını, sert hapis koşullarının değiştireceğini ve fakirliği ortadan kaldıracağını öngörmüştür. Sosyolog Robert Nisbet, ilerleme fikrinin çok önemli beş öncülünü geçmişin değeri; Batı medeniyetinin üstünlüğü; ekonomik/teknolojik büyümenin değeri; nedensellik ve nedenselliğe dayalı edinilmiş bilgiye olan güven; dünyevi hayatın değerinin içsel önemi olarak tanımlar. Katalon Muharebesi Chalons Muharebesi (ya da Catalaunum Muharebesi), Roma İmparatorluğu generali Flavius Aetius ve müttefiki Vizigotlar ile, Attila arasında Galya'da gerçekleşen ve kayıpların yüzbinleri bulduğu dönemin en kanlı muharebelerinden biridir. Attila, ordusu ile birlikte Galya üzerine sefere çıkar ve Ren Nehri'ni geçerek Paris'e doğru ilerlemeye başlar ve Chalons vadisinde (bugünkü Châlons-en-Champagne civarında) Roma ve Vizigot ordularıyla karşılaşır burada şiddetli bir muharebe geçer ve sonunda Hunlar Ren Nehri gerisine püskürtülür. Savaşta Vizigot kralı Thedoric Ostrogot Andax tarafından bir mızrakla öldürülür. Attila'nın amacı, eski Avrupa'nın en zengin ülkelerinden olan Galya'yı ele geçirmek ve buraya yerleşmeye çalışan Germenleri/Gotları iterek Roma üzerindeki baskıyı arttırmaktı. Düşman ordusunun büyüklüğü, Hun askerlerini durdurmaya yetmedi. Attila bu savaşı da kazanarak Roma üzerinde kendini daha çok hissettirmeye başladı. Katalon Savaşı, Puvatya Savaşı ile beraber, Ortaçağ'ın başında şekillenmeye başlayan yeni Avrupa'nın, büyük bir dış tehdidi bertaraf ettiği önemli bir kırılma noktasıdır. Aguirre, Tanrının Gazabı Aguirre, Tanrının Gazabı 1972 Batı Almanya-Peru-Meksika ortak yapımı tarihi dramatik filmdir. Özgün adı Aguirre, der Zorn Gottes dir. ABD'de Aguirre: The Wrath of God adı ile gösterilmiştir. Yapımcılığını ve yönetmenliğini Werner Herzog'un yaptığı filmin senaryosu da Herzog'a aittir. Film Türkiye'de Mart 1992'de 11. Uluslararası İstanbul Film Festivali'nde gösterilmiştir. Filmin açılış yazılarında, konusunun tarihte gerçekten yaşamış ve Aguirre'in Güney Amerika seferine katılmış olan keşiş Gaspar de Carvajal'ın (filmde Del Negro tarafından canlandırılıyor) tuttuğu günlüklere dayandırıldığı belirtilmektedir. Werner Herzog daha sonra yaptığı bir röportajda Gaspar de Carvajal'in filmde geçen zaman diliminden çok önce bölgede bulunduğunu, buna rağmen filmin inandırıcılığını arttırmak amacı ile bu yazıyı filme eklediklerini açıklamıştı. Fitzcarraldo (1982) ve Cobra Verde (1987) ile birlikte bir üçlemeyi oluşturan bu epik tarihi film Yeni Alman Sineması'nın temsilcisi Werner Herzog'un en çok tanınan filmidir. ABD'de bir "arthouse" filmi olarak kabul görmüş ve daha çok sanat filmleri gösteren mekanlarda gösterilmişti. Kısa sürede uluslararası alanda kült film mertebesine erişen filmin başrolünde Herzog'un gedikli aktörü Klaus Kinski rol almıştır. (Üçlemenin diğer iki filminde de Klaus Kinski baş rolde oynuyordu). Filmin müziklerini ise daha önce de Herzog'un birçok filminin müziklerini yapan Alman topluluk Popol Vuh hazırlamıştır. Filmin tamamı büyük zorluklar altında konunun geçtiği Güney Amerika'da Peru'da çekilmiştir. Filmde 1560 yılında Peru'daki İnka topraklarını işgal edip yağmalayan İspanyol fatihlerden acımasız ve çılgın lider, megaloman Lope de Aguirre komutasındaki bir grubun, efsanevi altın şehir El Dorado'yu aramak üzere Amazon nehri boyunca vahşi ormanın derinliklerine yaptıkları tehlikeli ve zorlu sefer anlatılmaktadır. Filmin görsel tarzı ve anlatım stili Francis Ford Coppola'nın 1979 yılında yapacağı Apocalypse Now filmine büyük ölçüde esin kaynağı olmuştu. 1650 yılında Peru'daki İnka topraklarını işgal eden İspanyol fatih Gonzalo Pizarro (Alejandro Repulles) bu ülkenin zenginliklerini yağmalamak üzere efsanevi altın ülkesi El Dorado'ya doğru adamları ile birlikte düzenlediği seferde balta girmemiş Peru ormanlarında sıkışır kalır. Tükenmiş ve altına ulaşma umudunu kaybetmekte olan Pizarro son bir çaba ile daha küçük bir keşif ekibi oluşturarak hazine dolu El Dorado'nun yerini saptamaları için nehir boyunca ormanın derinliklerine doğru gönderir. Ekibin başında üç soylu bulunmaktadır; Pedro de Ursua (Ruy Guerra), Fernando de Guzman (Peter Berling) ve Lope de Aguirre (Klaus Kinski). Komuta Ursua'da olacaktır. Nehri sal üzerinde geçerken yerlilerin saldırıları, salgın hastalıklar, açlık ve tehlikeli akıntılarla mücadele ederler ve kayıplar verirler. Gözünü iktidar ve altın hırsı bürümüş açgözlü Aguirre Ursua'yı devre dışı bırakarak inisiyatifi ele alır, karşı gelenleri öldürmekten çekinmez. Bir yandan bastırılamaz zafer hırsı bir yandan da karşılaşılan güçlükler nihayet Aguirre'i çıldırtır. Filmin sonunda bütün adamları ölmüş olan Aguirre'i yüzen bir tabutu andıran salın üzerinde, cesetler ve bir grup maymunla birlikte öylece ayakta dikilirken görürüz. DÃ¼zlem ayna Düzlem ayna, yüzeye paralel gelen ışın demeti paralel olarak yansıtan aynalardır. Düzlem aynada herhangi bir noktasal cisim görüntüsünü bulmak için aynaya iki ışın gönderilir. Yansıma kanunlarına göre ışınlar yansıtılır.Yansıyan ışınların her zaman bir yüzey normali olması gerekir. Işınların uzantılarının kesiştiği yerde cismin görüntüsü oluşur. Teleskopta da düzlem ayna kullanılır. (V)görüntü = 2(V)ayna - (V)cisim Osmanlı (anlam ayrımı) Osmanlı, aşağıdaki anlamlara gelebilir: Panyum Muharebesi Panyum Savaşı MÖ 198 yılında Seleukoslar ile Mısır arasında yapılmıştır. Suriye Savaşları'nın bir parçasıdır. Seleukos Ordusu 3. Antiohos tarafından, Mısır Ordusu ise Etolyalı Skopas tarafından yönetilmiştir. Seleukoslar savaşı kazanmıştır. Savaşın ayrıntıları konusunda bilgi çok azdır; ancak Seleukosların bu savaşı kazanmasının nedeninin zırhlı atların kullanımı olduğu düşünülmektedir. Bu atlılar, Mısır süvarilerine saldırıp kaçmalarını sağlamışlardır. Savaş alanından kaçan süvarileri Mısır Ordusu'nun arkasını savunmasız bırkmıştır. Seleukos süvarileri de bunu fırsat bilip düşman orduya arkadan saldırmıştır. Neye uğradığını şaşıran Mısır Ordusu bozguna uğramıştır. Seleukos süvarilerinin teçhizatı konusunda kesin bir bilgi yoktur. Savaş Golan Tepeleri'nin yakınlarında bulunan Banyas adlı bir yerleşkede yapılmıştır ve Yahudiye üzerindeki Ptolemi hakimiyeti sona ermiştir. BandÄ±rma Vapuru Bandırma Vapuru Mustafa Kemal Atatürk'ü "9. Ordu Müfettişi" olarak kurmayları ile birlikte İstanbul'dan Samsun'a getiren gemidir. Gemi 1878 yılında İskoçya'nın Glasgow kentinde "Mac. Intyre Paisley - Huston and Cardett" tersanesinde 21 sıra numarası ile 279 grostonluk yolcu ve yük vapuru olarak inşa edilmiştir. Geminin ilk sahibi "Dussey and Robinson" şirketi gemiyi "Trocadero" adı altında 5 yıl çalıştırdı. 1883 yılında Yunanistan'daki "H. Psicha Preus" Firmasına satıldı. "Kymi" adını alarak, geminin Londra'da olan kaydı Pire Limanına alınmıştır. 1890 yılında "H. Psicha Preus" firması gemiyi başka bir Yunan firması olan "Cap. Andereadis" firmasına satmış, 12 Aralık 1891 tarihinde kaza sonucu batmış, aynı yıl içerisinde yüzdürülüp "Kymi" adı ile "İstanbul Rama Derasimo" firmasına satılarak "İstanbul Limanına" kayıt edilmiştir. 1894 yılında o zamanki Deniz Yolları İşletmesi anlamına gelen "İdare-i Mahsusa"'ya nakledilmiş ve Türk bayrağı çekilerek, adı "Panderma" olarak değiştirilmiştir. Marmara Denizi kıyılarında, Tekirdağ, Mürefte, Şarköy, Karabiga, Erdek arasında yük ve yolcu seferleri yapmıştır. "İdare-i Mahsusa"nın statü değiştirerek 28 Ekim 1910 yılında "Osmanlı Seyrüsefain İdaresi" "(Osmanlı Denizcilik İşletmesi)" olunca geminin adı "Bandırma" olarak değiştirilerek posta vapuru haline getirilmiştir. 19 Mayıs 1919 tarihinde Atatürk ve Silah Arkadaşlarını Samsun'a getirdikten sonra yine posta hizmetlerine devam etmiştir. 1924 yılında "Türkiye Seyrüsefain İdaresi" tarafından hizmet dışı bırakılmıştır. 1925 yılında gemi "Bozmacı İlhami" isimli Türk armatöre satılmış, ve aynı armatör tarafından 4 ay içinde hurda olarak parçalanmıştır. Hasan Hüseyin Ceylan, 5 Nisan 1995 tarihinde Atv'de yayımlanan "İktidar Oyunu" adlı programda, "Bandırma" vapurunun resmî tarihte yazıldığı gibi bir taka olmadığını, 236 metre boyunda ve bacasının 19 metre yüksekliğinde olduğunu öne sürmüş, ekranlara da başka bir geminin fotoğrafını göstermiştir (daha sonraları inşa edilmiş yine Bandırma adındaki bir gemi). H.H. Ceylan'ın gösterdiği fotoğraftaki geminin sahibi olan Türk Denizcilik İşletmelerinin, Lloyd ve kendi kayıtlarına dayanarak yaptığı açıklamaya dayanarak Milliyet Gazetesinin 7 Mayıs 1995 tarihli yayınının 5. sayfasında Hasan Pulur, ikinci Bandırma'nın boyunun da 236 metre değil 68.59 metre, baca yüksekliğinin ise 8.40 metre olduğunu belirtmiştir. Atatürk'ün Samsun'a çıktığı Bandırma Vapuru'nun boyu ise 48 metre baca yüksekliği 6 metredir. Bandırma Vapuru'nun, Türkiye Cumhuriyeti tarihinde önemli yeri vardır. Mustafa Kemal Paşa 9. Ordu Genel Müfettişi vazifesiyle ve mahiyeti ile birlikte İstanbul'dan Samsun'a Bandırma Vapuru ile gitmiştir. Mustafa Kemal Paşa, VI. Mehmed'in buyruğuyla Osmanlı Ordusu'nun dağıtılması sürecini denetleme ve asayiş için görevlendirilmişti. Bunun üzerine 18 silah arkadaşıyla birlikte Samsun yoluna koyulmuştur. 1999 yılında Samsun'da vapurun birebir replikasının inşa edilmesi projesi başlatılmış, 2001 yılında inşası tamamlanan vapur 18 Mayıs 2003 tarihinde müze olarak hizmete açılmıştır. Yardım dernekleri pulları Yardım dernekleri pulları özel kanunlar ile bazı günler posta gönderilerinde kullanılması zorunlu olan pullara denir. Çocuk Esirgeme Kurumuna (Himaye-i Etfal Cemiyeti) gelir sağlamak için çıkarılan 2 Nisan 1931 tarihli 1947 sayılı kanun ile kurum tarafından bastırılan yardım pullarının Nisan ayının yirmisinden otuzuncu gününe kadar posta gönderilerinde posta pullarına ek olarak kullanılması zorunlu hale getirilmiştir. Kullanım tarifesi adi mektuplarda 1, taahütlü mektuplardan 2, telgraflardan 3 kuruş, kartpostallardan ise 20 para yani yarım kuruş ücret şeklindedir. Kızılay Derneğine (Hilal-i Ahmer Cemiyeti) gelir sağlamak için ise 25 Mart 1934 tarihli ve 2391 sayılı kanun ile dini ve milli bayramlarda senede toplam yirmi gün Dernek tarafından bastırılan yardım pullarının posta pullarına ek olarak kullanılması zorunlu hale getirilmiştir. Kullanım tarifesi adi mektuplarda 1 kuruş, taahütlü ve kıymetli mektuplarda 2.5 kuruş, telgraflarda 5 kuruş, kartpostallardan ise 20 para yani yarım kuruş ücret şeklindedir. Benzer şekilde Türk Hava Kurumu(Türk Tayyare Cemiyeti) için de 28 Mayıs 1934 tarihli ve 2459 sayılı kanun ile 30 Ağustos Tayyare (Uçak) Bayramı günü kurum tarafından basılan yardım amaçlı "tayyare" pullarının posta pullarına ek olarak kullanılması zorunlu hale getirilmiştir. Kullanım tarifesi adi mektuplarda 1 kuruş, taahütlü ve kıymetli mektuplarda 2.5 kuruş, telgraflarda 5 kuruş, kartpostallardan ise 20 para yani yarım kuruş ücret şeklindedir. Ek olarak yardım pulları zorunluluğu uygulaması 9 Haziran 1958 tarihli 7127 sayılı kanun ile sona erdirilmiş ve yerine ek değerli pul uygulaması getirilmiştir. Åžanzelize Caddesi Şanzelize Caddesi veya Şanzelize Bulvarı (Fransızca: Avenue des Champs-Élysées; kısaca Şanzelize, Champs-Élysées),() Fransa'nın başkenti Paris'in ünlü bir caddesidir. Paris'in en güzel caddesi olarak gösterilmektedir ve Fransızlar aralarında "dünyanın en güzel bulvarı" diye hitap ederler. Adını Yunan mitolojisinde cennet olarak gösterilen Elysion ovalarından almıştır. Şanzelize Paris'in kuzey batısında, 8. bölgesinde bulunmaktadır. Luksor Dikilitaşın bulunduğu Concorde Meydanından başlar ve Arc de Triomphe anıtının bulunduğu Charles de Gaulle