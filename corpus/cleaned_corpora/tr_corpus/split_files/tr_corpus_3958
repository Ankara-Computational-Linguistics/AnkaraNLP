beslenirler. Üremeleri hakkında fazla bilinmemektedir. Dişilerin türden türe 4 - 7 arası memeleri vardır ama diğer keselilerde olduğu gibi bir kesesi yoktur. Güney Amerika'nın diğer kıtalara bağlantısı olmadığı Tertirer çağında Paucituberculata takımı birçok familya'yı içeren büyük bir grup oluşturuyordu. Panama kanalı ile Güney ve Kuzey Amerika'nın birleşmesinden sonra Etenelilerin Güney Amerika'ya yayılması ile gitgide azaldılar ve günümüze kadar tek bir familya varlığını korumayı başardı. Fare keseli sıçanları, keseli sıçangiller ile birlikte Ameridelphia üst takımını oluşturur. Chiloé keseli sıçanı haricinde, Amerika'nın bütün keselileri bu üst takıma aittir. Avustralya keselileri ile aralarında birçok farklar vardır. Örneğin fare keseli sıçanlarının spermleri daima çift olur. 3 cinse bölünen 6 tür tanılır: Antipati Sempatinin tam tersi bir durumdur. Ortak eşgüdümlemeden uzak, dahası tam tersi düşünce hal ve davranışlar içerisinde uzlaşmazlık durumudur. Bu durum, fiilen yapılan tersliklerin yanı sıra düşünsel anlamda karşıdaki kişinin ortaya sunduğu fikrin hiçbir haklı dayanağının olmadığını iddia etmek bile bir noktada antipatik bir davranıştır. Antipati haklı veya haksız şekillerde oluşabilir. Karşıt olmak daha psikolojik anlamda "sizin oluşturduğunuz etki alanı kadar karşıt etki alanı yaratabilirim" düşüncesinde türemektedir. Bu açıdan kişinin düşüncesi ve çevresel düşünce olarak kendisi için haklı gerekçeler sunabilirken, karşıtları için tamamen haksız ve gereksiz bir parazit oluşturma durumundan farkı yoktur. Ã‡etin Birmek Çetin Çelikten Birmek, (1933 - 2 Mayıs 2017, İstanbul), Türk bürokrat. 1960 yılında Kiğı, 1961 yılında Keban, 1963-1964 yılları arasında Refahiye kaymakamlıkları, 1979-1981 yılları arasında Muğla, 1981-1984 yılları arasında Tokat, 1992-1993 yılları arasında Mersin ve 1993-1996 yılları arasında Kırklareli valilikleri yapmıştır. 15 Ekim 1998 tarihinde yaş haddinden emekli olmuştur. 2 Mayıs 2017 tarihinde Tarabya'daki Adalet Sitesi'nde bulunan evinde intihar etmiştir. Ezgi Asaroğlu Ezgi Asaroğlu (d. 18 Haziran 1987, İzmir), Türk oyuncu. İstanbul Üniversitesi Edebiyat Fakültesi Antropoloji Bölümü Sosyal Antropoloji Anabilim Dalı'nda lisans yapan oyuncu, ilk çıkışını 2004 yılında aynı zamanda ilk TV deneyimi olan "Bir Dilim Aşk" adlı dizi ile yaptı. Takip eden yıllarda kariyerine çeşitli dizi (Menekşe ile Halil, Hatırla Sevgili, Gece Sesleri, Binbir Gece...) , kısa metraj film (ödüllü What's Love Doing in the Mountains) ve reklam projeleriyle devam eden oyuncunun ilk sinema tecrübesi, 2007 yılında çekilmeye başlanan Avusturya-Fransa ortak yapım ödüllü film "For a Moment Freedom "(2008) ile oldu. 30 uluslararası ödülü olan filmde canlandırdığı karakterle yurtdışında da başarı kazanan, birçok sinema eleştirmeni ve yazarının dikkatini çeken Ezgi Asaroğlu, filmin 2010 Oscar Ödülleri için Avusturya’nın Oscar aday adayı olması ile kariyerine artı kattı. Asaroğlu, “Kampüste Çıplak Ayaklar” ve "Acı Aşk" filmlerinin ardından, En Mutlu Olduğum Yer filmi ile bir kez daha beğeni topladı . Leyla ile Mecnun dizisi sonrasında Yağmurdan Kaçarken dizisiyle televizyon ekranlarında; Aşk Kırmızı , Cennetten Kovulmak , Sağ Salim 2 gibi sinema filmleriyle de beyazperdedeki yerini korudu. Aşk Kırmızı filmiyle oyunculuğuna dair aldığı övgüler artarken, başrolünü üstlendiği bir diğer film Cennetten Kovulmak da 50. Uluslararası Altın Portakal Film Festivali'nde "En iyi film Ödülü"nü aldı. En son sinema filmi Sağ Salim 2 gişedeki başarısına devam ederken, ünlü oyuncu O Hayat Benim adlı yeni dizisinin çekimlerine başladı. Dört sezon boyunca Fox TV ekranlarında seyirciyle buluşan ve büyük başarı yakalayan dizi, 131. bölümüyle final yaptı. Renata Tebaldi Renata Tebaldi (d. 1 Şubat 1922 - ö. 19 Aralık 2004) 1940'lı yılların sonunda popüleritesini artıran ünlü İtalyan opera sanatçısı. Renata Tebaldi, 1922'de Pesaro'da doğmuştur. 1944 yılından itibaren müzik kariyerine başlamıştır. 1946'da Toscanini ile Scala Di Milano'nun açılışını yaptıktan sonra, ününü iyice artırmış ve 1949'da uluslararası anlamda tanınan bir sanatçı olarak başarılı bir sanat hayatına atılmıştır. Ses renginin güzelliği ile döneminin en önemli sopranolarından biri olarak, devrin bir diğer önemli sopranosu Maria Callas ile rekabet eden sanatçı, Verismo olarak adlandırılan gerçekçi operanın kahramanlarına, rakibesi Maria Callas'ın bile beğenisini ifade ettiği sesi ile hayat vermiştir. 2004'te San Marino'da yaşamını yitiren Tebaldi Madam Butterfly, Tosca, Manon Lescaut, Othello operalarına kattığı yorumuyla bilinir. Arturo Toscanini Arturo Toscanini (25 Mart 1867 - 16 Ocak 1957) İtalya'da La Scala'da ve Amerika'da Metropolitan Opera'da orkesra şefliği yapmış, dünyaca ünlü müzisyen. Birçok sanat eleştirmenine göre; Toscanini, yorulmaz titizlik ve mükemmellik çabası, olağanüstü müzik kulağı, yorumunun yoğunluğu, fotografik hafızası ile tüm zamanların en iyi şefidir. Arturo Toscanini, 1867'de Parma'da doğdu. Yine Parma'da konservatuvarda çello eğitimi aldı. Çalışmaya başladığı bir orkestra ile birlikte Güney Amerika'da Rio De Janeiro'da Aida operasının gösteriminde, orkesra şefinin yuhalanması ile ısrarlar üzerine orkestrayı çok başarılı bir performansla yönetti. Böylece ilk şeflik deneyimini 19 yaşında yapan Toscanini, asıl kariyerine başlamış oldu. İtalya'ya döndüğünde tekrar çello çalarak müzik hayatına devam eden Toscanini, Verdi'nin Othello'sunun prömiyerinde, Verdi'nin denetiminde çello çaldı. Bir süre sonra otoritesi ve üstün yetenekleri ile şefliği, çello hevesinin önüne geçti. Puccini'nin La Boheme'i ve Leoncavallo'nun Pagliacci'sinin prömiyerlerinin şefliği ona emanet edildi. 1920-1921 yıllarında La Scala'daki orkestrası ile beraber Amerika'da bir turneye çıktı. Bu turnesindeki ses kayıtları, onun ilk kayıtları oldu. 1908 - 1915 yıllarında Metropolitan Opera'da şeflik yaptı. Tekrar İtalya'ya gelmişse de İtalya'nın faşist politikası yüzünden 1938'de burayı terk etti. ABD'de yıllarca NBC Senfoni Orkesrası, BBC Senfoni Orkestrası ile çalışıp birçok oyunu yönetti. John Arne Riise John Arne Semundseth Riise (d. 24 Eylül 1980 Ålesund), Norveçli eski millî futbolcudur. Yine kendisi gibi eski futbolcu olan Bjørn Helge Riise'nin büyük kardeşidir. Futbola Aalesund'da başlayıp Monaco'da devam ettirmiştir. Monaco'da 3 yıl oynamıştır. 2001 yılında 4.500.000 milyon sterline Liverpool'a transfer olmuştur.2008 yılından itibaren AS Roma forması giyen Riise, 2011 yazı itibarıyla Fulham FC oyuncusu olmuştur. İlk kez 2000 yılında Norveç millî futbol takımı formasını giyen futbolcu, millî takımda ilk golünü 23 Şubat 2000'de Ali Sami Yen Stadyumu'nda oynanan hazırlık maçında atmıştır. İstanbul'da Atatürk Olimpiyat Stadyumu`nda AC Milan ile oynanan 2004-2005 sezonu UEFA Şampiyonlar Ligi Finali'nde normal süresi 3-3 , penaltılarla 3-2(6-5) biten maçla şampiyon olan Liverpool FC kadrosunda kupayı kaldırmıştır. 6 Mayıs 2013 te millî takımı bıraktığını açıkladı. "Listedeki skor ve sonuçlarda Norveç ilk takımdır:" Pop müzik Pop müzik, 1950’lerin ortalarında ABD ve İngiltere’de ortaya çıkmış bir popüler müzik türüdür. “Popüler müzik” ile “pop müzik” terimleri sıklıkla birbirinin yerine kullanılmasına rağmen, “popüler müzik” terimi popüler olan tüm müzikleri tanımlar ve pop müzik dışındaki türleri de kapsar. 1960’ların sonlarına dek “pop” ve rock” terimleri de sıklıkla birbirinin yerine kullanılıyordu, ancak zaman içinde bu türler birbirinden ayrılmıştır. Pop müzik, müzik listelerinde en çok karşılaşılan müzik türüdür. Pop müziği meydana getiren bazı öğeler urban, dans, rock, Latin ve country gibi türlerden ödünç alınsa da bu müzik türünü tanımlayan temel öğeler de vardır: Pop müzik parçaları genellikle kısa veya orta uzunlukta, basit formatta yazılmış, parça içinde aynı ezgilerin tekrarlandığı ve hook’ların sıkça kullanıldığı parçalardır. Güven bunalımı İki taraf arasında birbirlerine karşı oluşan güven eksikliği haline verilen ad. Güven bunalımı, iki kişi, iki devlet ya da toplumun çeşitli kesimleri arasında oluşabileceği gibi, kişinin hayata, işe vs. karşı da hissedebileceği bir his ya da kişisel durum halidir. 21 (film) 21, Robert Luketic'in yönettiği ve başrollerinde Jim Sturgess, Kevin Spacey, Kate Bosworth, Laurence Fishburne ve Aaron Yoo'nun oynadığı 2008 yapımı drama türündeki filmdir. Zeki bir öğrenci olan Ben Campbell basit matematik konusunda uzmandır.6 arkadaşıyla birlikte Las Vegas casinolarında kart sayarak milyonlar kazanmaya başlarlar.Fakat her şey bu kadar güzel gitmez ve Ben Campbell Vegas'ta hiç de istemediği olaylarla karşılaşır. Åžiirlerin Efendisi Şiirlerin Efendisi, Mehmet Tokat'ın ilk şir albümü. Kars Muharebesi Kars Muharebesi, 30 Ekim 1920'de Ankara Hükûmeti ile Ermenistan Demokratik Cumhuriyeti arasında yapılan savaştır. Doğu Cephesi Komutanı Kâzım Karabekir komutasındaki Türk Ordusu'nun Kars'ı geri almasıyla sonuçlanmıştır. Keşiflerden ve alınan haberlere göre, Ermeni birliklerinin sayıca üstün oldukları anlaşıldı. Ermeniler, Kars'ı kale gibi savunmak yerine mevcut istihkâmlardan yararlanarak bir sahra savaşı vermeye karar verdiler. Ermeniler sağlam mevzilerde bulunmaları ve sayıca üstün olmalarına rağmen, Türk birliklerinin moralleri yüksekti. Kâzım Karabekir ise elindeki zayıf kuvvetlerle Kars'ı doğudan kuşatmak ile cesurca bir karar verdi. Karabekir, 21 Ekim 1920'de gönderdiği bir şifresinde ""Igdır mıntıkasına iki alayın geldiği yönünde"" haberler yayarak Ermenilerin dikkatini yanlış yöne çekmeye çalıştı. 12. Tümen Borlukdağı-Hacıhalil köyü hattını ve 9. Kafkas Tümeni Yahniler-Vezinköy hattını tutmak üzere harekat başladı. 30 Ekim'de yapılan genel taarruz ile Ermenilerin bir kısmı Vezinköy'ün kuzeydoğusuna çekildi ve bir kısmı da Kars yönünde kaçtı ve Kars zaptedildi. Ermeni birlikleri yüksek kayıplar verdiler. Türk tarafında ise zayiat düşüktü. Kars'tan kuzeye ve kuzeydoğuya giden yollar 9. Kafkas Tümeni tarafından daha uzun süreli tutulsaydı, Ermenilerin hemen hepsi esir olabilirdi. Ermeniler Kars'ı boşaltıp Gümrü istikametinde çekildiler. 31 Ekim'de Kâzım Karabekir Kars'ı ele geçirmesi dolayısıyla ferikliğe (Korgeneral) terfi edildi. Kars muharebesi sonrası Ermeni birliklerin tamamen etkisiz hale getirilebilmesi ve alınacak silah ve cephanenin Batı cephesinde gerekli olduğu için harekâtın aralıksız devam etmesi gerektiği savunuldu. Harekâtın uzatılması için, Kars-Erivan yönü veya Kars-Gümrü yönü ileri sürüldü. Birinci seçenek hemen ve kesin bir darbe gösterebilirdi fakat bu yönde yolların bozuk olması gıda maddelerinin gönderilmesinde zorluk çıkarabilirdi. İkinci seçenekte ise sonuç gecikse bile harekât emin sonuca ulaşabilirdi. Erkân-ı Harbiye Başkanlığı Kâzım Karabekir'e onay verdi ve böylece Doğu Cephesi birlikleri 5 Kasım 1920'de Kars'tan ileriye doğru harekete geçti. Sarıkamış Muharebesi (1920) Sarıkamış Muharebesi, 29 Eylül 1920'de Ankara Hükûmeti ile Ermenistan Demokratik Cumhuriyeti arasında yapılan savaştır. Doğu Cephesi Komutanı Kâzım Karabekir komutasındaki Türk Ordusu'nun Sarıkamış'ı geri almasıyla sonuçlanmıştır. Jeunesse Esch Jeunesse Esch, Lüksemburg'da bulunan bir futbol takımı. Kulüp Lüksemburg'un Esch-sur-Alzette bölgesinde, 13 Ağustos 1907 tarihinde kurulmuştur. Lüksemburg 'un en üst ligi olan Lüksemburg Ligi'de mücadele etmektedir. Maçlarını ise 5,400 kişilik Stade de la Frontière'da oynamaktadır. Kulüp ayrıca 27 lig şampiyonluğu ile Lüksemburg Ligi'nin en fazla şampiyon olan takımıdır. 1974-75 sezonu Şampiyon Kulüpler Kupası 1.tur maçında Fenerbahçe ile karşılaşmış ancak rakibine kendi sahasında 3-2, deplasmanda ise 2-0 yenilerek kupadan elenmiştir. 2011/2012 sezonu Gümrü Muharebesi Gümrü Muharebesi, 7 Kasım 1920'de Ankara Hükûmeti ile Ermenistan Demokratik Cumhuriyeti arasında yapılan savaştır. Savaş Türk Ordusu'nun Gümrü'yü almasıyla sonuçlanmış fakat daha sonra Sovyet Rusya'yla yapılan Kars Antlaşması'yla bu kent Ermenilere geri verilmiştir. 24 Ekim günü, Karabekir kuvvetleri Kars üzerine büyük bir taarruz başlattı. Ermeniler 30 Ekim itibarıyla Türk taarruzuna dayanamayarak Kars'tan kaçtı. Gümrü 7 Kasım'da Türk Ordusu tarafından işgal edildi. Türk Ordusu Kars Antlaşması ile Gümrü kentinden geri çekildi. Montserrat Montserrat (Türkçede "Sarp Dağ" anlamına gelmektedir), Kuzey Amerika'da Antiller bölgesinde Birleşik Krallık'a bağlı bir ada. Adadaki volkan hareketleri canlılığını koruduğu için, zaman zaman volkanik depremler ve lav akıntıları yaşanmakta ve bölge halkı bundan etkilenmektedir. Ülke Birleşik Krallık'a bağlı denizaşırı topraklardandır. Başkenti Plymouth'dır. İdare olarak 3 bölgeye ayrılır;Saint Anthony, Saint Georges, Saint Peter's. Millî bayram olarak Kraliçe II. Elizabeth'in doğum günü, Haziran ayının ikinci Cumartesi günü kutlarlar. Hukuk sistemi İngiliz Hukuk Sistemi uygulanır. Üye olduğu uluslararası kuruluşlar ise; Caricom (Karayipler Topluluğu ve Ortak Pazarı), CDB (Karayipler Kalkınma Bankası), ECLAC (Birleşmiş Milletler Latin Amerika ve Karayipler Komisyonu), ICFTU (Uluslararası Serbest Ticaret Birlikleri Konfederastonu), Interpol (Uluslararası Polis Teşkilatı), OECS (Doğu Karayip Devletleri Teşkilatı) NÃ©ma Moritanya 'da Mali sınırına yakın 16°37′0″N, 7°15′0″W koordinatlarında bir kasabadır. Cropan ağaç boası Cropan ağaç boası ("Corallus cropanii"), boagiller (Boidae) familyasından dünyanın en ender bulunan bir yılan türü. Brezilya'nın güneydoğu kıyılarında yer alan São Paulo eyaletine endemik bir türdür. Bugüne kadar sadece üç örnek toplanmıştır, ve biyolojileri hakkında neredeyse hiçbir şey bilinmemektedir. CS Grevenmacher CS Grevenmacher Lüksemburg'da bulunan bir futbol takımı. Kulüp, Lüksemburg'un Grevenmacher bölgesinde, 8 Ocak 1909 tarihinde "Stade Mosellan Grevenmacher" adıyla kuruldu. Lüksemburg'un en üst ligi olan Lüksemburg Ligi'nde mücadele etmektedir. Maçlarını ise 4,000 kişilik Op Flohr Stadı'nda oynamaktadır. Kulüp, tarihindeki tek lig şampiyonluğunu 2002-03 sezonunda kazanmıştır. Galina ViÅŸnevskaya Galina Vishnevskaya, (Гали́на Па́вловна Вишне́вская) (d. 25 Ekim 1926 Leningrad, ö 11 Aralık 2012 Moskova) Rus sopranodur. Sahneye ilk profesyonel çıkışını 1944 yılında bir operette söyleyerek yaptı. 1952 yılında Moskova'daki Bolşoy Tiyatrosu'nun bir üyesi oldu. 1961 yılında Metropolitan Opera'sındaki ilk çıkışını Aida ile yaptı. Bunu takip eden yılda ise aynı rolle Royal Opera House'da ilk sahneye çıkışını yaptı. 1964 yılındaki ilk sahneye çıkışını Turandot operasındaki Lui rolü ile La Scala'da yaptı. Ayrıca Rus opera repertuvarındaki Violetta, Tosca, Cio-ciosan, Leonore (Fidelio), ve Cherubino gibi çeşitli rollerde de söyledi. 1955 yılında ünlü çellist Mstislav Rostropoviç ile evlendi. İkisi birlikte düzenli olarak çeşitli performanslar gösterdiler. Rostropoviç piyanoda Vishnevskaya'ya eşlik etti. Rostropoviç'le birlikte 1974 yılında SSCB'den ayrılarak ABD'ye yerleştiler. 1987 yılında Washington'da Rimsky-Korsakov'un The Tsar’s Bride isimli eserini yönetti. 1984 yılında ismi ile biyografisini yayınladı. Giovanni Battista Bononcini Giovanni Battista Bononcini (d. 18 Temmuz 1670, Modena, İtalya- ö. 9 Temmuz 1747, Viyana, Avusturya) yılları arasında yaşamış İtalyan Barok besteci ve viyolonsel virtuozudur. Sandal Sandal, suda batmayan ve kürek çekmek gibi mekanik iş yaparak suda ilerlemesi sağlanabilen bir su aracıdır. Bilinen en eski sandal "Pesse kanosu" olarak bilinen ve oyulmuş bir sarıçam ağacı gövdesinden yapılan bir sandaldır. C14 matoduna göre MÖ 8200-7600 arasında yapılmıştır. Bu sandal Hollanda, Assen'deki Drents Müzesi'nde sergilenmektedir. İtme klasik olarak kürekle ve/veya yelkenle sağlanır. Bu amaç için motor ve pedal gibi başka mekanik aksamlar da kullanılabilir. William Pleeth William Pleeth (d. 12 Ocak 1916– ö. 6 Nisan 1999) İngiliz çellist ve çello eğitmenidir. Polonyalı göçmen bir ailenin çocuğu olarak Londra'da doğdu. Drents MÃ¼zesi Drents Müzesi. Hollanda Assen'de 150 yıllık bir müzedir. 28 Kasım 1854'te Drenthe İdaresi tarafından "Drents Antikaları Bölge Müzesi" adıyla kurulmuştur. Müze, ilk yıllarında sadece bir raf dolduracak kadar obje içermekte olmasına rağmen, bugün 85.000 obje içermektedir ve müze toplamda 5000 m² yer kaplamaktadır. Her yıl 80.000-100.000 arası ziyaretçi tarafından gezilen müze 1999'da bağımsız bir müze oldu. Arzunun O Belirsiz Nesnesi Arzunun O Belirsiz Nesnesi , ("Cet obscur objet du désir ") sürrealist sinema akımının öncülerinden olan İspanyol yönetmen Luis Buñuel'in yönettiği 1977 yapımı bir filmdir. Aynı zamanda Bunuel' in son filmidir. Fransa ve İspanya 'da çekilen film Pierre Louÿs' un "La Femme et le pantin" adlı romanından Buñuel'in kendine özgü tarzıyla sinemaya uyarlanmıştır. Başroldeki ünlü İspanyol oyuncu Fernando Rey, Conchita adlı genç bir kıza âşık olan ve kızın değişken hali nedeniyle cinsel arzularını doyurmak konusunda sürekli olarak hüsrana uğrayan yaşlı burjuva Mathieu'yü canlandırmaktadır. Kızın değişken halini ve bu iki hali arasındaki farklılığı belirginleştirmek isteyen Buñuel, Conchita rolü için iki ayrı aktris (Carole Bouquet ve Ángela Molina) kullanmıştır. Bunuel otobiyografisinde belirttiğine göre bu filmde L'Age d'or' dan uzunca bir zaman sonra bir kadının bedenine sahip olmanın imkânsızlığı yanında, dünyanın neresinde yaşarsak yaşayalım herkesin tanık olabileceği saldırganlık ve güvensizlik dolu ortamı yansıtmaya çalışmıştır. JÃ¡nos Starker János Starker, (d. 5 Temmuz 1924-28 Nisan 2013) Macar popüler çellisttir. Pau Casals Pau Casals i Defilló (d. 29 Aralık 1876 – ö. 22 Ekim 1973, Porto Riko) İspanyol (Katalan) çellist ve orkestra şefidir. Kariyeri boyunca, solo olarak, oda müziği ve orkestra olarak ve ayrıca şef olarak pek çok kayıt yapmıştır. Ancak en çok bilinen çalışması 1936'dan 1939'a kadarki süredeki Bach'ın Çello Suitleri kayıtlarıdır. Ölümünden yıllar sonra 1989'da Grammy Ödülleri'nde Yaşam Boyu Başarı ödülü verildi. Çengilli, Kağızman Çengilli, Kars ilinin Kağızman ilçesine bağlı bir köydür. Köyün eski adı 1902 yılı kayıtlarında Türkçe'de "çanlı" anlamına gelen Çanğlı olarak geçmektedir. Köy, 1928'den beri "Çengilli" adını taşımaktadır. Köy, Kars il merkezine 95 km, Kağızman ilçe merkezine 30 km uzaklıktadır. Köyde 1886 yılında 349 Ermeni yaşamaktaydı. Fiat Dino Fiat Dino, Fiat'ın 1966-1973 yılları arasında ürettiği eski spor otomobilidir. Enzo Ferrari'nin genç yaşta hastalıktan kaybettiği oğlu Alfredo Ferrari'nin (takma adıyla Dino'nun) anısını yaşatmak için Ferrari Dino modelini tasarlattırır. Ferrari Dino yani Ferrari 246gt modelinin hastalıklı bir insanı andırması bu yüzdendir. Enzo Ferrari'nin ürettirdiği Dino modelini yarışlara sokabilmesi için önünde bir engel vardır. O da otomobilde kullanılacak motorun en az 500 adet seri üretimi olan bir modelde kullanılması zorunluluğudur. Enzo Ferrari bu noktada Fiat ile anlaşmaya giderek Ferrari motorlu Fiat Dino modelinin üretilmesini sağlar. 2.0 ve 2.4 V6 motorlarıyla satışa sunulan Dino, 2 kapılı Coupe ve Cabriolet (Spider) karoserleriyle çok ünlü oldu. 1973'te üretimden kalktı. Dino'nun spider modeli Pininfarina, coupe modeli ise Bertone imzası taşır. Dino modeline (özellikle spider) 90 lı yıllarda üretilen Fiat Coupe modeli ile gönderme yapılarak yeni coupe konsepti üretilmiştir. Bir Endülüs Köpeği Bir Endülüs Köpeği, Fransızca orijinal ismi Un Chien Andalou olan (İngilizce: An Andalusian Dog) 16 dakikalık sürrealist filmdir. Deneysel sinemanın ilk örneği kabul edilmektedir. Ünlü İspanyol ressam Salvador Dali ve İspanyol yazar ve film yönetmeni Luis Buñuel'in gördükleri bazı rüyaları birbirlerine anlatmaları filme esin kaynağı olmuştur. 1928 yılında Fransa'da Luis Buñuel ve Salvador Dali tarafından hazırlanmış ve 1929 yılında Paris'te çekilmiştir. 1920'lerde başlayan deneysel filmlerin en bilinenidir. Filmin yıldızları Simone Mareuil ve Pierre Batcheff ve isimsiz birçok kahramandır. Filmde bilediği ustura ile bir kadının gözünü ikiye ayıran adam ile bir bulutun Ay’ı kesmesi ilişkilendirilmiştir. Buna benzer avcunun içinde karıncalar dolaşan adam gibi, rüya olduğu bilinen sahnelerin yanı sıra, mantıklı açıklamasının olmadığını düşündürebilecek onlarca sahne de mevcuttur. Filmin konusunun bir hikâyesi yoktur. Filmin iki temel karakteri olan, isimsiz bir erkek ve bir kadın vardır. Filmdeki kronoloji tutarsızdır. Örneğin, " bir zamanlar" dan "sekiz yıl sonra"ya konu ilgisiz olarak değişir. Film, bir usturayla bir kadının gözünün yarıldığı bir sahneyle açılır. Usturalı adamı Buñuel kendisi oynamıştır. Sonraki sahnelerde, bir adamın elinin karıncalar görünür. Bir adam bir kadını okşamak ister kadın ona direnir ve adam sonra adam piyano ve çürümüş bir ölü eşek sürükler. Filmin sonunda, kadın apartmandan çıkar ve plajda başka bir adamla buluşur. Bu adamı ise Salvador Dalí oynamıştır. Onların mutlu görüntüleri vardır. Ancak final sahnesinde kumlara gömülü, ölmüş ve sinekler üşüşmüş sahnesi bütçe azlığı nedeniyle tam çekilememiştir. Bu ise Buñuel'in orijinal el yazısı metinlerinden anlaşılmaktadır. Richard Wagner'in Liebestod'undan alıntı olan Tristan ve İsolde operasının final bölümü ve iki Arjantin tangosu filmde başrol oynar. Bu müzikler 1960 yılında filme eklenmiştir. Oysa 1929 yılındaki filmin orijinal gösteriminde Buñuel bu müzikleri gramafondan çalmıştır. Ekzo-Ã§ekirdek Ekzoçekirdek, uygulama geliştiricileri için işletim sisteminin temel fonksiyonlarından biri olan donanıma doğrudan erişim sunan bir işletim sistemi çekirdeği mimarisidir. Bellek ve süreç yönetimi gibi temel işlevler dışında tek yaptığı şey, donanımların arayüzlerini güvenli bir biçimde çoklayarak bunları kullanıcı seviyesi uygulamalara sunmaktır. Bu sayede uygulama programcısı, donanım için yazılmış sürücülerin getirdiği sınırlar olmaksızın donanıma ham erişim sağlayabilir. Bu çözüm çok yüksek hızlarda donanım erişimi sağlama ihtiyacına istinaden hayat bulmasına rağmen, dışçekirdek mimarisi uygulamaların programlanmalarının çok zor olmasından dolayı genel bir ilgi görmemiş, özel amaçlarla kullanılmıştır. Pokérap Pokémon animesindeki birinci sezon popüler bitiş şarkıları serisine Pokérap denilmektedir. İngilizce versiyonundaki adı: 'Can You Say Them All?'. İlk sezondaki her bölüm sonunda bu şarkılar söylenirdi, I Choose You to The Breeding Center Secret bölümünde. Bu bölüm için aynı ismi taşıyan yani pokerap isimli bir grup sorulmuştur. Rap müziğine benzer bir tempoda pokemonların isimleri hızlı hızlı söylenirdi. Pokerap'te adları söylennen pokemonlar ilk sezondaki 150 pokemondur. Her gün iki kısa versiyonu söylenirdi, ve 5 günlük haftalık gösterim tamamlandığında 150 pokemonun ismi de sarfedilmiş oluyordu. Ama mesela Kanada'daki versiyonlarda her bölümün sonunda tam versiyonu yayınlanırdı. Pokerap'in tam versiyonuna -1999-2000 yıllarında düzenlenmiş 7 çeşit ses klibinin aynısına- DVD kutu setinden ulaşabilirsiniz. 2. ve 3. sezonlar için de iki çeşit pokerap üretilmiştir, fakat bunlar ilkinde olduğu gibi gösterimin ardından yayınlanmamışlardır. Yine dördüncü sezon da kendine ait 107 pokemonu için yapılmış bir pokerap'e sahiptir. "OK, guys, we gotta rap some Pokémon. You just do the singing. I'll take care of the hard part. Let's get it on!" I want to be the best there ever was. To beat all the rest, yeah, that's my cause. Electrode, Diglett, Nidoran, Mankey Venusaur, Rattata, Fearow, Pidgey Seaking, Jolteon, Dragonite, Gastly Ponyta, Vaporeon, Poliwrath, Butterfree Catch 'em, catch 'em, gotta catch 'em all, Pokémon! I'll search across the land, look far and wide. Release from my hand the power that's inside. Venomoth, Poliwag, Nidorino, Golduck Ivysaur, Grimer, Victreebel, Moltres Nidoking, Farfetch'd, Abra, Jigglypuff Kingler, Rhyhorn, Clefable, Wigglytuff Catch 'em, catch 'em, gotta catch 'em all, Gotta catch 'em all, Pokémon! Zubat, Primeape, Meowth, Onix Geodude, Rapidash, Magneton, Snorlax Gengar, Tangela, Goldeen, Spearow Weezing, Seel, Gyarados, Slowbro Gotta catch 'em all, gotta catch 'em all, yeah! Gotta catch 'em all, gotta catch 'em all, yeah! Gotta catch 'em all, Pokémon! Ow! Kabuto, Persian, Paras, Horsea Raticate, Magnemite, Kadabra, Weepinbell Ditto, Cloyster, Caterpie, Sandshrew Bulbasaur, Charmander, Golem, Pikachu At least 150 or more to see. To be a PokÃ©mon master is my destiny. Alakazam, Doduo, Venonat, Machoke Kangaskhan, Hypno, Electabuzz, Flareon Blastoise, Poliwhirl, Oddish, Drowzee Raichu, Nidoqueen, Bellsprout, Starmie Woo! We're at the halfway point, doing great so far. We? What's all this "we" stuff? I'm doing all the hard work! Breaktime's over, here we go! Metapod, Marowak, Kakuna, Clefairy Dodrio, Seadra, Vileplume, Krabby Lickitung, Tauros, Weedle, Nidoran Machop, Shellder, Porygon, Hitmonchan Gotta catch 'em all, gotta catch 'em all, yeah! Gotta catch 'em all, gotta catch 'em all, yeah! Articuno, Jynx, Nidorina, Beedrill Haunter, Squirtle, Chansey (PokÃ©mon!) Parasect, Exeggcute, Muk, Dewgong Pidgeotto, Lapras, Vulpix, Rhydon At least 150 or more to see. To be a PokÃ©mon master is my destiny. Charizard, Machamp, Pinsir, Koffing Dugtrio, Golbat, Staryu, Magikarp Ninetales, Ekans, Omastar Scyther, Tentacool, Dragonair, Magmar Whoa, catch your breath man. Shake out those lips. It's downhill from here, just 24 more to go. Now it gets tricky so listen real good! Sandslash, Hitmonlee, Psyduck, Arcanine Eevee, Exeggutor, Kabutops, Zapdos Dratini, Growlithe, Mr. Mime, Cubone Graveler, Voltorb, Gloom - We're almost home! Gotta catch 'em all, gotta catch 'em all, yeow! Gotta catch 'em all, gotta catch 'em all, huhh! Gotta catch 'em all, Pokémon! Charmeleon, Wartortle Mewtwo, Tentacruel, Aerodactyl Omanyte, Slowpoke Pidgeot, Arbok - That's all, folks! Catch 'em, catch 'em, gotta catch 'em all (oowww) Gotta catch 'em all, Pokémon.. Catch 'em, catch 'em, gotta catch 'em all (oowww) Gotta catch 'em all, Pokémon.. Catch 'em, catch 'em, gotta catch 'em all Gotta catch 'em all, Pokémon! BÃ©same Mucho "Bésame Mucho" 1940 yılında Consuelo Velázquez'ın yirmibeş yaşında yazdığı Meksika şarkısıdır. "Bésame mucho" kelimesi Türkçe "beni çok öp" e karşılık gelmektedir. Velázquez şarkıyı bestelediği döneme kadar hiç öpüşmediğini belirtmiştir. Consuelo Velázquez şarkıyı bestelerken, 1911 yılında İspanyol besteci Enrique Granados tarafından bestelenmiş olan Goyescas süitindeki "Quejas, o la Maja y el Ruiseñor" (Şikayetler veya Genç Kız ile Bülbül) piyano parçası ve bestecinin 1916'da sahneye koyduğu Goyescas operasında yer alan aynı adlı aryadan esinlendiğini ifade etmiştir. Emilio Tuero şarkıyı ilk plak yapan sanatçıdır. Parça, birçok şarkıcının özellikle de Beatles'in albümünü süslemiştir. Beatles 1962 yılındaki tüm canlı konserlerinde de şarkıyı söylemiştir. Bésame Mucho, Beatles'in belgesel filmi Let It Be'de de yer almıştır. Bestelendiğinden bu yana parçaya veya melodisine Miami Vice, Season Three Episode, "Viking Bikers From Hell." gibi birçok filmde rastlanmıştır. "Bésame Mucho"'nun başka dillere çevrilmiş ""Kiss Me Much", "Kiss Me a Lot", "Kiss Me Again and Again", "Embrasse-Moi", "Stale Ma Bozkavaj" and "Szeretlek én"" gibi karşılıkları mevcuttur. "Bésame Mucho" şimdiye kadar birçok sanatçı tarafından yorumlanmıştır. Beyköy, Düzce Beyköy, Düzce ilinin merkez ilçesine bağlı bir beldedir. Düzce'nin güneyinde, 40 derece 15 dakika ve 41 derece 5 dakika kuzey enlemleriyle; 30 derece 29 dakika ve 32 derece 37 dakika doğu boylamı arasında, denizden 112 metre yükseklikteki düz bir arazide kurulmuştur. Beyköy;1991 yılında Belediye olmuştur. Düzce ilinin iki organize sanayi bölgesi de Beyköy sınırlarında bulunmaktadır. Beyköy'ün belediye başkanlığını Adalet ve Kalkınma Partisi'nden seçilen Osman Kılıç yürütmektedir. 1991'de kurulmuş olan beldenin nüfusu 2014 yılı itibarıyla 4908 kişidir. Beyköy'ün altı mahallesi bulunmaktadır. FC Etzella Ettelbruck FC Etzella Ettelbrück Lüksemburg'da bulunan bir futbol takımı. Kulüp Lüksemburg'un Ettelbruck şehrinde, 21 Mayıs 1917 tarihinde kuruldu. Lüksemburg'un en üst ligi olan Lüksemburg Ligi'nde mücadele etmektedir. Maçlarını ise 2,650 kişilik Stade Am Deich'te oynamaktadır. Toscanini Toscanini: WWE SmackDown vs. Raw 2007 WWE SmackDown vs. Raw 2007, 2006 yapımı bir video oyunudur. THQ tarafından yayımlanmıştır. Abdullah Efendinin Rüyaları Abdullah Efendinin Rüyaları, Ahmet Hamdi Tanpınar'ın ilk hikâye kitabıdır. İlk olarak 1943 yılında Ahmet Halit Kitabevi tarafından İstanbul'da yayımlanmıştır. "Abdullah Efendinin Rüyaları" aynı zamanda kitabın ilk öyküsünün de adıdır. Bu hikâyede, madde-ruh, gerçek-hayal ikileminde yaşayan bir adamın sürrealist öğelerle bezenmiş rüyası sembollerle yüklü bir dille anlatılmaktadır. Kitabın diğer öyküleri şunlardır: "Geçmiş Zaman Elbiseleri", "Bir Yol", "Erzurumlu Tahsin", "Evin Sahibi". "Abdullah Efendinin Rüyaları"'nda yer alan öykülerin tamamı yazarın ölümünden sonra hazırlanan "Hikâyeler" başlıklı derlemede yazarın diğer öyküleriyle birlikte okurların dikkatine sunulmuştur. Van Kalesi Van Kalesi, Urartu Krallığı tarafından kütle halindeki taştan yaptırılan ve Urartu başşehri Tuşpa'yı kuş bakışı gören bir istihkam yapıdır. Van Gölü kıyısında olup, Van şehrine 5 km uzaklıkta bulunan bu kale sarp bir kayalık üzerine inşa edilmiştir. Yapı 1800 m uzunluğunda, 120 m genişliğinde ve 80 m yüksekliğindedir. Kale MÖ 9. yüzyılda Lutipri'nin oğlu Sarduri tarafından MÖ 840-MÖ 825 tarihleri arasında kurulmuştur. Çok sayıdaki bu tür istihkamlara şimdiki Ermenistan, Türkiye ve İran'da rastlanır. Genellikle bu tür yapılar yeryüzüne çıkmış kayalarda ve yamaçların içinde yapılır. Bu tür kaleler genellikle yabancı ordulara karşı koymak için değil, bölge kontrolü için kullanılır. Van şehri eteklerindeki bu yapının harabeleri onun duvarlarının Orta Çağda yapıldığını destekler. Ayrıca bu kalenin, o zamanlarda yaşayan dev insanlar tarafından yapıldığına dair söylentiler vardır. Çünkü Van Kalesi'nin o zamanın şartlarıyla yapılmasının olanaksız olduğu düşünülmektedir. Rus arkeologların 1915-1916 yıllarında Van Kalesi'nde gerçekleştirdiği arkeolojik kazılan neticesinde Urartu kralı Sarduri'ye ait olan annallar ele geçirilmiş ve kalenin tam olarak planı çizilebilmiş bulunmaktadır. Zeki Kocamemi Ahmet Zeki Kocamemi (d. 1900, Fatih, İstanbul - ö. 3 Mayıs 1959), Türk ressam. İlköğrenimini Hadika-i Meşferet Mektebi’nde tamamladı. Ortaöğreniminin ardından 1916 yılında Sanayi-i Nefise Mektebi’ne kaydoldu. Önce Hikmet Onat daha sonra İbrahim Çallı’nın öğrencisi oldu. 1918’de askere gitmek zorunda kalınca öğrenimine bir süre ara verdi. 1919’da okula geri döndü ve 1922 yılında mezun oldu. Akademi’de öğrenci olduğu sırada 2. Galatasaray Sergisi’ne katılarak; hocalarıyla birlikte eserlerini sergileme olanağı buldu. Yeni Resim Cemiyeti’nin kurucuları arasında yer alarak; ileride kurulacak olan Müstakil Ressamlar ve Heykeltıraşlar Birliğinin de ilk temellerini attı. Ancak, Cumhuriyet ruhunun heyecanını yansıtan ve sanat ortamına farklı bir soluk kazandırmayı amaçlayan bu girişim tek bir sergiyle sınırlı kaldı. Topluluk üyelerinin her birinin burslu olarak yurt dışına gitmesiyle son buldu. 1922 yılı Aralık ayında, Türk Ocağı’nın sanatçıya vermiş olduğu bursla Münih’e gitti. Ondan birkaç ay önce Münih’e giden Ali Avni Çelebi, Ratip Aşir Acudoğlu ve Kenan Yontunç’un yaptığı gibi, ilk olarak Heinemann’ın özel atölyesinde resim dersleri almaya başladı, yaklaşık bir yıl sonra Münih Güzel Sanatlar Akademisi’nin sınavlarına katılıp, başarısız olunca bu kez Hans Hofmann’ın özel atölyesinde resim dersleri almaya başladı. Sanat eğitimine Münih’te başlayan Hans Hofmann, modern akımların çeşitlenip biçimlendiği 20. yüzyılın ilk yıllarında Paris’e yerleşti. Henri Matisse ve Robert Delaunay’in sanatlarından etkilenen ressam kübist ve dışavurumcu anlayışta eserler üretti. Sanatçının Hofmann atölyesinde gerçekleştirdiği Saksılı Tabure, Poz Veren Çıplak ve Otakçılar adlı çalışmalarından başka, bugün Mimar Sinan Üniversitesi, İstanbul Devlet Resim Heykel Müzesi koleksiyonlarında bulunan 1926 tarihli “Gazete Okuyan Çıplak”” adlı deseni de büyük olasılıkla bu dönem çalışmalarının bir örneğidir. Kübist ve heykelsi anlayışıyla bu desen, Kocamemi’nin nü konusuna ilgisinin de ilk örnekleri arasında yer almaktadır. 1928 yılında Trabzon Lisesi’nde resim öğretmenliğine atanan Zeki Kocamemi, yaklaşık bir yıl bu görevde kaldı. Onun lise öğretmenliği döneminde öğrencisi olma şansını yakalayan Bedri Rahmi Eyüpoğlu, hocasıyla ilgili anılarını şöyle ifade etmektedir: "Hiç unutmam Kocamemi ilk derse bir Cezanne kitabı ile girdi. Bize birkaç reprodüksyon göstererek: ‘Bakın çocuklar nasıl dönüyor.’ dedi. Bize ünlü Fransız ressamının anlayışını (çepeçevre dönüyor) diyerek anlatmak istiyordu. Bununla ne demek istediğini daha sonra, lise son sınıf öğrencilerinin oynadıkları Eşber Piyesi için yaptığı dekorları görünce anladık. Tiyatro dekorlarının bel kemiğini kuran kale, burçlar, ağaçlar fırıl fırıl dönüyorlardı. Kocamemi’nin fırçasından çıkan bütün nesnelerin önü, yanları, üstü arkası vardı. Tümü de boşlukta tüm ağırlıklarıyla yer alıyorlardı. Resimde dört başı mamur heykel anlayışına bundan daha güzel örnek olamazdı." Sanatçı, Yurt Gezileri kapsamında 1938 yılında Rize’ye gitti ve daha sonra, yurt gezileri neticesinde toplanan eserlerin Anadolu’da dolaştırılması nedeniyle 1944 yılında Konya'yı ziyaret etti. Bu dönemde yaptığı Rize’de Çay Ziraati adlı resmi, teknik olarak daha çok Cezanne’ın peyzajlarını anımsatmaktadır. Zeki Kocamemi, Müstakil Ressamlar ve Heykeltıraşlar Birliği ile katıldığı I.Devlet Resim ve Heykel Sergisi’nde ise Atatürk’ün Cenaze Töreni ya da (Atatürk’ün Naşı’nın Gülhane Parkı’ndan Sarayburnu’na Götürülüşü) adlı resmiyle birincilik ödülü aldı. Bu resim, Mekkare Erleri ile karşılaştırıldığında daha klasik bir etki bırakmaktadır. Arka planda manzara ile perspektifin verilişi ve mekanın kurgulanışı 15. yüzyıl Rönesans sanatçılarının resimlerini anımsatmaktadır. Müstakiller ile birlikte pek çok sergiye katılan sanatçı, 1947 yılında D Grubu’na katıldı. 1951’den 1959’a dek resim yapmaya ara veren sanatçı, ölümünden bir süre önce yeniden resme başladı ancak, 3 Mayıs 1959 yılında ani bir rahatsızlık sonucu hayatını kaybetti. Femtometre Femtometre, SI birimlendirmesine göre f sembolü ile gösterilen bir ölçü birimidir. Metrenin as katlarındandır ve 10 ya da 0,000000000000001 şeklinde gösterilir. Femto kelimesi, eski nors dilinde "fimmtān" yani on beş anlamına gelir. 1964'teki 12. Genel Ağırlık ve Ölçü Birimleri Konferansı'nda kabul edilmiştir. Birim örneği: Kullanım örneği: Efeler Ligi Efeler Ligi ya da sponsorluk anlaşması gereğince AXA Sigorta Efeler Ligi, Türkiye Voleybol Federasyonu tarafından düzenlenen ve Türkiye'deki erkek voleybolunun en üst düzey ligi. 2008 yılında Aroma ile imzalanan sponsorluk anlaşması ile ligin ismi 4 yıllığına Aroma Erkekler Voleybol 1. Ligi olarak anılmış olup 2012 yılında Acıbadem Holding ile 2 yıllığına isim sponsorluğunda anlaşılmış ve ligin yeni ismi Acıbadem Erkekler Voleybol 1. Ligi olarak telaffuz edilmiştir. 2014-15 sezonundan itibaren ligin ismi tekrar Türkiye Erkekler Voleybol 1. Ligi olarak anılmaya başlanmıştır. Ancak 2016 yılı itibarı ile ligin ismi Efeler Ligi olarak değiştirilmiştir. Daha sonra 2019 yılından itibaren lig 2 sezon boyunca AXA Sigorta Efeler Ligi olarak anılmaya başlamıştır. Karşılaşmalar, 2012-2013 sezonundan itibaren Spor Smart ve NTV Spor kanallarından yayınlanmış olup 2017 yılından itibaren ligin yeni yayıncı kuruluşu TRT Spor olmuştur. 2019-20 sezonundan itibaren ise maçlar TRT Spor 2’ den yayınlanmaktadır. Bir önceki sezon Efeler Voleybol Ligini tamamlamış olan (düşenler hariç) takımlar ile 1. Ligden çıkan toplam 12 takım 2 devreli deplasmanlı lig usulüne göre karşılaşır. 1.Etap maçları sonunda İlk 8 takım eşleşerek 2 maç kazanmalı, çeyrekfinal, yarıfinal ve final maçlarını oynarlar. I.Etap müsabakaları sonunda 9., 10. 11 ve 12. sırayı alan takımlar I.Etaptaki puanlarını BARAJ ETABINA taşırlar. 4 takım (9., 10. 11 ve 12.) Federasyonca belirlenen illerde 3’er günlük 2 devreli Turnuva maçları oynarlar. I.Etaptaki alınan puanlar ile 2 Turnuvadaki alınan puanların toplamı sonunda son iki sırayı alan (11. ve 12.) takımlar 1. lige düşerler. Efeler Ligi 16 takımdan oluşmaktadır. CEV Şampiyonlar Ligi'ne Fenerbahçe HDI Sigorta ile Arkas Spor, CEV Kupası'na Galatasaray HDI Sigorta ile Spor Toto, CEV Challenge Kupası'a Ziraat Bankası ve Balkan Kupası'na Halkbank takımları katılarak Türkiye'yi Avrupa'da temsil edeceklerdir. 2019-20 Sezonu Efeler Ligi, bütün dünyayı etkileyen COVID-19 pandemisi nedeniyle, 22.haftasında sona erdirilmiştir. Voleybol Federasyonu 11 Mayıs 2020 tarihinde yaptığı toplantı sonunda, bu ligle ilgili aşağıdaki kararları almıştır: Alınan kararlar gereği, Erkekler 1.liginde yarı finale kalan 2020-21 sezonunda Afyon Belediye Yüntaş, Haliliye Belediyespor, Solhanspor, TFL Altekma Efeler Ligi'nde yer almaya hak kazanmışlardır. Çiğdem Batur Ayşe Çiğdem Batur (d. 13 Temmuz 1982, Düzce, Türkiye), tiyatro, sinema ve dizi oyuncusu, seslendirme sanatçısı, sunucu. Gazi Üniversitesi İletişim Fakültesi Halkla İlişkiler ve Tanıtım Bölümü mezunu olan Çiğdem Batur, 2000-2004 yılları arasında Gazi Üniversitesi İletişim Fakültesi - Grup Mimus Tiyatro Topluluğunda oyunculuk yaparak sanat hayatına başladı. Başkent İletişim anlatım iletişim kursu, diksiyon, spikerlik, sunuculuk eğitimi, Sanat Akademi - tiyatro ve oyunculuk eğitimi, Başkent İletişim anlatım iletişim kursu, seslendirme eğitimleri aldı. 2004 yılında ART televizyonunda "Alışveriş Çantası" adlı bir programın sunuculuğunu yapan sanatçı, TRT'de çeşitli programlarda sunuculuk, oyunculuk, program ve yönetmen asistanlıkları görevlerinde bulundu. Bir kısa film deneyimi olan Batur, sinema ve dizi filmlerde rol aldı. Sanatçı aynı zamanda seslendirme çalışmaları yapmaktadır. 2002-03 SÃ¼per Lig Süper Lig 2002-2003 Sezonu, Süper Lig'in 45. sezonudur. 9 Ağustos 2002'de Trabzonspor-Fenerbahçe maçıyla başlayan lig, 31 Mayıs 2003'te oynanan 34. hafta maçlarıyla tamamlandı. Sezon sonunda 85 puan toplayan Beşiktaş 12. Lig şampiyonluğunu elde edip yüzüncü yılında şampiyon olurken, ligi son üç sırada tamamlayan Altay, Göztepe ve Kocaelispor küme düşmüşlerdir. Süper Lig'in bu sezonunda Göztepe ve Kocaelispor'dan sonra küme düşecek 3. takım olmama mücadelesi son hafta maçlarına kadar devam etmiştir. 33. Hafta itibarıyla 13. sıradaki Diyarbakırspor 36, 14. sıradaki Elazığspor 34, 15. sıradaki Altay 34 ve 16. sıradaki Bursaspor ise 33 puandaydı. Oynanan maçlar sonunda, iddiası olmadığı halde çok dirençli bir oyun sergileyen İstanbulspor'la 0-0 berabere kalan Altay küme düşen son takım olurken, ligde hiç iddiası bulunmayan Gençlerbirliği 8 as oyuncusundan yoksun çıktığı maçta Bursaspor'a maçı 3-1 kaybetti ve böylelikle küme düşme hattından çıkan Bursaspor ligde kaldı. Alt sıralardaki diğer bir kritik maç olup Elazığspor'un 2-1 galibiyetiyle sonuçlanan Diyarbakırspor-Elazığspor maçında ise topu kendi yarı sahasından alıp Diyarbakırspor'lu futbolcuları çalımlayıp, yaklaşık 70 metre boyunca topu tek başına ayağında taşıyıp takımını öne geçiren golü atan defans oyuncusu Erhan Eren Kurnaz'ın attığı gol, şike tartışmalarına yol açtı ve bu maç İstanbulspor-Altay maçıyla beraber Şike Tahkik Komisyonu'nca incelemeye alındı. Maçın gözlemci hakemi Sadık Deda ise raporunda ""stadın tamamının misafir ekibin yanında olduğunu, maç öncesi protokol tribününde ve VIP salonunda Diyarbakırspor yöneticilerinin Elazığspor Başkanı ile hasbıhallerinde hep Elazığ'ın kümede kalması temennilerinde bulunduklarını, söz konusu müsabakada alışagelmiş şartlarda oynanmayan bir oyun gözleminde bulunduğunu, VIP salonunda oturan bazı Diyarbakırspor taraftarı ya da yöneticilerinin, “ya bu kadar da aleni olmaz ki” kabilinden ifadeler kullandıklarını"" belirtti. Yapılan tahkikler sonucunda üç maçta da kesin bir şike olayına rastlanmadığından herhangi bir cezai işlem uygulanmadı. 2005 yılında ise Bursaspor Başkanı Alpay Şar, Diyarbakırspor eski başkanı Mücahit Can'ın 0-0 biten maçın devre arasında soyunma odasına inip kafasına silah dayayarak 'Bu maçı vermemiz lazım. Ben işadamıyım, yoksa biterim' sözlerini sarf ettiğini iddia etti. Tartışmalı kümede kalmalarının ardından Elazığspor ve Bursaspor kulüpleri bir sonraki sezon küme düşen 3 ekip arasında yer almışlardır. Grammy Yaşam Boyu Başarı Ödülü Grammy Yaşam Boyu Başarı Ödülü (İngilizce adı: Grammy Lifetime Achievement Award) ödülleri veren akademi tarafından "yaşamları boyunca, sanata pek çok yaratıcı katkıda bulunmuş ve branşında üstün başarılar ve performanslar göstermiş sanatçılara" verilen bir onur ödülüdür. Yıllara göre bu ödülü alan sanatçıların listesi: Çalış, Haymana Çalış, Ankara ilinin Haymana ilçesinde mahalle. Peloponnisos Peloponnisos (Yunanca: Πελοπόννησος), Yunanistan'da yayınlanan günlük gazete. Mora Yarımadası'nda bulunan Achaea ilinin başkenti Patras'da basılan gazete, bölgenin önemli bir gazetesidir. Merkez sağ politikaları destekleyen gazetenin kuruluş yılı 1886'dır. Ülkenin en eski gazetelerinden biri olan "Peloponnisos", Patras şehrinin en çok okunan gazetesidir. Dialog Dialog (Bulgarca: Диалог) Bulgaristan'da haftalık yayımlanan gazete. 30 Mart 2007 tarihinde yayın hayatına başlayan gazete, Varna şehri, Bulgaristan ve Avrupa ile ilgili haberler vermektedir. Varna'da en geniş sirkülasyona sahip olan gazetenin editörü Svetlozar Nikolov'dur. Memeli s覺n覺fland覺rmas覺 Mammalia (Memeliler), Chordata (Omurgalılar) şubesi içinde yer alan bir hayvan sınıfıdır. Carl Linnaeus'un ilk olarak bu sınıfı tanımlamasından beri memeli sınıflandırması çeşitli gözden geçirmeden geçmiştir. Evrensel olarak kabul edilen bir sınıflandırma sistemi yoktur; McKenna & Bell (1997) ile Wilson & Reader (2005) son zamanlarda yararlı özetle sunmuşlardır. Linnaeus ve diğerlerinin öne sürdüğü fikirlerin çoğu artık günümüz taksonomistleri tarafından tamamen terkedilmiştir; bunların arasında yarasaların kuşlarla akraba oldukları ya da insanların diğer yaşayan varlıklardan farklı bir grup oluşturduğu fikirleri de bulunmaktadır. Memeli takımları arasındaki ilişkileri tanımlayan birbirinden farklı fikirler karşılıklı çatışmaya devam etmekte ve bu konuda yeni çalışmalar sürmektedir. Son zamanların en önemli gelişmesi kladistik düşüncenin tüm taksonomik tanımlamarın monofiletik grupları tanımlamasını sağlamak olmuştur. Moleküler filojeninin sonuçları neticesinde bu alan son zamanlarda ilgi çekmiş ve değişikliğe uğramaya başlamıştır. George Gaylord Simpson'ın 1945 yılından kalma memelilerin kökeninin bir sistematiğini ortaya koyan klasik eseri "Principles of Classification and a Classification of Mammals" (Sınıflandırma Prensipleri ve Memelilerin Bir Sınıflandırması) adlı taksonomik metin 20. yüzyılın sonuna kadar evrensel olarak okutuldu. Simpson'ın 1945 yılın sınıflandırmasından beri paleontolojik kayıtlar yeniden değerlendirildi ve aradan geçen yıllarda sistematiğin teorik temelleri üzerine çok sayıda tartışma yapıldı ve kısmen kladistik kavramı sayesinde ilerleme kaydedildi. Saha çalışmaları Simpson'ın sınıflandırmasının miadını doldurmasına neden olduysa da memelilerin resmî sınıflandırmasına en yakın sınıflandırma olarak kalmaya devam etti. Memeli cinsleri ve türleri hakkında daha detaylı bilgi için eteneliler listesi ile ilkel memeliler ve keseliler listesine bakınız. 21. yüzyılın başlarında moleküler sistemcilerin DNA analizi üzerine moleküler incelemeleri memeli familyaları arasında yeni ilişkileri ortaya çıkardı. Moleküler incelemeler üzerine şekillendirilen sınıflandırma sistemleri eteneli memeliler için Kretase Dönemi'nde ilk ortak atalardan ayrılmış üç ana grubu ortaya çıkarmıştır: Afrotheria, Xenarthra ve Boreotheria. Bu üç grup arasındaki ilişkiler tartışma konusudur ve farklı hipotezlerde her üçü de ayrı ayrı bazal olarak önerilmiştir. Onlarca milyon yıl süren göreceli tecritten sonra Afrika-Arabistan Avrasya ile çarpışması ve Panama Kıstağının oluşmasıyla Güney Amerika ile Kuzey Amerika bağlanması günümüzde görülen memeli dağılımını kolaylaştırdı. Yarasalar ve Murinae alt familyasında yer alan kemiriciler dışında hiçbir eteneli memeli ilk insanların 50.000 yıl kadar önce gelmelerine kadar Avustralasya'ya ulaşmamıştır. Yine de bu moleküler sonuçların asıl olarak morfolojik verilere yansımaması sonucu hâlâ tartışmalıdır ve dolayısıyla birçok sistematikçi tarafından kabul görmemektedir. Yine fosil taksonların buna dahil olmadığını ve çoğu durumda da dahil olamayacağını belirtmek gerekir. Her ne kadar "Mylodon" cinsi tembel hayvanlar ve Neandertal insanı "Homo neanderthalensis" gibi tarih öncesi memelilerden DNA bulunabildiği durumlar olsa bile, fosiller genellikle yalnızca morfolojik analizlerde kullanılabilmektedir. Bu sayfada yer alan sınıflandırma, günümüzde yaşayan veya son buzul çağından sonra soyu tükenen memelilerin familya seviyesine kadar sınıflandırılmasıdır. Sınıf Mammalia - Memeliler Sınıflandırma Almanca Vikipedi'nin sayfasından alınmıştır. Oradaki sınıflandırmanın kaynağı: Don E. Wilson, DeeAnn M. Reeder (Hrsg.): "Mammal Species of the World". 3. Ausgabe. Johns Hopkins University Press, Baltimore 2005, 2.142 Seiten, ISBN 0-8018-8221-4. Pazar Günahları Pazar Günahları ABD komedi filmidir. Yazarı, yönetmeni ve yapımcısı David E. Talbert'dir. GÃ¶sterim tarihi ABD ve Kanada'da 11 Ocak 2008,Avrupa'da Nisan 2008'dir. Soğucak, Domaniç Soğucak, Kütahya ilinin Domaniç ilçesine bağlı bir köydür. Köy adını kurulduğu dağın kuzey yamacında olmasından dolayı soğuk iklime sahip olmasından almıştır. Kütahya iline 103 km., Domaniç ilçesine 24 km. uzaklıktadır. Keseli kÃ¶stebek Keseli köstebek, keselilerin arasında yalnız başına Notoryctemorphia takımı içerisinde Notoryctidae familyasına konulan Notoryctes cinsine ait iki türün ortak adıdır: Kuzey keseli köstebeği ("N. typhlops") ve güney keseli köstebeği ("N. caurinus"). Bu hayvanların keselilere mensup olup olmadığı hala tartışmalıdır. Diğer keseliler arasındaki akrabalık bağı 50 milyon yıl evvel kopmuştur. Keseli köstebekler Avustralya'nın iç kısmında bulunan kumlu çöllerde yaşarlar. Küçük keseli köstebek Avustralya'nın sadece kuzeybatısında rastlanırken büyük keseli köstebek bütün kıta üzerine yaygındır. Keseli köstebekler vücut ölçüleri ve görünüşleri ile etenelilere dahil bir familya olan altın köstebeklere (Chrysochloridae) benzer. 9 – 18 cm uzunluğa ulaşırlar ve sert, kısa bir kuyrukları vardır. Postlarının rengi beyaz, pembe ve kızıl altın rengi arası değişir. Vücut yapıları kumun içinde kazarak geçirdikleri yaşam şekillerine mükemmel uyum sağlamıştır. Ön ayaklarının üçüncü ve dördüncü parmakları diğerlerinden daha büyüktür ve kürek şeklini almıştır. Diğer parmakları daha küçüktür ama keskin tırnaklara sahiptir. Bacakları postun altında saklı durabilecek kadar kısadır. Postunun altından sadece ayakları görünür. Kuyruğu kısa ve kalın bir deri ile kaplıdır. Burnunun üzerinde kazmakta faydalı olan çıkıntıları vardır. Küçük kulakları postunun altında saklıdır ve deriden oluşan bir kapatma fonksiyonu vardır. Gözleri neredeyse tamamen deri ve kaslar ile kaplıdır ve kullanılmaz hale gelmiştir. Kazarken kullandığı kafasının daha sağlam olması için boyun kemikleri birbirleri ile birleşmiştir. Keseli köstebekler, bilinen köstebekler gibi sadece yer altında yaşamazlar. 8 santimden derine dalmazlar. Kumun içinde "yüzerek" hareket ettiklerini söylemek daha doğru olur. Zaten kazdıkları kum arkalarında tekrar akıp eski haline dönüştüğü için kalıcı tüneller üretemezler. Ara sıra kumun üzerinde de yürüyerek hareket ederler. Keseli köstebekler neredeyse hiç ses çıkarmazlar. Çok nadir olarak zayıf sesli çekirge cırcırını andıran sesler çıkarırlar. Keseli köstebekler genelde böcek larvaları ile beslenir. Ara sıra böcek ve tohumlar da yerler. Üremeleri hakkında çok az bilgi vardır. Erkeklerde testisler vücudun içinde saklıdır. Dişilerin karnında, girişi arka tarafta bulunan yassı bir kese olur. Kesenin üzerinde, keseyi ikiye bölen uzunlamasına bir deri çıkıntısı vardır. Bu çıkıntının her iki tarafında birer meme bulunur. Dişinin sabit kuyular kazıp, bir süre keselerinde besledikleri yavrularını, sonradan bu kuyuya yerleştirdikleri tahmin edilir. Nemes Nemes eski Mısır'da firavunlar tarafında başa giyilen giysi. Nemes Ebu Simbel'deki bazı II. Ramses heykellerinde taç ile kombine edilmiş olarak görülür. Nemes'e ilk defa Netjerikhet heykelinde rastlanmıştır.. Assen Assen, Kuzeydoğu Hollanda'da bir şehirdir. Drenthe bölgesinin başkentidir. Şehir olma hakkını 1809'da kazanan Assen'in tarihi 1258'e dek uzanır. En yakın büyük şehir Groningen'dir. Drenthe (anlam ayrımı) Toraman ÅŸu anlamlara gelebilir: Zelanda Zelanda kelimesi Batı Avrupa dillerinde olan "Zealand" veya "Zeeland" kelimelerinin Türkçe telaffuzu olarak Türkçeye girmiştir. Bu kelimeler ise aşağıdaki anlamlara gelir: Anam Ayrıca kısaltma olarak: Dovsing Dovsing (İngilizce: dowsing) su cadılığı olarak da bilinen bir okült tekniktir. Dovsing uygulaması toprak altında bulunan suyu, metalleri (genellikle altın ve gümüş metalleri ana hedef olmak üzere), değerli taşları veya başka objeleri, herhangi bir bilimsel aparat kullanmadan bulma çalışmasıdır. Çatalsopa denen ve genellikle Y veya L şeklinde bir ince dal, çırpı veya özel yapılmış tahta kullanılır. Bazıları farklı aletler kullanırken bazıları hiçbir alet kullanmaz. Su kaynağı arayıcılarının bazı cisimlerden yayılan ışınımlara karşı hassas oldukları düşünülmektedir. Bir su kaynağına yaklaşınca arayıcının elindeki değneğin ucu bükülür, su kaynağı arayıcısı da değneğin bükülmesine bakarak suyun nerede ve ne kadar olduğunu tahmin eder. Su kaynağı arayıcılarına "Değnek falcısı" da denmektedir. Bazı kimseler ise sarkacın salınımlarına bakarak su kaynaklarının yerini tayin etme konusunda deneyim kazanmıştır. Bunlara da "çeşitli cisimlerden yayılan ışınımları alabilen" anlamına gelen "radiestezist" denmektedir. Su kaynağı arayıcılarına daha çok küçük çaptaki araştırmalarda başvurulur. Sema Sema aşağıdaki anlamlara gelebilir; Sema (tasavvuf) Sema veya Sama, (Arapça: سماع ), sufinin musiki nağmelerini dinlerken sesi ve anlamı işitmesi, vecde gelip hareket etmesi ve kendinden geçip dönmesi anlamında bir tasavvuf terimi. Arapçada "işitmek" anlamındaki "semi" kelimesinden gelir ve mecazi olarak "şarkı, nağme, musiki, raks" anlamlarındadır. Zamanla sufilerin cezbe halinde şiir ve ilahi dinlemeleri ve bu dinleme sırasında vecde gelip ayakta zikir yapmalarına isim olmuştur. Sema sırasında genellikle dervişler döne döne raks ettikleri için semaya ""devir ve deveran"" (dönmek) da denilmiştir. Tasavvuf anlayışına göre sema sırasında evrenin tüm gerçekleri işitilir ve sema edenler daha sonra bu gerçeklerin gerektirdiği şekilde davranıp yaşamaya çalışır. 13. yüzyıl mutasavvıflarından Mevlânâ tarafından da dinî ve tasavvufi bir coşkunlukla icra edilen sema, bilhassa Mevlânâ'dan sonra gittikçe gelişmiş ve başlı başına bir ayin halini almıştır. Mevlevi sema törenleri Türkiye'nin UNESCO tarafından belirlenmiş İnsanlığın Somut Olmayan Kültürel Mirası Temsilî Listesi"ne kayıtlı miraslarından birisidir. Sufiler, İslam'ın ilk devirlerinden itibaren semayı, vecdi, musiki ve şiir dinlerken kalkıp hareket etmeyi, dönmeyi kabul etmişlerdi. Ortaya çıkışından itibaren semanın İslam dini ile bağdaşıp-bağdaşmayacağı çok tartışılmış; sufilere göre helal; tarikatla ilgisi olmayan din bilginlerine göre ise haram kabul edilmiştir. Mevlana çağından az önce yaşayan ve onunla çağdaş bulunan sufiler semayı ehline helal görmekte ve sema etmekteydiler. Sufiler sohbet ve zikir için bir araya geldiklerinde sohbet edilir, yapılan nasihatler dinlenir, bu arada konusu Allah sevgisi ve aşkı olan şiirler ve ilahiler okunurdu. "Kavval" ve "goyende" denilen güzel sesli kişiler tarafından söylenen şiirleri ve ilahileri dinleyen dervişler duygulanır, heyecanlanır, coşarak yerlerinden fırlar dönmeye başlarlardı. Dönme, derviş sakinleşinceye kadar sürerdi. Dervişlerin ferdî olarak da toplu olarak da döndükleri olurdu. Mevlâna'nın yaptığı sema, bu geleneğin devamı idi. Daha önce sema ile ilgilenmeyen Mevlana, Şems-i Tebrizî ile tanışıp onun etkisine girdikten sonra çeşitli vesilelerle coşmaya ve bazen vecde gelerek döne döne semaya başlamıştı. Mevlana'nın ""doyumsuz bir aşk şarabına"" benzettiği sema, zamanla Mevlevîliğin ayin yöntemlerinden biri olarak kabul edilmiş; asırlar geçtikçe büsbütün sanatsal bir hal almıştır. Mevlânâ'nın düşüncelerinin bir tarikat kimliğine bürünmesi oğlu Sultan Veled'in zamanında başlamışsa da semanın belli usul ve kurallara göre yapılması 15. yüzyılda Sultan Veled'in torunu Emîr Âlim Çelebi'nin oğlu Pîr Âdil Çelebi dönemine rastlar. Bu konudaki son düzenlemeler ise Konya'daki âsitânenin şeyhlerinden Pîr Hüseyin Çelebi tarafından 17. yüzyılda gerçekleştirilmiştir. Mevlevi Sema Törenleri, 2008 yılında UNESCO tarafından belirlenmiş İnsanlığın Somut Olmayan Kültürel Mirası Temsilî Listesi"ne kaydedilmiştir. Mevlevîlikte semanın benzerlerine Halvetilik, Kadirilik, Rufailik, Sühreverdilik, Celvetilik gibi tarikatlarda da rastlanır ve bu tarikatlarda buna daha çok ""devr"" veya ""deverân"" denir. "Semahane", Mevlevihanelerin içinde sema ayinin yapıldığı yerin adıdır. Semahanenin içinde sadece semazenlerin girdikleri (döndükleri) alana ""meydan"" denir. Semahaneye ""cümle kapısı"" denilen bir kapıdan girilir. Cümle kapısının tam karşısında "mihrap" bulunur. Mihrap, kıble yönündedir. Meydana girildiğinde semazenler sağ tarafta, ayini yönetecek Mevlevi şeyhi ise mihrap tarafında durur. Meydanın çevresine izleyicilerin oturabilmesi için sandalyeler yerleştirilmiştir. Meydan ile izleyiciler arasında alçak bir ahşap çit bulunur. Cümle kapısı yakında çitin giriş kapısı bulunur. Semazenler ve şeyhler ""meydan kapısı"" denen bu kapıdan meydana girerler. Meydanda şeyhin oturduğu kırmızı post Mevlana'nın n makamı sayılır ve şeyh efendi vekaleten bu makama oturur. Şeyh postunun kırmızı rengi maddi dünyadan batışı, manevi dünyaya doğuşu temsil eder. Mevleviliğe yeni girenler siyah renkli postta oturur. Derviş bilgilenip yol alınca beyaz renkli posta oturmaya hak kazanır. Semazenin sikkesi insanın kötü huylarını, yani ""nefsinin mezar taşı""nı temsil eder, tennuresi ""nefsinin kefeni""ni, hırkası ise nefsini temsil eder. Semazenin semaya başlarken hırkasını çıkarması mânevi bir temizliğe başlamasını ifade eder. Sema ayini sırasında müzik yapan topluluk, "mutrib heyeti"dir. Neyzenler, kudümzenler, halîezenler, rebabzenler, naathan ve ayin okuyanlardan oluşur. Keman ve kemençeler de bulunabilir. Mutribin şefi kuddümzenbaşıdır. Semazenlerin en kıdemlisi, semazenbaşıdır. Sema töreni sırasında semazenlerin arasında dolaşarak onların rahat sema yapmalarını sağlar. Yorulan veya rahatsızlanan semazeni meydandan çeker. Bütün bunları baş,göz, kaş ve ayak hareketleri ile yapar. Jack MacGowran John Joseph "Jack" MacGowran (d. 13 Ekim 1918, Dublin, İrlanda - ö. 31 Ocak 1973, New York, ABD), İrlandalı karakter oyuncusudur. Dublin, İrlanda'da doğdu. Sahnede Samuel Beckett yorumlarıyla tanındı, bunun yanında Abbey Tiyatrosu mensubu olarak profesyonel anlamda ün kazandı. Royal Court Theatre'da Godot'yu Beklerken'de ve Aldwych Theatre'da Royal Shakespeare Company ile Oyun Sonu'nda rol aldı. Beckett'ın altmışıncı doğumgününe denk gelen "MacGowran Speaks Beckett" adlı bir uzunçalar (LP) çıkardı ve off-Broadway oyunu "Beckett" ile 1970-71 Obie En İyi Erkek Oyuncu Ödülü'nü kazandı. Ayrıca televizyon oyunu Söyle Joe'da, Beckett'ın kendisi için yazdığı "Joe" rolünü oynadı. Ayrıca Sean O'Casey'nin çalışmalarında ustalaştı. 1959 yılında, yazarın 1924'te "" üzerine yazdığı oyunu "Juno and the Paycock"'tan uyarlanan Broadway müzikali "Juno"'da "Joxer" rolünü oynadı. John Ford'un son filmlerinden biri olan 1965 yapımı "Young Cassidy"'de ise, O'Casey'nin kardeşi Archie'yi canlandırdı. 1954'te The Royal Shakespeare Company'nin üyelerinden biri olacağı Londra'ya taşındı. Burada, daha sonra Richard Brook'un 1965 yapımı filmi "Lord Jim"'de birlikte rol alacağı Peter O'Toole ile sağlam bir arkadaşlık kurdu. MacGowran'ın film kariyeri İrlanda'da "No Resting Place" (1951) ile başladı ve pek çok ilk dönem filmi İrlanda'da geçen filmler oldu. Bunlardan bazıları, "The Quiet Man" (1952), "The Gentle Gunman" (1952), "Rooney" (1958) ve "Darby O'Gill and the Little People"'dır. (1959) 1966'da Roman Polanski onu "Cul-de-Sac" filminde gangster rolünde oynattı. 1967 yılında çektiği "The Fearless Vampire Killers"'taki Professor Abronsius rolünü ise, özel olarak onun için yazdı. Diğer dikkate değer performansları arasında, "The Titfield Thunderbolt" (1953), Tony Richardson'ın çektiği "Tom Jones" (1963), David Lean'ın yönettiği "Doktor Jivago" (1965), Richard Lester'ın "How I Won the War"'u (1967) ile 1968 yapımı "Wonderwall" filmindeki başrol Professor Collins sayılabilir. 1963'te Aileen Gloria Nugent ile evlendi. New York'ta "Şeytan" (1973) filminin çekimleri sırasında, yakın zamanda Londra'da etkili olan grip salgınından kaynaklanan nedenlerle, elli dört yaşında öldü. Kızı oyuncu Tara MacGowran'dır. Oliver Bierhoff Oliver Bierhoff (d. 1 MayÄ±s 1968, Karlsruhe) Alman eski futbolcudur. Futbol hayatının büyük kısmını İtalya da geçirmiş Alman futbolcudur. İtalya da Udinese ve Milan gibi güçlü takımlarda oynamıştır. 1996 Avrupa Futbol Şampiyonası finaline damgasını vurmuştur. Almanya millî takımı Çek Cumhuriyeti'nin 1-0 gerisinde iken oyuna sonradan girmiş önce beraberliği sağlamış ve ardından ilk kez uygulanan altın golü atma başarısını göstererek Almanya'yı Avrupa şampiyonu yapmıştır. 1998 ve 2002 Dünya Kupalarında yer almıştır. 2003 yılında futbolu bırakmıştır. 2002 FIFA Dünya Kupasında 1 de gol atarak millî takım kariyerini sonlandırmıştır. 73||10|||||||||||||||| 33||23|||||||||||||||| 320||149|||||||||||||||| 18||4|||||||||||||||| 444||186|||||||||||||||| !Toplam||70||37 Kafkasya EmirliÄŸi Kafkasya Emirliği veya Kafkas Emirliği (Çeçence: Имарат Кавказ), İçkerya Çeçen Cumhuriyeti'nin ardılı kabul edilen, 31 Ekim 2007 tarihinde eski Çeçenistan lideri Dokka Umarov tarafından ilan edilen devlettir. Devlete bağlı askeri birlik Kafkasya Cephesi'dir. Kafkasya Emirliği'nin toprakları Çeçenistan, İnguşetya, Dağıstan, Karaçay-Çerkez, Kabardin-Balkar, Doğu Osetya (İriston) ve Stavropol eyaletidir. Eskiden etnik bir bölünme yaşayan Kafkasya, etnik direnişçilerin İslam çatısı altında birleşmesiyle kendisini dinî bir sorunun içerisinde buldu. Osmanlıların Kafkasya'yı terk etmesiyle başlayan sorunlar bugüne dek hiç son bulmamıştır. Rusların Kafkas halklarına uyguladığı göç politikası, Ermeni çetelerinin yaptığı zulüm, Çeçen direnişi sürekli bu yöreden kan ve bitmeyen ağıtlara neden olmuştur. Direnişçiler Ruslara ağır bir yük olmaya başlamıştır. Hem siyasi boyutu, gittikçe artan asker kaybı ve Rusların enerji politikalarının bir parçası olan Kafkas petrolü ve diğer kaynakları, Rusya'nın bu sorunu Rusların dış politikası ve siyasi kararlarda çok etkilidir. Ruslar bu konu ile ilgili haberleri dış basına vermezken direnişçilerden alınan ve doğruluğu kanıtlanamayan haberlerse Türkiye basınında yer bulamamaktadır. Sorunun bir temel nedeni de Rusların Müslüman Kafkas halkı üzerindeki baskısından kaynaklanır. Rusya İmparatorluğu'nun bu halkları sürmesi kalanları katletmeleri, Rusya Federasyonu'nun katliamlarıyla kamçılanan direniş hareketleri, yalnızca Kafkasya'dan değil birçok Müslüman ülkeden gelen insanlarla sağlanmaktadır. Hatta sonradan Müslüman olan insanların da –başta İngilizler olmak üzere– o bölgedeki direnişe yardım amaçlı gittiği bilinmektedir. Ruslarla yapılan barış görüşmelerinin fayda etmemesi direnişi tüm Kafkasya'ya yaydı ve sonunda birbirinden ayrı yönetilen direnişçilerin bir çatı altında toplanmasıyla Kafkasya Emirliği ilan edildi. Club Penguin Club Penguin, bir dizi çevrim içi oyun ve etkinlik içeren bir sanal dünyada geçen devasa çok oyunculu çevrimiçi rol yapma (MMO) oyunuydu. New Horizon Interactive (şimdi Disney Canada olarak bilinir) tarafından oluşturulmuştur. Oyuncular benzer oyunların aksine penguen karakterleriyle oynamışlardır. Beta testinden sonra Club Penguin, 24 Ekim 2005'te herkese açıldı ve 2007'nin sonuna kadar 30 milyondan fazla kullanıcının oyuna kayıtlı olduğu belirtildi. Temmuz 2013'te ise Club Penguin 200 milyondan fazla kayıtlı kullanıcı hesabına sahipti. Oyun, yazılımcı Lance Priebe'in Temmuz 2000'de boş zamanlarında geliştirdiği Snow Blasters adlı bir Adobe Flash Player tabanlı bir web oyunu olarak başladı. Priebe'in dikkatini masasındaki penguenlerin yer aldığı bir karikatür çekti. Böylece proje "Experimental Penguins" adını aldı. "Experimental Penguins", Priebe'in Kelowna, Britanya Kolumbiyası'nda yer alan istihdam şirketi RocketSnail Games aracılığıyla Temmuz 2000'de yayınlandı, ancak bir yıl sonra oyun kapandı. Bunun üzerine Experimental Penguins'ten kısa bir süre sonra "Penguin Chat" piyasaya sürüldü. Ocak 2003'te yayınlanan "Penguin Football Chat" (Penguin Chat 2 olarak da bilinir) penguen temalı MMORPG türündeki ikinci girişimdi ve Flash 5 ile Experimental Penguins'in arayüzü kullanılarak oluşturulmuştu. Ayrıca bu oyun içerisinde Mangala gibi mini oyunları da içermekteydi. Lance Priebe, iş arkadaşları Lane Merrifield ve Dave Krysko ile bazı sosyal bileşenlere sahip , ancak güvenli olan ve sadece güvenli olarak pazarlanmayan bir şeyi bulmada başarısız olsalar da Club Penguin'in ana temasını ortaya çıkardılar. Özellikle Dave Krysko, çocuklarının reklamsız olarak eğlenebileceği güvenli bir sosyal ağ sitesi kurmak istedi. 2003'te Merrifield ve Priebe, yeni ürünü geliştirmek için bir yan ürün şirketi kurma fikriyle patronlarına yaklaştı. Ardından kurulan bu şirket ise New Horizon Interactive olarak anıldı. Projeye 2004'te çalışmalara başlandı ve ekip 2005 yazında projeye bir isim buldu. Geliştiriciler Experimental Penguins'ten kalan fikirleri bir araya toplarken oyun için Penguin Chat 2 çıkış noktası olarak kullanıldı. Penguin Chat'in üçüncü sürümü Nisan 2005'te piyasaya sürüldü ve Penguin Chat 4'ün (daha sonradan Club Penguin olarak adlandırıldı) istemcisini ve sunucularını test etmek için kullanıldı. Orijinal plan Club Penguin'i 2010'da piyasaya sürmekti, ancak ekip projeyi hızlı bir şekilde geliştirmeye karar verdiğinden, Club Penguin'in ilk sürümü 24 Ekim 2005'te Penguin Chat sunucuları kapatıldıktan hemen sonra yayına girdi. Geliştiriciler, şirketin sermayesini tamamen kendi kredi kartları ve kişisel kredi limitleriyle finanse ettiler ve şirketin %100 sahipliğini korudular. Club Penguin'e ilk olarak 15.000 kullanıcı kayıt oldu ve Mart ayına kadar bu sayı 1.4 milyona ulaştı. Oyunun piyasaya sürülmesinin üstünden henüz iki yıl geçmesine ve pazarlama bütçesinin kısıtlı olmasına rağmen 3.9 milyon kullanıcıya ulaşmıştı. Oyunun ortak kurucuları geçmişte kazançlı reklam tekliflerini ve risk sermayesi yatırımlarını geri çevirmiş olsa da, Ağustos 2007'de 350.93 milyon $ karşılığında hem Club Penguin'i hem de ana şirketini Dishney'e satmayı kabul ettiler. Ayrıca Disney, 2009 yılına kadar sahiplerine büyüme hedeflerini karşılayabildikleri takdirde 350 milyon dolara kadar ikramiye vereceğini belirtti. Fakat bu büyüme hedefleri gerçekleşmediği için Disney bu ikramiyeyi vermedi. Disney tarafından satın alındığı sırada, Club Penguin'in 11-12 milyon kayıtlı kullanıcısı vardı, bunlardan 700.000'i ücretli abonelik sahibiydi ve yıllık 40 milyon dolar gelir elde ediyordu. Nielsen'e göre Club Penguin Nisan 2008'de dünyanın en iyi sekizinci sosyal sitesi oldu. Şirketin Disney tarafından satın almasından sonra Disney Interactive olarak faaliyetlerine devam etti. Ayrıca Merrifield bu zaman diliminde iki şirketin birleşme sürecini yönetme gibi çeşitli görevlerde bulundu. Disney'in satın almasından bu yana, Club Penguin büyümeye devam etti ve video oyunları, kitaplar, özel bir televizyon, yıl dönümü şarkısı ve bir MMO uygulaması da dahil olmak üzere daha büyük bir franchise'ın parçası oldu. Disney, Frozen, ve Star Wars gibi yeni filmler çıkaracağı zaman oyunu sık sık tanıtım aracı olarak kullandı. Oyunda, korsan, gazeteci ve gizli ajan gibi meslekler dahil olmak üzere, karakterlerin ve arsa (İglo) ögelerinin sürekli büyüyen bir mitolojisi oluştu. 2008 yılında, ılımlılık ve oyuncu desteği seviyesini kişiselleştirmek için İngiltere'nin Brighton şehrinde ilk uluslararası ofis açıldı. Daha sonra São Paulo ve Buenos Aires gibi yerlerde de uluslararası ofisler açıldı. 11 Mart 2008'de "Club Penguin Geliştirme Projesi" yayınladı. Bu proje, oyuncuların 14 Nisan 2008'de Club Penguin'de kullanıma sunulan yeni sunucuların testinin bir parçası olmalarını sağladı. Bu test süreci 4 Nisan 2008'de sona erdi. 20 Haziran 2011 tarihinde, Club Penguin alan adının süresinin dolmasından dolayı oyunun web sitesi geçici olarak çöktü. Eylül 2011'de, Club Penguin'in mini oyunlarından biri olan Puffle Launch, iOS uygulaması olarak piyasaya sürüldü. 2012'nin sonlarında Merrifield, ailesine ve yeni bir eğitim ürünü Freshgrade'e odaklanmak için Disney Interactive'den ayrıldı. Merrifield'ın yerine Chris Heatherly atandı. 2013 yılında şirket, Club Penguin'in 8. yıl dönümünü anmak için "It's Your Birthday" adlı şarkıyı söylemesi için şarkıcı ve eski Club Penguin oyuncusu Jordan Fisher ile anlaştı. Nisan 2015'te Disney Interactive'in oyunun azalan popülaritesi nedeniyle Club Penguin'in Kelowna'daki genel merkezinden 28 çalışanını işten çıkardığı ortaya çıktı. Daha sonra şirketin Brighton'daki ofisi 17 Nisan 2015'te kapandı. Ardından Los Angeles ofisindeki bazı çalışanlar da işten çıkartıldı. Disney Interactive, işten çıkarmalar üzerine Castanet'e "Disney Interactive sürekli olarak verimlilik yaratmanın ve operasyonlarımızı düzene koymanın yollarını arıyor." şeklinde yanıt verdi. 2 Eylül 2015'te Club Penguin'in Almanca ve Rusça sürümleri kapatıldı. Disney Interactive'in Club Penguin'e odaklanmasını sağlamak için Club Penguin'e ait mobil oyun aynı gün App Store ve Google Play'den kaldırıldı. 30 Ocak 2017'de Club Penguin, devam oyunu olan Club Penguin Island'a yol açmak için mevcut oyunun 29 Mart 2017'de kapatılacağını duyurdu. Kapatılmadan günler önce, oyunun son gününde sunucuların bağlantısı kesilene kadar tüm kullanıcılara ücretsiz tam üyelik verileceğini duyurdu. 30 Mart 2017'de ise Club Penguin sunucuları tamamen kapatıldı. Club Penguin Private Server (genellikle CPPS olarak bilinir), Club Penguin'in bir parçası olmayan, ancak benzer bir ortam oluşturmak için Club Penguin'e ait dosyalar kullanılarak oluşturulmuş oyunlardır. CPPS'ler genellikle orijinal oyunda bulunmayan, özel eşyalar ve odalar, ücretsiz üyelik vb. özellikleri içerir. Günümüzde birçok oyuncu artık kişiler tarafından açılmış bu sunucularda oynamaktadır. 13 Mayıs 2020'de The Walt Disney Company tarafından gönderilen Dijital Binyıl Telif Hakkı Yasası'nın dosyalanmasının ardından özel sunucuların çoğu 15 Mayıs 2020'de kapatıldı. Orijinal oyunun yayında olduğu zaman boyunca, çeşitli oyuncular Club Penguin'in özel sunucularını oluşturdu ve kapatılmasına yanıt olarak daha fazla özel sunucu oluşturuldu. COVID-19 pandemisi sırasında "Club Penguin Online" adındaki özel sunucu oyunu altı milyon oyuncuyu geçti. Özel sunucuların esasen Disney tarafından telif hakkıyla korunan materyalleri kopyalaması, bunları kullanması yasal değildir. Birçok özel sunucu, yetersiz güvenlik önlemleri nedeniyle DDOS saldırılarına ve veritabanı sızıntılarına karşı savunmasız hale geldi. Temmuz 2019'da, 4 milyondan fazla Club Penguin Rewritten adlı özel sunucuda bulunan kullanıcının verileri çalındı. Oyunun ayrıca oyuncak ve oyun türlerinde ürünleri de vardır. Ürünlerin içinden çıkan kodlarla oyuncular sadece kod ile verilen hediye eşya kitabından (Unlock Items Online) istediği eşyayı, oyun paralarını (coins) ve evcil hayvanları (puffle) seçip edinebilirler. Fakat şu anda ürünlerin satışı yaygın değildir. Club Penguin Island, Club Penguin'in aksine grafiğe ağırlık verilmiş ve animasyonlar kullanılmış bir sonraki oyundur. Oyun mobil platformlarda yayınlanmıştır ve ilk olarak Avustralya ve Yeni Zelanda'da betaya sunulmuştur. Mart 2017'de tüm dünyaya açılmıştır ve 29 Mart 2017'de Club Penguin sunucuları kapanmıştır. Corelli'nin Mandolini (film) Corelli'nin Mandolini, Louis de Bernières tarafından kaleme alınan ve II. Dünya Savaşı sırasında Yunanistan'ın Kefalonia Adasında konuşlandırılan İtalyan Ordusu'nun yüzbaşısı ile yerli bayanın aşk hikâyesini anlatan "Yüzbaşı Koreli'nin Mandolini" adlı romanından uyarlanmış eser. Yıl 1941, II. Dünya Savaşı sürmektedir. Almanlarla ittifak yapan İtalyanlar, Yunan adası Cephallonia'yı işgal etmeye başlarlar. Adada düzeni sağlamak üzere bir İtalyan topçu birliği adaya gelir. Birlikte yer alan subaylardan Yüzbaşı Corelli, bir yandan Yunanlarla yan yana barış içinde yaşamanın yollarını arar ve müzik festivalleri gibi etkinliklere katılırken, köy doktorunun güzel kızı Pelagia'ya aşık olur. 1943'te İtalyanlar Müttefik Kuvvetlerine teslim olarak taraf değiştirdiklerinde Yüzbaşı Corelli adayı Alman istilasına karşı savunmak zorunda kalacaktır. Gürhan Yücel 1961 yılında İstanbul’da doğan Gürhan Yücel, 1983 yılında Marmara Üniversitesi Güzel Sanatlar Fakültesi'nden mezun oldu. Yeditepe Üniversitesi Güzel Sanatlar Fakültesi’nde Öğretim Görevlisidir. Resim çalışmalarına İstanbul’daki atölyesinde devam etmektedir. Yurt içi ve yurt dışındaki özel koleksiyonlarda eserleri bulunmaktadır. Sevilla HavalimanÄ± Sevilla Havalimanı ya da San Pablo Havalimanı (IATA: SVQ, ICAO: LEZL) İspanya'nın Sevilla kentindedir. Havalimanı Sevilla'nın 9 km (5,6 mil) doğusunda bulunmaktadır. Sevilla Havalimanı'ndan 4,5 milyonunu üzerinde yolcu, 6,500 ton kargo geçmiştir (AENA 2007). Havalimanının bİr tane terminali ile bir tane pisti vardır. Havalimanının inşaatı 1915'te, ilk ticari uçuşları 1919'da başlamıştır. İspanyol İç Savaşı başladığında İspanyol Lejyon Birliği için geliş noktası olmuştur. 1940'lı yıllar boyunca havalimanı uluslararası trafik için özel yer olarak belirlendi.(Aslında Güney Amerika'ya) ve büyük kısmı yeniden yapılmıştır. Ayrıca 1989 ve 1992 yılları arasında yeniden yapılan inşası EXPO 92 fuarı için gelen birçok ziyaretçinin gelişini kolaylaştırdı. Sevilla Havalimanı Sevilla ile Madrid arasında bulunan A4 otoyolunda bulunur. (Uluslararası E-yol ağında E05 olarak bilinir). Sevilla civarındaki otoyollar diğer yollara göre Jerez de la Frontera, Málaga, Cádiz, Huelva ve Portekiz'e ulaşımı daha kolay sağlar. 2000 yılından beri yolcu sayıları ve işlemler: Adana Eyaleti Adana Eyaleti veya Adana Beylerbeyliği, Osmanlı Devleti eyaletidir. 1608 yılında Adana civarında kurulmuştur. Adana Eyaleti Ramazanoğulları Beyliği'nin 1608 yılında Osmanlı Devleti egemenliğine girmesiyle Adana civarında kurulmuştur. 1859-1861 yılları arası eyalete 20.511 Nogay yerleşmiştir. 1864 yılında kabul edilen "Teşkil-i Vilâyet Nizamnâmesi" ile kaldırılmış ve Adana Eyaleti toprakları, Halep Vilayeti'ne bağlanmıştır. Hipnoz (anlam ayrımı) Hipnoz ile ilgili maddeler: Bosna Eyaleti Bosna Eyaleti veya Bosna Beylerbeyliği (), Osmanlı İmparatorluğu eyaletidir. Bosna Eyaleti bugünkü Bosna-Hersek topraklarının tamamı ve Hırvatistan, Sırbistan, Karadağ topraklarının bir kısmı üzerinde kurulmuştur. Bosna Krallığı 1463 yıılnda, Hersek Dükalığı 1483 yılında Osmanlı İmparatorluğu'na katıldı. Bosna ve Hersek Osmanlı Devleti egemenliğine girdikten sonra 1580 yılına kadar Rumeli Eyaleti'nin bir sancağı oldu. 5 Eylül 1580 tarihli bir beratla, bu topraklarda Bosna Eyaleti kuruldu. Osmanlı İmparatorluğu'nun Avrupa'daki savaşlarıyla sınırlarında değişiklikler oldu. 1833 yılında Hersek müstakil bir eyalet oldu. Hersek Eyaleti, 1851 yılında tekrar Bosna Eyaleti'ne bağlandı. 1864 yılında kabul edilen "Teşkil-i Vilâyet Nizamnâmesi" ile Bosna Eyaleti kaldırılmış yerine Bosna Vilayeti kuruldu. 16. yüzyılda eyaletin sancakları: Başın Öne Eğilmesin Başın Öne Eğilmesin, Hıfzı Topuz'un 2006 yılında çıkardığı ve 2007 yılında 36.Orhan Kemal Roman Armağanı ödülünü kazandığı kitabıdır. Sabahattin Ali'nin hayat öyüsünü ve öldürülüşünü konu edinir. Orhan Kemal Roman Armağanı Seçici Kurulu, 44 eser arasından bu eseri oy birliğiyle seçmesini şu sözlerle açıklamıştır: "Seçici kurul bu kararında, Hıfzı Topuz'un çağdaş Türk edebiyatının unutulmaz değerlerinden Sabahattin Ali'nin yaşamındaki gerçeklere nesnel ve duyarlı yaklaşımı ile romanındaki akıcı anlatımı ve toplumsal sorunlar karşısındaki yaklaşımını göz önünde bulundurmuştur" Oltu Muharebesi Oltu Muharebesi, 25 Temmuz-5 Eylül 1920 tarihlerinde Ankara Hükûmeti ile Ermenistan Demokratik Cumhuriyeti arasında yapılan savaştır. Doğu Cephesi Komutanı Kâzım Karabekir komutasındaki Türk Ordusu'nun kesin zaferiyle sonuçlanmıştır. I. Dünya Savaşı'na giren Osmanlı İmparatorluğu ve müttefikleri savaşı kaybetmişti. Rus İç Savaşı sırasında Azerbaycan, Gürcistan ve Ermenistan, Rus İmparatorluğu'ndan bağımsızlığını ilan etti. Osmanlı İmparatorluğu için sınırları düzenleyen Sevr Barış Antlaşması imzalanmamıştı. 1878 yılında Oltu ilçesi 93 Harbi sonucu Rusya tarafından ilhak edilmişti. Rus İç Savaşı sırasında Gürcistan 26 Mayıs 1918 tarihinde bağımsızlığını ilan etti. İki gün sonra 28 Mayıs 1918 tarihinde Ermenistan Demokratik Cumhuriyeti ilan edildi. Gürcistan ve Ermenistan Demokratik Cumhuriyeti onların batı eyaleti, Oltu ilçesi üzerinde kontrol sahibi olmada başarısız olunca, Bölgeyi ortaya çıkan yerel Müslüman savaş ağaları bölgeyi kontrol altına aldı. Yerel Türk boyları ve Ermeni sınır birliklerinin birbirleriyle çatışmasının bir sonucu olarak yerel Ermeni komutanı Oltu ilçesine cezalandırma seferi başlattı. 16 Haziran 1920'de Ermeni kuvvetleri ve Oltu ilçesini işgal etti. Bu toprakların işgal edilmesi Sevr Antlaşması'ndaki Ermeni topraklarını değiştirmedi hatta Woodrow Wilson'un çizdiği Doğu Anadolu'daki Ermeni haritasından bile daha az toprak verildi. Buna karşılık, Doğu Cephesi Komutanı Kâzım Karabekir 3 Eylül'de Oltu'ya dört Türk taburu yolladı ve Ermenileri geri püskürttü. Karabekir sonra 20 Eylül'de Ermeni birliklerini takip ederek Ermenistan'ın Gümrü kentine kadar ilerledi. I. Dünya Savaşı kronolojisi I. Dünya Savaşı kronolojisi, I. Dünya Savaşı'nda yaşanmış olayların kronolojisini içerir. Rasim Baş Rasim Baş, Türk bürokrat. 1967-1970 yılları arasında Samsun'da Kaymakam Adaylığı, 1970-1971 yılları arasında Bahçe, 1973-1975 yılları arasında Kiraz, 1975-1978 yılları arasında Torul, 1978-1979 yılları arasında Ergani kaymakamlıkları, 1979 yılında Nüfus ve Vatandaşlık İşleri Genel Müdürlüğü Şube Müdürlüğü, 1979-1982 yılları arasında Sivil Savunma İdaresi Başkanlığı Başkan Yardımcılığı, 1982-1984 yılları arasında Sivil Savunma Genel Müdürlüğü Daire Başkanlığı, 1984-1986 yılları arasında Sivil Savunma Genel Müdürlüğü Genel Müdür Yardımcılığı, 1986-1988 yılları arasında Gümüşhane, 1988-1991 yılları arasında Ağrı, 1991-1992 yılları arasında Bolu, 1992 yılında Merkez Valilikleri, 1992-2001 yılları arasında Sivil Savunma Genel Müdürlüğü yapmıştır. 2001 yılından itibaren uzun bir süre Müsteşar Yardımcılığı görevini sürdürmüş ve bu görevden emekli olmuştur. Waldorf eğitimi Waldorf eğitimi, Rudolf Steiner tarafından yine onun kurucusu sayıldığı antropozofi ilkeleri üzerinde şekillenen bir eğitim sistemidir. 20. yüzyılın başlarında oluşturulan bu eğitim prensipleri, 1919 yılında Almanya'nın Stuttgart şehrinde kurulan ilk Waldorf okulu ile uygulanmaya başlanmıştır Uykuların Doğusu Uykuların Doğusu, Hasan Ali Toptaş'ın 2005 yılında yayımlanan romanının adıdır. Roman, Toptaş'a 2006 yılında Orhan Kemal Roman Armağanı ödülünü kazandırdı. Yazar, romanının konusunu şu sözlerle özetler: "İnsan gördüğü şeylerin toplamı kadar uyanık, görmediği şeylerin sonsuzluğu kadar uykudadır. Bu düşünce üzerine inşa edilmiş bir roman. İçinde birçok birbirini doğuran, birbiriyle çelişen, çarpışan hikâyeler var' Seçici kurul, 40 eser arasında oy çokluğu ile armağanı bu esere verirken Hasan Ali Toptaş'ın "içtenliğini, yazımsal arayışını ve geleceğe dönük yaratıcılığını" göz önünde bulundurduğu bildirmiştir. Mosharekat Mosharekat (Farsça: مشاركت ) İran'da yayınlanan günlük gazete. İran'da reformcu "Jebheye Mosharekate Iran-e Eslaami" partisinin gazetesi olan Mosharekat, Nisan 2000 tarihinde Tahran yönetimince kapatılan reformcu 13 gazeteden biriydi. Milliyet Roman Ödülleri Milliyet Yayınları Roman Yarışması (Milliyet Roman Ödülleri) 1974, 1975,1976,1977,1979 ve 1990 yıllarında düzenlenmiş bir roman yarışmasıdır. Amatör ve profesyonel tüm Türk yazarların daha önce yayımlanmamış eserlerle katılabildiği bir yarışmadır. Ödül Sahipleri Yusuf YavaÅŸcan Yusuf Yavaşcan, (d. 1956, Eskişehir, Türkiye), Türk bürokrat. 1979 yılında İstanbul Üniversitesi Hukuk Fakültesi'nden mezun oldu. Eskişehir Valiliğinde Maiyet Memurlğu, Çifteler, Eldivan, Çerkeş Kaymakam Vekillikleri, Gölpazarı, Tutak, kaymakamlıkları, Erzurum Vali Yardımcılığı, Mülkiye Müfettişliği, Ağrı valiliği yapmıştır. 30 Aralık 2005 tarih ve 9864 sayılı Bakanlar Kurulu Kararı ile Şanlıurfa Valiliğine atanmıştır. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Merkez Valiliği görevine atanmıştır. Evli ve 3 çocuk babasıdır. 15 Temmuz darbe girişimi sonrasında 19 Temmuz 2016 tarihinde İçişleri Bakanlığı tarafından başlatılan soruşturma kapsamında açığa