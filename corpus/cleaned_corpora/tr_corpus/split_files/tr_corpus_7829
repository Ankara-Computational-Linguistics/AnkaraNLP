İspanya gol kralı oldu ve daha sonra 1978 FIFA Dünya Kupası finalinde attığı iki golle dünya çapında bilinen bir isim haline geldi. Ayrıca 1982 FIFA Dünya Kupası'nda da oynadı. Arjantin formasıyla 51 millî maç kazanmıştır. Kempes, aynı zamanda River Plate ve Valencia kulüplerinin efsane oyuncuları arasında yer alır. Valencia CF forması ile 143 maçta 95 gol atma başarısı göstermiştir. Futbolu 1996 yılında bırakmıştır. Aktif futbolu bıraktıktan sonra teknik direktörlük yapmaya başlamıştır. İlk deneyimini ise Arnavutluk ekibi KS Lushnja ile yapmıştır. Ancak kısa sürede sözleşmesi iptal edilmiştir. Daha sonra Bolivya ve Uruguay'da takımlar çalıştırmıştır. Gaizka Mendieta Gaizka Mendieta Zabala (d. 27 Mart 1974, Bilbao), İspanyol millî futbolcudur. Middlesbrough FC tarafından serbest bırakılmıştır.Şu anda herhangi bir kulüple anlaşmamıştır. Sürekli sakatlanan Mendieta adeta bir Valencia efsanesidir. 9 yıl bu takımda oynayan Mendieta Roy Makaay rekoru egale edene kadar UEFA Şampiyonlar Ligi'nin en erken golünü atmıştır. İlk kez 1999 yılında olmak üzere 38 kez İspanya millî futbol takımı formasını giymiştir ve bu maçlarda toplam 10 gol atmıştır. İspanya ile 2002 FIFA Dünya Kupası, 2000 Avrupa Futbol Şampiyonası'na katılmıştır. 2001 yılında 48.000.000 € S.S.Lazio'ya transfer oldu fakat, bekleneni veremedi. Bilimsel dergi Bilimsel dergi, akademik yayıncılıkta genellikle yeni araştırmalar yayınlayarak bilimin gelişimine destek vermeyi hedefleyen bir süreli yayın. Dergilerin büyük çoğunluğu "Nature" gibi farklı bilimsel alanlara ait makale ve yazıları yayınlar. Bilimsel dergiler makalelerin dergi kalitesini düşürmemesi ve bilimsel anlamda değerli olması açısından hakemlidirler. Bilimsel dergiler profesyonel dergilere benzeseler de gerçekte çok farklıdırlar. Bilimsel dergilerdeki makaleler nadiren günlük olarak, bir piyasa dergisi gibi okunur. Araştırma sonuçlarının yayımlanması bilimsel yöntemin gerekli bir aşamasıdır. Eğer deneyleri ve hesaplamaları içeriyorlarsa bunlar mutlaka başka bir araştırmacının da varılan sonuçları teyit etmek için aynı deney ya da hesaplamayı tekrarlamasına imkân verecek şekilde yeterli bilgiyi içermelidir. Her bir dergi makalesi bilimsel kayıtların sürekli bir ögesi haline gelir. Bilimsel dergilerin tarihi, 1665 yılında Fransızca "Journal des sçavans" ve İngilizce "Philosophical Transactions of the Royal Society"'in ilk kez düzenli olarak araştırma sonuçlarını yayınlamasıyla başlar. Mauricio Pellegrino Mauricio Andrés Pellegrino (d. 5 Ekim 1971 Leones, Arjantin), defansın ortasında oynayan Arjantinli eski futbolcu ve teknik direktör. Şu anda Southampton'ın teknik direktörlüğünü yapmaktadır. Valencia'nın unutulmaz oyuncuları arasında yer alır. Valencia ile 5 Kupa kazanmıştır. Defansta oynayan futbolcu ayrıca Arjantin Ligi takımlarından Vélez Sársfield'in en başarılı dönemleri olan 1990'ların ortalarında takım kadrosunda yer almıştır ve burada da 9 kupa kazanmıştır. 1 sezon Barcelona'da, 6 ay Liverpool'da kiralık olarak oynamıştır. Kariyeri boyunca 3 kez Arjantin millî futbol takımı forması giymiştir. Lost: Via Domus Lost: Via Domus (Avrupa'da Lost: The Video Game olarak da bilinir), ABC'nin televizyon dizisi "Lost"u temel alan video oyunudur. Oyun, PC, Xbox 360 ve PlayStation 3 için 27 Şubat 2008'de piyasaya çıktı. Oyun resmî olarak Comic-Con 2007'de tanıtıldı. Lost Via Domus Elliot Maslow'un adada geçen hayatının anlatıyor. Oyun Hawai'deki bir adada geçiyor. Karakterimizin uçağı düşünce adaya kamp kuruyorlar. Elliot burada garip şeyler olduğunu anlıyor ve adadan kurtulmaya çalışıyor. Kısacası oyunda Elliot Maslow karakterini canlandırıp, adadan kurtulmaya çalışıyoruz. Lillian Lillian Amerikalı William Luce'un yazdığı tek kişilik bir oyundur. Lillian Hellman hakkında otobiyografik bir eser olan oyun, 1986'da Broadway'de Zoe Caldwell tarafından sahnelenmiştir. Edward A. Murphy, Jr. Edward Aloysius Murphy, Jr. (d. Panama Kanal Bölgesi 11 Ocak 1918 – ö. 17 Temmüz 1990), 1918 doğumlu ABD Hava Kuvvetlerinde 1949'da roketler üzerine deney yapan mühendislerden biridir. İnsan üzerine ivmelenmenin etkilerini incelemişti (usaf proje mx981). Deneylerden birisinde bir pilot üzerine 16 değişik noktaya akselometre takılması gerekiyordu. Sensör bir yapıştırıcı ile ancak iki türlü takılabiliyordu ve birisi 16 sensörün tamamını da yanlış takmayı becerdi. Bunun üzerine Murphy, daha sonra kanun olarak nitelendirilecek ilk söylemlerini bir basın toplantısında açıkladı. Birkaç ay içinde "Murphy Kanunları" mühendislik sahasında çalışanlar arasında yayıldı ve 1958'de de nihayet webster'in sözlüğüne girdi.1990 yılında hayata veda etti. Yargıtay Cumhuriyet Başsavcılığı (Türkiye) Yargıtay Cumhuriyet Başsavcılığı; Yargıtaya bağlı bir birimdir. Görevi Türkiye'deki üst düzey görevlilerin gerektiğinde Yüce Divana sevk edilmesini sağlamak ve zararlı siyasi partilerin kapatılması için Türkiye Cumhuriyeti Anayasa Mahkemesine başvurmaktır. Bağla Şu İşi Bağla Şu İşi, David Mamet'in orijinal adı "Speed-the-Plow" olan tiyatro oyunu Oyun, Amerikan Sinema Endüstrisinde olup bitenler aracılığıyla bütün olarak bugünün dünyasını anlatır. Türkiye'de ilk kez 1999 yılında Tiyatro Stüdyosu tarafından sahnelendi. Faka BastÄ±n Faka Bastın, Emel Müftüoğlu'nun ikinci solo albümü. Geliyorum Geliyorum, Seyyal Taner'in beşinci stüdyo albümüdür. Yekaterina Bobrova Yekaterina Bobrova (d. 28 Mart 1990) Rus buz patencisi. Partneri Dmitri Solovyov ile birlikte buz dansında yarışmaktadır. Çift 2013 Dünya üçüncüsü, 2013 Avrupa şampiyonu ve 2007 yılının Dünya Gençler Şampiyonudur. Bobrova ve Solovyov 2000 yılından bu yana birlikte kaymaktaydı. 2005-2006 ISU Junior Grand Prix yarışmaları çerçevesinde ilk kez ülkelerini temsil etme şansı buldular. Kanada'da yapılan yarışmada çift Tessa Virtue & Scott Moir çiftinin ardından gümüş madalya aldı. Katıldıkları ikinci Grand Prix yarışması olan Polonya'da ise yeniden gümüş madalya alıp, Junior Grand Prix Finali'ne gitme hakkı kazandılar. Finalde 7. oldular. Bir sonraki yarışma ulusal düzeyde, 2006 Dünya Gençler Şampiyonası'na katılacak takımı belirleyecek olan Rusya Gençler şampiyonasıydı. Bobrova ve Solovyov bu yarışmayı 8. geçti ve buz dansında 3 takım ile temsil hakkı bulunan Rusya takımına giremedi. Çift bir sonraki sezona 2006-2007 ISU Junior Grand Prix yarışmaları ile başladı. Fransa ve Macaristanda yapılan yarışmaları kazanıp Finale gitme hakkı kazandılar. Finalde bronz madalya kazandılar. Rusya Gençler şampiyonasını Maria Monko & Ilia Tkachenko ve Kristina Gorshkova & Vitali Butikov'un önünde tamamladılar ve altın madalya aldılar. 2007 Dünya Gençler Artistik Patinaj Şampiyonası'na gidecek Rusya takımında yer alan Bobrova ve Soloyov bu yarışmayı kazandı. Çift bundan sonra büyükler kategorisinde yarışmaya karar verdi ve Grand Prix yarışmalarına girdi. Büyüklerde ilk yarışmaları olan 2007 Skate Canada'da 5. oldular. Sonraki yarışmaları 2007 Cup of Russia'da zorunlu ve özgün dans sonunda 3. sırada bulunuyorlardı. Ancak serbest dans sırasında Bobrova düştü ve çift serbest dansı 6. geçti. Toplamda ise 0.13 puan farkla madalyayı kaçırdı ve 4. oldu. Grand Prix yarışmalarından sonra yapılan Rusya Ulusal Şampiyonasında bronz madalya aldılar. Avrupa şampiyonasına gidecek Rusya takımında yer almadılar. Oksana Domnina&Maxim Shabalin sakatlık sebebi ile Dünya Şampiyonasına gidemeyince yerlerini onlar aldılar. İlk dünya şampiyonaları 13. tamamladılar. Çift 2008-2009 ISU Grand Prix sezonunda 2008 Skate Canada International'da 5. ve 2008 NHK Trophy'de 4. oldular. 2009 Rusya şampiyonasında 4. olan çift Çinde düzenlenen 2009 Kış Üniversite Oyunlarına katıldı ve yarışmayı 5. sırada bitirdi. Bir sonraki sezon Aralık 2009'da yapılan 2010 Rusya Artistik Patinaj Şampiyonasında gümüş madalya kazanan ikili, böylelikle Avrupa şampiyonası takımına seçildi. Ocak 2010'da Avrupa şampiyonasına katılan Bobrova ve Solovyov, bu yarışmayı 9. sırada bitirdi. Şubat 2010'da yapılan2010 Kış Olimpiyatları'nda Rusya'yı temsil eden çift, buz dansında 15. sırada yer aldı. O sezon ayrıca 2010 Dünya Şampiyonasına da giden ikili, bu yarışmayı 8. sırada bitirdi. 2010-2011 sezonuna 2010 Cup of China Grand Prix yarışması ile başlayan Bobrova ve Solovyov, burada gümüş madalya kazanarak kariyerlerinin ilk Grand Prix madalyasını kazandı. Ardından 2010 Cup of Russia'da yarışan çift bu yarışmayı kazandı. Bu madalyalar ile birlike Grand Prix Finaline katılma hakkı kazanan çift, finali 4. sırada bitirdi. 2011 Rusya Artistik Patinaj Şampiyonasında hem kısa hem de serbest dansı ilk sırada bitiren Bobrova ve Solovyov ilk ulusal şampiyonluklarını kazandı. Yarışma sonrasında çift "Delilah" ile hazırladıkları kısa danslarını bırakıp "Where I Want to Be" ile yeni bir koreografi hazırladı. 2011 Avrupa Artistik Patinaj Şampiyonasında bu programı ilk kez kayan çift hem kısa (65.46) hem serbest (95.68) hem de genel toplamda (161.14) kendi en iyi puanlarını yeniledi. Genel toplam sonucunda gümüş madalyayı kazandı. Japonya'da yapılması planlanan 2011 Dünya Artistik Patinaj Şampiyonası, 2011 Tōhoku depremi ve tsunamisi sebebiyle Moskova'da yapıldı. Bobrova ve Solovyov, dünya şampiyonasını 6. sırada bitirdi. 2012 Dünya Artistik Patinaj Şampiyonasını geçen seneden daha kötü bir sonuçla, 7. sırada bitiren çift koçlarını değiştirme kararı aldı. 25 Nisan 2012'de Elena Kustarova ve Svetlana Alexeeva'nın grubundan Alexander Zhulin ve Oleg Volkov'un grubuna geçtiler. Kelle Vergisi Kelle vergisi, tüm bireylerin eşit mükellef olduğu vergi türü. Bireylerin gelirlerine orantılı vergi vermesi düşüncesine dayanan gelir vergisinin aksine kelle vergisi, herkesin aynı miktarda vergi vermesi esasına dayalıdır. Bunun ardındaki mantık, bir toplumda yaşamanın, gelirden bağımsız olarak, topluma belli bir maddi yük getirdiği ve bunun karşılığının ödenmesi gerektiğidir. 2007 Dünya Gençler Artistik Patinaj Şampiyonası 2007 Dünya Gençler Artistik Patinaj Şampiyonası, Dünya Gençler Artistik Patinaj Şampiyonalarının 2006-2007 sezonunda yapılanı. Oberstdorf, Almanya'da 27 Şubat-4 Mart tarihleri arasında yapılmıştır. Bu yarışmaya Uluslararasi Buz Pateni Birligi'ne (International Skating Union, kısaca ISU) üye ülkelerden bir önceki yılın 1 Temmuz tarihinde 13 yaşını doldurmuş patenciler ile henüz 19 yaşında olmayan patenciler katılabilir. Çiftler ve Buz dansı kategorilerinde yarışan erkeklerde bu yaş sınırı 21'e yükselmektedir. Buz dansı'nda zorunlu dans Silver Samba olarak seçilmiştir. Şampiyona sonunda 200,000 $ (ABD doları) ödül dağıtılmıştır. Dmitri Solovyov Dmitri Vladimiroviç Solovyov (Rus: Дмитрий Владимирович Соловьёв, (d. 18 Temmuz 1989, Moskova), Rus buz patencisidir. Partneri Yekaterina Bobrova ile birlikte buz dansında yarışmaktadır. Çift 2013 Dünya üçüncüsü, 2013 Avrupa şampiyonu ve 2007 yılının Dünya Gençler Şampiyonudur. Bobrova ve Solovyov 2000 yılından bu yana birlikte kaymaktaydı. 2005-2006 ISU Junior Grand Prix yarışmaları çerçevesinde ilk kez ülkelerini temsil etme şansı buldular. Kanada'da yapılan yarışmada çift Tessa Virtue & Scott Moir çiftinin ardından gümüş madalya aldı. Katıldıkları ikinci Grand Prix yarışması olan Polonya'da ise yeniden gümüş madalya alıp, Junior Grand Prix Finali'ne gitme hakkı kazandılar. Finalde 7. oldular. Bir sonraki yarışma ulusal düzeyde, 2006 Dünya Gençler Şampiyonası'na katılacak takımı belirleyecek olan Rusya Gençler şampiyonasıydı. Bobrova ve Solovyov bu yarışmayı 8. geçti ve buz dansında 3 takım ile temsil hakkı bulunan Rusya takımına giremedi. Çift bir sonraki sezona 2006-2007 ISU Junior Grand Prix yarışmaları ile başladı. Fransa ve Macaristanda yapılan yarışmaları kazanıp Finale gitme hakkı kazandılar. Finalde bronz madalya kazandılar. Rusya Gençler şampiyonasını Mariya Monko & İlya Tkaçenko ve Kristina Gorşkova & Vitali Butikov'un önünde tamamladılar ve altın madalya aldılar. 2007 Dünya Gençler Artistik Patinaj Şampiyonası'na gidecek Rusya takımında yer alan Bobrova ve Solovyov bu yarışmayı kazandı. Çift bundan sonra büyükler kategorisinde yarışmaya karar verdi ve Grand Prix yarışmalarına girdi. Büyüklerde ilk yarışmaları olan 2007 Skate Canada'da 5. oldular. Sonraki yarışmaları 2007 Cup of Russia'da zorunlu ve özgün dans sonunda 3. sırada bulunuyorlardı. Ancak serbest dans sırasında Bobrova düştü ve çift serbest dansı 6. geçti. Toplamda ise 0.13 puan farkla madalyayı kaçırdı ve 4. oldu. Grand Prix yarışmalarından sonra yapılan Rusya Ulusal Şampiyonasında bronz madalya aldılar. Avrupa şampiyonasına gidecek Rusya takımında yer almadılar. Oksana Domnina&Maxim Shabalin sakatlık sebebi ile Dünya Şampiyonasına gidemeyince yerlerini onlar aldılar. İlk dünya şampiyonaları 13. tamamladılar. Çift 2008-2009 ISU Grand Prix sezonunda 2008 Skate Canada International'da 5. ve 2008 NHK Trophy'de 4. oldular. 2009 Rusya şampiyonasında 4. olan çift Çinde düzenlenen 2009 Kış Üniversite Oyunlarına katıldı ve yarışmayı 5. sırada bitirdi. Bir sonraki sezon Aralık 2009'da yapılan 2010 Rusya Artistik Patinaj Şampiyonasında gümüş madalya kazanan ikili, böylelikle Avrupa şampiyonası takımına seçildi. Ocak 2010'da Avrupa şampiyonasına katılan Bobrova ve Solovyov, bu yarışmayı 9. sırada bitirdi. Şubat 2010'da yapılan2010 Kış Olimpiyatları'nda Rusya'yı temsil eden çift, buz dansında 15. sırada yer aldı. O sezon ayrıca 2010 Dünya Şampiyonasına da giden ikili, bu yarışmayı 8. sırada bitirdi. 2010-2011 sezonuna 2010 Cup of China Grand Prix yarışması ile başlayan Bobrova ve Solovyov, burada gümüş madalya kazanarak kariyerlerinin ilk Grand Prix madalyasını kazandı. Ardından 2010 Cup of Russia'da yarışan çift bu yarışmayı kazandı. Bu madalyalar ile birlike Grand Prix Finaline katılma hakkı kazanan çift, finali 4. sırada bitirdi. 2011 Rusya Artistik Patinaj Şampiyonasında hem kısa hem de serbest dansı ilk sırada bitiren Bobrova ve Solovyov ilk ulusal şampiyonluklarını kazandı. Yarışma sonrasında çift "Delilah" ile hazırladıkları kısa danslarını bırakıp "Where I Want to Be" ile yeni bir koreografi hazırladı. 2011 Avrupa Artistik Patinaj Şampiyonasında bu programı ilk kez kayan çift hem kısa (65.46) hem serbest (95.68) hem de genel toplamda (161.14) kendi en iyi puanlarını yeniledi. Genel toplam sonucunda gümüş madalyayı kazandı. "(Bobrova ile birlikte)" 2007 Cup of Russia 2007 Cup of Russia 2007 yılında yapılan artsitik patinaj yarışması. 2007-2008 ISU Grand Prix serisinin 5. yarışmasıdır. Sporcular erkekler, kadınlar, çiftler ve buz dansı kategorilerinde yarışmaktadır. Cup of Russia Rusya Artistik Patinaj Federasyonu tarafından organize edilmektedir. 2007 yılında yarışma 22 Kasım-25 Kasım tarihleri arasında Moskova'da yapılmıştır. Zorunlu dans Yankee Polka olarak seçilmiştir. Bu yarışmada Kim Yu-Na yeni puanlama sistemindeki serbest program dünya rekorunu kırmıştır. (133.70 ile) Fenerbahçe (erkek atletizm takımı) Fenerbahçe erkek atletizm takımı Fenerbahçe'nin erkek atletlerden oluşan şubesidir. Takım 2.500 oturma kapasitelik Burhan Felek Spor Salonu'nu kullanmaktadır. Kulübe üye sporcular 1913 yılında ilk kez I. Dünya Savaşı öncesinde İstanbul'da düzenlenen şampiyonalarda aldıkları derecelerle dikkat çekmişlerdir. 1918'de atletizm şubesi resmi olarak kurulmuş, Paris'te düzenlenen 1924 Yaz Olimpiyatları'nda Türkiye'yi temsil eden sporculardan biri de sarı-lacivertli atlet Hüseyin Tarık olmuştur. 1928'de yeniden toparlanan atletizm şubesi 1932'de Galatasaray'ın "Geçilmez" denen bayrak takımını geride bırakarak şampiyonluğa ulaşmış, 1939'dan sonra ise İstanbul Şampiyonaları'na ve Gül Kupası'na, ayrıca 1951'de ilk kez düzenlenen Türkiye Kulüplerarası Atletizm Şampiyonaları'na da ambargo koymuştur. 1939'dan 1965'e kadar düzenlenen 22 İstanbul Birinciliği'nin 18'ini, yine 1951'den 1965'e kadar organize edilen 12 Türkiye Birinciliği'nin 8'ini şampiyon olarak tamamlamıştır. Fenerbahçe'nin atletizmdeki bu altın dönemi Türk atletizminin de doruk yıllarına karşılık gelir. Türkiye'nin güreş sporu haricinde Olimpiyatlardaki (1948 Londra, üç adım atlama) ilk madalyasını kazandıran ve 1951 Avrupa Şampiyonası'nda aldığı madalyanın üzerine 1990'ların sonuna kadar bir tane bile eklenemeyen Ruhi Sarıalp, uzun mesafelerde Dünya Ordulararası, Akdeniz ve Balkan şampiyonluklarına ulaşan Ekrem Koçak, 1947'de Atina'da düzenlenen Doğu Akdeniz Şampiyonası'nda 4x400 metre bayrak yarışında son adam olarak yarışan ve 25 metre önündeki Yunan atleti bir sprintle sollayarak göğüs farkı ile yarışı kazanan ve bu başarısı bizzat dönemin Başbakanı Şükrü Saraçoğlu'nun telgrafıyla kutlanan Doğan Acarbay, BJK İnönü Stadyumu'nda 25.000 kişinin izlediği şampiyonada ise 1.97 cm ile Türkiye rekoru da kırarak şampiyon olan Erdal Akkan, yine Atina'da 200 metre Doğu Akdeniz şampiyonu olan Kemal Aksur, 1939'da Balkan Oyunları'nda 100 ve 200 metrelerde iki birincilik kazanarak Yunan Kralı'na iki defa İstiklal Marşı'nı dinletmek gururunu yaşatan Muzaffer Baloğlu, Ordulararası Dünya Şampiyonalarında Türkiye'ye atletizmde Dünya şampiyonlukları ve rekorları hediye eden Muharrem Dalkılıç, on defa İstiklal Marşı'nı çaldırtmış, on yedi defa Türk Bayrağı'nı göndere çektirmiş Osman Coşgül, aynı zamanda Dünya İstatistikçiler Birliği üyesi Turhan Göker, Amerika Kıtası'nda yılda bir defa yapılan Amerika Şampiyonası'nda 1947'de 5.000 metrede üçüncülük madalyası kazanan tek Türk atleti Eşref Aydın, 1956,57 ve 58 yıllarında Aydın Onur'u renklerine katan Fenerbahçe Onur ile birçok birinciliğe imza atmıştır. Aydın Onur 25 yıldır kırılamayan 100 mt Türkiye rekorunu 1960'ta Kahire'de kırmıştır. Türkiye'ye Balkan şampiyonlukları yaşatan Melih Kotanca hep Fenerbahçeli atletlerdir. 1965'te yaşadığı maddi bunalım nedeniyle duraklama dönemine giren atletizm şubesi 1970'lerin ortasına kadar kros takımının Türkiye şampiyonluklarıyla teselli buldu. Mehmet Terzi ve Mehmet Yurdadön gibi son dönemin en önemli uzun mesafecilerinin de bulunduğu kros takımı 1979'da kısa bir aradan sonra yeniden ele geçirdiği Türkiye Şampiyonluğu'nu 1986'ya kadar bırakmadı ve atletizm takımının ikinci altın döneminin ateşini yaktı. 1984'te 18 yıl aradan sonra ezeli rakibi Galatasaray'ı geride bırakarak İstanbul ve Türkiye Şampiyonluğuna ulaşan takım 1985 ve 1987 şampiyonluklarını da kazandı. 1987'de son kez yapılan Türkiye Şampiyonası yerine aynı yıl ilk kez sekiz kademeli Deplasmanlı Atletizm Ligi düzenlendi. 1987'den beri her yıl düzenlenen Atletizm Ligi'nde sarı-lacivertliler 25 yılda 19 şampiyonluk kazanarak tam anlamıyla bir hegemonya kurdular. 1948 Londra Olimpiyatları'nda Ruhi Sarıalp tarafından kazanılan bronz madalyanın 2004'te bu defa bir başka Fenerbahçeli atlet Eşref Apak tarafından kazanılması sarı-lacivertli takım için ayrı bir gurur kaynağı olmuştur. (*) Klasman dışı katıldı. TÃ¼rkiye Atletizm Ligi (1987- ) Türkiye Kulüplerarası Atletizm Şampiyonası (1951-1987) İstanbul Kulüplerarası Atletizm Şampiyonası (1929-1987) Gül Kupası Türkiye Kros Şampiyonası TÃ¼rkiye Kros Ligi İstanbul Kros Şampiyonası Atmalar Ligi Avrupa Şampiyon Kulüpler Kupası Avrupa Şampiyon Kulüpler Kupası Erkekler Kros Yarışmaları Avrupa Şampiyon Kulüpler Kupası Erkekler Pist Yarışmaları Türkiye Gençler Atletizm Şampiyonası Genç Erkekler Türkiye Kros Şampiyonası Yıldız Erkekler Türkiye Şampiyonası/Ligi Yıldız Erkekler Atmalar Ligi Genç Erkekler İstanbul Şampiyonası Yıldız Erkekler İstanbul Şampiyonası NOT: Milletler Kupası ile Liseler Dünya Şampiyonası'nda Fenerbahçeli atletlerin elde ettiği dereceler listeye dâhil edilmemiştir. I. JÃ¡nos János Szapolyai, János Zápolya olarak da bilinir. (d. 2 Şubat 1487 - ö. 22 Temmuz 1540), 1511'den itibaren Erdel voyvodası, 1526'dan ölümüne değin Macaristan Kralı. 1511'de Erdel Voyvodası seçildikten sonra György Dózsa önderliğindeki köylü isyanını bastıran kuvvetleri yönetti. Mohaç Muharebesi sırasında Macaristan Kralı II. Lajos'un çağrısı üzerine ordusuyla yola çıktı ancak bugüne kadar belirlenemeyen bir nedenden dolayı savaş alanına girmedi ve Segedin yakınlarında savaşın bitmesini bekledi. II. Lajos'un Mohaç Savaşı sırasında ölümü üzerine Székesfehérvár'da toplanan Macar dieti (asiller meclisi) 10 Kasım 1526'da János Szapolyai'yi Macaristan Kralı seçti. Kararı kabul etmeyen asillerin oluşturduğu bir diğer diet ise bir ay sonrasında Presburg'da (Bugün Bratislava) toplanarak Avusturya Arşidükü Ferdinand'ı Macaristan Kralı seçti. János Szapolyai 1528'de Habsburglara karşı Osmanlı İmparatorluğu'ndan destek istedi ve bu durum I. Viyana Kuşatması'na yol açtı. Ölünce yerine oğlu Sigismund tahta çıkmıştır. 2008 Dünya Artistik Patinaj Şampiyonası 2008 Dünya Artistik Patinaj Şampiyonası 17 Mart-23 Mart 2008 tarihleri arasında Göteborg, İsveç'te düzenlenecek olan şampiyona. Buz dansında zorunlu dans olarak Argentine Tango seçilmiştir. 2008 Buz Dansı Avrupa şampiyonları Rus Oksana Domnina & Maxim Shabalin çifti sakatlık nedeni ile yarışmadan çekilmiştir. Rusya onların yerine 2007 Dünya Gençler Şampiyonu ve 2008 Rusya üçüncüsü Ekaterina Bobrova & Dmitri Soloviev çiftini göndermiştir. Erkeklerde Dört Kıta ve Grand Prix finallerinde bronz madalya kazanmış olan Evan Lysacek şampiyonadan sakatlık nedeni ile çekilmiştir. Her ülkenin, her kategoriye, her sene 1 takım veya sporcu gönderme hakkı vardır. Ancak ülkelerin elde ettiği başarılara göre bu sayı her yıl değişmektedir. Ülkeler en fazla 3 takım/sporcu ile temsil edilebilir. 1 takım/sporcu gönderme hakkı bulunan ülkelerden sporcular ilk ona girerlerse ülke bir sonraki şampiyonada o kategoride 2 takım/sporcu ile temsil edilir. 2 takım/sporcu gönderme hakkını elinde tutan ülkelerden saporcuların aldıkları derecelerin toplamı 13 veya daha küçükse ülke 3. sporcuyu göndermeye hak kazanır. (Örneğin ilk sporcu 2. ikinci sporcu 7. sıra gibi) Eğer toplamları 28 veya daha küçük bir sayıda kalmışsa yine 2 sporcu gönderirler. Eğer bunları başaramazlar ise takip eden yılda tek sporcu ile katılırlar. Fenerbahçe (erkek boks takımı) Fenerbahçe Erkek Boks Takımı Fenerbahçe'nin erkek boksörlerinden oluşmaktadır. Türkiye'deki gelmiş geçmiş en başarılı boks takımıdır. Takım idman için Dereağzı Tesisleri'ni kullanmaktadır. Son yıllarda Kickboks, Tae-bo ve Wushu sporları da tatbik edilmeye başlanmıştır. Fenerbahçe'de sistemli boks çalışmaları Tıbbiyeli Ali Sami Bey ve arkadaşlarının çabalarıyla başlamıştır. 1914 yılında Kuşdili'ndeki yeni kulüp binasına dönemin başkanı Sabri Toprak'ın bir ring kurdurmasıyla bu faaliyetler hızlanmıştır. 1919 yılında Türk ulusunun hürriyet mücadelesi ile birlikte, İstanbul’daki işgalci güçlerin ve azınlıkların sporcuları arasında düzenlenen boks müsabakalarını gören Türk gençleri işgale karşı öfkelerini ringlerde göstermeyi düşünmüşler ve boks sporuna yönelmişlerdir. İlk planlı boks çalışmalarına 1920 yılında Kadıköy-Kuşdili Salonu'nda yapılmaya başlanmış ve aynı yıl yine bu salonda büyük bir şampiyona düzenlenmiştir. Yabancı sporcuların da katıldıkları bu şampiyonada Fenerbahçe’den Ziya Boyer, daha sonra Fenerbahçe Spor Kulübü başkanlığı da yapan İsmet Uluğ ve Sait Mısırlı sıkletlerinde şampiyon olmuşlardır. 1920 yılından sonra Fenerbahçeli gençler, yabancılara karşı büyük başarılar elde ettiler. Yukarıdaki şampiyonlara ilaveten, Nuri, Sıtkı, Hikmet, Orhan, Sermet, Sabih, Remzi, Fevzi ve Raşit adlı Fenerbahçeli boksörler yabancılara ve azınlıkların boksörlerine karşı büyük başarılar elde ettiler ve gösterdikleri üstün başarılarından dolayı İstiklal Madalyası ile taltif edildiler. İlk Türk ajanlarından olan ve "İngiliz Kemal" olarak tanınan Ahmet Esat Tomruk da ringlerde yabancılara karşı nice zaferler kazanan ve hem bu performansıyla hem de ulusal mücadelede verdiği nice hizmetten dolayı Mustafa Kemal Atatürk'ün "Aferin Türk evladı" diyerek alnından öptüğü bir sarı-lacivertli boksördür. 1919 yılından itibaren, Beyoğlu'nda Skatling, Variété ve Tepebaşı Salonu ile Halep Çarşısı’ndaki Winter Palas’ta tertiplenen müsabakalara katılan Fenerbahçeli boksörlerin galibiyetleri işgalden dolayı sinmiş Türklerin yüreğine su serpmiştir. 1920 yılında ise maçlar izdihamdan dolayı stadlara alınmaya başlamıştır. 1920 Aralık ayında, stadlarda yapılan ilk şampiyonada Fenerbahçe'den 63 kiloda mücadele veren İsmet Uluğ, Beşiktaş Jimnastik Kulübü'nden 70 kilo gelen Suphi’yi yapılan büyük dövüşte beşinci raundda yenerek şampiyon olmuştur. İsmet Uluğ 1921 yılında Tepebaşı Tiyatrosu’nda Fenerbahçe Spor Bayramı’nda, yine Beşiktaşlı Hikmet’i birinci raundda nakavtla yenerek sarı-lacivertli formanın şampiyonluğunu sürdürmüştür. 9 Aralık 1923 akşamı Spring Salonu’nda, İstanbul horoz siklet şampiyonu Nuri’nin meşhur şampiyon Havrios’u beşinci raundda nakavt edişi muazzam bir coşkunluk yaratmıştır. İşte bu Nuri Türkiye'de kendisine rakip bulamadığından Avrupa ringlerine göç etmiş ve 1925 yılından itibaren Paris'in ringlerinde fırtına gibi esmeye başlamış ve Paris halkının sevgilisi olmuştur. Çok süratli ve dövüşken bir stile malik olduğu için kendisine "Dardanelles" (Çanakkale) lakabı takılmıştır. Türk boks tarihine ise adı "Çanakkale Fırtınası Nuri" olarak geçmiştir. Boksta ilk resmi uluslararası temasımız ise 1928 Kasım'ında Moskova ve Bakü'de Rus ve Azerbaycan millî takımlarına karşı olmuştur. Beş kişilik millî takımımıza Sıtkı Piran ve Rıza Nemlioğlu'nu veren Fenerbahçe millî takıma en çok sporcu veren kulüp olmuştur. Daha sonra Türkiye'de boks faaliyetleri yavaşladığı gibi Fenerbahçe'de de bir durgunluk gözlenmiştir. Ekim 1947'de tüm sıkletlerde şampiyonluğa ulaşan Fenerbahçeli boksörlerin 7 Aralık 1947 gecesi üç bin seyirci önünde Yunan boksörlerle yaptıkları müsabakalar ise unutulmaz bir anı olmuştur. Bu özel karşılaşmada Fenerbahçe’den 66 kiloda Halil Çakmur, Bartalemos'a, 72 kiloda Cevdet Özdenek de Andriçinopulos'a sayı ile galip gelmişlerdir. 1955'te büyük Fenerbahçeliler Rüştü Dağlaroğlu ve Raif Dinçkök'ün çabalarıyla boks takımı yeniden kurulmuş ve takım Bülent Sümer'in antrenörlüğünde 1956 ve 1958'de İstanbul ikincisi, 1957'de ise İstanbul şampiyonu olmuştur. 1947'deki Ferdi İstanbul Şampiyonası'ndan sonra Fenerbahçe'ye ilk Kulüplerarası İstanbul şampiyonluğunu David Akyıldız, Şahin Muratoğlu ve Vedat Karakurum altın, Burhan Şenaksel, Muammer Sevinti, Yeter Sevimli, Yaşar Süslü, Cemal Toydemir ve Burhan Türer gümüş madalyaya ulaşarak ve 24 puan toplayarak kazandırmışlardır. 1959'da Beyrut'ta düzenlenen Akdeniz Oyunları'nda o dönem sarı-lacivertli formayı giyen Vural İnan'ın gümüş ve İlhami Evrensel'in bronz madalyaları Fenerbahçe'nin Türkiye'ye kazandırdığı ilk resmi uluslararası madalyalar olmuştur. Bu başarıları 1961'de Bükreş'te düzenlenen Balkan Şampiyonası'nda Yeter Sevimli'nin gümüş, İsmet Atıcı'nın bronz madalyaları izlemiştir. 1962'de eski futbolcu ve boksör İsmet Uluğ'un başkan olmasıyla boks şubesi daha da hareketlenmiştir. 1962'deki İstanbul Şampiyonluğu'nu 1964, 1965, 1966, 1967, 1968, 1969, 1970 ve 1972'de şampiyonluklar ve Türkiye Şampiyonalarında 1966'da kazanılan ikincilik, 1968'de kazanılan üçüncülük takip etmiştir. O dönemde boks sporunda Ankara İstanbul'dan ileridedir. 1962'den 1968'e kadar Fenerbahçe takımının kaptanlığını yapan Cemal Kamacı aynı yıl profesyonelliğe geçmiş ve 1972 yılında Avrupa Şampiyonluğuna ulaşmıştır. Bu Türkiye'nin boks sporunda kazandığı ilk Avrupa şampiyonluğu olmuştur. Bu parlak günlerin ardından 1974'te kazandığı Batı Anadolu Kupası'ndan sonra Fenerbahçe basketbol, voleybol ve masatenisi gibi sporlarda da olduğu gibi müessese takımlarıyla mücadele etmekte zorlanmış ve 1985'e kadar şampiyon olamamıştır. Bu dönemde birçok kez "gençler" düzeyinde İstanbul Şampiyonu olan Fenerbahçe başarılı sporcularını o dönemin önder takımları Tekel ve Büyükdere Boronkay'a kaptırmıştır. 1980 yılında eski boksörlerden İsmet Atıcı şube kaptanlığına, millî takımın çalıştırıcısı Bülent Sümer de antrenörlüğe getirilmiş ve yıldız ile minik takımlar teşkil edilerek şube güçlendirilmiştir. İstanbul ve Türkiye şampiyonalarında toplam 47 madalya kazanılan 1984 yılından itibaren ise bu spor dalında Fenerbahçe'nin hegemonyası başlamıştır. 1985 yılında 13 yıl aradan sonra kazanılan İstanbul Şampiyonluğu, büyüklerde 4, gençlerde 4 ve yıldızlarda 1 birincilikle Türkiye rekoru kırarak kazanılan Türkiye Şampiyonluğu'nun yanı sıra, Faruk Karatop, Osman Dak, Lütfü Canbakış, Ramazan Gül, Ali Çıtak ve Bülent Angın'ın Balkan Şampiyonaları ve uluslararası turnuvalardaki altın madalyaları da Fenerbahçe'nin boks sporundaki güçlü konumunu gösterir. 1986'da Fenerbahçe ulusal şampiyonalarda 29 birincilik alarak rekor kırmış, ayrıca yurtdışına giden ilk Türk takımı ve İsviçre'nin Winterthur takımını 3-2 yenerek yurtdışında galip gelen ilk Türk takımı olmuştur. Fenerbahçe'nin İstanbul ve Türkiye Şampiyonlukları 1990 yılı hariç kesintisiz 1995'e kadar sürmüştür. O yıl Boks Federasyonu bir süredir yapılmayan Türkiye Kulüplerarası Boks Şampiyonalarını canlandırmaya karar vermiştir. İlk yıl ikinci olan Fenerbahçe, 1998'e kadar 3 arka arkaya şampiyonluk kazanmış, 1999 yılında "Türkiye Şampiyonu" unvanıyla katıldığı "Avrupa Şampiyon Kulüpler Şampiyonası"nda Avrupa ikincisi olmuştur. 2000 yılında düzenlenen Yaz Olimpiyat Oyunları'na katılan boks millî takımının 7 sporcusunun 5'inin Fenerbahçeli olması ayrı bir gurur kaynağı olmuştur. Bu yıllarda güçlü altyapısından çıkardığı boksörlerin yanı sıra, Sovyetler Birliği'nin dağılmasından sonra kadrosuna kattığı Türk soylu sporcularla Türkiye'de şampiyonluklar kazanmakla kalmamış, Avrupa ve Dünya Şampiyonaları'nda da hiçbir kulübe nasip olmamış başarılara ulaşmıştır. Mert Öztemel'in şube kaptanlığında, soydaş sporcuların sporu bırakmalarıyla genç sporculara ağırlık veren Fenerbahçe 2004, 2005 ve 2007 yılında Türkiye şampiyonluklarını sürdürmüş, 2004'te "Muhammed Ali'den sonra dünyanın en genç yaşta olimpiyat madalyası kazanan sporcusu" unvanını kazanan Atagün Yalçınkaya'nın gümüş madalyasıyla gururlanmıştır. 2007 yılında Kulübün 100. yılında Büyükler, Bayanlar, Gençler, Yıldızlar ve Minikler kategorilerinde beş Türkiye takım şampiyonluğu kazandıran şube başarılı sporcular yetiştirmeye devam etmektedir. Fenerbahçe, 2008 ve 2009 yılında da hem bayanlarda ve hem erkeklerde takım şampiyonluğunu kazanmayı başarmıştır. Türkiye Kulüplerarası Boks Şampiyonası Spor Toto Turkiye Boks Ligi. Türkiye Şampiyonası İstanbul Kulüplerarası Boks Şampiyonası İstanbul Ferdi Boks Şampiyonası Takım Birinciliği Fenerbahçe (erkek kürek takımı) Fenerbahçe erkek kürek takımı Fenerbahçe Spor Kulübü'nün erkek sporcularından oluşan kürek branşıdır. Takım çalışmalarını Dereağzı tesislerinde yapmaktadır. 1914 yılı öncesi kürek dalında yabancı uyruklu kişilerce kurulmuş kürek takımları bulunmaktaydı. 1914 yılında ise Fenerbahçe Kulübü Kurbağalıdere yakınındaki kulüp binası önünde bir kayıkhane yapmıştır. Fenerbahçe'yi Anadolu, Altınordu ve Haliç idman kulüplerinde kurulan Yatching kulübünün el konulan teknelerinin kulüplere dağıtımı bu daldaki spor çalışmaları için büyük yarar sağlamıştır. 24 Ağustos 1917 Cuma günü kulüplerarası yarışlar Sultan Reşad Kupası adıyla Heybeliada'da yapılmış bu yarışı Fenerbahçe kazanmıştır. Kürekte Fenerbahçe ile Galatasaray arasındaki tarihi çekişme 25 Ağustos 1922 tarihinde başlamıştır ve bu yarışı Fenerbahçe kazanmıştır. Fenerbahçe'nin kürek sporundaki üstünlüğü aralıksız 1926 yılına kadar sürmüştür. Federasyonun Galatasaray lehinde yaptığı haksızlıklardan usanan Taksim Kürek Kulübü'nün Fenerbahçe'ye katılma kararı almasıyla Fenerbahçe'de kürek branşı tekrar canlanmış ve 1951-55 arasında 2 Türkiye ve 3 İstanbul şampiyonluğu kazanılmıştır. 1957’de Boğaziçi sahil yollarının yapımı sırasında İstinye'deki Fenerbahçe Kürek Kulübü binası yıkılmış ve Fenerbahçe kürek şubesi 1956-61 arasında atalete gömülmüştür. İsmet Uluğ'un başkanlığın sırasında amatör branşlara gelen hareketlilik kürek şubesini de olumlu etkilemiş ve Fenerbahçe 1962'den 1970'e kadar 9 yılda 7 Türkiye şampiyonluğu kazanmıştır. 1976'dan sonra ise tam bir Fenerbahçe fırtınası esmiş 1986'ya kadar Türkiye ve İstanbul Şampiyonluklarının yanı sıra, 1976'dan itibaren düzenlenmeye başlanan İstanbul ve Türkiye Kupaları da istisnasız Fenerbahçe'nin olmuştur. Bu kupaların A takımın yanı sıra Kıdemliler, Büyükler B, Bayanlar, Hafif Kilolar, Ümitler, Gençler ve Yıldızlar düzeyinde de eksiksiz kazanılmış olması Fenerbahçe'ye kürek sporunda erişilmez bir yer kazandırmıştır. 1987'de bazı millî takım sporcularının Galatasaray'a transferi ile darbe yiyen takım 1990'da tekrar eski gücüne kavuşmuş, 1995-2008 arasında 14 yılda 12 Türkiye Şampiyonluğu kazanmıştır. Takım, son dönemde ABD/Boston Head of Charles, İtalya Piedoluco, Hırvatistan Zagrep Open yarışları gibi prestijli uluslararası yarışlerda da çeşitli madalyalar kazanmış, millî takıma da sayısız sporcu göndermiştir. Türkiye Kürek Şampiyonası: Türkiye Kupası (1977'den beri düzenlenmektedir): İstanbul Kürek Şampiyonası: İstanbul Kupası: Curtis (50 Cent albümü) Curtis, Amerikalı rapçi 50 Cent'in üçüncü stüdyo albümü. ABD'de 11 Mart 2007'de piyasaya çıkan albümde Akon, Justin Timberlake, Nicole Scherzinger gibi isimler konuk sanatçı olarak yer alıyorlar. Albümden çıkan single'lar: "Straight to the Bank", "Amusement Park", "I Get Money", "Ayo Technology" ve "I'll Still Kill". Fenerbahçe (yelken takımı) Fenerbahçe Yelken Takımı Fenerbahçe'nin 1907 kadın ve erkek yelken takımlarından oluşmaktadır. Branş Optimist, laser, 420, 470 ve rüzgâr sörfü takımlarından oluşmaktadır ve Dereağzı Tesisleri'ni kullanmaktadır. 1910'larda faaliyete geçen şube, 1936'da Behzat Baydar ve Harun Ülman ile Star (sailboat) sınıfında Berlin Olimpiyatları'nda ilk kez Türkiye'yi temsil etti. II. Dünya Savaşı sırasında tüm ülkede olduğu gibi duraklayan faaliyetler 1952'de Denizcilik Bankası'nın kulüplere modern tekneler sağlamasıyla canlandı. Fenerbahçe, 1960'lardan 1980'lerin sonuna kadar en çok İstanbul ve Türkiye Şampiyonluğu kazanan ve millî takıma en çok sporcu gönderen takım oldu. 1990'lı yıllardan itibaren yurt içinde kazanılan şampiyonluklara ilaveten yurt dışında kazanılan başarılar da gurur kaynağı olmuştur. 2002'de Tuğçe Subaşı Laser 4.7 sınıfında Dünya, 2006'da Yonca Yıldıral ve Özde Özdemir Portekiz Tavira'da, 470 sınıfında Avrupa 3.sü olmuşlardır. 1993'te Arda Baykal Optimist sınıfında Akdeniz Oyunları, 1993'te Haluk Babacan Finn sınıfında, 1995'te Akif Muslubaş yine Finn sınıfında, 2002'de Utku Ören Laser Radial sınıfında, 2006'da Yonca Yıldıral ve İrem Özdemir 470 sınıfında ve Zeynep Yentür Optimist sınıfında Balkan şampiyonu olmuşlardır. Bu şampiyonluklara ilaveten Aydın Yurdum 1997'de Laser Masterlar dalında Dünya ikincisi, Azat Baykal, Levent Özgen ve Erdil Uzaltan'ın 1997'de Dragon dalında Avrupa dördüncüsü, Azat Baykal, Arda Baykal ve Erdil Uzaltan'ın 2004'te yine Dragon dalında bu defa Dünya dördüncüsü oldular. Fenerbahçe Yelken Takımı dünyaca ünlü Bosphorus Cup'ta 2014 yılında şampiyonluğa ulaşmıştır. Yelken sporunda Türkiye şampiyonaları öncelikle 1930'lu yılların ortalarında Şarpi adı verilen ve Melbourne 1956 Olimpiyat Oyunları'nda olimpik sınıf olarak yarışmalara dahil edilen teknelerle İstanbullu ve İzmirli sporcular arasında yapılmıştır. İlk Türkiye Şampiyonası 30 Ağustos-2 Eylül 1933 tarihlerinde İzmir'de yapılmış, yarışlara İstanbul adına katılan Şeref Bey (Anadolu Kulübü) birinci, Demir Turgut (İstanbul Su Kulübü) ikinci ve İzmir'den Tayyar Bey üçüncü olmuştur . Fenerbahçeli sporculardan İstanbul Şarpi ikincisi Selim Zeki Benar ve flokçusu İzzet Çintav Türkiye Şampiyonası'na katılan ilk Fenerbahçeliler oldular. Fenerbahçeli sporcular Türkiye Şampiyonası'nda ilk kez 1934 yılında dereceye girdiler. 1934 İstanbul Şampiyonası'nda (4-6 Ağustos) Fenerbahçeli sporculardan Hayrettin Kunter ikinci, yine sarı-lacivertli yelkencilerden Osman Oğuz ve Enver Oğuz üçüncü olmuşlardır . Adıgeçenler, bir önceki yılın Türkiye ve 1934 yılının İstanbul şampiyonu Şeref Birgen (Anadolu Kulübü) ile birlikte İzmir'den iki şarpi ekibinin de katılımıyla 24-28 Ağustos 1934 tarihlerinde Moda'da düzenlenen Türkiye Şampiyonası'nda boy göstermişlerdir. Yarışlar sonunda Hayrettin Kunter "Karayel" isimli teknesiyle Türkiye üçüncüsü olmuştur. II. Dünya Savaşının yarattığı ekonomik koşulların büyük çaplı spor organizasyonlarına olanak tanımaması nedeniyle 1937'den 1949'a kadar Türkiye Şampiyonaları düzenlenememiştir. 1952 yılında Denizcilik Bankası'nın kulüplere yeni tekneler hibe etmesiyle kulüplerin filoları genişlemiş, 1955 yılından itibaren dragon, snipe ve pirat, 1956 yılından itibaren finn ve daha ziyade asker sporcuların tercih ettikleri Starboat sınıflarında yarışlar da Türkiye Şampiyonalarının programında yer almaya başlamış, 1957 yılında Türkiye Yelken Federasyonu'nun müstakil bir federasyon olarak kurulmasıyla şampiyonalar daha düzenli bir hal almıştır . 1943 yılından sonra bu spor dalında kaybolan Fenerbahçe Spor Kulübü ise Denizcilik Bankası'nın keza 1952 yılında hibe ettiği 1 adet dragon ve 4 adet pirat teknesiyle bu sınıflardaki yarışlara katılmaya başlamış, snipe ve şarpi teknelerinin olmaması nedeniyle bu sınıflarda düzenlenen yarışların haricinde kalmıştır. Geçen zaman içinde tekne sayısının artmasına da paralel olarak başarılı sonuçlar almış, 1960'larda optimist, 1970'lerde 470, 1980'lerde windsurf, 1990'larda 420 ve 2000'lerde match race, RSX, funboard ve techno sınıflarında en erken tekne sahibi olan kulüplerden biri olarak öncü bir yer tutmuş, doğal olarak Türkiye şampiyonalarında derece alınan sınıflar yıllar geçtikçe giderek çeşitlenmiştir. 1980'li yıllara kadar maddi olanaksızlıklar, ülke içi ulaşımın zorluğu ve yüksek maliyeti ile zaman zaman yarışların aynı zamanda öğrenci olan sporcuların sınavlarıyla çakışması nedenleriyle, İstanbul takımlarının başka vilayetlerdeki (çoğunlukla İzmir) Şampiyonalara katılamadıkları da görülmüş, bu da muhakkak ki bazı derecelerin hatta şampiyonlukların feda edilmesine neden olmuştur. Bunların yanı sıra, örneğin 1992 yılına kadar olimpik sınıf olan flying dutchman) ve snipe sınıflarının Türkiye Şampiyonaları programından sırasıyla 1982 ve 1983 yıllarında çıkarılması bu sınıflarda üstünlüğü bulunan Fenerbahçe'nin dezavantajına olmuştur. Fenerbahçe Yelken Şubesi 1934 yılından sonra ikinci kez 1957 yılındaki Türkiye Şampiyonasına katılmıştır. Sarı-lacivertli sporcular İstanbul karması altında ilk kez dereceye girdikleri Türkiye Şampiyonası'ndan sonra istisnasız her yıl Türkiye Şampiyonalarında boy göstermiş, 1960 yılından 2013'e dek 1991 yılı müstesna olmak üzere her yıl en az bir Türkiye Şampiyonluğuna ulaşma başarısı göstermiştir. Sarı-lacivertli sporcular 1934-2013 arasında toplamda 158 birincilik, 119 ikincilik ve 70 üçüncülük kazanarak İstanbul'da İstanbul Yelken Kulübü ve İzmir'de Karşıyaka ile birlikte Türkiye'de en önemli yelken kulübü olma mertebesine erişmiştir. Fenerbahçe Spor Kulübü'nün Türkiye Şampiyonalarında aldığı dereceler aşağıda sunulmuştur ,: Cup of Russia Cup of Russia İSU Grand Prix yarışmaları'ndan biri. Sporcular erkekler, kadınlar, çiftler ve buz dansı kategorilerinde yarışmaktadır. Cup of Russia Rusya Artistik Patinaj Federasyonu tarafından organize edilmektedir. Estonya bayrağı Estonya bayrağı, Estonya Cumuriyeti tarafından kullanılan resmi bayrak. Ulusal Estonya bayrağı yatay eşit üç kısımdan meydana gelip, kısımlar yukarıdan aşağıya doğru mavi, siyah ve beyazdan oluşmaktadır. Normal boyutu 105 × 165'tir. İlk kez bu bayrak Tartu Üniversitesi'ndeki Estonya Öğrenci topluluğunun kullanmaya başlamasıyla 1880'lerde ünlendi ve 1884'te Otepää Papazı tarafından kutsandı. İlk orijinal bayrak hala Estonya ulusal müzesinde sergilenmektedir. Estonya bayrağındaki renkler hakkında pek çok teori vardır. Bunlardan bir tanesi mavinin eskiden beri gelen özgürlüğü, siyah kaybedilen özgürlüğü, beyaz ise bağımsızlığı ve parlak geleceği simgelediğine dairdir. Ve en çok benimsenen görüş budur. Diğer bir teori ise şair Martin Lipp tarafından ortaya atılmştır. Mavi rengin kodu; 2001'de Finlandiya, Norveç, İsveç, Danimarka gibi bir İskandinav (Kuzey)ülkesi olan Estonya için İskandinav stilinde bir bayrak daha tasarlandı. Resmi olmamakla birlikte kullanılmaktadır. Amacı Sovyetler Birliği ile Estonya'nın bir alakası kalmadığını gösterip Estonya'nın bir İskandinav ulusu olduğunu göstermektir. Fakat resmi olarak 1880'de oluşturulan bayraklarını kullanmaktadırlar. Laura ve Aventerra'nın Sırrı Laura ve Aventerra'nın Sırrı ("Laura und das Geheimnis von Aventerra"), Alman yazar Peter Freund'un kaleme aldığı Laura Leander Serisi'nin ilk kitabıdır. Eduardo Antunes Coimbra Eduardo Antunes Coimbra (d. 5 Şubat 1947), Brezilyalı futbolcu ve teknik direktördür. Edu olarak tanınır ve Brezilya'nın gelmiş geçmiş en iyi atak ortasaha oyuncularından biri olarak gösterilir. Edu alt gelirli bir ailede Dünya'ya gelmişti. Babası bir kaleci ve diğer üç kardeşi tanınmış futbolculardı ki bunlardan biri Zico'dur Edu, Fenerbahçe takımında Zico'nun asistanı olarak görev yapmıştır. 2011 tarihinden itibaren Irak millî futbol takımında yine Zico'nun yardımcılığını yapmaktadır. Laura ve Yedi Ay'ın Mührü Laura ve Yedi Ay'ın Mührü ("Laura und das Siegel der Sieben Monde") Alman yazar Peter Freund'un kaleme aldığı Laura Leander Serisi'nin ikinci kitabıdır. Bir önceki kitapta İlham Kasesi'ni bulup Profesör Morgenstern'i ve kader ortağı Ellysion'u kurtaran Laura, bu kitapta da İlham Kasesi'ni ait olduğu yere, Aventerra'ya götürmeye çalışmaktadır. Fakat önünde çok tuhaf bir gizem daha vardır: Yedi Ayın Mührü... Laura, kardeşi Lukas ve üvey annesi Sayelle ile, üvey annesinin patronu Mr. Longolius'un kış evinde yarıyıl tatilini geçirmektedir. Mr. L'in yeğeni Kevin ile de tanışan Laura ile Lukas'ın tatilleri çok iyi gitmektedir. Ta ki kötülüğün gücünü hissetmeye başladıkları ana kadar... Her yerde gördüğü gizemli kardan adam, kardeşi Lukas'la birlikte Cehennem Kayaları adı verilen tehlikeli pistte kayak yaparken korkunç bir çığa dönüşüp üzerlerine yuvarlanır. Son anda kurtulan iki kardeşin başına gelecekler bununla sınırlı değildir. Laura, ekmek almaya giderken üzerine yağan donmuş saçaklardan kurtulmaya çalışırken üzerine doğru gelen siyah ve şoförü olmayan bir kamyonetten de son anda kurtulmuştur. Ama yoldan geçen bir rahip onun kadar şanslı değildir. Laura adama yardıma gittiğinde, adam zar zor yerinden kalkıp kulağında tek bir şey fısıldar: Yedi Ayın Mührü... Bu gizemi çözmeye çalışırken, kötülüğün bekçileri Dr. Quintus Schwartz ve Rebekka Taxus da boş durmazlar. Profesör Morgenstern'in ise başı fena halde derttedir. Yakın arkadaşlarından Rahip Dominikus'u öldürmekle suçlanmaktadır. Spor öğretmeni Percy Valliant ile rahibin yaşadığı manastıra giden Laura, buradaki gizli kütüphanede de eksik bir kitap olduğunu fark eder: Yedi Kardeşliği... Laura ve Yedi Ay'ın Mührü de serideki diğer kitaplar gibi 30 bölümden oluşmaktadır. Hitman 2: Silent Assassin Hitman: Silent Assassin, Eidos Interactive'nin Mayıs 2002 yılında çıkardığı TPS tarzı aksiyon oyunudur. Bir önceki oyundan() konu gelişerek devam ediyor. PlayStation 2 ve Xbox için 7 Mayıs 2002 tarihinde Avrupa'da, 10 Mayıs 2002 tarihinde ABD'de piyasaya çıkarılan oyun, Windows ve Nintendo için 1 Temmuz 2003'te Avrupa'da, 4 Temmuz 2003'te ABD'de piyasaya sürüldü. Konunun devamında 47 kiliseye gidiyor ve günahlarından arınıyor. Oradaki papazla iyi bir dostluk kuruyor ve bahçıvanlık yapmaya başlıyor. Ama ne yazık ki o kötülüğü bıraksa da kötülük onu bırakmıyor... Sicilya'daki en popüler ve güçlü mafyanın lideri Don Gulliano, papazı kaçırtıyor ve 47'den 500.000$ istiyor. Ve 47 tekrar eski günlerine dönüyor... Olaylar böyle gelişiyor.Oyunun ikinci görevi St.Petersburg'da geçerken 3.Japonya'da 4.Malezya'da 5.Nuristan'da 6. bölüm ise Hindistanda devam ediyor.Oyunda geliştirilmiş olarak hızlı şarjör değişimi,yeni silahlar ve geliştirilmiş yapay zeka yer alıyor.Yani artık düşmanlar daha güçlü ve zekiler.Oyun sadece PC ve PS2 platformlarında çıkmıştır. 1953 Fransa Bisiklet Turu 1953 Fransa Bisiklet Turu 1953 yılı 3 Temmuz-27 Temmuz arasında yer alan 40incı Fransa Bisiklet Turu'dur.Toplam yarış mesafesi 4479 km,22 etap ile binicilerin ortalama hızı 34.593 km/saat idi. Sıralama puan sistemine dayanıyordu,Dağ sınıflandırma kralı'na benzemiyordu. I'll Still Kill "I'll Still Kill" (genellikle "Still Will"), Amerikalı rapçi 50 Cent'in üçüncü stüdyo albümü "Curtis"'ten çıkan beşinci teklisidir. Şarkı, 6 Kasım 2007'de resmi olarak piyasaya çıkmıştır. Parçanın vokallerinde Akon yer almaktadır ve parçanın yapımcısı DJ Khalil'dir. Kütüphane sıralaması Kütüphane Sıralaması, ya da diğer bir deyişle aralıklı eklemeli sıralama, eklemeli sıralama algoritmasını art arda yapılan eklemeleri dizideki boşlukları kullanıp hızlandırarak kullanan bir sıralama algoritmasıdır. Adının kütüphane sıralaması olması bir benzetmeden gelmektedir: Algoritma Michael A. Bender, Martín Farach-Colton, ve Miguel Mosteiro tarafından 2004'te geliştirilmiştir. Kütüphane sıralaması, aynı kendisinden türetildiği eklemeli sıralama gibi, kararlı bir karşılaştırma sıralamasıdır ve sıralamayı yaptığı sırada sıraladığı diziye yeni elemanlar eklenmesine izin verir. Ayrıca kütüphane sıralaması çoğu durumda eklemeli sıralama algoritmasının O(n) karmaşıklığı yerine hızlı sıralama algoritmasının O(n log n) karmaşıklığına yaklaşmaktadır. Tek sorunu ise algoritmanın kullanıdığı aralıklar nedeniyle fazladan yere gereksinim duymasıdır. Laura ve Gümüş Sfenks'in Kehaneti Laura ve Gümüş Sfenks'in Kehaneti ("Laura und das Orakel der Silbernen Sphinx"), Alman yazar Peter Freund'un kaleme aldığı Laura Leander serisinin üçüncü kitabıdır. Laura ve Gümüş Sfenks'in Kehaneti de serideki diğer kitaplar gibi 30 bölümden oluşmaktadır: Trouble (albüm) Trouble, Senegalli Amerikalı R&B şarkıcısı Akon'un ilk stüdyo albümü. Albümden çıkan single'lar: "Locked Up", "Ghetto", "Lonely", "Belly Dancer (Bananza)" ve "Pot of Gold". First Date "First Date" (ya da Türkçe adıyla "İlk Randevu"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin yedinci sezonunun on dördüncü bölümü. Gizemli Müdür Wood’un davetini kabul eden Buffy onun geçmişindeki sırları keşfedecektir. Bu arada Xander farklı düğümler konusundaki bilgisiyle genç bir kızı etkiler, ancak kızın derdi onu bağlamaktır. Anya, Xander'ın o kızla randevusu olduğunu öğrenince, kıskançlık krizlerine girer. Öte yandan “İlk” Andrew’la iletişime geçer. Bölümün başında Giles, Buffy'le konuşmaktadır. Bir önceki bölümde, tüm Scooby'ler, Keşişlerin ona saldırdığını ve öldürdüğünü ve İlk'in, Giles'in şekline bürünüp aralarında olduğunu sanmışlardı. Giles da, Keşişlerin geldiğini, ancak onu öldüremediklerini ve kaçtığını söylerken, olaydan habersiz olan Spike gelir ve Giles'ın İlk olup olmadığını anlamak için onun üzerine atlar ve birlikte yere düşerler. "Aaa" der Spike, "Sana dokunabiliyorum. Sen İlk değilsin". Giles "Ne yapıyorsun sen!" diye bağırınca Spike, "Anya bana, senin İlk olduğunu söylemişti" der. Sonra birlikte Spike'ın çipinden bahsederler. Buffy de Giles'a, Organizasyon'un onlara iki seçenek verdiğini söyler: çipi çıkarmayı ya da onarmayı. Onlar da çıkarmayı seçmişlerdir. Giles "Deli misiniz siz? Spike çipi olmayınca herkese zarar verebilir" der. Buffy, ona Spike'ın artık kimseye zarar vermeyeceği konusunda güvence vermeye çalışır. O sırada, potansiyeller içeri gelir. Kennedy, "Çip de ne demek?" diye sorar. Aralarına yeni katılan Çinli bir avcı, Chao-Ahn, Çince bir şeyler söyler: "Söylediklerinizden hiçbir şey anlamıyorum!!" anlamında. Ancak ne onu kimse anlar, ne de o kimseyi anlar. Jenerikten sonra, Buffy'nin odasında, Giles, Spike'ın çipini çıkarmanın delilik olduğunu anlatır Buffy'ye. "Yeterince kötümüz var zaten, İlk, Keşişler, Tulachon... bir de Spike olmasın" der Giles. Buffy ise, Spike'a güvenmeleri ve ona bir şans vermeleri gerektiğini, eğer birbirlerine güvenmezlerse, hiçbir yere varamayacaklarını söyler. Bu arada Giles, "İlk, Keşişler, iblisler..." diye kötüleri sayarken, Buffy "...ve Müdür Wood" diye araya ekleme yapmıştır. Giles "O kim?" diye sorunca da Buffy, onun çalıştığı okuldaki müdür olduğunu, garip davrandığını, ama kötü birisi olup olmadığını bilmediğini söyler. İnşaatta, Xander çalışırken, bir kız görür ve onunla tanışır. Kızın adı Lissa'dır. Lissa, düğüm konusunu iyi bilen birisine ihtiyacı olduğunu söyler, Xander da düğüm konusundaki bilgisini sergiler. Lissa da onu akşama yemeğe davet eder, Xander da kabul eder. Okulda, Buffy gizlice Müdür Wood'un odasına girmiştir ve onun kötü olup olmadığı konusundaki şüphesini çözecek bir kanıt arıyordur. Tam karşıda büyük bir dolap olduğunu keşfettiği sırada, Wood içeri gelir. Odasında ne aradığını sorunca, Buffy hızla "Dosyalar... ve mekanik kalemler" olduğunu söyler. Wood da ona, aradığı malzemelerin girişte de olduğunu söyleyince Buffy, "Tamam. Oraya bakarım" der. Wood, bu cevap üzerine ona akşam için yemek teklif eder. Biraz utanıp sıkılarak etse de, Buffy sonunda bunu kabul eder ve ofisten dışarı çıkar. O çıktıktan sonra, Wood gömleğinin içine sakladığı kanlı bir bıçağı çıkarır. Bir beze siler ve Buffy'nin az önce açmakta tereddüt ettiği dolabı açar. İçinde bir yazı tahtası vardır ama onu kaldırınca, altında eksiksiz bir bıçak koleksiyonu vardır. Ve Wood, çıkardığı bıçağı oraya koyar. Evde Buffy ve Willow konuşmaktadırlar. Willow hayret etmiştir Buffy ve Wood'un çıkmasına. Buffy, sadece bir akşam yemeği olduğunu söyler. Ayrıca çenesini kapamasını, eğer konu sevgililerden açılacaksa, kendisinin de masanın altında el ele tutuştukları Kennedy'den bahsedeceğini söyler. Bu arada Giles ve Chao- Ahn, alışverişten dönmüşlerdir ve Giles onunla umutsuzca iletişim kurma çabası içindedir. Andrew, mutfakta Willow'un aldığı mikrodalga fırını kullanmaya çalışırken, İlk, Jonathan'ın kılığında orada belirir. Andrew korkar, İlk/Jonathan'a gitmesini yoksa çığlık atacağını ve Buffy'nin oraya geleceğini söyler. İlk beni göremez. Ben kime istersem ona görünürüm" der. Andrew iyice korkar. İlk ona, kimseyi öldürmesini istemediğini söyler, Buffy'yi bile. Yalnızca potansiyel avcıları... Andrew neyle öldüreceğini söyler. İlk/Jonathan da "Willow, birkaç gün önce bu eve bir şey getirdi" der. Andrew düşünür: "...mikrodalga mı?" İlk güler: "Hayır, seni salak. Silah!" der. Buffy ve Anya, tuvalette konuşmaktadırlar. Anya, belli etmek istemese bile, Xander'ın randevusu olduğunu öğrenince, kıskançlık krizine girmiştir. Spike, Wood'un davetine hazırlanan Buffy'yi görür. "Çok şık olmuşsun" der. Buffy mahcup bir halde, "Sağol" der. Spike ise, ona rahat olmasını, artık sevgili olmadığını bildiğini, kimle isterse çıkabileceğini söyleyince, Buffy rahatlar. Akşam, Lissa ve Xander bir kafede buluşurlar ve kahve içerler. Evde ise, Willow ve Dawn bilgisayardan Wood'u araştırırlar, ama hiçbir şey bulamazlar. Chao- Ahn ise çığlık çığlığa bağırır, çünkü Giles ona olayı fark etsin diye çizdiği bir karikatürü göstermiştir. Karikatür, bir vampiri öldüren bir kızı göstermektedir, ancak oldukça kanlıdır. Dışarıda, Wood ve Buffy buluşmuşlardır. Buffy, gidecekleri yerin ne olduğunu sorar, Wood ise, bunun sürpriz olduğunu söyler. Bildiği kestirme bir yol olduğunu söyler ve karanlık ara sokaklardan ilerlerler. Aniden bir grup vampirin saldırısına uğrarlar. Buffy, onlarla savaşır ve onları yendikten sonra, Wood'a doğru hırsla döner: "Beni tuzağa düşürdün, adi herif!" diye bağırırken, Wood'un da vampirlerle savaştığını görür ve şoka uğrar. Wood vampirleri yener ve Buffy'ye döner: "Haydi gidelim. Restoran bu tarafta". Bu arada, Lissa, Xander'ı "eğlenceli bir şey yapmaya", Sunnydale Lisesi'ne götürür. Wood ve Buffy restoranda oturmaktadırlar. Buffy, ona bunu nasıl yaptığını sorar. Wood, ona bu tür şeyleri bildiğini, çünkü annesinin de bir avcı olduğunu ama bir vampir tarafından öldürüldüğünü, bu yüzden de annesini öldüren o vampiri bulana kadar, bütün vampirleri öldüreceğini söyler. Buffy şaşırır ve çocuğu olan bir avcıyı daha önce hiç duymadığını söyler. Wood da annesinin tek olduğunu söyler. Wood, Buffy'nin avcı olduğunu hep bildiğini, onu bu yüzden Sunnydale Lisesi'nde rehberlik danışmanı olarak görev verdiğini söyler. Buffy de "Yani beni işe almanın sebebi mükemmel danışman olmam değil miydi?" diye sorunca, Wood kahkahalarla güler ama Buffy'nin ciddi olduğunu görünce hemen susar ve hemen "O da var tabii" der. Evde, Andrew, Buffy'nin çekmecesinden bulduğu silahı İlk/Jonathan'a vermektedir. Jonathan ve Andrew konuşurken, Andrew ona şüphelendirici sorular sorar; zayıf bir tarafı olup olmadığı gibi. İlk kaşlarını çatar: "Üzerinde dinleme cihazı mı var senin?" der. O anda, salonda, Andrew'in üzerindeki cihazı kulaklıkla dinleyen Willow, İlk'in son sözünü duyunca korkudan kulaklığı düşürür. İlk, öyle olduğunu anlayınca, Andrew'a çok kızdığını ve intikamının korkunç olacağını söyler. "İlk'i kandırabileceğini mi sandın?" der. O anda İlk'in sesi kulaklıktan değil de, duvarların içinden duyulmaya başlar: "Ben ne duymamı istersem, onu duyarsınız. Ben ne görmemi istersem, onu görürsünüz" Ve İlk gider. Lissa, Xander'ı soyup, Cehennem Ağzı'nın üzerine bağlamıştır. Lissa, Xander'a, düğümleri öğrettiği için teşekkür eder ve Xander'ın bıçakla karnında kesik açar. Xander'ı kanı Cehennem Ağzı'nın üzerine akar. Evde, Dawn, Andrew'ın derisinden, bantla bağladığı kayıt cihazını çıkartmaktadır. Bu arada Willow'un telefonuna Xander'dan şifreli bir SMS gelir. Şifrenin anlamı ise, "Kız arkadaşım bir iblis çıktı. Yardım edin" der. Restoranda, Wood, Buffy'ye kendi eliyle bir sos yedirirken, Spike onları böler. Buffy buna sinirlenir ve "Ne işin var burada?" der. Spike "Böldüğüm için pardon," der küçümseyen bir bakışla ve olanları anlatır. Arabaya binerler. Willow, yer tespit etme büyüsü yaparak Xander'ın nerede olduğunu bulmuştur. Spike, Buffy ve Wood, Lise'ye varırlar. Buffy, Lissa'yı döver, Wood da Xander'ın bağlarını çözer. Eğer Xander'ın kanı biraz daha aksaydı, Cehennem Ağzı açılacaktı. Wood, Spike'ın kim olduğunu sorar, Buffy de "Ekipten eski bir arkadaş" diye cevap verir. Ancak Lissa ile dövüşürken Spike vampire dönüşmüştür, Wood bunu görür ve şok içinde "O da bir vampir!" der. Evde, Scooby'ler merak içinde beklemektedirler. Giles "Nerede kaldılar, saat 3'ü geçti" der. Anya da "Bugünlerde bir ilişki trafiği var zaten. Buffy, Xander" der ve Xander'ın başına gelenlere üzülmedğini, çünkü onun bunu hak ettiğini söyler. O sırada Buffy'ler gelir. Herkes rahatlar. Sonra Willow bir espri yapar ve herkes güler. Giles ise birden bağırır: "Kesin artık!" Herkes susup ona bakar. Giles: "Bunlarla uğraşacak zamanımız mı var?" der. "İlişki gibi şeylerle?" Chao-Ahn'a gösterdiği karikatürü işaret eder: "Bu gerçek! Bunlar olacak şeyler! Hala işin lakırdısındasınız! Kendinize gelin!" diye bağırır ve gider. Gecenin ilerleyen saatlerinde Buffy yatağında oturmaktadır. Willow'lar, ona İlk/Jonathan meselesini anlatmışlardır. O sırada Spike gelir ve artık uzaklara gitmesi gerektiğini, Buffy'nin kendisine bir savaşçı bulduğunu, ona gerek kalmadığını anlatır. Buffy ise "Gitme" der. Spike nedenini sorunca Buffy "Çünkü sensiz kalmaya henüz hazır değilim" der. Wood'un evinde, Wood yüzünü yıkamaktadır. Birden İlk, Wood'un annesi Nikki Wood kılığında gelir. Wood, onun içinden geçer ve "Sen annem değilsin" der. İlk/Nikki de "Ya sana beni kimin öldürdüğünü söylersem?" der. Wood şaşalar. İlk/Nikki "Biliyorsun" der. "Bu akşam onunla birlikte dövüştün!" Wood anlar: Spike... (Gerçekten de Spike'ın Nikki'yi öldürüşünü "Fool for Love" bölümünde görmüştük.) Wood, İlk'e "Teşekkür ederim" der ve bölüm biter. Asystel Volley Asystel Volley, 1984 yılında kurulan bir İtalyan kulübü. Novara kentinin takımı olan Asystel Volley, Serie A1’de mücadele etmektedir. Maçlarını 5.000 kişilik Sporting Palace Novara spor salonunda yapan kulübün başkanı Antonio Caserta’dır. Takım 1984 yılında Giovanna Saporiti tarafından AGIL adıyla Trecate’de kuruldu. 1998-1999 sezonunda Serie A2'de Agil Trecate, 1999-2000 ve 2000-2001 sezonlarında Agil Volley Trecate adlarıyla mücadele etti. 2001 yılında Serie A1’e yükseldi. Kısa tarihinde iki süper kupa, iki İtalya Kupası, iki Avrupa Konfederasyon Kupası ve bir Top Teams Kupası sahibi oldu. İtalya Kupası SÃ¼per Kupa Top Teams KupasÄ± Avrupa Konfederasyon KupasÄ± "AntrenÃ¶r : Giovanni Caprara " AntrenÃ¶r: Marco Paglialunga Antrenör: Luciano Pedullà AntrenÃ¶r: Dejan Brdjovic AntrenÃ¶r: Alessandro Chiappini AntrenÃ¶r: Alessandro Chiappini Antrenör: Angiolino Frigoni AntrenÃ¶r: Jenny Ping Lang AntrenÃ¶r: Jenny Ping Lang AntrenÃ¶r: Luciano Pedulla Penrose karolarÄ± Penrose karoları 1973 yılında ünlü İngiliz Fizikçi Sir Roger Penrose tarafından bulunmuştur. Bu karoların en önemli özelliği düzlemi sonsuza kadar kaplayabilmeleri fakat periyodik olarak kaplamalarının imkânsız olmasıdır. Düzlemi periyodik olmadan kaplayabilen karo kümelerinin araştırılması 1960'lı yılların başına rastlar. Penrose'a gelinceye kadar bu karo minimum sayısı altıya düşürülmüştü. Penrose bu sayıyı ikiye düşürmeyi başarmıştır. Penrose beşgensel simetriyi kullanarak iki adet ikili ve bir adette altılı olmak üzere toplam üç farklı karo kümesi keşfetmiştir. Penrose'un keşfetmiş olduğu karo kümelerinin bir önemli özelliği de ondan önceki karoların temel kare şeklinde olmaları fakat Penrose'un karolarının altın üçgenler kullanılarak yapılabilmesidir. Kare şeklindeki karolarla beşli dönel simetriye sahip kaplamalar mümkün olmadığı halde Penrose'un karo kümeleriyle beşili dönel simetriye sahip kaplamalar yapılması mümkündür. Düzlemi bu özelliklerle kaplayabilen başka karo kümeleri de mevcuttur. Bu karo kümeleri kullanılarak yapılan kaplamalar "pentapleks kaplamalar" olarak adlanırılırlar. Yeni Kalabsha Yeni Kalabsha, Mısır'da Asvan kentinin güneyinde Asvan Barajı yakınlarında yer alan bölge. Bölge, Nasır gölünün suları altından kalma tehlikene karşı buraya taşınan birkaç önemli tapınak, yapı ve diğer kalıntılara ev sahipliği yapar. Dikkat çekici kalıntılar şunlardır; Bu bölgede bulunan en önemli kalıntıdır ve bu sebeple bu alana adını vermiştir. Bu Roma dönemi tapınağı aslında Kalabsha'da yer alıyordu ancak 1970 yılında bu gün bulunduğu yere taşındı. Tapınak İmparator Augustus tarafından inşa ettirilmiş olup, Nubiya'da yer alan en büyük müstakil tapınaktı. Tapınak yeni yerine taşınırken, kesilerek 13000 taş bloğa bölünmüş ve burada yeniden inşa edilmiştir. Gerf Hussein tapınağı (aslında "Per Ptah" ya da "Ptah'ın evi" olarak bilinir) II. Ramses'e adanmış olup Nubiya naibi Setau tarafından inşa ettirlmiştir. Kısmen müstakil olan tapınak kesme taştan yapılmıştı. Nasır gölünün sularının altında kalma tehlikesine karşı Yeni Kalabshaya taşınarak yeniden inşa edilmiştir. Tapınağın taşlarının çoğu yerinde bırakılmış olup şimdi göl sularının altında yer almaktadır. Bu kesme taştan tapınak, Nasır gölünün sularının altında kalma tehlikesine karşı Polonyalı arkeologlar tarafından kurtarılarak yeni yerine taşınmıştır. Tapınak II. Ramses'e, Amun ve Anukis'e adanmıştır. Yukarıçiftlikköy Mecidiye, IlgÄ±n Mecidiye Konya ili Ilgın ilçesine bağlı bir köydür. 1878 (1293) Osmanlı-Rus Savaşı, halk arasında (93 Harbi diye bilinen ve Türk tarihi için bir felâket olan, dokuzuncu Osmanlı Rus savaşında Ardahan'ın Posof ilçeside işgal edildi. Bu savaşla Kırk Yıllık Kara günler başladı. Bu esaret, göçlere sebep olmuş, birçok insan, ata yurdunu, baba ocağını terk ederek Anadolu içlerine çekilmiştir. Mecidiye (Havuşlu)da bunlardan biridir. 93 Harbi felâketiyle vatandan ayrı düşenler 1876 (Rumi 1293) yılında Posof İşgal edilince LAMİYAN (Çayırçimen), SUSKAP(Aşıkzülali), ŞUVASKAL (Gönülaçan), VARHANA (Uluçam), CACUN (Doğrular), Köylerinden ve Batum'dan göç etmişlerdir. 1883 yılında bu bölgeyi dolaşan bir Rus bilgininin Posof' la ilgili notlarından, bölge halkının tamamının Türkçe konuştuğunu, Gürcüce konuşan kimsenin bulunmadığını ve hatta kimsede Gürcüce öğrenme arzu ve isteğinin bulunmadığını öğreniyoruz. Yine bu notlarda, 1877-78 Osmanlı-Rus Savaşı' ndan sonra, Posof' tan 331 hane (aile)nin Anadolu' ya göç ettiği, bunlardan 103 ailenin geri döndüğü belirtilmektedir. Muhacirliğin oldukça karmaşık bir tarihi vardır. Muhacirlik ilk olarak, 1828-1829 Osmanlı-Rus Savaşı'nın ardından başlamıştır. Köyümüzün Kurulduğu tarih kesin bilinmemekle birlikte 1873 ile 1876 ve En son 1921 yılında gelenler olduğu bilinmektedir. Aleksandr Skryabin Alexander Nikolayevich Scriabin (Rusça: Александр Николаевич Скрябин, Aleksandr Nikolayeviç Skriabin) (d. 6 Ocak 1872 [eski Rus takvimine göre 25 Aralık 1871] – ö. 27 Nisan 1915, Moskova), bir Rus besteci ve piyanist. Scriabin erken modern besteciler arasında en çok yenilikçi ve çok özel dürümlü bir piyanist ve besteci olarak tanımlanmıştır. Kariyerinin başlangıcindea Scriabin, Fredric Chopin'den ilham alarak çok lirik karakterli ama kendine özel tonlu müzik bestelemiştir. Ama, Arnold Schönberg'in yeniliklerinden habersiz ve bağımsız olarak, kabul mistisizm akımına dayanarak, gittikçe müziğini atonal olarak bestelemiş ve bu nedenle 12-tonlu kompozizyon ve şerial müzik akımlarının öncülüğünü yapmıştır. Rus Sembolist akımı bestecileri arasında önde giden bir besteci olarak da görülebilmektedir.. İyi bir piyanist olan annesi çok erken yaşta öldüğü ve babası diplomat olarak yurt dışında bulunduğu için Scriabin teyzesinin yanında büyüdü. Teyzesi onu bakımının yanında müzikal yetilerinin geliştirmesine de önem verdi. 1888’de Moskova Konservatuatına alınan Scriabin, orada Sergej Tanejew ve W. Safonow ile çalıştı. 1892’de en iyi derece ile mezun olduktan sonra piyanist ve besteci olarak ismini duyurmaya başladı. Kariyerindeki ilk çıkışı, ona uluslararası turneler organize eden ve müziği ile bir menajer gibi koruyup ilgilenen M.Belajew sayesinde elde etti. 1898’de Scriabin öğrenim gördüğü yerde piyano öğretmeni olarak çalışmaya başlasa da 5 yıl sonra kendisini hiçbir şey tarafından kısıtlanmadan bestelerine, enstrumanına ve konserlerine adayabilmek için ayrıldı. Uğruna eşinden ve çocuklarından ayrılıp 1905’te evlendiği Tatjana Schljozer ile uzun süre batıda yaşadıktan sonra İsviçre’ye yerleşti. 1908’de Brüksel’e taşındı. Artmakta olan ününden haberdar idi. 1906-1907’de genişletilmiş bir turne sayesinde bu ününü Amerika kıtasına da taşıma imkânı buldu. Bu esnada Scriabin gittikçe daha çok ruhani ve sufi fikir ve taslaklarla uğraşmaya başlamıştı. 1910’de tekrar geldiği Moskova’da özenle büyük bir Teozofik eser üzerinde çalışmaya başladı. Bir kan zehirlenmesinin sebep olduğu ani ölümü eserini bitirebilmesine engel oldu. Moskova’daki son yıllarında sembolistlere yakın oldu. Birçok piyano eseri ve senfoni yazdı. İlk dönem eserleri Chopin geleneğinde olsa da daha sonraki yıllarda Scriabin, Messiaen gibi 12 Ton müziğine kadar giden yeni modal düzenlemeler keşfetti. Artık Scriabin’e Nietsche, Bergson ve teosofiden etkilenen felsefi fikirlerini ifade edebilmek için müzik yetmemeye başlamıştı. 1908-10 arasında yazdığı senfonik şiir Prometheus’da ilk kez renkli-piyano’yu (Farbenklavier) kullanmış, eserin 1915'te New York'taki galası dünyadaki ilk ışık şovu olmuştur. Hayatının son döneminde gittikçe daha çok vakit ayırıp tasarladığı eser, multimedyal bir ‘Muamma’ üzerinde çalıştı. Hareketli mimari, dans, koku, renk, ton ve kelimelerden oluşan ve tüm düzeylere hitap edebilecek olan bir senfoni olacak olan bu eser Hindistan’da yarım küre şeklindeki bir tapınakta 7 günlük bir ayin ile gerçekleştirilecekti. Scriabin’in yalnız‚ Planlı Bir Duruşma’nın sözleri ile bazı müzikal fikirlerin taslağını hazırlayabildiği bu ütopik projenin katılanları yüce bir farkındalığa, kozmik bir bilince ulaştırması gerekiyordu. Scriabin, döneminin bir çocuğu olarak kendisini gittikçe bir çeşit sanat mesihi olarak hissetmiş ve başlarını yaşadığı I. Dünya Savaşı'yla sonuçlanan dünyadaki genel karışıklığı sezmişti. Scriabin'in Welte-Mignon için kendi yaptığı ses kayıtları yeni ses kayıt sistemlerine transfer edilmiştir Anında Görüntü Show Anında Görüntü Show, FOX'da yayınlanmış eğlence programı. Osmantan Erkır'ın yapımcılığını üstlendiği ve sunduğu, Mahşer-i Cümbüş tiyatro grubunun özel dekor veya kostüm kullanmadan oynadıkları ve oyunu seyirci yönlendirmesine göre değiştirerek gerçekleştirdikleri program. Kendi dalında Türkiye'de bir ilk olma özelliği taşımaktadır. Her hafta programda ünlü bir konuk yer almakta ve zaman zaman oynanan oyunlara katılmaktadır. Programda oyunlar Tiyatro Sporu'nda olduğu gibi sırayla iki takım arasında oynanmaktadır. Oyun turları formatta yer almasına rağmen program süresine göre farklılık göstermektedir. Bir hafta oynanan tur diğer hafta oynanmayabiliyor. Mahşer-i Cümbüş grubu bu turları daha çok Tiyatro Sporu adlı doğaçlama tiyatro gösterilerinde sahnelemektedirler. Maison CarrÃ©e Maison Carrée (Türkçe; "kare ev") Fransa'nın güneyinde, Nîmes şehrinde yer alan ve eski Roma İmparatorluğu sınırları içinde yer alan bölgeler içinde, günümüze kadar en iyi korunmuş halde ulaşan antik tapınak. Tapınak, MÖ 19–16 yılları civarında aynı zamanda Roma'da bulunan Panteon'un da hamisi olan ve Augustus tarafından varis olarak evlatlık edinilen ancak genç yaşta ölen Gaius Julius Caesar ve Lucius Caesar adlı iki oğlunu anısına Marcus Vipsanius Agrippa tarafından yaptırılmıştır. Tapınağın Gaius ve Lucius'a ithaf edildiğini belirten orijinal yazıt orta çağ'da silinmiştir. Ancak Jean-François Séguier adında yerel bir bilim insanı, 1758 yılında bronz yazıtın takılı olduğu deliklere ve düzene bakarak orijinal ithaf yazısını çözmüş ve yeniden yazılmasını sağlamıştır. İthaf metni şöyledir: " Augustus'un oğlu Konsül Gaius Caesar'a; Augustus'un oğlu Konsül gösterilen Lucius Caesar'a; gençliği prenslerine." Tapınak tahrip edilmeden günümüze ulaşmasını büyük ölçüde Hristiyanlığın Roma'nın resmi devlet dini olarak kabul edildiği 4. yüzyıl'da bir Hristiyan kilisesi olarak kullanılmasına borçludur. Ardından şehir konsüllerinin toplanma yeri olarak kullanılan yapı, Fransız İhtilali'nde sağlam kalmış ve son olarak şehir arşivlerinin muhafazasına hizmet etmiştir. 1823 yılında müzeye dönüştürlen yapının adı arkaik bir terim olan ve tam olarak "uzun kare" ya da binanın formuna atfen dikdörtgen anlamına gelen "carré long" teriminden Fransızca'ya geçmiştir. Maison Carrée, Vitruvius'un Mimarlık üzerine 10 kitap adlı eserinde bahsettiği klasik mimarinin mükemmel bir örneğidir. Tapınak, şehrin forumunda, 2.85 m yüksekliğinde bir podyum üzerinde yükselir ve sahip olduğu dikdötgen planda, 26.42 m ve 13.54 m'lik ölçüleriyle uzun kenar kısa kenarın neredeyse iki katı uzunluktadır. Façade, tapınağın neredeyse 1/3'ünü oluşturan derin bir portico ya da pronaos'a sahiptir. Tapınak, sahip olduğu 11.x.6 Korint düzeninde sütunu ile bir hexastyle pseudoperipteral tapınaktır ve cella duvarı üzerine iliştirilmiş 20 adet gömme sütuna sahiptir. Sütunların üzerinde yer alan arşitrav damlalık friziyle 1:2:3 oranlarına sahip üç bölüme ayrılmıştır. Yumurta-ok silmesi arşitravı frizlerden ayırmaktadır. Çok güzel bir dentil sırasının altında yer alan Friz üzerinde dekoratif amaçlı stilize edilmiş gül bezekleri ve Akantus yaprakları bulunmaktadır. Büyük bir kapıdan (6.87 m yüksekliğinde, 3.27 m genişliğinde) girilen ve asıl kutsal alan olan iç mekan sürpriz bir şekilde küçük ve penceresizidr. Bu alan günümüzde geçici sanat sergilerine ev sahipliği yapmaktadır. Cella içerisinde yer alan antik süslemeler günümüze ulaşmamıştır. Yapı, yüzyıllar içinde kapsamlı restorasyonlardan geçmiştir. 19. yüzyıla kadar bitişiğindeki yapıların bir parçası olarak biçimlendirilmiştir. Tapınak müzeye dönüştürülünce bu yapılar yıkılmış ve yapıya Roma dönemindeki ihtişamı geri verilmiştir. Pronaos yüzyılın başında Roma stilinde bir tavan olmak şartıyla restore edilmiştir. Günümüzdeki kapı 1824 yılında yapılmıştır. 1988-1992 yılları arasında yapılan restorasyonda çatısı yenilenmiş ve çevresi forumun sınırlarını açığa çıkaracak biçimde temizlenmiştir. Maison Carrée, Paris'teki Neoklasik Église de la Madeleine ve Birleşik Devletlerdeki Virginia Eyalet Binasına ilham kaynağı olmuştur. Martin Bryant Martin Bryant (d. 7 Mayıs 1967), 28 Nisan 1996'da Avustralya'nın Tasmanya adasının Port Arthur şehrinde bir kafeyi basarak 1 saat içine 35 kişinin ölümüne, 37 kişinin de yaralanmasına sebep olan Avustralyalı katil. Olay dünyada o tarihlerde büyük yankı uyandırmış ve tek bir kişinin yaptığı en büyük katliamlardan biri olarak tarihte yerini almıştır. Avustralya hükümetinin serbest silahlanmayı yasaklama tedbirleri almasına neden olmuştur. Yapılan testlerde IQ'sunun 66 olduğu tespit edilmiştir. Şu an Tasmanya'nın başkenti Hobart'taki HM Prison Risdon cezaevinde ömür boyu hapis cezasını çekmektedir. 1936 Yaz Olimpiyatları'nda Türkiye Türkiye, Berlin'de yapılan 1936 Yaz Olimpiyatları'na katıldı. Ülke iki eskrimciyle (Halet Çambel ve Suat Fetgeri Aşeni) kadınlarda ilk kez olimpiyatlara katıldı. Güreşçiler Yaşar Erkan ve Ahmet Kireççi Türkiye'ye olimpiyat tarihindeki ilk madalyalarını kazandırdı. Eurovision Dans Yarışması Eurovision Dans Yarışması 2007 yılından itibaren yapılan dans yarışması. Yarışma 2008 yılından sonra bitmiştir. Engin Arık Engin Arık (14 Ekim 1948 - 30 Kasım 2007), Türk parçacık fizikçisisi ve Boğaziçi Üniversitesi Fizik Bölümü'nün eski profesörüydü. Toryum madeninin enerji sorununa temiz ve ekonomik bir çözüm olabileceği yolundaki görüşleri ile tanındı. 14 Ekim 1948'de İstanbul'da doğdu. Atatürk Kız Lisesi'ni 1965 yılında bitirdi. Arık 1969'da İstanbul Üniversitesi'nden matematik ve fizik diploması aldıktan sonra, aynı üniversitenin Kuramsal Fizik Kürsüsü'nde öğrenci asistanı olarak çalışmaya başladı. Engin Arık, deneysel yüksek enerji fiziği alanında Pittsburgh Üniversitesi'nde 1971'de master (M.S.) 1976'da doktor (Ph.D.) unvanı aldı. Doktora çalışmasının ana temasını değişik elementler üzerine "hyperon demeti" yollanarak gözlenen rezonansları oluşturuyordu. 1976-1979 doktora sonrası araştırmacı olarak Londra Üniversitesi ve 'nda hidrojen hedef üzerine yollanan pion demeti ile "exotic delta" oluşumlarını inceleyen deneylerde yer aldı. 1979'da Türkiye'ye dönerek Boğaziçi Üniversitesi Fizik Bölümü'ne girdi. "Deneysel yüksek enerji fiziği" alanında yaptığı çalışmalarla 1981 yılında doçent oldu. 1983'te, Control Data Corporation'da iki yıl çalışmak üzere üniversiteyi bıraktı ve ardından Boğaziçi Üniversitesi'ne dönerek 1988'de profesör oldu. Arık 1997 ve 2000 arasında Viyana'da Birleşmiş Milletler'in bir kuruluşu olan Comprehensive Test Ban Treaty Organization'da "radionuclide" görevlisi olarak çalıştı. 1990'dan sonra CERN'deki çalışmalara katıldı. ATLAS ve CAST deneylerine katılan Türk bilim insanlarına liderlik yaptı. Arık "deneysel yüksek enerji fiziği" alanında yüzün üzerinde makale yayımlamış, yüzlerce atıf almıştır. Aynı zamanda Türk Ulusal Hızlandırıcı Projesi'nin de yürütücülüğünü yapan Arık, 30 Kasım 2007 tarihinde Isparta'daki uçak kazasında hayatını kaybetti. Edirnekapı Şehitliği'ne defnedildi. Arık, Boğaziçi Üniversitesi'nde kendisiyle aynı bölümde profesör olan Metin Arık ile evliydi ve iki çocuğu vardı. 2014 yılında yayınlanan Webometrics raporunda yer alan h-index'i sıralamasına göre, Türkiye'deki bilim insanları içerisinde halen ilk sırada yer almaktadır. Sadece deneysel yüksek enerji fiziği alanında yaptığı çalışmalarla sınırlı kalmayan Arık, Türkiye'de çok önemli rezervleri bulunan toryum madeninin enerji sorununa temiz ve ekonomik bir çözüm olabileceği ve olması gerektiği yönündeki görüşleri ve çalışmalarıyla tanındı. Bu doğrultuda, Türkiye'nin toryum ile elektrik enerjisi üretebilme olanağına kavuştuğunda trilyonlarca varil petrole eş değerde bir enerji kaynağının sahibi olacağını ileri sürdü. Hızlandırıcı projesi ve Türkiye’nin CERN’e üyeliği konusundaki çalışmaları nedeniyle kendisine suikast düzenlendiği, uçağının MOSSAD veya başka bir istihbarat teşkilatı tarafından düşürülmüş olabileceği iddiaları ortaya atılmıştır. Ayo Technology "Ayo Technology", Amerikalı rapçi 50 Cent'in üçüncü stüdyo albümü "Curtis"'ten çıkan dördüncü teklisi. Parçanın ilk adı "Ayo Pornography" iken daha sonra "Ayo Technology", daha sonra da "She Wants It" olarak değiştirilmiştir. Sonunda parçanın adı "Ayo Technology" olarak belirlenmiştir. 50 Cent'e bu parçada pop şarkıcısı Justin Timberlake ve prodüktör Timbaland vokallerde eşlik etmektedirler. 2008 Grammy Ödülleri'nde şarkı, "En İyi Rap Şarkısı" dalında ödüle aday gösterilmiştir. Şarkının video klibi Joseph Kahn yönetmenliğinde, Londra'da çekilmiştir. Video klibin tanıtımı BET kanalında 2 Ağustos 2007 tarihinde yapılmıştır. Timbaland, video klipteki rolünde "touchscreen" adında bir cihaz kullanmaktaydı. "Ayo Technology", "Billboard" Hot 100 listesine 22 numaradan girerek 50 Cent'in bu listeye en yüksek girişi yapan şarkısıdır. Şarkı, listede 5 numaraya ulaşarak 50 Cent'in bu listedeki onuncu ilk 5'e giren hiti olmuştur. Şarkı, Birleşik Krallık listesine dijital yükleme satışlarıyla 10 numaradan giriş yapmış ve 50 Cent'in bu listedeki ilk 10'a giren sekizinci şarkısı olmuştur. "Ayo Technology", listede 2 numaraya ulaşarak, 50 Cent'in bu listede en yüksek başarı gösteren şarkısı haline gelmiştir. Antiohos Ä°eraks Antiokhos Hieraks (Grekçe, Aντιoχoς Ιεραξ ; ö. MÖ 226) Seleukos İmparatorluğu'nun bölücü lideridir. Antiokhos II ve Leodis I'in küçük oğludur. Gençliğinde, Seleukos İmparatorluğu'nun Suriye eyaletini yönetmiştir. Babası MÖ 246 yılında öldüğünde Antiokhos, Anadolu'da bağımsız bir krallık kurmak için, kardeşi Seleukos II Kallinikus ile savaşmıştır. Bu savaş yıllar boyunca devam etmiş; fakat Antiokhos savaşı Bergama kralı Attalus'un onu yenmesi ve ordusunu Anadolu topraklarından geri çekmesi sonucu kaybetmiştir. Savaşı kaybeden Antiokhos Mısır'a kaçmıştır ve orada MÖ 226 yılında hırsızlar tarafından öldürülmüştür. Antiokhos, Bitinya kralı Zielas'ın kızıyla evlenmiştir. Sona Sona aşağıdaki anlamlara gelebilir: Remix & Soundtrack Collection Remix & Soundtrack Collection, Amerikalı prodüktör Timbaland'in 4 Haziran 2007'de piyasaya çıkardığı compilation (toplama) albümü. Geena Davis Geena Davis, 21 Ocak 1956 doğumlu; Oscar, Altın Küre ve Emmy ödüllü Amerikalı oyuncu, yapımcı, eski manken, yazar ve sporcu. 1956 yılında Wareham, Massachusetts'te doğan Geena Davis, erken yaşlarından itibaren müzikle yakından ilgiliydi. Piyano, flüt ve vurmalı çalgılardan bazılarını çalmayı öğrenmiş ve ergenlik döneminde bir süre için Wareham'daki kilisede org çalmıştır. New England College'den sonra gittiği Boston Üniversitesi, Güzel Sanatlar Bölümü'nden 1979'da iyi bir dereceyle mezun oldu. Bir süreliğine öğrenci olarak İsveç'te kaldığından akıcı bir şekilde İsveççe konuşabilmektedir. Mezun olduktan sonra New York'taki Zoli isimli bir mankenlik ajansı için çalışmaya başladı. mankenlik, hatta bir süreliğine garsonluk bile yaptığı bu dönemde Sydney Pollack'ın dikkatini çekince başrolünde Dustin Hoffman' ın oynadığı Tootsie adlı filmdeki pembe dizi oyuncusu rolünü alarak beyaz perdeye geçiş yapmış oldu. Bu rolün ardından "Family Ties" ve bir bölümünü kendisinin yazdığı "Buffalo Bill" gibi dizilerde oynadı. Televizyon dizilerinin ardından sinema filmlerine devam eden Davis, 1982 yılında Chevy Chase ile birlikte Fletch adlı filmde rol aldı. Ardından David Cronenberg'in 1986 yapımı The Fly ( Sinek ) adlı filmi ile adını daha geniş çevrelere duyurmayı başardı. Bu filmdeki teknik bir arıza sonucu sineğe dönüşen bilim adamını canlandıran Jeff Goldblum ile evlendi. 1988 tarihli Beetlejuice adlı filmin ardından dram ve komedi filmlerinin aranan yıldızı olmayı başarmıştı. Aynı yıl bir köpek terbiyecisini canlandırdığı The Accidental Tourist'deki performansı ile En İyi Yardımcı Kadın Oyuncu Oscarı'nı aldı. Bu yıllar boyunca pek çok farklı rolde oynasa da genel anlamda "beceriksiz fakat etkileyici" kadın portesini korudu. 1991 yılına gelindiğinde, radikal feminist üslubu ile büyük tartışmalara yol açan ve Susan Sarandon ile birlikte rol aldığı Thelma & Louise filmi ile En İyi Kadın Oyuncu Oscarı'na aday olup, kariyerinin doruğuna çıksa da bir anda muhafazakâr kesimlerin öfkesine maruz kaldı ve bir kısım kadın izleyici tarafından düşman ilan edildi. 1993 yılında, Bruce Willis'in başrolünü oynadığı Die Hard 2 ve Cliffhanger filmlerinin yönetmenliğini üstlenen Renny Harlin ile hem romantik hem de profesyonel bir ortaklığa giren oyuncu, özellikle Cutthroat Island filminin gişede büyük bir çöküş yaşaması ile birlikte sona ereceği düşünülen bu ilişkiye aynı yönetmenin 1996 yapımı The Long Kiss Goodnight adlı filmine kadar devam etti. Bu filmden sonra beyaz perdeye uzun bir süre ara veren Davis, 1999 yılında Stuart Little adlı küçük bir fareyi konu alan filmde rol aldı. Sporla da ilgilenen Davis, 1999'da ABD'de yapılan okçuluk olimpiyat takımı seçmelerinde takıma giremese de yarı finale kadar yükselmiştir. 1.83 metrelik boyu ile hollywood'un en uzun oyunculeri arasındadır ayak numarası 42'dir Weibull dağılımı \, if formula_1| Olasılık kuramı ve istatistik bilim dallarında Weibull dağılımı (Waloddi Weibull anısına isimlendirilmiş) ) bir sürekli olasılık dağılımı olup olasılık yoğunluk fonksiyonu şöyle ifade edilir: Burada formula_8 ve "x" <