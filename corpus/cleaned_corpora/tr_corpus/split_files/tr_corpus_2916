inanmazlar... Tüm dinlen terk etmişlerdir... Onlar... kıyamet ve hesaplaşma günü cezalandırma, imtihan, soru ve yanıt olmayacakmış gibi davranırlar...Onlar tüm insanların insanlık açısından eşit olduklarına inanırlar hiç kimsenin bir üstünlüğü olmadığım ve herkesin kendi ruhundan ve yaşamından sorumlu olduğunu savunurlar. Bu boş inançları ve saçma düşüncelerinden hareketle yeni kanun koymuşlardır. Şeytan‘ın söylediklerini yaparak, dinin temellerini yıkmış, yasaklananları yasal yapmış, tutkulu arzularına ulaşmış, tüm insanları günahlarına ortak etmeye çalışmış, dinler arasında nifak tohumlan ekmiş, krallar ve devletler arasına fesat sokmuşlardır. Yalanlarla dolu sahte kitaplarıyla Biz size, dininize ve toplumunuza aitiz demiş ve herkesi Şeytan ın bayrağı altında birleşmeye çağırmışlardır. Burada Şeytan'a sıkça yer verilmiş olması ilginçtir. Kuran'ın son cüzü (114 5) Şeytan'ın insanların kalplerine fısıldadığı yazmaktadır. Bu durum, XX. yy sonunda Avrupa'nın, sonra da Amerikan düşünce ve yaşayış tarzının çekiciliğine karşı koyma çabalarında da görülmüştür. Osmanlı İmparatorluğu'ndaki ve birtakım değişikliklerle İran şahlarının ülkesindeki geleneksel toplumsal ve siyasal düzenin kökeni klasik İslam hukuk ve geleneklerine, bundan da öte eski Ortadoğu uygarlıklarına dayanır. Bu da, öteki dini kültürlerdeki gibi Allah'ın son vahyini kabul edenler ve reddedenlere eşit davranmak mantıklı ve uygun olmayacağından, eşitsizliğe dayanmaktadır. Bunu eşit haklar düzeni olarak gösteren,geleneksel İslam rejimlerinin dini hoşgörüsünü hakkıyla öven bazı modem savunucular olmuştur ama durum böyle değildi. O dönemde bu tür bir eşitlik bir erdem gibi görülmez, görevin kötüye kullanılması olarak kabul edilirdi. İslam devleti inanmayanlara eşitlik tanımayı kabul etmeyerek iktidardaki dinlerin uygulamasını izlemekteydi. Ötekilerdeki bu farklı yan, toplumda inanmayanlara Şeriatla tanımlanan, sınırlanan ve Müslüman toplumunun çoğunluğunu kabul ettiği bir yer veriyordu. Ancak bu bir eşit statü değil, bir hoşgörü düzeyiydi. İslamiyet'in hoşgörüsü, eski dinler olarak kabul ettiği tek tanrılı olanlarla sınırlıydı ve uygulamada, Ortadoğu'daki çeşitli mezheplerden olan Musevileri ve Hıristiyanları içeriyordu. İran'da küçük bir Zerdüşt toplumu vardı. Osmanlı İmparatorluğu'nda bu azınlıklar millet olarak adlandırılıyordu. Millet bir dine bağlılığıyla tanımlanan dini ve siyasi bir topluluktu. Üyeleri, o dinin, devlet kanunları ve çıkarlarıyla çatışmadığı sürece liderlerinin kanunlarına ve kurallarına uymak zorundaydılar. Bu dini özgürlük ve komünal özerklik karşılığında Müslüman olmayan milletler devlete sadakat borçlu olurlardı ve zimmi statülerinin eksikliklerini ve sınırlılıklarını kabul ederlerdi. Osmanlı İmparatorluğu'nda Müslümanlar, Rumlar, Ermeniler ve Museviler olmak üzere başlıca dört millet vardı. Tümü de yalnızca dini terimlerle tanımlanırdı. Müslüman millete millet-i hakime de denirdi ve arasında Türkçe, Arapça, Kürtçe, Arnavutça, Rumca ve başka Balkan ve Kafkasya dilleri konuşanlar vardı. Rum milleti de aym ölçüde farklılıklar taşıyordu. Etnik Yunanlılarla birlikte başka kökenlerden olduğu halde Ortodoks Kilisesi'ne bağlı olanlar vardı Avrupa'da Romanyalılar, Sırplar, Arnavutlar ve Bulgarlar Asya'da, Batılı sınıflandırmasında Hıristiyan Türkler ve Araplar olarak bilinen Türkçe ve Arapça konuşanlar. Ermeni milleti homojen özellikteydi ve Ermeni Kilisesi'ne bağlı Ermeniler'den oluşuyordu. Türkçe konuşan kişi sayısı çoktu ve bunlar Türkçeyi Ermeni alfabesi ile yazarlardı. Belirli zamanlarda Suriye Yakubi Kilisesi ve Mısır Kıpti Kilisesi'ne bağlı olanlar da Ermeni Kilisesi ile ilişki kurmuşlardı. Gerek Ermeni, gerek de Rum milletinde, diğer Katolik Rum ve Ermeniler veya daha sonra her iki milletten de Protestanlığı seçen kimsenin olmaması önemli bir konudur. Musevi milleti, Suriye ve Irak'taki Arapça konuşan Museviler, 1492 kovulma fermanıyla İspanya'dan kaçan ve İspanyolca konuşanlar, Mora'daki Rumca konuşan Museviler ve daha başka dilleri konuşan daha küçük Musevi gruplarından oluşuyordu. Dinlerine göre tanımlanan bu milletlerde çeşitli etnik ve bazen de aşiret grupları yer alıyordu. İçteki bölünmeler de önemliydi ve bürokratik, siyasi, toplumsal ve ticari rekabetlerdeki dayanışma gruplarının temellerini oluşturuyorlardı. Bunlar yüzyıllardan beri edebi kaynaklarda rastlandığı üzere ve bugün de sürdüğü gibi çeşitli etnik stereotip tipe ve alışılmış ön yargılara neden olmuşlardır. Ancak klasik millet sistemi henüz kendi iç mantığında yürüdüğü için bu gibi etnik dayanışmalar temel kimliği tanımlamadığı gibi, kesin bir bağlılığı da belirlemiyordu. Bugün bizler tarafından Araplar ve Türkler olarak adlandırılan, kendilerine de Arap ve Türk diyenler, çok yakın çağlara kadar kendilerini böyle tanımlamamışlardı. Dil Türkçe bilinse de İstanbul ve başka şehirlerdeki uygar insanlar, kendilerini Türk olarak adlandırmazlardı. Türk adını Anadolu'nun ilkel köylüleri ve göçerleri için kullanırlardı. Benzer şekilde, Mısır ve Verimli Hilal'deki Arapça konuşan kişiler dillerine Arapça dedikleri halde, Arap adını çöl kıyılarında yaşayan Bedeviler için kullanırlardı. Şehirlerde yaşayan eğitimli insanlar, ancak modem çağlarda ve Avrupa'daki milliyet düşüncelerinin etkisiyle kendilerini bu etnik terimlerle tanımlamaya başlamışlardır. Doğal olarak Osmanlı İmparatorluğu'nun Hıristiyan halklarını Avrupalı düşünceler daha çok etkiliyordu. Bu yeni ve güçlü milliyetçilik düşünceleriyle sırasıyla Yunanlılar, Sırplar, öteki Balkan halkları ve son olarak da Ermeniler karşılaştılar ve tepkileri olumlu oldu. Müslüman olmayan azınlıklardan en küçük, güçsüz ve en az tatminsizliği olan Museviler bile milliyetçiliklerini geliştirmeye başladılar. Osmanlı Saraybosna şehrinde doğan ve yaşayan, Haham Yehuda Alkalai 1843 yılında yazdığı kitabında Museviledin Kutsal Topraklar'a dönüp ilahi yardım beklemeksizin, onu kendi çabalarıyla tekrar kurmaları gibi yeni bir düşünceye yer verdi. XIX.yy'da Osmanlı İmparatorluğu'ndaki Hıristiyan azınlıklar üç farklı ve uyuşmayan hedefe yöneldiler. Osmanlı devletinde yaşayan Müslüman çoğunlukla aynı haklara sahip eşit yurttaşlık, bu hedeflerden biriydi. Avrupalı devletler, dini ayrım yapmadan bu eşit yurttaşlık konusunu Türkler'e dayatıyorlardı. Ancak bazı durumlarda bu kendi ülkelerindeki uygulamalarla çelişkili olsa da, Osmanlı liberalleri ve reformcuları tarafından benimsendi. Bundan daha azı dönemim aydınlanmış düşünce standartları karşısında kabul edilemez ve küçültücü kabul ediliyordu. Yalnızca yeni düşünceler yüzünden değil, yeni refah nedeniyle de eski eşitsizlikler kabul edilemez oluyordu. yy'ın başlarında Müslüman olmayan toplumlar çoğunlukla başarılı olmuşlardı. Eğitim düzeyleri Müslümanlar'dan daha yüksek olduğu ve dış dünya ile daha kolay iletişim kurabildikleri için gittikçe refah düzeyleri artıyordu. Böylece eski sistemin onlara dayattığı -siyasi ve toplumsal aşağılanmanın verdiği rahatsızlık daha az oluyordu. XIX.yy süresince Osmanlı devletindeki hakların eşitliği, bazı önemli reform fermanlarıyla resmen sağlanmış oldu. Sonuçlar kanunlardaki boyutlarına ulaşamamış olmasına rağmen çok önemli olmuştur. Osmanlı İmparatorluğu'ndaki Hıristiyan azınlıkların artarak daha fazla bir ilgiyle yöneldikleri ikinci hedef bağımsız, en azından kendi milli toprakları üzerinde özerk olmaktı. XIX.yy'da ve XX. yy başında ilk önce Sırplar ve Yunanlılar, daha sonra Balkan Yarımadası'nın öbür halkları kendilerinin milli toprakları kabul ettikleri yerlerde egemen bağımsız devletler kurmuşlar ve hem Osmanlıların hem de komşularının topraklarına göz dikmişlerdi. Asya'daki Osmanlılar'a ait topraklarının tamamına dağılmış olan ama her yerinde azınlık olan Ermeniler'in durumu daha zordu. Balkan halklarının, daha sonra da Arap ve Museviler'in tersine, Ermeniler, Sovyetler Birliği yıkılıp eski Sovyet Ermeni Cumhuriyeti bağımsızlığını alıncaya dek modern çağlarda hiç egemen devlete sahip olmamışlardı. Ara sıra gündeme geldiği halde, ısrarla üzerinde durulan üçüncü hedef ise, milletlerin eski sistemde sahip oldukları özerklikleri ve ayrıcalıkları, başka bir deyişle kendi dini yasalarını devam ettirme ve uygulama, eğitim sistemlerini kendi dillerinde denetim altına alma ve kendi farklı kültürlerini sürdürme haklarını korumaktı. Önceleri silah altına alınmadan bağışık tutulmak aşağılayıcı bir durumken artık zorunlu askerlikten bağışık tutulmak bir ayrıcalık haline gelmişti, bu ayrıcalık için ufak bir bedel olarak askeri hizmet bağışıklık vergisi altında eski kelle vergisi ödeniyordu. Sonuç itibariyle birbiriyle uyuşmayan bu üç hedefin kısa vadede bile çeşitli dezavantajları olmuştu. Eşit yurttaşlık, yükseğe çıkmak gibi daha aşağı inmek anlamına da geliyordu. 1856 yılının Şubat ayındaki büyük Islahat Fermanı ile ilgili olarak çağdaş Osmanlı tarihçisi Cevdet Paşa şunları yazmıştır 6 ...Patrikler, memnun değillerdi... Eskiden Osmanlı devletindeki toplumların bir sıraları vardı. Sırayla Müslümanlar, Rumlar, Ermeniler ve Museviler gelirdi. Artık tümü aynı düzeye indirilmişti. Bu duruma itiraz eden bazı Rumlar şunları söylemiştir Devlet bizi Musevilerle aynı yere koydu,biz İslamiyet'in üstünlüğünden memnunduk. Rumlar'ın bu tepkisi olağandı. yy'da Başkentteki Rum aristokrasisi Osmanlı devletiyle hemen hemen ortak bir ilişki kurmuştu. Adlarım İstanbul'da yaşadıkları yerden alarak Fenerliler olarak adlandırılan soylu aileler, Osmanlı hizmetindeki bazı önemli makamları ele geçirmişlerdi. Babıali Yüksek Tercümanlığı bu makamlar arasındaydı ve dışardan yalnızca bir çevirmenlikmiş gibi görünse de imparatorluğun günlük dış ilişkilerini yürütme göreviydi. Avrupa'ya gönderilen her Osmanlı sefiri ile birlikte Yüksek Tercümanlık'tan bir Rum çevirmen de bulunuyordu ve sefaret işlerinin çoğunu o yapıyordu. İleride Romanya Krallığı olacak iki Tuna prensliğinin valilikleri de Fenerliler'in yer aldıkları makamlardandı. Bağımsız olma isteği ve buna ulaşma çabaları, doğal olarak Müslüman olmayan tebaanın, özellikle de devletin Müslüman olmayan hizmetkarlarının güvenilirliği ve sadakati ile ilgili şüpheler doğurmaya başlamıştı. Bunun sonuçlar çok ağır oldu. İleride Yunan Bağımsızlık Savaşı'na haline gelecek olan Yunan isyanının başlangıcında Babıali Yüksek dragoman'ı (tercümanı) büyük olasılıklar uydurma olan, isyancılarla birlik olduğu iddiasıyla asıldı. 1840'ta Osmanlılar'ın Atina'da açtıkları ilk elçiliklerinde bile ilk elçileri, gelecekte Londra'daki sefirleri olacak Fenerli Rum Kostaki Musurus idi. Ne var ki, Osmanlı Rumları bir toplum olarak Osmanlı devletinde sahip oldukları güven ve güç makamlarına bir daha hiç sahip olamadılar. Azınlıkların durumlarında başka değişiklikler de olmaya devam ediyordu. XVI.yy'da, Osmanlı hükümdarları, devletin Avrupalı düşmanlarına sempati duymalarından şüphe edilmeyen ama Avrupa bilgi ve becerisine sahip tek toplum olduklarından Museviler'den gerek siyasi, gerek de ekonomik işlerde yararlanıyorlardı. Ancak Musevi toplumu, Osmanlı gücünün çökmesinden bütün azınlıklardan daha fazla etkilenmiştir. Onlar, Osmanlı Hıristiyanları'nın güvendiği gibi, Avrupalı tüccarların lütuflarına ve Avrupalı devletlerin korumasına güvenemezlerdi. yy'ıri ikinci yansına dek, Hıristiyan toplumlarını canlandıran herhangi bir eğitim ve kültür canlanması yaşamamışlardı. Başkent ve taşrada iş ve hükümetteki yerlerini Rumlar'a, Ermeniler'e ve önemli bir yeni unsur olan Levant'ın Arapça konuşan Hıristiyanlan'na bırakmışlardı. Bu azınlıklar, arasından Rumlar giderek şüphe altına girmeye başlarken, Arapça konuşan Hıristiyanlar imparatorluktaki çok uzak yerlerde yaşıyorlardı ve henüz gelecekte sahip olacakları etkinliği ve önemi elde etmemişlerdi. Bu değişim en çok Ermeniler'in işine yarıyordu. Uzunca bir zaman millet-i sadıka olarak adlandırılan Ermeniler'i yalnızca Osmanlılar değil, Batılı araştırmacılar da Osmanlı devletine en sadık azınlık olarak kabul ederlerdi. Onlar da kendilerinden önceki Rumlar gibi Batı'nın eğitim ve ticaret olanaklarını kullanarak zengin olmuşlardı. Bir Ermeni grubu, XX.yy'ın başına dek, Jöntürkler'in Sultan II. Abdülhamid'in despot yönetimine son vermelerine ve 1908 Jöntürk devrimini yapmalarına yardım etmişlerdi. Devrimden sonra hükümette bir süre bir Ermeni dışişleri nazırı bile görev yapmıştı. Ne var ki, Rumlar için olduğu gibi, Ermeniler için de eski ortak ilişkiye devam etmek imkansızdı. Yeni refah, Rumlar'ı olduğu gibi onları da daha iyi bir eğitim ve kültür ortamına kavuşturmuş, dış dünyadaki düşüncelere daha açık duruma getirmişti. Batı'dan da, Doğu'dan da gelen düşünceler, genellikle birbiriyle çatışan ve çelişen mesajlar içeriyorlardı. Batılı düşünceler, milli bağımsızlık, liberal demokrasi ve sayılan hızla çoğalan misyoner okulları sayesinde büyüyen Hıristiyanlık duygusuydu. Doğulu düşüncelerse, Rus devletinin koruma önerisi, Rus devrimcilerinin ihanet mesajları ve yöntemleriydi. Tüm bu düşünceler, iyi kullanılsa da zimmi statüsünün artık katlanılabilir olmadığı kişiler arasından taraftar buluyordu. Osmanlı gücünün çok açık bir şekilde gerilemesiyle yeni umutlar doğdu. 1876 Bulgar krizi, sonra da Osmanlı İmparatorluğu'nun yenilerek yabancı devletlerin iç işlerine karışması,bu adımların tatmin yollarını gösteriyordu. 1878 Berlin Antlaşması'nın 6l. maddesi ile Ayastefanos Antlaşması'nın 16. maddesi korunuyordu. Bu maddelere göre, Osmanlı devleti Ermeniler'in yaşadıkları eyaletlerde gereken yerel reform ve düzenlemeleri yapmak, onları Kürtler'e ve Gürcüler'e karşı korumakla yükümlüydü. Bu konudaki uygulamaların, denetleyici olan(Avrupalı) devletlerine düzenli bir şekilde bildirilmesi gerekiyordu. Bu durumun açık mesajını pekiştiren olaylar oldu.Bulgarlar da kendilerinden önceki Yunanlılar gibi ayaklanma, bastırılma ve müdahale yollarıyla bağımsızlıklarını elde ettiler. Bu yolu izleyerek Ermeniler'in de bağımsız bir devlet kuracakları düşünülüyordu. Kışkırtmanın silahlı eyleme dönüşmesiyle çok uzun süredir uyuyan dini ve etnik düşmanlıklar tekrar uyandı. 1890 yılından sonra, özellikle 1895-1896 yıllarında Doğu Türkiye'de isyan ve bastırma, terör ve kıyım hakim oldu ve bu durumdan kısa süreliğine olsa da başkent de etkilendi. II. Sultan Hamid'in emriyle, Ermeni isyancılar ile onlara yardım ve yataklık edenleri sindirmek üzere yerel başıbozuklardan oluşan Ha-midiye birlikleri tarafından çok sayıda Ermeni öldürüldü. Ancak bu olay devrimci eylemlerin bastırılması yerine, teşvikiyle sonuçlandı. Hıristiyanlar (Ermeniler) ile Müslümanlar (Türk, Çerkez ve Kürt köylüleri ve göçerleri) arasındaki savaş ve baskınlar yerel olarak sürdü. Ermeniler'in durumu onlardan daha önce bağımsızlık mücadelesi başlatan Balkan Hıristiyanları'ndan daha kötüydü. Çoğunluk oldukları kasabalar, köyler ve bölgeler çok dağınıktı. Bulgaristan ya da Yunanistan gibi bir anavatan şeklinde birleşmemişti ve yaşadıkları her yerde azınlık durumundaydılar. Ermeni anavatanı ile eski başkentleri, çarların imparatorluğuna ilhak edilmişti. Koruma ve teşvik teklif etmelerine rağmen Ruslar, özgür bir' Ermenistan istemiyorlardı. Türkler, Araplar ve imparatorluğun diğer Müslüman halkları, eski bağışıklıklarını kaybetmeye başlamışlardı ve Avrupa'nın vatansever, milliyetçi, liberal düşünceleri onları da etkilemişti. Geleneksel yasallık ve sadakat yapısını zayıflatarak eski düzeni yıkan bu düşünceler, önce Batı Avrupa'dan vatanseverlik, sonra da Orta ve Doğu Avrupa'dan milliyetçilik şeklinde iki aşamalı olarak gelmişti. Geleneksel İslam dünyasında da, Hıristiyan dünyasındaki gibi, ülkeler ve milletler güçlü bir milli ve bölgesel kimliğe sahiplerdi. Ortadoğu İslamiyeti'nin başlıca üç halka Araplar, İranlılar ve Türkler, tarihleri, kültürleri, dilleri, edebiyatları,, ortak kökenleri, ayırt edici gelenekleri ve davranışlarından oluşan milli miraslarıyla gurur duyarlardı. Ayrıca insanın doğduğu yere karşı doğal bağlılığı ile gelişen yurt sevgisi, yerel gurur, sıla özlemi gibi duygular Batı'da da olduğu gibi, İslam edebiyatında da vardı ama siyasi bir mesaj içermiyorlardı. Batılı düşüncelerin etkilerinden önce, milli vatanın ya da milletin siyasi kimlik ve egemenlik unsuru olduğu düşüncesi bilinmez ve benimsenmezdi. Müslümanların kimlikleri dinleriydi ve dinleri için onları yöneten hükümdara ya da hanedana sadakatle bağlı olurlardı. İslam dünyası için milliyetçilik ve vatanseverlik yabancı kavramlardı. Tarihçilerin yazdıklarına göre ülke ve millet ne egemenliği kısıtlar, ne de kimliği tanımlardı. Ali Paşa tarafından da gözlemlendiği gibi, bu düşünceler yıkıcı etkiler yapmıştır. Batı uygarlığında, insanın yalnızca doğduğu yeri doğal olarak sevmesi olmayan, insanın vatanına karşı siyasi ve gerekirse askeri görevi anlamına gelen vatanseverlik yerleşmiş bir kavramdı ve kökeni eski Yunanistan ve Roma'ya dayanıyordu. İngiltere, Fransa, sonraları da Amerika Birleşik Devletleri'nde başka iki düşünceyle ilişkili hale geldi ülke nüfusunun çeşitli birimlerinin bir tek milli bağlılıkta birleşmeleri düşüncesi ve egemenliğin tek ve gerçek kaynağının Kilise ve devlet değil, halk olduğu düşüncesi. İngiltere ve Fransa'nın farklı din ve dilleri olan halklarının birleşik ve güçlü milletler haline gelmelerini vatanseverlik sağlamıştır. Avrupa'nın Osmanlı gözlemcileri, bu düşüncenin, Osmanlı İmparatorluğunun farklı dini ve etnik toplumlarını ana-vatanlarına ve onu yöneten Osmanlı devletine ortak bir sadakatle bağlamak için kullanılabileceğini düşünmüşlerdi. Vatanseverlik düşüncesi, bu amaç için çeşitli avantajları olan Mısır'da biraz daha geç etkili olmuştur. Bölgenin öteki ülkelerine göre Mısır, gerek coğrafya gerek de tarih açısından daha sınırlıdır. Mısır, tek bir nehrin vadisi ile deltasından oluşuyordu. İslâmlaştırılmış ve Araplaştırılmış olduğu halde, bin yıl süresince sahip olduğu bir kimlik ve bölgede eşi görülmeyen bir homojenlik ve merkeziyetçilik vardı. Osmanlı sultanlığının sözde egemenliğindeki Mısır'da özerk bir devlet kuran Hidiv hanedanının emelleri, ülkenin bu yeni vatanseverlik düşüncesini belirlemesine yardım etmişti. Hidivler, ayrı bir milliyet ve devlet olarak tanımlanacak, ayrı bir Mısır kimliği düşüncesini yayacak bir ideolojiye karşı açık bir ilgi duyuyorlardı. yy'ın çok dilli ve çoğulcu Osmanlı İmparatorluğu yerine, Mısır'ı görmek çok daha kolaydı. Öte yandan bu kimliğin kabul edilmesi Mısır'da da çok yavaş olmuş ve itirazla karşılaşmıştır. Bugün bile Mısırlılar'ın tamamının tam olarak kabul etmiş olduğu söylenemez. Yüzyılın ortalamadan sonra, vatanseverliğin ardından çok farklı bir düşünce olan milliyetçilik gelmiş ve daha ileri gitmiştir. Batı Avrupa'da vatanseverlik iyi hizmet görmüş, bir taraftan ülke ve devlet, öteki taraftan da millet tam olarak tanımlanmıştır. Ancak bu durum, Orta ve Doğu Avrupa'daki bölünmüş Almanya, Avusturya-Macaristan'ın etnik çeşitliliği ve çarların milletlerin hapishanesi gibi farklı koşullara uyum sağlayamamıştır. Çünkü vatanseverlik bu koşullarda statükonun desteklenmesi anlamına geldiğinden, giderek artan sayıdaki kişi açısından kabul edilemez oluyordu. Bu kişilerin günlük yaşamlarına, ülke ve statü yerine, dil, kültür ve ortak soydan geliş olarak tanımlanan millet düşüncesi daha uygundu. Orta Avrupa milliyetçiliğinin, Batı'nın liberal vatanseverliğinden daha anlaşılabilir ve kabul edilebilir olduğu Ortadoğu gerçekleri de bu düşünceye daha yakındı. Ortadoğu'ya gelen vatanseverlik ve milliyetçilik düşüncelerinin, özgürlükçü muhalefet hareketleriyle ilişkisi bulunuyordu. Genellikle vatanseverlik var olan siyasi düzeni pekiştirirken, milliyetçilik baltalıyordu. Vatanseverlere göre ülkenin bağımsızlığı kabul edilmiş bir gerçekti ve özgürlük ülkede yaşayanların durumlarına ilişkindi. Milliyetçilere göre devlet baskıcı, yabancı olabilirdi ülke ve millet yabancı ve bölünmüş bir yönetim altında olabilirdi hu sapmaların sonu ve milli bağımsızlıkla birliğin elde edilmesi, özgürlük demekti. ‘ Hıristiyan Avrupa'dan gelen düşüncelere daha açık olan ve kendilerini yöneten devletin yabancı bir despot olduğuna daha kolay inanan Müslüman olmayan kesim, bu yeni düşüncelerin etkisini ilk hissedenler olmuştu ve bu durum yalnızca devletle sınırlı değildi. İmparatorluğun tüm Ortodoks Hıristiyanları'nı eski rejim altında birleştiren Rum milleti için de aynı durum söz konusuydu. İlk önce Balkan halkları, sonra da daha az başarıyla Suriye'nin Arapça konuşan Ortodoks Hiristiyanları kendi toplum işlerinde daha çok söz hakları ve kendi dini örgütleri olmasını istediler. Rum milletini içten içe yıkan, bu yeni milliyetçi eğilimler, daha sonra da Osmanlı İmparatorluğu'nu yıkacaktı. Batı'dan gelen ani etkilere karşı Osmanlı ve Rus imparatorlukları tarafından korunan ve Avrupa'dan daha uzakta bulunan İran'da, Batılı düşüncelerin etkisi çok daha zayıf yavaş ve geç olmuştur. Şahlar da sultanlar gibi farklı din ve dilleri olan çeşidi azınlıkları yönetiyorlardı ama İran'da bu azınlıklarının rolleri, Osmanlı İmparatorluğu'ndakinden çok daha önemsizdi ve varolan toplumsal ve siyasi düzen için Osmanlı'da olduğu gibi bir tehdit hiç olmamıştı. Müslüman olmayan azınlıkların sayısı Osmanlı İmparatorluğu'ndakine göre daha azdı, bu azınlıklar daha az zenginlerdi ve daha çok baskı altında bulunuyorlardı. Zerdüştiler ile Museviler kültürel açıdan bütünleşmişlerdi, yalnızca Farsça konuşuyorlardı ve kökenleri İslamiyetten önceki çağlara dayanıyordu, ancak toplumsal ve hukuki açıdan tecrit edilmişlerdi ve siyasi güçleri yoktu. Ermeniler, tek büyük Hıristiyan toplumuydu ve pek çok konuda durumları Zerdüşti ve Musevi tebaadan çok daha iyiydi. Ancak onların tersine, İranlılar'dan yalnızca dinleriyle değil, sahip oldukları ayn etnik, dil ve kültürel kimlikle de ayrılıyorlardı. İran'daki Müslüman olmayan toplulukların kendi içlerinde belirli bir özerk düzenleri olsa da, Osmanlı İmparatorluğu'nun milletleriyle karşılaştırıldığında bu topluluklar çok önemsizlerdi. İlk bakışta, Müslümanların içindeki dini ve etnik azınlıkların daha önemli olduğu düşünülebilir. Küçük bir Sünni azınlığı ve yeni Bahai inancının daha aktif taraftarlardan oluşan bir azınlık vardı ama Sünniler sessizlerdi, diğerleri de sıkı kısıtlamalar altındaydılar. İran nüfusunun yansından çoğu Farsça konuşanlardan oluşuyordu, nüfusun geri kalanı da etnik azınlıklardan oluşuyordu. Bunlar, kuzeydoğuda Türkmenler, kuzeybatıda Azeriler ve Kültler, güneydoğuda Beluciler, güneybatıda Kaşgaylar ve Araplar idi. Pek çoğunun dilleri, Osmanlı İmparatorluğu sınırlarının ötesinde, çarların Transkafkasya ve Orta Asya sömürgelerinde konuşulan Türki dillerin akrabalarıydı. Ancak bu etnik farklılıklar Osmanlılar'dakinden daha az önemliydi. Bu azınlıkların tümü Müslüman, çoğunluğu Şii olduğundan, sahip oldukları dini bağlılık ve kültürel yakınlık Avrupa'dan gelen yeni milliyetçilik düşüncelerinden çok daha güçlüydü. Tüm bunlara karşın İran, yine de yeni düşüncelerden milliyetçilik olmasa da,vatanseverlik düşüncesini kabul etmeye daha uygundu. Arap dünyasına haline gelen Mısır, Kuzey Afrika ve Mezopotamya halklarının tersine İranlılar, İslamiyetten önceki geçmişlerinin bilincini korumuşlar ve başarılarıyla gurur duyuyorlardı. Geçmişteki anılar, tarihi olmaktan çok efsanevi olduğu halde çok canlıydı, sanat ve edebiyatta önemli bir yerleri vardı. Yine Arap dünyasının tersine kendi dillerini korumuşlardı. Dillerini yazarken Arap alfabesini kullanıyorlardı,Arapça'dan da pek çok sözcük almışlardı ama Farsça, Arapça'dan çok farklı bir dildi. Onları komşularından ayıran şey Fars dili ve kültürü, daha çok da Safeviler'in resmi, sonra da bölgenin hakim dini olan Şiilikleriydi. İranlılar'ın Şiilikleri, Sünni komşuları Orta Asya'nın İslam devletleri, Afganistan, Hindistan ve Osmanlılar ile sürekli bir çatışma yaşamalarına neden oluyordu. İran'a geç gelen vatanseverlik geldiğinde de, Şii radikal hareketlerin Batı, modernlik ve laiklik aleyhtarı liderleri tarafından sempatiyle karşılanmıştı. Seymour'un raporuna göre, 9 Ocak 1853 tarihinde ‘Tüm Rusyalar'ın Çarı St. Petersburg'da İngiliz sefiri Sir George Hamilton Seymour ile bir konuşmasında, Osmanlılar için şunları söylemişti Elimizde hasta bir adam var ve gereken düzenlemeleri yapmadan elimizden kayarsa çok yazık olur. Seymour da hasta adama iyi davranılarak iyileşmesi için yardım edilmesi gerektiğini, cerrah yerine bir doktorun gerekli olduğunu söylemişti. Yurt içinde ve yurt dışında pek çok doktor bulunuyordu ve bunlar ara sıra anlaşmazlığa düşseler de hasta adamı iyileştirmek için bir miktar ilerlemişlerdi. Sakin ve sabırlı olarak başarıya ulaşabilirlerdi belki de ama bunun için zamana da, sakinliğe de sahip olamadılar. 18. XVI. yy başlarından itibaren Müslüman Ortadoğu'daki güç olmak ve aralarındaki sınırı belirlemek için İran'la yapılan savaşların sonuncusu 1821-23 yıllarında olmuştur. Sonucunda sınırlar kesinleşmiş ve ortak bir komisyon tarafından çizilmiştir. Netlik kazanmayan birkaç sınır çizgisi de, Türkiye ve İran cumhuriyetlerinin doğu sınırı olarak sonraki yıllarda belirlenmiştir. Osmanlı ve İran'ın bölgedeki hakim güç olma mücadelesi her iki ülkenin de yerlerini dış güçlere bırakmalarıyla sona ermiştir. Yaklaşık olarak iki yüzyıl boyunca, bu dış güçlerin bazen bölge içinde, bazen de dışında sürdürdükleri rekabet ve mücadele, bölgenin siyasi tarihine hâkim olmuştur. Osmanlı İmparatorluğu'nun yaptığı zorlu ve uzun süren savaşlar, bu rakip dış güçler ve himayelerindeki yerel devletler arasında olmuştur. İmparatorluğun içinde bulunan düşmanlarla da çok savaşılmıştır. Bu savaşlarda karşılarındaki, kimileri bağımsızlık isteyen milliyetçi gruplar ve tümü Hıristiyan olan ve dışarıdan yardım alan gruplar başarı kazanmışlardı. Osmanlı paşaları da İmparatorluktaki karışıklıktan yararlanarak valilikleri oldukları illerde kendilerine özerk beylikler kurmak isteyerek isyan çıkarmışlardır. Mehmed Ali Paşa bunlar arasında en başarılı kişidir ve sözde Osmanlı egemenliğini kabul ederek, Mısır'da yan bağımsız bir devlete hükmeden yeni bir hanedan kurmuştur. Irak ve Suriye'de, daha küçük ve kısa süreli olarak böyle bir özerklige sahip başka paşalar da olmuştur. Arap topraklarında yaşayan ama. Arap olmayan bu paşaların çoğunluğu, Balkan ya da Kafkas kökenli Türkçe konuşan Osmanlılar'dı. Yalnızca iki alanda Arapça konuşan liderler bir tür bölgesel özerkliğe sahip olmuşlardı. Hıristiyan ve Dürzi yerel liderlerin bir beylik kurdukları, gelecekteki Büyük Lübnan Cumhuriyeti'nin temeli olan Lübnan bunlardan biriydi. Yüzyılın ortalarından itibaren, bu beylik ve etrafındaki Osmanlı yönetiminde bulunan topraklar bir Arap kültür ve ekonomi rönesansına şahit olmuşlardır. Arabistan yarımadası, özellikle de Osmanlılar, İran ve sonra da İngiltere arasında tartışmalı durumdaki Körfez bölgesi Arap hareketlerinin diğer alanı olmuştur. 1756 yılında baştaki Sabah ailesinin iktidarı ele aldığı Kuveyt (Hintçe kale sözcüğünün Arapça kısaltmasıdır) prensliği bunlardan en önemlisidir. Vahabilik, Osmanlı devletinin meşruluğuna karşı gelen tek Arap hareketidir. Necid'deki bir diri adamı olan Muhammed ibn Abdülvahab, bu hareketin kurucusudur ve Hz, Muhammed'in gerçek ve saf İslamiyeti'ne geri dönülmesini istemiş,onu çarpıtıp yozlaştıran yanlış ve kör inançlara, kötü uygulamalara ve onları destekleyip koruyan rejimlere karşı çıkmıştır.Necid'de Dariye emiri Muhammed ibn el-Suud onu destekleyenler arasındaydı. Muhammed ibn Abdülvahab taraftarlarına öğretilerini ve ateşli silah kullanmasını öğrettiğini anlatan bazı metinler vardır. yy ortalarından sonra dinin bu yeni savaşçıları ibn Suud'un askeri yeteneğiyle Arabistan'ın büyük bir bölümünü ele geçirip Suriye ve Irak sınırlarını bile tehdit ettiler. Dini arındırma çabalan, Hz. Muhammed'in ve ondan sonrakilerin zamanındaki İslamiyet'in ortaya çıkışının yenilenmesi olarak sunuluyordu. Ancak Osmanlı İmparatorluğu içinde bulunduğu tüm sıkıntılara rağmen, o güçsüz halinde, Vahabi Suudi saldırısını kolayca püskürterek Bizans ve Pers büyük imparatorluklarının aksine başarı kazandı. VII. Osmanlı ordularının isyancı Bedevilerin üstesinden gelebilecek olan güçleri, Avrupalılar'ı kovacak kadar güçlü değildi. Dış güçlerin iç isyanlara karışmaları da dış savaşlara yol açmıştı. Diğer dış savaşların nedenleri yabancı devletlerin arasındaki rekabetti. Rusya ile 1808-1876 yılları arasında dört defa savaşan Osmanlılar, tümünde de toprak kaybetmiştir. Batılılar'ın müdahalesiyle Ruslar kazandıklarının bir bölümünden vazgeçmeselerdi Osmanlı'nın mağlubiyeti çok daha kötü olurdu. Bu müdahaleler, Osmanlı gerilemesinin, diplomatlarca Doğu Sorunu olarak adlandırılan duruma gelmesi gibi önemli bir değişikliği göstermektedir. Dolayısıyla imparatorluğun ayakta kalması yalnızca Osmanlı ordularının başarılı olamayan inatçı savunmalarıyla değil, bu yeni müdahalelere bağlı olarak da gerçekleşmiştir. Avrupa devletleri, Rusların yayılmasından endişe duyuyordu. Diğer taraftan da Osmanlı devleti bu rakipleri tanıyıp elde ettikleri fırsatlardan faydalanma olanağı kazanıyordu. Osmanlılar 1699 yılında, Viyana'dan ikinci ve son kez çekildiklerinde, bir yenilginin ardından imzaladıkları ilk antlaşmayla ülkelerinin, Avusturya'nın ilerlemesinden duyduğu endişeleri taşıyan İstanbul'daki İngiliz ve Hollanda sefirlerinin düşüncelerinden ve yardımlarından yararlanmışlardı. XIX. yüzyıl süresince diplomatik müdahale kadar, askeri müdahale de olağan durumdaydı. Fransız. ada karşı İngilizler, devrim ve Napolyon savaşları sırasında, daha sonra da Ruslar'a karşı Fransızlar, Türkler'e yardım etmişlerdi. Prusyalı bir ara bulucu, 1829 yılında zafer kazanmış Rusları şartlarını yumuşatmaya ikna etmişti, Osmanlı müttefikleri olarak İngiltere ile Fransa, Kırım Savaşı'nda Rusya'ya karşı omuz omuza savaşmışlardı. İngiliz diplomatik müdahalesi ile 1878 yılında Osmanlı askeri yenilgisinin siyasi sonuçlan daha ılımlı hale getirilerek, imparatorluğun yıkılışı bir sonraki yüzyıla ertelenmişti. Bu sırada da, hasta adamın mirasından bir ön pay alan Batılı müttefikler, Osmanlı eyaletlerini doğrudan yönetmek yerine daha uzak topraklardaki yerel yönetimleri ele geçirmişlerdi. Kısa bir süreliğine de olsa îranlılar da, Napolyon'un şaha yardım için, kuzeyde Ruslar'a kaptırılan toprakları geri almak ve güneyde Hindistan'da İngilizîer'e saldırmak üzere 1806-1807 yıllarında Tahran'a bir heyet göndermesiyle, Avrupa mücadelesine karışmış oldular. Fransızlar'ın bu ilgileri,Tilsit'te 1807 yılında imzalanan Fransız-Rus barışının ardından yok oldu. İngilizler ile Ruslar oldukları yerlerde kaldılar. İran tarihi bir yüzyılı aşkın bir süre Asya'daki en büyük iki Avrupa imparatorluğunun rekabeti altında geçti. Rusya, yerel hükümdarların ve şahın aleyhinde elde ettikleri topraklarla önce Hazar Denizi'nin batısında, sonra da doğusunda, İran'ın kuzey komşusu oldu. Hindistan'da güçlenen yönetimiyle de İngiltere, İran'ın güneydoğu sınırına koşu oldu ve etkinliklerini de daha ötelere götürdü. Rus birliklerinin güneye doğru ilerlemesiyle Tahran'da Rus etkisinin artması sonucunda bu ilerlemeyi imparatorluk çıkarlarına bir tehdit olarak gören İngilizler, Rus yayılmasını durdurmak üzere kendi yayılmalarını genişletmeye çalıştılar. Fransızlar çekildi. Almanlar da I.Dünya Savaşı'nda müttefikleri olana kadar Osmanlı topraklarında görülmediler. O zamana kadar Osmanlılar'ın aksine İranlılar, güneyde İngiltere ve kuzeyde Rusya olmak üzere yalnızca iki imparatorluk devletiyle karşı karşıya kaldılar. Bazı açılardan İranlılar'ın durumları Osmanlılar'dan daha iyiydi. Özellikle de Ermenistan topraklarını Ruslar ele geçirdikten sonra, dini azınlıkları artık önemli olmayacak derecede azalması ve daima İran devletine boyun eğmemiş olan etnik azınlıkların da yeni bir devlet yaratmak ya da başka bir devletle birleşmek istemekten vazgeçmesi, İran açısından oldukça büyük avantajlardı. Şahlar, silahlı kuvvetlerini, zorunlu olarak yönetim ve eğitimlerini modernleştirmek ve merkezileştirmek iletişim alanında modem bir altyapı kurmak ya da başkalarının kurmasına izin vermek asgari ölçüde gereken Batı teknik ve yöntemlerini benimsemek ve kendilerine uydurmak, bunu yaparken de rakip imparatorluk güçlerini birbirlerine düşürerek bağımsızlıklarını korumak gibi bazı politikalarında Osmanlı sultanlarını örnek almışlardı. Ne var ki, İranlılar gerek iç, gerek de dış politikalarda Osmanlılar'dan daha az başarı elde etmişlerdir. İranlılar'ın askeri ve sivil reformları daha az ayrıntılı olmuştur. Merkezileştirme önlemleri bölge ve aşiret tavırlarıyla gecikmiş, kimi zaman da engellenmiştir. Dolayısıyla da rakip imparatorlukların ilerlemelerini engelleme amaçlarına ulaşamamışlardı. Rus baskısı genellikle askeri olmuştu, Rus fetih ve ilhak aşamaları da antlaşmalarla yasallaştırılmıştı. İngiltere, anlaşma ve ödünlerle belirlenmiş daha çok ekonomik ve diplomatik bir nüfuz elde etmişti. Ancak her iki devlet de birbirlerinin yöntemlerini gözardı etmemişlerdi. Kimi zaman İngiltere İran'a isteklerini yaptırtmak için Hindistan'dan İngiliz askerleri getirtiyordu. Rus iş adamları ve diplomadan da Rus etkinliklerini artırmaya çabalıyorlardı. İngilizler, İran'da 1864 yılında Hindistan'la iletişim hattının bir parçası olarak ilk telgraf sistemini kurdular. 1872 yılında da bir İngiliz şirketine Reuter İmtiyazı ile İran'ın maden kaynaklarını geliştirme, telgraf hattı ve bir banka kurma ve demiryolu inşa etme hakları verildi. Karşılık olarak İran gümrük gelirleri gösterildi ama İran hükümeti bu imtiyazı, hem şiddetli Rus muhalefeti hem de pratik zorluklar yüzünden iptal etti. Ruslar'ın bir başarısı da 1879'da Rus eğitimi almış, Rus silahlarıyla donanmış ve kısmen Rus subayları emrindeki Kazak Tugayı'nın sözde şahın muhafızları olarak kurulmasıdır. Ruslar'ın Orta Asya'da ilerlemeleri Kuzey İran'daki güçlerini sağlamlaştırarak güneye doğru ilerlemelerinde bir üs olmuştur. İngilizler'e 1901'de verilen petrol imtiyazı Ruslar'ın ilerlemesinde ve başarısında tek önemli istisnadır. 1905'te yalnızca İran'la sınırlı kalmayan tüm bölgede önemli olan bir değişiklik gerçekleşti. Rus-Japon Savaşı'nda Rusya'nın ağır bir şekilde yenilmesi, Avrupalı bir imparatorluk devletinin bir Asya milleti karşısındaki ilk yenilgisi olmuştur. Bu yenilgi Rusya'da önemli sorunlara neden oldu, 1905 yılının Ekim ayında temsili ve parlamenter hükümeti öngören bir anayasa yapılması gerekti. İran dersini almıştı, çarların despotluğu yenilgiye uğramıştı. 1889 yılında kendileri bir anayasa yapan Japonlar zaferi kazanmışlardı. Bu örneği izleyen Ruslar da liberal demokrasinin gücünü ve etkinliğini gösteriyorlardı. 1905 yılının Aralık ayında İran anayasal devrimi başladı. Mücadelelerden sonra, ilk Meclis 1906 yılı Ekim ayında, Tahran'da toplandı ve şahın imzaladığı anayasayı hazırladı. Bu sırada uluslararası durumda İran aleyhine değişiklikler oldu. Rusya ile İngiltere, Almanya'nın güçlenmesinden korktukları için, 1907 yılının Ağustos ayında İran'ı kuzeyde Rus, güneyde İngiliz etki alanına alacak ve ortada iki devlete açık bir kuşak oluşturacak bir anlaşma yaptılar. Bunun sonrasında İran, şah ile meclis, gericiler ile liberaller ve Rus ile İngiliz çıkarları arasında bir mücadele dönemine girdi. Savaş 1914 yılında başladığında Ruslar da Kuzey İran'ı işgale başladılar. Daha iyi koşullarda başlayan Osmanlı 1908 anayasa devrimi, yeni bir çağın başlangıcım müjdeliyordu. Sultan Abdülhamid'in despotluğuna son verilmiş, otuz yıl önce rafa kaldırılmış olan anayasa tekrar yürürlüğe girmiş ve özgür seçimler ilan edilmişti. Birbirleriyle kucaklaşan Türkler, Ermeniler, Müslümanlar, Hıristiyanlar ve Museviler, yeni bir kardeşlik ve özgürlük çağının başladığını müjdeliyorlardı. Türk tarihçisinin 1940 yılında yayınlanan bir kitabında bu devrimle ilgili şöyle denilmiştir Dünyada bunun gibi umut verici ve yine bunun gibi umutların bu kadar çabuk boşa çıktığı çok az hareket olmuştur. 1 Jöntürk Devrimi'ni ileriye doğru önemli bir adım olarak gören Osmanlı Hıristiyanları ile Avrupa devletleri, onun kendi planlarına müdahale etmesine izin vermediler ve tam tersine, kaçırılmayacak bir fırsat olarak gördüler. Avusturya-Macaristan, Bosna ve Hersek. ilhak etti. Bulgaristan bağımsızlığını ilan etti. 1896 Yunan-Türk Savaşı'nın ardından imparatorlukta özerk statü verilmiş olan Girit de Yunanistan'la birleştiğini ilan etti. 1909 yılında karşı devrimci bir isyan kanlı bir çarpışmayla bastırıldı. İtalyanlar'ın Trablus'a saldırmasıyla 1911 yılının Eylül ayında yeni bir savaşlar dizisi başladı. Bu sırada Mısır'dan Fas'a kadar bütün Kuzey Afrika kıyıları İngiliz ya da Fransız denetimin-deydi, yalnızca iki Osmanlı sancağı olan Trablusgarp ve Bingazi kalmıştı. İmparatorluk oyununa daha sonra dahil olup hasta adamın topraklarında bir köprübaşı tutmak isteyen İtalya, Avrupa devletlerinden izin alarak bir kara ve deniz harekâtı başlattı. Ancak Kuzey Afrika'da beklenmedik derecede güçlü bir Osmanlı direnişi ve yerel direnişle karşılaştı. Ne var ki, aynı yılın. Ekim ayında daha yakın yeni bir tehditle karşılaşan Osmanlılar bu direnişe son vermek zorunda kaldılar 18 Ekim 1912 tarihinde başlayan I. Balkan Savaşı, 30 Mayıs 1913 tarihinde son buldu. Bulgaristan, Sırbistan ve Yunanistan gibi Balkanlı müttefikler Osmanlılar'dan büyük topraklar elde ettiler. Arnavutluk da bağımsız devletler arasına girdi. 1913 yılının Haziran ve Temmuz aylarında yapılan II. Balkan Savaşı'nda Osmanlılar kaybettikleri toprakların bir bölümünü ve özellikle Meriç ırmağına dek Edirne'yi geri alma şansını elde ettiler ve burası da bugünkü Türkiye'nin Avrupa'daki sınırı oldu. Tüm bu zorluklara karşı büyük umutlarla kurulan Jöntürkler demokrasisi sarsıldı ve 1913 yılının Ocak ayındaki bir darbeyle askeri bir diktatörlük başa geçti. Sonraki yıl, Jöntürkler Merkezi Devletler tarafında bir dünya savaşına katıldılar ve Osmanlılar bu ölümüne savaşta geleneksel dostları ile düşmanlarını karşılarında ittifak halinde buldular. Osmanlı İmparatorluğu'nun büyük devletler arasında yer alarak, büyük bir devlet olarak yaptığı son savaş Birinci Dünya Savaşı idi. İki Alman kruvazörünün eşliğindeki Türk savaş gemileri tarafından, 1914 yılının Ekim ayı sonunda Ruslar'ın Odessa, Sivastopol ve Theodosia limanları bombardımana tutuldu. Halife sultan tarafından ona ve müttefiklerine karşı savaş açan herkese cihad ilan edildi. İngiltere, Fransa ve Rusya başlıca üç müttefikti ve Kuzey Afrika, Orta Asya ve Hindistan'da çok büyük Müslüman nüfusları bulunuyordu. Türkler ve Alman müttefikleri, bu Müslüman halkların cihad çağrısına karşılık efendilerine başkaldıracaklarını düşünmüşlerse de bu olmamıştır. Osmanlılar doğu ve güney sınırlarında imparatorluk Rusyası ve İmparatorluk İngilteresi'nin güçleriyle karşı karşıya kaldılar. Türkler savaşın başlarında başarılı oldular ve 1914 yılının Aralık ayında Doğu Anadolu'da saldırıya geçtiler. 1878 yılında Rusya'ya bağlanan Kars'ı ve bir süreliğine yine Ruslar'dan İran'ın Tebriz şehrini aldılar. 1915 yılı başında, Osmanlı birlikleri Filistin'den Sina çölüne girdiler ve İngiliz işgalindeki Mısır'da Süveyş Kanalı'na saldırdılar. Osmanlıların bu başarıları kısa sürdü. Doğuda Ruslar büyük bir güçle karşı saldırıya geçtiler ve yerel halkın da yardımıyla girdikleri Van'a bir süreliğine hâkim oldular. Türkler tarafından Süveyş Kanalı'na düzenlenen saldırılan, o sırada Hindistan'dan Basra Körfezi'ne bir birlik gönderen İngilizler püskürttü. 22 Kasım 1914 tarihinde bir Osmanlı limanı olan Basra bir İngiliz birliğince işgal edildi. Öncelikli amacı İran'dan gelen petrol boru halimi korumak olan İngilizler, bu ilk başarılarından sonra daha büyük planlar yapmaya başladılar ve 1915 yılında Dicle ve Fırat nehirlerinde bazı yerleri ele geçirerek kuzeye, Bağdat'a doğru ilerlediler. Osmanlılar da bu sırada başkentlerinin çok yakınında daha tehlikeli bir saldırıyla karşılaşmışlardı. 1915 yılının Şubat ayında Çanakkale bölgesinde bir deniz harekâtı başlatan İngilizler Limni adasını işgal edip orayı bir üs haline getirdiler. Boğazlar'daki Osmanlı savunma hatlarını yarmayı ve Karadeniz'de Ruslarla birleşmeyi amaçlayan İngiliz ve Avustralya birlikleri ilkbahar ve yaz süresince Gelibolu yarımadasına çıkartma yaptılar. Ancak 1915 sonu ve 1916 başmda işleri yolunda giden Osmanlılar, Ruslar'ı Van'dan çıkarıp, İngilizler. de Irak'ta yendiler. Sonra da Süveyş Kanalı'na ikinci bir saldırıya giriştiler. 1916 başındaki büyük bir savaşta ağır kayıplar veren İngiliz ve Avustralyalılar Gelibolu'dan çekilerek Boğazlardan geçme girişiminden vazgeçtiler. Ancak sonuçta müttefiklerin üstün gücü galip oldu. 1917 Rus Devrimi'nden sonra Doğu'daki baskı azalmış olsa da, güneyden gelen İngilizler'i durdurmak mümkün olmadı. Osmanlı İmparatorluğu halkının büyük bölümü, tüm bu mücadele ve karışıklık ortamında, etnik ve dini kimliklerini gözardı ederek, devlete bağlılıklarını korumuşlardır. Yalnızca Anadolu'daki Ermeniler ve Hicaz'daki Araplar arasında bu durumun istisnaları olmuştur. Ermeniler ve Araplar'ın da çoğunluğu kanunlara karşı gelmeyen, barışçı insanlardı ve erkekleri sultanın ordularında hizmet ediyorlardı. Ancak bu iki grubun bazı milliyetçi liderleri, savaşı Osmanlı yönetiminden kurtulup milli bağımsızlığı elde etme fırsatı olarak görüyorlardı. Bunun sultanın düşmanları olan Avrupalı devletlerin yardımıyla olacağı açıktı. Ruslar 1914 yılında dört ve 1915 yılında beş büyük Ermeni gönüllü birliği kurdular. Başlangıçta Rus Ermenistanı'ndan olan bu birliklerde aralarında asker kaçağı ve tanınmış kişiler olan Osmanlı Ermenileri de bulunuyordu. Osmanlı parlamentosunun eski bir Ermeni üyesi birliklerden birinin komutanıydı. Ülkedeki çeşitli bölgelerde Ermeni gerilla çeteleri faaliyete başladılar ve Ermeni halkı Anadolu'da Van ve Kilikya'da Zeytun şehirleri başta olmak üzere ayaklandı. 1915 yılı ilkbaharında Ermeni isyancılar Van'ın denetimini ele geçirdikleri sırada, İngilizler Çanakkale'ye girmişler, Ruslar da doğudan saldırıyorlardı. Diğer bir İngiliz birliği de Bağdat'a doğru ilerliyordu. Osmanlı hükümetince, Anadolu Ermeni nüfusunun sürülmesine ve başka yerlerde iskânına karar verildi. Bölgede buna benzer sert uygulamalar daha önceki çağlarda da olmuştur. Katolikler, Protestanlar, demiryolu işçileri ve silahlı kuvvetlerdeki bazı Ermeni grupları ve aileleri bu sürgünün dışında tutuldular. Anadolu'daki Ermeniler'in çoğunluğu ve tehlikeli bölgelerle şüpheli grupların dışındakiler bile, sürgüne ve onun ölümcül sonuçlarına dahil edildiler. Sürgünlerde büyük zorluklar yaşandı. Savaş halindeki imparatorlukta insan gücü eksik olduğundan, yeterli asker ve jandarma bulunmadığı için yerel halktan seçilen gruplara sürgünlere eşlik etme görevi verildi. Sayıları kesin olmamakla birlikte yüz binlerce Ermeni'nin açlık, yorgunluk, hastalık ve hava koşulları nedeniyle öldüğü bilinmektedir. Yerel aşiretler ya da köylüler, kendilerine eşlik etmek için para almayan, açlık çeken ve disiplinsiz muhafızlarla işbirliği yapan köylüler ve muhafızlar tarafından da çok. sayıda Ermeni öldürülmüştür. Bu aşırılıkları engellemek için Osmanlı merkezi hükümetinin bazı çabaları olmuştur. Arşivlerde yüksek Osmanlı makamlarının Ermeniler'e karşı şiddetin cezalandırılması ve engellenmesi için telgrafları ve sürgünlerde işlenen suçlardan yargılanan ve hüküm giyen, kimileri de ölüm cezasına alan bin dört yüz kadar askeri mahkeme kaydı bulunmaktadır. Ancak tüm bu çabaların etkisi kısıtlı olmuş, Ermenilerle bir zamanki barışçı komşuları arasında yıllardır biriken etnik ve dini anlaşmazlıklar yüzünden durum daha kötü bir hal almıştı. İstanbul ve İzmir, sürgünden bağışık tutulurken, çoğunluk Osmanlı Suriye ve Mezopotamyası'na sürülmüştür. Osmanlı yönetimine karşı Arap isyanı daha iyi planlama, zamanlama ve destekle yapılmıştı. Ermeniler Müslüman çoğunluk arasında Türkiye'nin ortasında yaşarlarken, Arap isyanı yarı özerk Hicaz eyaletinde başlamıştı. Burada neredeyse tamamı Müslüman olan Araplar vardı. İslamiyet'in en kutsal iki yeri olan Mekke ile Medine buradaydı ve bir Arap hükümdarı olan Şerif Hüseyin baştaydı. Bölge Osmanlı güç merkezlerinden uzakta ve Mısır'daki İngilizler'e yakındı. Arap isyancıların İngilizler'e sunacakları faydalı şeyler vardı. Şerif, gizli ve uzun görüşmelerin ardından 1917 yılında Hicaz'ın bağımsızlığını ve sonra da kendini. Araplar'ın Kralı olarak ilan etti. Bunları destekleyen İngiliz hükümeti, daha önce de Hüseyin'e yazdıkları mektuplarda çok açık olmasa da bir Arap bağımsızlığından söz etmişti. Müslüman tebaaları üzerindeki otoritelerini sürdürmek isteyen İngiliz ve Fransızlar için birkaç bin Bedevi başıbozuk, düzenli ve büyük ordular içinde askeri önemi taşımıyordu ama Türkler'e karşı savaşan Arap ordusu ve kutsal yerlerin koruyucusunun Osmanlı sultanına ve sözde cihadına karşı çıkması çok önemliydi. Arap isyanının zamanlaması, Osmanlı ordularının Arap eyaletlerinden çekilmesine rastlamıştı. Araplar'ın seçtikleri koruyuculardan yana daha şanslı olmaları belki de en önemlisiydi. Ruslar'ın yaptığı gibi, İngilizler kendi ülkelerinde bir devrimle uğraşmıyorlardı ve askeri destek verebilirlerdi. Siyasi vaatlerinin tutulması farklı bir konu olsa da, en azından Arap isyancıları Osmanlı misillemesinden kurtarmışlardı. 1916 yılı sonunda İngiliz birlikleri, Mısır'dan Osmanlı Filistini'ne doğru ilerlerken, bir diğer İngiliz birliği de Irak'a çıkarak kuzeye doğru ilerlemeyi sürdürdü. İngiliz güçleri 1917 yılı ilkbaharında Bağdat'ı ve Filistin'de Gazze'yi aldılar. 1917 yılı Aralık ayında Kudüs'ü, 1918 yılı Ekim ayında da Şam'ı ele geçirdiler. 29 Ekim 1918 tarihinde, üç günlük ön görüşmenin ardından, bir Osmanlı heyeti Limni Adası'nın Mondros limanı açıklarındaki İngiliz Âgamemnon zırhlısına gitti ve sonraki gün ateşkes imzalandı. I.Dünya Savaşı, ilerleyen Batı karşısında İslam ordularının çekilmeleriyle sona erdi ve resmen tarafsız olan İran yabancı askerler tarafından işgal edildi. Osmanlı topraklarında, daha önceki Kirim Savaşı gibi, bu sonuncu savaş da Avrupa ile yakınlaşmayı yoğunlaştırarak yaşanacak değişimleri hızlandırdı. Kırım Savaşı'nın tersine, savaştan yenilgiyle çıkılmış, Arap topraklan İngiliz ve Fransızlar'a bırakılmıştı. Türkler, zafer kazanmış devletlere yalnızca Anadolu'da meydan okuyarak verdikleri mücadelenin ardından bağımsız Türkiye Cumhuriyeti'ni kurdular. Avrupa tarihinde 1918-1939 yılları savaşlar arası dönem olarak adlandırılmasına karşın, kimilerine göre de bu yıllar, aynı savaşın iki aşaması arasındaki uzun bir ateşkes yıllandır. Ancak Ortadoğu açısından her iki açıklama da yeterli değildir. Bölge tarihinde bu yılların bir ara dönem ya da bir cerrahi müdahale gibi değerlendirilmesi daha anlaşılır olacaktır. Bu dönem, Ortadoğu açısından hem iki dünya savaşı hem de onların arasındaki huzursuz banş yıllandır. Ortadoğu'nun büyük bir kısmında dört yüzyıldan beri süren eski düzenin çöküşü, daha doğrusu ortadan kaldırılması bu dönemin başlangıcı olmuştur. Osmanlılar kendilerinden öncekilerin çalışmaları üzerine ayakta kalabilen bir siyasi yapı ve işleyen bir siyasi düzen kurmuşlardı. Geliştirdikleri oldukça iyi anlaşılan siyasi kültürde, yer alan her grup ve birey, durumlarını, sınırlarını, güçlerini, en önemlisi de ne alıp vereceklerini ve kimden alıp kime vereceklerini çok iyi biliyordu. Osmanlı düzeni zor zamanlarda da' birçok zorluğa rağmen işlemeye devam ediyordu. Hıristiyan tebaasının çoğunluğunun onayını ve bağlılığım kaybetmiş olsa da, Müslüman halkın çoğunluğu meşruluğunu kabul etmeye devam ediyordu. Osmanlı düzeni son yüz yılı içinde kendine gelmeye v düzelmeye başlamıştı ama I.Dünya Savaşı'na girilmesi ve imparatorluğun sonunun gelmesiyle bu gelişme kesilmişti. yy sonunda General Bonapart'ın ordusuyla Mısır'a gitmesi, Ortadoğu'daki olayların seyrini etkilemiş ve Avrupalı büyük devletlerin çıkarları, eylemleri ve amaçlarıyla kimi zaman krizler çakmıştı. En sonunda Osmanlılar'ın çekilmesiyle yerlerine bölgenin hâkimleri olarak Batılı devletler geçince, imparatorluk rekabetleri de yeni ve daha doğrudan bir duruma geldi. Söz konusu rekabetlerin üç dönemi vardır. İlk dönemde, bölge büyük oranda İngilizler ve Fransızlar'ın elindeydi ve ikisi arasındaki mücadele uluslararası ilişkilerin başlıca konusunu oluşturuyordu. İkinci dönemde,1930'lar ve 1940'lardaki İngilizFransız hakimiyeti önce Faşist İtalya'dan, sonra da Nazi Almanyası'ndan yeni tehditlerle karşılaştı. Üçüncü dönemde, yani II.Dünya Savaşı'nda Almanlar ve İtalyanlar bertaraf edildiler. Sonrasında da güçlerini kaybeden Fransa ve İngiltere hakimiyetlerini de kaybettiler. Bu gelişmelerin ardından, yeni bir mücadele daha uzaktaki yabana devletler olan Sovyetler Birliği ile Birleşik Devletler arasında başladı. Ortadoğu sahnesi I. Dünya Savaşı sona erdikten sonra, savaşın dumanları ve diplomasinin sisleri yok olunca, meydana gelmiş olan büyük değişiklikler ortaya çıktı. Bazı değişiklikler, Doğu ve Batı Avrupa imparatorluklarının hakimiyetindeki insanlara yeni umutlar vermişti. Rusya'daki devrim, sonrasında da merkezi otoritenin azalması Orta Asya ve Kafkasya ötesi topraklarda liberal milliyetçi Müslüman rejimlerinin kurulmasına neden oldu. Güneyde ise İngiltere ve Fransa hakimiyetleri altına giren Arap halklarına önce özerklik, sonra da bağımsızlık vaat ediyordu. Kuzey Afrika'da milliyetçi liderlerin 1918 yılı Kasım ayında ilan ettiği Trablus cumhuriyeti, İtalya tarafından da bir süreliğine tanımıştı. Ne var ki, kısa bir süre içinde bu umutlar hayal kırıklığıyla sonuçlandı. Kızılordu'nun Orta Asya ve Kafkaslar'daki girişimleri ve Moskova'nın denetimi tekrar ele geçirmesiyle bağımsızlık deneyimleri son bulan bu ülkelerin tümü Rusya'nın yörüngesine yerleştirildiler. Yerel hükümdarlarını deviren -Trablusgarp ve Bingazi'deki İtalyanlar da kendi otoritelerini hâkim kılarak İtalyan sömürgeleri oldular ve 1934 yılının Ocak ayında Libya adını aldılar. Barış anlaşmaları Güneybatı Asya'da Araplar arasında uyandırılan umutları tatmin etmemiş ama boşa da çıkarmamıştı. Verimli Hilal, İngiltere ve Fransa tarafından önceki sömürgeler yerine, yeni sınırlan ve adları olan yeni devletlere bölündü ve bağımsızlık hazırlıktan için Milletler Cemiyetinden yetki alındı. Sonra da yeni devletler kendilerine uygun modellerde rejimler kurdular. Önce Mezopotamya, sonra da Irak olarak bilinen doğudaki devlet İngiliz Mandası altında Şerif Hüseyin'in oğlu Kral Faysal yönetiminde bir monarşi haline geldi. Suriye ve Levant olarak bilinen batıdaki devletin kuzeyi ile ortası Fransız Mandası'na, Filistin olarak adlandırılan güneyi de İngiliz Mandası'na girdi. Manda altındaki bu iki devlet kendi içlerinde topraklarını böldüler. Fransa birçok kez denemesinin sonucunda Lübnan ve Suriye adını alan iki cumhuriyet kurdu. Bölgelerini ikiye bölen İngilizler ise, doğuda Şerif Hüseyin'in diğer oğlu Abdullah'ın başına geçtiği Trans-Ürdün adım alan bir Arap emirliği kurdu batıda Filistin adını alan Ürdün'ün yönetimini ellerine aldılar. Arabistan'da daha-farklı bir durum vardı. Güneybatıdaki İngiliz kolonisi Aden ve büyük bölümü İngiliz denetimindeki Basra Körfezi şeyhlikleri hariç yarımadanın çoğunluğu bağımsızdı. Vahabi öğretisinin ikinci seferinde daha başarılı olması sayesinde Suud Hanedanı'nın başa gelmesi, bu bölgedeki en önemli gelişme oldu. 1914'te savaşın başladığı sıralarda hanedanın başında olan Abdülaziz ibn Suud Doğu Arabistan'a kadar hâkimiyetini genişletti ve Türkler'e karşı ihtiyaç duyduğu yardım için İngilizlerle ilişki kurdu. Savaş bitince de fetihlerini sürdürerek Kuzey ve Güney Arabistan'da yeni yerler ele geçirdi ve bu ülkelerin hükümdarları sürgüne gönderdi. İngiltere'nin Doğu ve Güneydoğu Arabistan'a ilişkisinden haberdar olan Abdülaziz ibn Suud, doğuda bululan prensliklere ve şeyhliklere karşı hiçbir şey yapmayıp yalnızca iki önemli rakibinin kaldığı Batı ve Güneybatı Arabistan'a konsantre oldu. Bu rakipler, Türkler'e karşı olan Arap isyanının kahramanı Şerif Hüseyin'in Hicaz Krallığı ile yarımadanın güneybatı köşesindeki Yemen İmamlığı idi. 1924 yılında ibn Suud, Hicaz'a karşı harekete geçti ve 1925 sonunda Medine, Mekke ve Cidde'yi aldı. Kral Hüseyin oğlu Ali'nin başa geçmesi için tahttan çekilmişti. Ali ülkeyi terk etti ve ibn Suud 8 Ocak 1926 tarihinde Hicaz Kralı ve Necid Sultanı ilan edildi. Krallığın adının Suudi Arabistan olarak değiştirildiği 1932 yılının Eylül ayına dek ibn Suud unvanını korudu. Bu gelişmelerin ardından barışçı süreç başladı. İbn Suud, İran,Irak, Türkiye ve uzun tartışmaların ardından da Ürdün ile dostluk anlaşmaları yaptı. 1934 yılında Yemen ile yeni bir savaş patlak verdi. İbn Suud, askeri zafer kazanmalarına rağmen, İngilizler'in arabuluculuğuyla barış anlaşması imzalamak zorunda kaldı. Sınırlarında bir düzenleme elde ederken, Yemen'in bağımsızlığı da korundu. Yüzlerce yıldır bölgedeki hakim güç olma mücadelesi veren Osmanlı İmparatorluğu ve İran, 1918 sonunda kendi bağımsızlıklarını kaybetme riskiyle karşılaşmışlardı. Yenilgiye uğramış olan Osmanlı İmparatorluğu'nun başkenti işgal edilmiş, toprakları da zafer kazanmış olan düşmanları ve uyduları arasında paylaşılmaya başlanmıştı. İran, sözde tarafsız olduğu halde, çarpışan devletlerin savaş alanı haline gelmişti. Almanlar, Türkler, Ruslar ve İngilizler, bağımsız İran devletini hiçe sayarak İran-topraklarında faaliyederini sürdürmüşlerdi. Batı'nın yükselen gücü karşısında, onlar için de öteki Asya ve Afrika ülkelerinin kaderini paylaşmaktan başka kurtuluş yoktu. Sonuçta iki ülke de bu kaderlerini farklı şekillerde değiştirebilmişlerdir. Bu değişim, 1919 yılında, ileride Atatürk adım alacak olan Türk subayı Mustafa Kemal'in Anadolu'daki düşman işgaline karşı başlattığı ve başında bulunduğu direniş hareketiyle başladı. Şaşırtıcı zaferlerinin sonucunda işgalcileri kovarak, zafer sahibi devletler tarafından padişahın hükümetine zorla kabul ettirilmiş ve ağır şartlar getirmiş olan barış antlaşmasını iptal etti. Padişahın hükümeti yeni güce katılmayı kabul etmeyince, padişahlığı kaldırarak cumhuriyeti ilan etti. Atatürk'ün başında bulunduğu cumhuriyet ile geniş ve kapsamlı bir modernleşme ve Müslüman dünyasında benzeri görülmeyen laikleşme süreci başladı. İran'da da 1919 yılında, İran'ın toprak bütünlüğü ve bağımsızlığını tanıyan, yanı sıra da etkin bir İngiliz üstünlüğü sağlayan İngiliz ve İran anlaşması son buldu. Anlaşmayı kanunlaştırmak üzere toplanan İran parlamentosundan onay çıkmadı. Rusya'nın Kuzey İran'da Bolşevik kisvesi altında tekrar ortaya çıkmasıyla durum daha karmaşık bir hal aldı. İran Kazak Tugayı subayı Rıza Han, anarşi döneminin ardından 1921 yılının Şubat ayında iktidarı ele geçirerek bir diktatörlük kurdu. 1925 yılında da şahı tahttan indirdi ve kendini şah ilan ederek iktidarını güçlendirdi. Sonraları Pehlevi adını alan Rıza Şah'ın, hanedanı, İran İslam Devrimi ile yıkılana dek 1979 yılına kadar devam etti. Rıza Şah da Atatürk'ün yaptığı gibi modernleşme ve merkezileşme politikası uyguladı. Ancak Atatürk'ün yaptığı gibi din ile devlet ilişkisini ayırmayı denemedi. Ortadoğu'daki yalnızca üç bölgede ayakta kalan bağımsız Müslüman devletler olmuştu. Bir süre sağlam görünen İngiliz ve Fransız egemenliğini, yalnızca iki devlet arasındaki mücadeleler tehdit etti. Ne var ki, bu devletlerin Ortadoğu'da egemenlik kurma istekleri iki dünya savaşı arasında azalmaya başlamıştı. Ekonomik olarak güçsüz olmaları ve isteksizlikleri nedeniyle, kendilerinden önce imparatorluk kuranların sahip oldukları irade gücüne sahip değillerdi. Her iki devletin artan kararsızlığı, tebaa halklarında yeni bir isyan ruhunun ortaya çıkmasına yol açtı. Yüzyılın başlarında Rusya'yı yenerek anayasal demokrasi ile sınai modernleşmenin canlandırıcı özelliklerine sahip olduğunu gösteren Japonya'dan sonra, Türkler de galiplerin dayattığı anlaşmalardan kurtularak milliyetçiliğin faydalarını görmüşlerdi. Asya ve Afrika'da ilk başarılı milliyetçi devrimi kazanan Mustafa Kemal komutasındaki Türk ordularının zaferi ve galip müttefiklerin karşısındaki başarıları, Batı karşısında onların silahlarıyla zafer kazanmanın yolunu ilk kez gören Müslüman ve diğer halklar için yeni bir umut olmuştu. İslami Osmanlı İmparatorluğu'ndan sonra, Modernleşen Türkiye Cumhuriyeti de, bir süreliğine İslam dünyasına yol göstermiş oldu ama böyle bir niyeti olmayan Atatürk'ün devlet ile dini birbirinden ayırarak hukuk ile devleti laikleştirmesi ve de sıklıkla Türkiye'yi Avrupa'nın bir parçası haline getirme amacından söz etmesi, başlangıçta onun zaferlerini alkışlayan Müslümanların düşmanlığını kazandırdı. Arap ülkelerin neredeyse tümünde, yeni efendilere karşı şiddet hareketleri baş gösterdi. Doğrudan yönetim gibi basit bir politikanın yürümeyeceği anlaşılarak, bunun yerine manda kuran devletler amaçlarına Arap hükümetleri eliyle dolaylı olarak ulaşmak istediler. Böylece de onlara bir ölçüde bağımsızlık tanıdılar. Bununla birlikte kendilerinin ayrıcalıklı durumlarını ve milli topraklarda silahlı kuvvet bulundurma haklarını güvenceye alacak antlaşmalar yaptılar. Ancak bu politika başarılı olmadı. Mandater devletlerce milliyetçi isteklere verilen ödünler çok küçük ve geç ordu. Antlaşmalar aktif siyasi desteği olmayan hükümetler tarafından ya da ortak bir dış tehdide karşı yapıldı. Habeşistan'ın İtalya tarafından istila edilmesi, İngiltere ve Mısır'ı tehdit etmeye başladığında 1936 yılında yapılan İngiliz ve Mısır Antlaşması da böyle bir antlaşmaydı. Bir takım milliyetçi hareketlerle Araplar'ın' hayal kırıklıkları kendini gösterdi. Mücadeleleri uzun, zorlu ve en azından siyasi amaçlarına ulaşmalarında başarılı olmuştu. Kısa bir süre sonra Mısır ile Irak resmen bağımsız oldular, birindeki himaye, diğerindeki manda rejimi son buldu. Öte yandan, Irak'ta Kraliyet Hava Kuvvetleri üsleri ve Mısır'da kanal bölgesinde ile diğer yerlerde askeri üslerle İngiliz varlığı sürdü. Yabancı güçlerin çekilmesi ve eşit olmayan antlaşmaların iptal edilmesi konusunda resmi bağımsızlığı gerçek bağımsızlığa dönüştürecek milliyetçi çabalar devam etti. Manda sistemi, Levant devletlerinde daha uzun süre devam etti. Fransızlar, Suriye ve Lübnan'da kalırken, İngilizler de, Ürdün emirine biraz daha fazla özerklik vererek Filistin'de doğrudan yönetimi sürdürdüler.İki bölgede de durumu karmaşık hale getiren şeyler vardı. . Lübnan, Osmanlı İmparatorluğu'nun Asya'daki kalıntıları üzerinde kurulan yeni Ortadoğu devletleri arasında özel bir konuma sahipti. Lübnan ötekilerin tersine, yeni kurulmuş bir devlet değildi ve Osmanlı hakimiyetindeki yüzlerce yıl, genellikle büyük zorluklarla yerleşen ayn bir özerklik geleneğine sahipti. Fransızlar, dağ ve çevresindeki özgün Lübnan topraklarına ekledikleri bölgelerle Büyük Lübnan'ı kurmuşlardı. Bu ana bölgede genellikle Sünni olmayan Müslümanlar ve Hıristiyanlar yaşardı ve bu bölge uzun zamandır Osmanlı dünyasında sosyal, entelektüel ve bir ölçüde siyasi bağımsızlığın sığınağı durumundaydı. Hıristiyan çiftçiler, Beyrut'un kuzeyindeki bölgelerde o zaman tüm Ortadoğu'da tek bağımsız toprak sahipleri toplumunu oluşturmuşlardı. XIX.yy'da da gelişen Hıristiyan burjuvazisi Beyrut şehri ve limanı etrafında yerleşmişti. Yetenek ve enerjileriyle Arap canlanmasına çok önemli entelektüel, siyasi ve ekonomik katkılan olmuştu. Tekrar canlanan Müslüman milliyetçiliği, Hıristiyanlar'ın etkisini önemli derecede azaltmasına rağmen, Lübnan bir süre daha Arap dünyasındaki kültürel ve dini çoğulculukla siyasi ve ekonomik özgürlüğün tek merkezi olarak benzeri olmayan görevini sürdürmüştür. Arap-İslam dünyasının tek istisnası olan Lübnan'daki Hıristiyan kalesinden başka, güneyde daha önemli bir istisna ortaya çıkmaya başlıyordu. Antik çağlardan itibaren Filistin'de bulunan Museviler, Roma döneminin sonu geldiğinde artık nüfusun çoğunluğu durumunda değillerdi. Musevi nüfus, göçler ve dini esinlenmelerle desteklenmeye çalışılıyordu. XIX.yy'ın son çeyreğinde Doğu Avrupa'dan gelen genç Museviler durumu değiştirdiler. Bu Museviler, önce Avrupa, sonra da Ortadoğu'da reddedilişlerine ve gördükleri zulme karşı gelişen ve bir ölçüde Musevi dini geleneğinden, bir ölçüde de yeni milliyetçi akımlarının Musevi biçiminden doğan Siyonist akımın öncüleriydi. Gelecekte bu akımı devam ettirenlerin kurdukları yerleşim birimleri İsrail devleti olacaktı. Gençlerin ve yaşlıların oluşturduğu Musevi toplumu Birinci Dünya Savaşı sonunda epeyce büyümüştü. Siyonist girişimi, 1917 yılının Kasım ayında Balfour Deklarasyonuyla İngiliz hükümeti tarafından resmen tanındı. Museviler'in milli vatanının kurulması projesine devlet desteği vaat edildi ve bu konudaki hükümler İngiltere'nin Filistin'i yönettiği Milletler Cemiyeti mandasına geçirildi. Araplar'ın İngiliz mandasına ve Musevi varlığına-karşı mücadeleleri bu vaadin verilmesi ve gerçekleştirilmesiyle özel konuma geldi. 1930'lardan sonra Ortadoğu'daki Batı'nın hâkimiyetinde yeni bir tehdit ortaya çıktı. Bu tehdidin kaynağı isyan eden halk değil, imparatorluk gücünün iki yeni rakibi Faşist İtalya ile Nazi Almanya idi. 1930'larda bölgede liberal ve anayasal kurumların bir dönem sahip oldukları çekicilik etkisini yitirmeye başladı. Aslında bunların iyi işlememesi şaşırtıcı değildi. Çünkü bu kurumlar, küçük bir Batılılaşmış seçkinler grubu olarak kalmışlar ve toplumda bir bütün olarak gerçek bir destek bulamamışlardı. Ayrıca gerek kavram olarak gerekse de görünüşte hiçbir etkileri yoktu. Geçmişi canlandıramadıkları gibi, günün gereklerine de yanıt olamıyorlar ve geleceğe dair bir umut veremiyorlardı. Daha kötüsü de, artık çok sayıda Arap tarafından Batı Avrupa'daki nefret edilen imparatorluk güçleri gibi görülüyorlardı. Farklı bir alternatif sunan İtalya ile Almanya, yakın bir geçmişte birçok küçük devleti zorla özgürleştirip birleştirerek birlik sağlamışlardı. Onlar, durumlarının ve çözümlerinin benzer koşullarda olduğunu düşünenlerin liderleri için fesin kaynağı ve örnek olmuşlardı. En önemlisi de, siyasi, stratejik ve ideolojik olarak İngiltere, Fransa ve Filistin'de artmaya devam eden Musevi varlığının hasımları olmalarıydı. Hitler başa geçtikten sonra, 1933 yılında İngilizlerin Kudüs Müftüsü olarak atadıkları Hacı Emin el-Hüseyni, Alman konsolosuna desteğini bildirmiş ve yardım teklifinde bulunmuştu. Hacı Emin el-Hüseyni, İngilizler ve Musevilerle yıllarca süren mücadeleden sonra Filistin'den ayrılarak Beyrut, Bağdat ve Tahran'a gittikten sonra 1941 yılında Berlin'e ulaştı. 1941 yılının Nişan ayında Raşid Ali el-Geylani adlı Iraklı bir siyasetçinin askerin de desteğini alarak iktidarı ele geçirerek Mihver ülkeler yanlısı bir rejim kurduğu Bağdat, müftünün en önemli durağı olmuştu. Vichy hükümetihin denetiminde bulunan Suriye'den az da olsa yardım almıştı ama Mihver güçlerinin kurtaramayacağı uzaklıkta olduğu için rejimi Ingilizler ve İngiliz yönetimindeki birliklerce devrilmişti. Raşid Ali rejimine destek amacıyla Suriye'de, gelecekte Baas partisi olacak ve rakip kollan Suriye'yi de Irak'ı da yönetecek olan bir komite kuruldu. Raşid Ali kaçarak Berlin'de Kudüs Müftüsü ile buluştu. Savaş yıllarında Mihver devletlerine destekleri ya da onlara sempatileri olan bazı kişiler ileride ünlü kişiler olmuşlardır. Nasır, Almanya'ya sempatisini ve Alman yenilgisiyle yaşadığı hayal kırıklığını ifade etmiştir. Enver Sedat, Almanya için gönüllü casusluk yaptığım belirtmiştir. Raşid Ali bile Saddam Hüseyin'in Irağı'nda kahraman olarak görülmüştür. Nazi davasına göre aşağı ırktan bir halka Nazi ırkçılığı çekici gelemezdi. Nazi propagandası Sami ırkı aleyhtarlığı yerine, Musevi aleyhtarı olduğu için destek görebilirdi. Öte yandan Museviler, Almanya'da Naziler ve başka yerlerde onların taklitçilerinin zulümleri yüzünden Filistin'e göçmek zorunda kalıyor ve orada Musevi toplumu güçleniyordu. Naziler yalnızca bu göçe neden olmakla kalmadılar, îngilizler Araplar'ın iyi-niyetini kazanabilmek için Filistin'e girişte sınırlamalar getirirken, Naziler savaş başlayana dek bunu teşvik edip kolaylaştırmışlardı. Yine de çok sayıda Arap, Museviler'i Filistin'den uzak tutmaya çalışan îngilizler yerine, onları oraya gönderen Almanlar' ı tutmuşlardır. Mihver devletleri olanlardan farklı şekillerde fayda sağlamaya uğraştılar. İlk önce Faşist İtalya, sonra da Nazi Almanya Arap dünyasındaki geniş çaplı propagandalarıyla siyasi düşünür ve eylemci yeni nesili etkilediler. Özellikle de Naziler, Museviler'e karşı nefreti körükleyerek kendilerinin yarattıkları sorunu sömürmeyi- başardılar. Mihverlere dönüş aslında bir tür önlemdi. Savaşın başlangıcında, özellikle de 1940194l'de, Fransa'nın düşmesiyle Rusya'nın işgali arasında İngiltere tek başınayken Mihver zaferikaçınılmaz görünüyordu. Artık Ortadoğu'da başlarındaki imparatorluk devletlerine bağlılık ve sadakat duyan kişi sayısı çok azalmıştı. Irak'ın Nuri Said'i, Mısır'ın Nahas Paşası ve Arabistan'ın ibn Suud'u gibi Batı dostları oldukları için övgü (ya da yergi) alan kişiler bile Berlin'le ilişki kurmaya uğraşmışlardır. Aldıklan çok sayıdaki yardım teklifini kabul etmeyen Naziler bu konuda başarılı olamadılar. Mihverler açısından destek kısmen ideolojik olmasına karşın, düşmanımın düşmanı benim dostumdur ilkesi geçerliliğini koruyordu. Batı'nın amansız düşmanları olmaları Mihverlerin en çekici yanlarıydı. İleride çok daha farklı bir güç olan Sovyetler Birliği de aynı nedenle, hatta aynı kişilerden destek alacaktı. II. Dünya Savaşı'nda iki taraf Ortadoğu'daki destekçilerine hayal kırıklığı yaşatırken, onlar da kendilerini hayal kırıklığına uğrattılar. İki tarafa da az da olsa askeri yardım oldu. Raşid Ali'nin devrilmesinde ve Ortadoğu'da Müttefik düzenin devam etmesinde Ürdün'ün Arap Lejyonu'nun önemli bir rolü olmuştur. Almanlar'ın Doğu Lejyonları adıyla topladıkları Fransız Kuzey Afrikalıları, İngiliz Hintlileri, Orta Asya ve Kafkasya cumhuriyetlerinden Kızılordu askerleri gibi Müttefik savaş tutsaklarından oluşan gönüllü güçler olmuştu. Bu güçlere bu halkların Almanya'nın işgalindeki Avrupa'da yaşayanlarından gönüllüler de katılmışlardır ama bu katılım ciddi bir boyutta ve sayıda olmamıştır. Londra'nın pişmanlığına karşın Filistin'de oluşturulan bir Musevi Tugayı, Kuzey Afrika ve İtalya seferlerinde rol almakla birlikte askeri açıdan önemli olmamıştır. Ortadoğu ülkelerinin Müttefik davasına en önemli katkılan toprak, kaynak ve tesislerinin kullanılması olmuştur. Bu da ülkelerin çoğunluğunda,inanda ve himaye şartlarında oluşturulan askeri garnizonlar ile olanaklı olmuştur. Tarafsız İran'da da 1941 yılında aynı anda İngiliz ve Rus birliklerinin İran topraklarına girmeleriyle sağlanmıştır. Savaşın sonuna dek tarafsızlığını koruyan yalnızca Türkiye olmuştur. Türk hükümeti, galip devletlerin yanında yer alabilmek için ancak son haftalarda savaş ilan etmiştir. Bu durum, bir Türk devlet adamı tarafından şu şekilde ifade edilmiştir Biz, yemek listesinde değil, konuk listesinde bulunmak istedik. Durum Ortadoğu halkları ve hükümetleri açısından hüsranla son buldu. Almanlar Arap yandaşlarını hayal kırıklığına uğrattılar. Aslında Naziler Avrupa'yı hedef almış olduklarından Ortadoğu ile gerçekten ilgilenmiyorlardı. Avrupalı dostları olan Faşist İtalya'yı, Vichy Fransası'nı ve 1939 yılının Ağustosundan 1941 yılının Haziran'ına dek Sovyetler Birliği'ni tatmin etmek için Ortadoğu'da korudukları devletleri gözden çıkarabilirlerdi. Müttefik kuvvetleri bağımsızlık ve çekilme sözlerine rağmen savaş bittiği zaman halen Arap ülkelerinde bulunuyorlardı. Kuzey Afrika gibi bu ülkelerden bazıları halen sömürge yönetimindeydiler. Filistin'deki Museviler bile, İngiliz makamlarının, savaşın öncesinde ve sonrasında Avrupa'da kalan Museviler'in Filistin'e gitmelerini engellemeye çalıştıkları için yöneticilerine yabancılaşmışlardı. Musevi Örgütleri'nin, Londra ve Washington'dan Auschwitz'teki Ölüm kamplarını bombalamalarını istemeleri ve Berlin'deki Müftülük'ün de Alman hükümetinin Tel Aviv'i bombalamasını istemesi olmak üzere savaş sırasında savaşan taraflara sürekli olarak istekte bulunulmuştu. Bu istekler kabul edilmemişti ama bu ne bir tarafın kötü ne de diğer tarafın iyi niyetiyle olmamıştı. Her ikisinin kabul edilmeme nedeni de aynıydı Bunların askeri bir amacı olamayacağı ve savaşın kazanılmasına katkı sağlamayacağı için getireceği riske ve masrafa değmeyecekti. Sonuç olarak, 1939-1945 arasındaki savaş yıllan Ortadoğu'daki her iki taraf açısından da tatmin edici olmadı. Mihver devletlerin büyük çabalarına ve davalarına duyulan büyük sempatiye karşın tepki çok yetersizdi. Vichy hükümetinin işgali altodaki Suriye'de birkaç tesis ile 1941 yılında Irak'taki Mihver yanlısı darbe, Almanlar'ın tek kazanından oldu ama her ikisi de uzun sürmedi. İngilizler'in Arap milliyetçiliğinin dostluğunu kazanma girişiminin sonucu daha da kötü oldu. Muazzam askeri varlıklarına rağmen Müttefikler ancak hoşgörüsüz bir tarafsızlık elde ettiler. Mısır'ın önce İtalyanlar'a, sonra da Almanlar'a karşı savunulması İngiltere'ye ve imparatorluk güçlerine, Kuzey Afrika'nın kurtarılışı da Amerikalılar'a bırakılmıştı. Bu büyük savaş, ilkindeki gibi, yine hızlı ve uzun vadeli değişikliklere yol açtı. Müttefik ve Mihver propagandacılar milliyetçi hareketlerin teşvik edilmesi konusunda yarışıyorlardı. Arap topraklarında kamp kurup savaşan Müttefik ve Mihver orduları, yanlarında modem savaşın ayrılmaz parçaları olan kaygıyı ve alışılmamış bir yaşamı da getirmişlerdi. Artık çok sayıda Arap devleti az ya da çok oranda bağımsızlık elde etmiş ve dış siyasetlerini uygulamaya başlamıştı. 1945 yılında kurulan Arap Birliği, Ortadoğu'nun egemen Arap devletlerinin tümünü ortak siyasi amaçlar için bir araya getirmişti. Başlangıçta İngilizler tarafından desteklenen bu proje, çok geçmeden onlardan kurtularak üyelerinin zaman zaman çatışan amaçlarına uygun şekilde gelişmişti. Petrolün bulunması, çıkarılması ve kullanılması, bu yüzyılda bölgedeki en önemli değişikliklerinden biri olmuştur ve Ortadoğu'nun Rusya yönetimindeki yerlerinde başlamıştır. 1842 yılında Apsheron yarımadasında ilk petrol sondajı yapılmıştır. Rus Azerbaycanı'nda petrol sanayiinin gelişmesi ile Pennsylvania'daki Amerikan petrolünün gelişmesi yaklaşık olarak aym zamanda olmuştur. 1863 yılında Bakü'de ilk rafineri inşa edilmiştir. 1877-1878 yıllarında Apsheron petrol bölgesinden Bakü'ye ilk petrol hattı döşenmiştir. Rus Devrimi yaklaşırken Rusya'nın petrolünün yüzde doksan beşi Bakü petrol yataklarından sağlanıyordu. Avrupalı ve Amerikalı iş adamları, henüz bağımsız olan İran ve Osmanlı topraklarında ayrıcalık kazanmak üzere ilk girişimlere başlamışlardı. XX. yy'ın başlarında İran şahı, aslında Yeni Zelandalı olan bir İngiliz işadamı William Knox D'Arcy'ye ilk önemli ayrıcalığı tanıdı. Sonra da D'Arcy'nin ayrıcalığı Anglo-Iranian Oil Company tarafından alındı. Bu, çoğu İngiliz, Fransız,Hollandalı ve Amerikan olan imtiyaz şirketlerinin imtiyaz hakkını ödeyerek Ortadoğu petrolünü çıkartmalarının ilk örneği olmuştur. Sonraları da sırasıyla İran, Irak, Arabistan ve başka yerlerde yeni büyük petrol yatakları bulundu. Böylece Ortadoğu petrol üreten başlıca bölgelerden biri oldu. Ortadoğu ülkeleri bu yeni gelişmeyle çeşitli şekillerde etkilendi. Kara ulaşımı, içten yanmalı motorun kullanılmaya başlamasıyla kolaylaştı. Önceki yüzyıllarda hayal bile edilemeyecek hızda, büyük merkezleri birbirine bağlamak, insanları, ürünleri, basılı malzemeyi ve düşünceleri taşımak artık olanaklıydı. Araba, kamyon ve otobüsün, at, eşek ve devenin yerini alması matbaa, gazete, sinema, radyo ve televizyon gibi Batılı iletişim araçlarının yaygınlaşması ve hızlı ekonomik gelişme ile çok uzun menzilli toplumsal bir değişim başladı. Fransızların ve İngilizler'in Ortadoğu'dan ne umup ne buldukları merak edilebilir. Artık kabul edilen gerçek şudur ki iki devletin de bölgeye gidip orada yirmi beş yıl kalmasının en önemli medeni stratejik, bölgenin askeri tehlikesi ile potansiyeli olmuştur. Bu stratejik amacın kapsamı, bir tampon,, bir kavşak, iletişimde bir merkez noktası, bir üs olarak Ortadoğu şeklinde sunulmuştur. Bölgeye başkalarının girmesini engellemek stratejik amaçlardan biriydi ve eğer Batılı güçler onları kovmak için orada olmasalardı başkalarının oraya gireceklerinden emindiler. Fransızlar ve İngilizler için çok önemli diğer bir konu da daha zengin imparatorluk topraklarını güvence altında tutmaktı. Hindistan konusunda İngilizler, Kuzey Afrika konusunda da Fransızlar endişeleniyorlardı. İki devlet de bu topraklarını Müslüman Ortadoğu'dan çıkabilecek istikrar bozucu güçlere karşı korumaya gerek duyuyorlar, buna engel olmak için de, Ortadoğu halklarının ve ülkelerinin imparatorluk kontrolünde ya da hiç olmazsa denetiminde olması gerektiğini düşünüyorlardı. Şüphesiz daha başka unsurlar da söz konusuydu. O dönemde Fransız varlığından yana olanlar, Fransa'nın kültürel ve dini misyonuna, Hıristiyan, özellikle de Katolik azınlıkların korunmasına ve Fransız kültürünün yaygınlaştırılmasını desteklemişlerdir. Benzer düşünceler İngilizler tarafından da destek bulmuştur. Zamanında geçerli olan emperyalizm yorumunun tersine ekonomik nedenlerin çok önemi olmadığı gibi fazla bir ekonomik beklenti de yoktu. Tam tersine, İngilizler de, Fransızlar da stratejik ve siyasi amaçlarına ulaşabilmenin yüksek maliyetleriyle çok uğraşmışlardır. İki devlet de maliyeti olabildiğince düşük tutmaya gayret etmişlerdir. Önemli bir unsur olarak oldukça geç ortaya çıkan petrolün ileride kazanacağı önem bilinmiyordu. Savaşlar arası dönemde petrole karşı ilgi ekonomik olduğu kadar stratejikti. Fransızların ve İngilizler'in Ortadoğu'daki durumlarında birtakım hataları olmuştu. Güçlerini devam ettirmek için yapmaları gereken masraftan kaçmıyorlar, muhalefete karşı koymak için de güç kullanmak istemiyorlardı. Hem Fransa'da, hem de İngiltere'de bir kararsızlık, duraklama ve güçsüzlük söz konusuydu. Girişimin masrafa ve çabaya değip değmeyeceği en başında tartışma konusu olmuştu. Rivayete göre, Churchill Ortadoğu'yu olduğu gibi Türkler'e geri vermenin daha iyi olacağını söylemiştir herhalde bu hediye Türkiye Cumhuriyeti tarafından asla kabul edilmezdi. Fransızlar'ın ve İngilizler'in Ortadoğu'daki konumu önemini kaybederken, diğer taraftan bölge, halen imparatorluk havasının açgözlülük, acımasızlık ve kendini beğenme ruh halini taşıyan milletler ve rejimlerden oluşan diğer düşman güçlerin tehdidindeydi. Bu unsurlar iki devlet arasında yorgunluk, doygunluk ve kendinden şüphelenme durumunu ortaya çıkarmıştı. Bir süreliğine her ikisi de birbirleri için oluşturdukları tehdidin farkına varmışlardı. Her ikisi de hem bölgedeki hâkimiyetlerine son vermek isteyen güçlerden ya da dışardan onların yerini almak isteyenlerden gelen çok daha büyük tehditlere, hem de birbirlerine karşı kararsız ve güçsüz davrandılar. Kavga ve didişmelerin sürekliliği de Fransızlar'ın ve İngilizler'in konumunun zayıflamasına neden olmuştu. Bu durum, Fransız'lar ve İngilizler ve diğerlerine karşı Fransızlar ve İngilizler birbirlerine karşı Fransızlar ve İngilizler kendi kendilerine olmak üzere pek çok düzeyde ve pek çok şekilde yaşanıyordu. Bugün karar verme süreci olarak adlandırılan durum, yerel makamlarla merkezi hükümetler arasında, toplumsal kökenler, çatışan çıkarlar ve amaçlarla bölünmüş bürokratik fraksiyonlar arasında, çeşitli servisler ve daireler arasında ısrarlı ve sayısız çatışmalarla saptırılıyor ve gecikiyordu. Ortadoğu'ya bir yapı ve koruyucu bir perde sağlayan OsmanlI İmparatorluğu, bölgeyi dışarıdan gelecek tehlikelere karşı korumuştu. Artık bu koşullar ortadan kalkmıştı. Osmanlı sisteminin ve yapısının yerini sonuç olarak tümü yıkılıp yok olan yenileri almıştı. Koruyucu perde yine var olsa da, Avrupalı devletlerin sağladığı koruma ancak birbirleri için olduğundan, Ortadoğu ülkelerinin halklarının çoğuna pek de fayda sağlamıyordu. Bu dönemin bilançosu, bir taraftaki Fransızlar ve İngilizler için ve diğer taraftaki Ortadoğu halkları için ne olmuştu. Ortadoğu'daki Fransız ve İngiliz güçlerinin hakim olduğu dönem, modem tarihin en büyük zaferlerinden birinden hemen sonra sona erene dek ne başarmıştı. Batılı devletler ya da Ortadoğu ve halkları açısından sonuçlar bir değer taşıyor muydu. En olumlu sonuçlar, büyük olasılıkla o dönemde en az önem taşıyan hedefler olan ekonomik ve pratik hedeflerle ilgili olmuştu. Şüphesiz Ortadoğu halkının çoğunluğu açısından 1939 yılındaki yaşam, 1918 yılından ve hatta 1914 yılından çok daha iyi olmuştur. Nüfusun tamamının olmasa da çoğunluğun yaşam standardı yükselmişti. Konfor artmış ve yaygınlaşmış, yaşam süresi eskisine göre uzamış, yeni bir altyapı kurulmuş ve her çeşit genel hizmet sağlanmıştı. İngiliz Hindistanı veya Fransız Kuzey Afrikası gibi imparatorluk yönetiminin doğrudan bulunduğu yerlere oranla bu yararlar Ortadoğu'da daha az olmuştu. Ortadoğulular emperyalizmin kötü yanlan altında yaşadıkları ve önemli avantajlarının çok azından faydalanabildikleri için şanssızdılar. Çok az da olsa faydalandıkları bu avantajlar önemli olmuştu. Birçok açıdan bölge halklarının durumu 1939 yılında şekilde iyileşmişti. açıkça görünür Ortadoğuluların kazandığı çok önemli bir fayda da Lübnan ve Mısır dışında pek bilinmeyen İngilizce ve Fransızca dilleri olmuştu. Modem dünyaya, onun kültürüne ve bilimine bu diller sayesinde erişebilmişlerdi. Bölge halkları açısından Batı bilimi, başka bir deyişle modem bilim önemli bir kazanç olmuştu. Batı kültürü ve toplumsal sonuçlarının etkileri çok daha farklı olmuş, kimileri tarafından hevesle karşılanırken, kimileri tarafından da şüpheyle karşılanmış, kimilerince de lanet olarak görülmüştür. Ortadoğu, Fransız ve İngiliz hâkimiyeti ile liberal ekonomi ve siyasi özgürlük dönemi yaşamıştır. Ancak özgürlük sınırlıydı ve zaman zaman kaldırılırdı. Yine de tüm sınırlamalara ve iptallere rağmen, öncesinde hiç rastlanmamış, sonrasmda da rastlanmayacak denli geniş kapsamlıydı. Artık Batı tarzı kurumların çoğunluğu yok olmuş, terk edilmiş, hatta suçlanmışlardır. Ortadoğu'da liberal düşüncelere ve uygulamalara karşı tekrar bir ilgi doğmaya başlamıştır ve bu değişim bölgenin bazı ülkelerinde daha uygun bir zemin bulabilir. Fransız ve İngiliz hâkimiyetinin, öncelikle Batılı devletler, sonuç olarak da Ortadoğulular açısından en olumlu sonucu, Ortadoğu'nun II. Dünya Savaşı'ndaki rolünden de anlaşılacağı üzere, istenen stratejik hedefe ulaşılmasıdır. Ortadoğu'nun Mihver devletlere karşı savaşta üs ve destek kurumlan sağlaması, Batı için en önemli hizmeti olmuştur. Buna karşılık olarak onu Mihver devletlerin doğrudan hâkimiyetinden kurtarmaları da Batı'nın Ortadoğu'ya en önemli hizmeti olmuştur. Doğu ve Orta Avrupa'da Sovyet İmparatorluğu'nun ilerlemesi, Asya ve Afrika'da Batılı sömürge imparatorluklarının gerilemesi bu bölgelerde önemli sorunlara yol açmıştır. Kaybedilen ve kazanılan bağımsızlık, eski nefretlerin canlanmasına ve yenilerin ortaya çıkmasına neden olmuş ve milyonlarca kişiyi mülteci durumuna getirmiştir. Ortadoğu da savaş sonrası ve imparatorluk sonrası karışıklıklardan' nasibini almıştır. Bölge barışı, sıklıkla içeriden ve zaman zaman da dışarıdan düşmanlarla mücadelelerle huzursuz olmuş ve kesintiye uğramıştır. Ortadoğu'daki sıkıntılar, Sovyetlerin Orta ve Doğu Avrupa'daki hâkimiyetinden ya da İngiliz yönetiminin Güney ve Güneydoğu Asya'yı terk ederken yaşananlar kadar zarar verici ve yoğun olmamıştır. Ortadoğu sorunları, büyük boyutta olmasa da siyasi ve diplomatik çözümleri bakımından yoğun ve zor olmuştur. Ortadoğu'da da eski sömürgeler dünyasındaki başka yerlerde olduğu gibi, halkın bir süreliğine ilgilendiği tek konu bağımsızlık olmuştu.I. Dünya Savaşı'nın ardından, Türkiye, İran ve Afganistan olmak üzere bölgenin üç ülkesi tam bağımsızlıklarını kazanmış ve bu konuda da uzun süreli deneyimleri olmuştu. Bunlara iki savaş arası dönemde dört Arap devleti, Suudi Arabistan, Yemen, Irak ve Mısır katılmıştır. Suudi Arabistan ve Yemen'in bağımsızlığı kuramsal olduğu kadar uygulamada da söz konusuydu, ancak- Irak ve Mısır, eşit olmayan antlaşmalarla' diplomatik olarak ve Ingiliz güçlerinin ve üslerinin varlığıyla askeri olarak eski hükümdarlarına bağlı durumdaydılar. Suriye ve Lübnan da Fransa zorunlu olarak Levant'ı terk ettikten sonra bağımsız Arap devletlerine katılmıştır. 1945 yılının Mart ayında, Suudi Arabistan, Mısır, Irak, Suriye, Lübnan, Yemen ve prensipte halen İngiliz mandasında