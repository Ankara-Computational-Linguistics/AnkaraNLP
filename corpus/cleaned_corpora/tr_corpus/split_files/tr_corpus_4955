geçirilen ve yağmalanan şehirler arasındaydı. 1689’da Prizren'de 6.000 hane vardı. Kosova'nın diğer şehirleri gibi, Prizren de dönemin şartlarının sonucu olarak 1741 sonlarında hissedilir bir darbe aldı. 1873’te Prizren Vilayeti’nin nüfusu 676.000 idi. 1877’de ise Prizren Sancağı’nın nüfusu 117.071 idi. 1878’de Kosova Vilayeti Salnamesine göre Prizren Kazası’nın nüfusu 30.716 Müslüman, 7.458 Hristiyan, 1.778 Rom olmak üzere toplam 39.952 idi. Prizren Sancağı’nın ise toplam nüfusu 101.409 idi. 1881 yılında Prizren Kazası’nın nüfusu 15.020 idi. 1882’de Vilayetin nüfusunun 483.078’den 311.980’e düştüğü görülür. Ancak bu düşüş hem Prizren ve Debre sancaklarının Kosova Vilayeti’nden ayrılmasından dolayı hem de bazı kazalarda İstanbul ve Anadolu’ya yapılan göçlerden dolayı yaşanmaktaydı. Ancak bazı kazalarda muhacirlerin yerleşmesinden ya da doğal nüfus artışından dolayı nüfus artmaktaydı. XVIII. ve XIX. yüzyıllarda savaşlara, yangınlara ve sellere∗ rağmen Prizren’de eski mahalleler genişlemiş ve yenileri kurulmuştur. Atik mahallesinin kuzeybatısında yeni mahalle kurularak Çuhacı Mahmud tarafından cami yapılmıştır. Tabakların da bulunduğu bu mahalleye Aşağı ve Yukarı olmak üzere "Tabakhane" adı verilmiştir. Kâtib Sinan ve Mehmed Paşa mahallelerinin kuzey ve uç bölgelerinde Kurila Mahallesi gelişmeye başlamıştır. Akdere’nin sol kıyısında nehir boyunca şehrin merkezi Şadırvan’dan geçerek Priştine-Prizren-İşkodra yolu güzergâhına doğru yerleşme yerleri gelişmeye başlamıştır. Böylece şehrin eski mahallelerinden Mamzi Mahallesi genişleyerek Terzi Mahallesi adını almıştır. Varoş Mahallesi ve Terzi Mahallesinin güneyine Bülbülderesi’ne doğru da yerleşme yerleri gelişmeye başladı. Dragodan, Bacdarhane, Troşan, Hoça mahalleleri bu dönemde kurulan diğer mahallelerdir. 1876-1881 yıllarındaki savaşlardan sonra Prizren’e gelen göçmenler Muhacirler Mahallesi’ni oluşturmuşlardır. 1864 yılında Osmanlı İmparatorluğu’nda tertip edilen yeni idari düzenleme sonucunda Prizren, Üsküp Sancağı ile beraber Rumeli Paşalığı’na dâhil edildi. 1865 yılında, genişleyen idari düzenlemeler sonucunda sancak merkezi olarak Prizren, Manastır Vilayeti’ne dâhil edildi. 1868’de yeniden yapılan düzenlemeye göre, Prizren yeni kurulan Prizren Vilayeti’nin merkezi oldu. Bu vilayete Manastır Vilayeti’nin (Debre ve Üsküp sancakları) ve Tuna Vilayeti’nin (Niş Sancağı) bazı sancakları dâhil edildi. Prizren Vilayeti toplam dört sancaktan oluşuyordu: Prizren, Üsküp, Debre ve Niş. Prizren’in Osmanlı devrinde, yaşayış bakımından yüksekliği, XIX. yüzyıl sonlarında yazılmış birçok Osmanlı salnamesinden, Osmanlı atlasından öğrenilebilir. XIX. yüzyıla ait atlaslardan birisine göre ilgili yüzyıl sonlarında, Prizren’le beraber olduğu ve Üsküp, Priştine, Seniçe, İpek, Taşlıca sancaklarından oluşan Kosova Vilayeti’nin nüfusça en büyük şehri 38.000 kişi ile Prizren’dir. Söz konusu dönemde Kosova Vilayeti’nin idari merkezi olan Üsküp’ün nüfusunun 25.000 olduğu hesaba katılırsa, rakamın önemi daha da ortaya çıkar. Aynı devirde, bugün Kosova’nın başkenti olan Priştine ise 11.000 kişilik nüfusa sahipti. Bu devirde şehirde gümüş telden zarf ve sigaralık yapıldığı; aba, kilim ve yünden gömlek imal edildiği; deri işlemeciliğinin üst düzeyde olduğu da öğrenilmektedir. Ayrıca, bir başka kaynağa göre 19. yüzyılda Prizren, önemli ekonomi ve ticaret merkeziydi. Sözü edilen yüzyılın sonunda Prizren’de 1.500 kadar dükkân bulunurmuş. 1874’teki bir Türk salnamesine göre Prizren, 44.000 nüfuslu bir şehirdir. 1830’lu yıllarda Prizren ve civarında, devlet makamlarındaki çeşitli düzensizliklere karşı, memnuniyetsizlikleri belirten bazı halk olayları olmuştur. Bunların dışında, şehrin yer aldığı Osmanlı İmparatorluğu’nun Balkanlar bölgesinde, Rusya, Avusturya-Macaristan, İngiltere, İtalya gibi devletlerin de çeşitli çalışmalarıyla birçok isyan ve Osmanlı’ya karşı faaliyetler gerçekleşmiştir. Osmanlı Devleti egemenliğinin otorite sağlamakta iyice zorlandığı 19. yüzyılda Prizren’de, şehrin Türk sakinleri ve bazı Müslüman sakinleri dışında kalan kesiminde, çeşitli hareketlenmeler yaşanmıştır. Prizren, Arnavut millî hareketlenmesi tarihinde, 19. yüzyıl sonlarında Osmanlı Devleti’nin zor yıllarında 10 Haziran 1878 tarihinde kurulan Prizren Birliği’nin merkezi olmuştur. Arnavut millî yapılanmasının oluşturulmaya çalışıldığı bu dönemlerde Prizren’deki bu toplanma ehemmiyet arz eder. I. Balkan Savaşı vaktinde Prizren, Sırp ordusunun idaresine geçmiştir. Bu ele geçirme sırasında şehir sakinlerinden gelen savunma, kanlı bir şekilde bastırılmıştır. O devirde, Britanyalı gezgin Edith Durham’ın bu devirde şehri ziyaret etme talebinin, şehirdeki Karadağ Krallığı yetkililerinin yasaklamasına maruz kaldığı belirtilmiştir. Bu zaman diliminde şehir, yabancılara kapatılmaya çalışılmıştır. Roma Katolik Kilisesi mensubu Üsküp başpiskoposu, şehrin Sırbistan idaresine geçişinden sonra Prizren’de yaşanan sıkıntıları (evlere saldırılar, öldürmeler vb.) Papa’ya bildirmiştir: "Kasaba ölüm krallığını andırıyor." Bütün Balkanlar gibi, Prizren muhiti de Balkan Savaşları döneminde büyük sıkıntılar yaşamıştır. Bu dönemde şehrin Türk ve Türk olmayan Müslüman sakinlerinin büyük kısmı, şehirden göç etmek zorunda kalmışlardır. Bu göç dalgaları o devirden günümüze dek çeşitli yoğunluklarla süregelmiştir. Prizren sadece Osmanlı İmparatorluğu için değil Şark Meselesiyle beraber yayılmacı bir siyaset izleyen Avrupalı büyük devletler için de önem arz ediyordu. Bundan dolayı şehirde birçok konsolosluk açılmıştır. Osmanlı İmparatorluğu’nun I. Balkan Savaşı’nda yenilgiye uğraması ile Prizren’de 5 asırlık Osmanlı dönemi de 31 Ekim 1912’de sona ermiştir. Mihver Devletleri’nden biri olan İtalya ve Arnavutluk 1941 yılında şehri işgal etmişlerdir. II. Dünya Savaşı sırasında Prizren, İtalya kontrolundaki kukla devlet Arnavutluk’un egemenliğinde olmuştur. II. Dünya Savaşı’nda Prizren ve etrafında, Sosyalizm, Komünizm hareketleri görülmüştür. Josip Broz Tito'nun Kasım 1942'de topladığı Yugoslavya Antifaşist Ulusal Kurtuluş Konseyi (AVNOJ) direniş harekâtının bütün Yugoslavya halklarını birleştirecek bir siyasi programa kavuşmasını sağlamaya çalışmıştır. Bu tarihlerle beraber Prizren’de Yugoslavya Sosyalist Federal Cumhuriyeti’nin hükümranlığı başlar. Osmanlı sonrasındaki dönem, Kosova Türklüğü ve Kosova Müslümanlığı açısından birçok olumsuzluğun boyut değiştirerek arttığı bir tarihtir. Söz konusu yıllarda Kosova’nın genelinden ve Prizren’den, gerileyen Osmanlı sınırına; Türkiye’ye doğru büyük göç dalgaları yaşanmıştır. Yüz binlerce Türk ve on binlerce Müslüman’ı Balkan coğrafyasından söken bu göç dalgaları ile Kosova’daki Türk nüfus oranı büyük değişiklik yaşamıştır. Şehir, Osmanlı devri sonrasında kısa bir süre Bulgar işgaline uğradıysa da tekrar Sırbistan yönetimine girdi. I. Dünya Savaşı’nda bölge Avusturya-Almanya-Bulgaristan kuvvetleri tarafından işgal edildi. Savaştan sonra şehir, 1918’de kurulan Sırp, Hırvat ve Sloven Krallığı’na bağlandı. Bu krallık 1929’da Yugoslavya Krallığı adını almıştır. Prizren, bu dönemde Vardar Banlığı’na (başkent Üsküp) bağlı bir şehirdir ve hâlâ Kosova’nın en büyük zanaat merkezini teşkil ediyordu. 1941’de kısa bir süre Alman ve İtalyan işgaline uğradı. II. Dünya Savaşı’nda Josip Broz Tito önderliğinde ülke genelinde yapılan bağımsızlık mücadelesi sonucu 17 Kasım 1944’te işgalden kurtuldu. Bundan sonra şehir, yeni kurulan Yugoslavya Sosyalist Federal Cumhuriyeti sınırları içinde yer aldı. Ancak Yugoslavya-Arnavutluk sınırının kapanması Prizren’i özellikle ekonomi ve ulaşım bakımından olumsuz yönde etkiledi. Bu dönemden sonra Prizren’in Balkanlar’ın Adriyatik Denizi’nin güneyi ile ulaşım ve iletişimi yönündeki önemli fonksiyonu da duraklamaya başlamıştır. 1944 yılında Komünist Yugoslavya idaresi şehri alıp, Sırbistan idaresi altında olan Kosova ve Metohiya Bölgesi’nin parçası olarak konumlandırmıştır. 1974’te Prizren’in de dâhil olduğu bölgeye, Kosova Sosyalist Özerk Bölgesi adı verilmiş, Yugoslavya Sosyalist Federal Cumhuriyeti sınırları içinde, aynı şekilde Sırbistan Sosyalist Cumhuriyeti’nin özerk bölgesi konumunda bırakılmıştır. II. Dünya Savaşı’ndan sonra, 1947 yılına dek Prizren, Kosova Sosyalist Özerk Bölgesi’nin merkezi olmasına rağmen, belirgin bir gelişme yaşamamıştır. Bu tarihleri takip eden sonraki süreçte Prizren’le beraber Kosova, Yugoslavya'da en geri kalmış merkezlerden biri niteliğine itilmeye başlanmıştır. 1950 yılı sonundan 1960’lı yıllara kadar 3.200 den fazla ailenin Prizren’den Türkiye’ye göç ettiği belirtilmektedir. 1992 ile beraber Yugoslavya Sosyalist Federal Cumhuriyeti topraklarında başlayan çatışma ve savaşlar neticesinde, bölünmeler yaşanmıştır. Prizren, neticede 1992’den sonra ilan edilen Yugoslavya Cumhuriyeti ve sonraki süreçte Sırbistan-Karadağ devleti devirlerini yaşayıp 1999 yılında gerçekleştirilen NATO Müdahalesi ile Birleşmiş Milletler yönetimindeki Kosova’nın bir şehri konumuna gelmiştir. 21. yüzyılın bütün zorluklarına rağmen, Prizren’de yaşayan Müslüman Türk nüfusu ve kültür tarzı düşünüldüğünde, Osmanlı idaresinde Prizren ve civarındaki Türk nüfusunun büyüklüğünü tahmin etmek zor değildir. Şehrin bugünkü sosyal durumu, eskilere dair bazı izdüşümleri yaptırabilmektedir. Prizren şehri 1998-1999 Kosova Savaşı’nda Kosova çapında bakıldığında en az zarar gören şehirlerden biridir. Ancak, aynı şeyi Prizren’in civarı için söylemek güçtür. Prizren havalisi, 1998-1999 çatışmaları süresince büyük zararlar, yıkımlar yaşamıştır. Bu son savaş döneminde şehrin merkezinden ve çevresinden, Kosova dışına büyük göç hareketleri yaşanmıştır. Bu göç dalgası genel itibarıyla, komşu ülke Arnavutluk, Makedonya ve tarihî bağ bulunulan ülke Türkiye yönlerinde gelişmiştir. Bölge insanlarının bir kısmı da Avrupa Birliği ülkelerine çeşitli yollarla sığınmıştır. Savaşın sona erdiği Haziran 1999 tarihinde de, göç eden insanlar geri gelmiştir. Savaş döneminde Prizren civarında NATO bombardımanları sırasında birçok askerî bölge ve bina tahrip edilmiştir. Ayrıca, Sırp asker ve milis kuvvetleri tarafından şehirdeki bazı kültürel yapılar ciddi tahribata uğratılmış, bazı şahıslara özel saldırılarda bulunulmuştur. Savaş sonrası dönemde 17 Mart 2004 tarihinde, Kosova genelinde yaşanan sosyal düzensizlik devresinde Ortodoks/Sırp tarihî miras alanlarına (eski Bogorodica Ljeviska Kilisesi, Aziz Djordje Runjevac Kilisesi, Aziz Nikola Şapeli, Aziz Arhangel Manastırı vb.) saldırılarda bulunulmuş ve birçoğunda kısmi tahribat yaratılmıştır. Genelde ateşe verme şeklinde gerçekleşen bu tahribatlar, sonraki süreçte uluslararası güçlerin de yerel Kosova idaresine yaptığı baskıların da etkisiyle, onarımlarla giderilmiştir. 17 Şubat 2008 tarihinde Kosova’nın tek taraflı olarak ilan ettiği bağımsızlık ile beraber Prizren, Kosova Cumhuriyeti’nin ikinci büyük şehri olarak, bu yeni cumhuriyetteki yerini almıştır. Bağımsızlıktan sonra, Kosova genelinde olduğu gibi, Prizren’de de büyük bir yeniden yapılanma süreci başlamıştır. Günümüzde Prizren, Kosova’nın başkenti Priştine’nin gelişmesi kadar bir hızlı bir gelişme süreci yaşamamakla beraber, birçok açıdan bir yenileşme devresindedir. Çağdaş ihtiyaçları karşılamakta zorlanan şehir yolları genişletilerek yenilenmekte; idari binalar geliştirilmekte; konut ihtiyaçlarına uygun yapılar tesis edilmekte, şehir kalkınmaktadır. Prizren’in bugünkü durumu, yakın geçmişte olduğu gibi sosyal çeşitlilik arz etmektedir. Şehirde Arnavutlar, Türkler, Boşnaklar, Romlar, Fandalar (Katolik Arnavutlar) beraberce yaşamaktadırlar. Bu yapı içinde Osmanlı devrinden itibaren bölgenin kültür ve anlaşma dili Türkçe, bugününde de aynı güçte olmasa da özelliğini korumaktadır. Bunda Prizren Türklerinin sosyal yapıdaki baskın, etkili, aktif durumları ön plandadır. Uzun ve derin tarihî geçmişinden Prizren’in bugününe çok sayıda yapı, miras olarak kalmıştır. Şahıslara ait tarihî evler, binalar ve yapılar dışında zikredilebilecek belli başlı yapı ve bölgeler şunlardır: Prizren şehri, düzlüğünün güneyinde, eskiden deniz kıyısının kuzey kısmındaki bölgelerle ticaret merkezlerini Kosova ve Balkanlar’ın iç kısımlarına bağlayan yolda uzanmaktadır. Bu konumu sebebiyle tarihinde sık kullanılan bir yerleşke özelliğinde olmuştur. Şehrin ortasından Akdere geçmektedir. Kosova’nın ikinci büyük şehri Prizren’in koordinatları 42. 13° Kuzey, 20. 44° Doğu şeklindedir. Prizren, Kosova’nın güneybatısında, Gora bölgesinin hemen kuzeyinde yer alır. Prizren ilinin merkezidir. Genellikle engebeli olan civar arazisinde düzlükler de mevcuttur. Kentin en yüksek tepesinde bulunan Prizren Kalesi, Doğu Roma devrinden kalmıştır ve Osmanlı zamanında geliştirilerek kullanılmıştır. Kale, şehre tam tepeden bakan bir konuma sahiptir ve bugün bakımsız sayılabilecek bir hâldedir. Şehir, birçok yönde uzanan ulusal yol ağıyla Kosova’nın diğer bölgelerine bağlanır. Kuzeydoğusunda Priştine yolu; kuzeybatısında Yakova yolu; batısında Arnavutluk kara hududu sınır kapısına çıkan Dutluk yolu ve doğusunda, Şar Dağları’nın eteklerinde uzanan, oldukça engebeli, bol virajlı bir yol bulunur. Bu yol ilk ana nokta olarak Brezoviça tatil merkezine çıkar. Yolun devamı Ştırpçe üzerinden Priştine-Üsküp karayoluna bağlanır. Prizren Belediyesi sınırlarına dâhil arazinin toplam nüfusu 220.776'dır. Geçmişten günümüze, Türk ve Müslüman kimliği ile ünlenen şehrin şu anki nüfus oranında ağırlık, Arnavut nüfusu tarafındadır. Özellikle, 1998-1999 Kosova Savaşı ardından Prizren şehir merkezine, civardaki Arnavut köylerinden çok sayıda Arnavut köylüsü göç etmiştir. Bu göç dalgası da Prizren'deki demografik ve sosyal yapıda ciddi değişikliklere sebep olmuştur. Şehir bu sebeplerle iyiden iyiye kalabalıklaşmış ve bu kalabalıklaşma, altyapı ve üstyapının yetersizliği sonucunu belirginleştirmiştir. Şehir merkezinde 110.000 civarındaki nüfusun yaklaşık % 61’lik kısmı Arnavutlardan, % 20 kadar bir kısmı Türklerden, % 9 Boşnaklardan (Goralı, Torbeş gibi alt adlarla), % 9’u, Romlar, Fandalar (Katolik Arnavutlar) gibi halklardan oluşmaktadır. Prizren şehir merkezinde Sırp nüfusu % 1’in bile altına inmiştir. Prizren’deki bu nüfus oranları ile dil kullanımı oranları aynı değildir. Şehir merkezinde Türkçe, Türkler dışında Arnavut, Goralı, Rom vb. halklar için de iletişim dili hüviyetindedir. Türkçenin yanında Arnavutça, şehrin diğer egemen dilidir. Şehir nüfusunun % 70’i Türkçe konuşmaktadır. Prizren’de trafik levhaları, tabelalar ve şehir bilgi panoları Arnavutça, Sırpça, Türkçe olmak üzere 3 dildedir. Aynı durum şehirdeki iş yerlerinde, dükkânlarda da görülür. Şehirde 35.000 civarında Türk’ün yaşadığı düşünülmektedir.Osmanlı Devleti devrinde Kosova Vilayeti'ne bağlı bir sancak olan Prizren I Balkan Savaşı sırasında Sırpların eline geçti. Bu dönemle beraber, Balkan Türklüğü aleyhine gelişen göçlerin neticesinde Prizren’de bugün, söz konusu Türk nüfus oranından bahsedilmektedir. Günümüzde, bağımsız Kosova’nın başkenti Priştine’den sonra Prizren, ikinci büyük şehirdir. Türkçe dilini bilmekle Prizrenli olmak neredeyse özdeşleşmiştir. Şehir, Osmanlı devrinde kültürel yönden büyük bir önemdeydi ve Türkçe de Prizren'de yaşamak isteyenler için bilinmesi zarurî olan bir kültür dili özelliğindeydi. Prizren şehri, Kosova Türklüğü açısından, tarihî olaylar, kişiler ve nüfus yoğunluğu ve Türk nüfusun, Türkçenin etkililiği açısından ilk sırada gelmektedir. Şehrin Arnavut sakinlerinin de Türkçe bilmesiyle Prizren, Kosova’da Türkçenin en yoğunlukla duyulabildiği bir bölge merkezidir. Ayrıca, kentin 10 km'lik etrafında Gora ve Jupa denilen iki ayrı bölge bulunmaktadır. Bu bölgelerde yaklaşık on beşer Gora köyü mevcuttur. Gora bölgesi de Kosova’da Slav veya Arnavut etnik unsuruna dayandırılmayan insanların yaşadığı bir bölge olması bakımından önemlidir. Bu gibi açılardan Prizren, çok kültürlü ve çok dilli bir prototipi oluşturmaktadır. Kentte ayrıca sadece otuzar metre aralıklarla Sinan Paşa Camii, Sırp Ortodoks Kilisesi ve Prizren Katolik Kilisesi bulunmaktadır. Bu da kentin % 95 gibi bir oranının Müslüman olmasına rağmen, kentte çok dinli ve hoşgörülü bir ortam olduğunu göstermektedir. Osmanlı zamanından kalan ve şehir merkezini teşkil eden Şadırvan, Prizren'in eğlence merkezidir. Burada eğlenmeye gelen bir yabancı Arnavutça, Türkçe, Boşnakça konuşulduğunu duyar ve kozmopolit bir özelliği hisseder. Osmanlı sonrası devirde başlayıp Yugoslavya’nın son dönemlerinde iyice belirginleşen ve Kosova için bugün bile geçerli olan perakende satışa, özel girişimlere dayalı ekonomi devam etmektedir. Bu durumun Prizren’deki yansıması, şehrin her tarafında şahsi girişimlerle oluşturulan dükkânlar vasıtasıyla çeşitli ticari alanlarda faaliyet göstermek şeklindedir. Şehirde, şehrin ihtiyacının üstünde bir dükkân yapısı mevcuttur. Bu da, para dağılımının dengeli gelişmesi önünde bir engeli oluşturup, şehrin ekonomisinin düzelmemesi sonucunu doğurabilmektedir. Söz konusu durumlar ve benzerleri, şehir ve civarında işsizlik, yoksulluk durumlarına sebebiyet vermektedir. Prizren’de az sayıda fabrika ve atölye bulunmakta ve bunlar, şehrin gerçek ekonomik potansiyelinin çok altında bir seyir izlemektedirler. Rio de Moinhos (Sátão) Rio de Moinhos Portekiz'de Sátão belediyesine bağlı olan, 10,47 km yüzölçümüne sahip, 1.066 nüfuslu (2001) bir bucaktır (Portekizce: "freguesia"). Rio de Moinhos Rio de Moinhos adını taşıyan Portekiz'de yerleşim birimleri: Turnasuyu, Gülyalı Turnasuyu Mahallesi, Ordu ilinin Gülyalı ilçesine bağlıdır. 2014 yılı nüfus sayımında 2.236 nüfusa sahip olan Turnasuyu, Ordu İlinin 2014 yılında büyük şehir olmasıyla birlikte köy statüsünden çıkıp Gülyalı İlçesi'nin mahallesi olmuştur. Turnasuyu Fatih devrindeki kayıtlarda ve sonraki yıllarda yapılan Tahrihlerde de yine (Turna Suyu) adıyla rastlanmaktadır. Bu da gösteriyor ki, Turnasuyu da, Gülyalı'nın diğer köyleri gibi en az 550 yıllık bir geçmişe sahiptir. Köy, 1455 yılında, Turnasuyu Irmağı ile Melet Irmağı arasındaki bölgede kurulmuş olan "Bedirlü Nahiyesi" ne bağlı görünmektedir. Turnasuyu'nun XV. yüzyılda kalabalık nüfuslu büyük bir yerleşme yeri olduğu anlaşılıyor. Zira, 1455 tarihli Tahrir Defterleri'nde 35 hane olduğu, 1485'te hane sayısının 23'e 1520'de 33'e indiği; 1547 tarihinde birden çoğalarak 136'ya yükseldiği ve 1613'te tekrar 27'ye düştüğü görülüyor. 1455 tarihinde Turnasuyu Köyü'nün Subaşı Musa Bey'in Hass'ı olduğunu, köydeki camiinin mülazımları olarak Hacı Ömer Fakîh ve Nebi Fakîh adlarında şahıslarla Şeyh Piro adlı kişinin de tekyedar olarak vazife gördüğü, Şeyh Mahmud'un zaviyenin hizmetkarı olduğunu görüyoruz. Tarihinde Turnasuyu Köyü'nün timarı Bayezid oğlu (veled'i) Mehmed'e verilmiştir. Köyde buğday, arpa, meyve, keten yetiştirilmektedir. Köyde, ayrıca bir adet değirmen bulunmaktadır. Turnasuyu Köyü'nün bir semti durumundaki "Karkın" adlı sahanın 1455'te (Karkın) adlı bir köy olduğu anlaşılmaktadır. Karkın Köyü'nde 1455 tarihinde 23 hane bulunduğu, bu sayının sürekli artarak 1485'te 25'e, 1520'de 67'ye, 1547'de 107'ye ve 1613 yılında da 102'ye yükseldiği kayıtlardan anlaşılmaktadır. 1987 yılında Gülyalı ilçesi kurulunca, Ordu merkez ilçeden alınarak bu ilçeye bağlanmıştır. Adını varoldukları zamanlarda turna kuşlarının dinlenmek ve su ihtiyaçlarını gidermek için uğrak yeri olmasından aldığı söylenmektedir. Turnasuyu, Karadeniz Bölgesinin Doğu Karadeniz Bölümü içerisinde bulunmaktadır. Günümüzde Turnasuyu akarsuyunun batı-doğu kıyılarında, dik tepelerle kaplı engebeli bir arazi yapısına sahip bulunmaktadır. Ordu merkezine 10 kilometre mesafededir. Doğusu Gülyalı ilçesi, batısı Ordu ili, kuzeyi Karadeniz ve güneyi Saraycık beldesiyle çevrilidir. Ordu iline çok yakın olması sebebiyle mücavir alan sınırları içindedir.Yazın kafa dinlemek için nezih tatil için iyi bir seçimdir. Sınırları içinde Giresun dağlarından doğan ve Karadeniz'e dökülen Turnasuyu ırmağı vardır ve köyü ikiye bölmektedir. 11750 dönüm kültür arazisi mevcut olup, bunun % 787 fındıklık, % 14'ü mısır ve çeşitli sebze ekimi yapılan tarla arazisi; % 5'i koruluk ve geri kalanı da kayalık tarım dışı arazidir. Alberto Jori Alberto Jori (d. 1965, Mantova, İtalya), 21. yüzyılın ilk yarısının önemli İtalyan filozoflarından, estetik tarihinin önemli düşünürlerindendir. 2003 yılında International Academy of the History of Science (Paris, Sorbonne) ödülünü aldı. Ã‡iller Çiller aşağıdaki anlamlara gelebilir: Mercan Dede Mercan Dede (Arkın Allen, Arkın Ilıcalı), Dünyaca ünlü Türk neyzen, besteci, yapımcı ve DJ. Sufi müziğini etnik enstrüman ve sanatçılarla zenginleştirip, elektronik müzikle harmanlamıştır. Susheela Raman, Dhafer Youssef, Sheema Mukherjee, Azam Ali, Ceza ve Hugh Marsh gibi isimlerle çalışmıştır. Mercan Dede, Türk tekno müziği sanatçısı ve neyzen, DJ. Arkın Ilıcalı, 1966 yılında Bursa'da dünyaya geldi. Ney, bendir, panflüt, davul ve vokal sanatçısı olma yolunda müzik eğitimini geleneksel yollardan tasavvuf müzik ustalarından aldı. Öğretmenleri arasında Usta Nezih Uzel ve ney sanatçısı Ömer Erdoğdular sayılabilir. Ayrıca sanatçı, ebru sanatını öğrendiği büyük ney üstadı Niyazi Sayın'dan da fazlasıyla etkilendi. Ebru sanatını eğitmen olarak Concordia Üniversitesi'nin Studio Arts programında devam ettiren Mercan Dede, 1997 yılında Kanada'ya göç etti. Kanada'da güzel sanatlar üzerine lisans ve yüksek lisans eğitimini tamamlayan Mercan Dede aynı üniversitede başladığı öğretim üyeliğine, müzik çalışmalarının ağırlık kazanması sebebiyle kısa bir süre önce ara verdi. Yaşamını Kanada Motreal'de ve İstanbul'da devam ettirmektedir. O yıldan bu yana değişik Sufi gruplar ile Avrupa, Kanada, ABD ve Türkiye'de müzik çalışmalarına devam eden sanatçı, The University of Saskatchewan'da Profesör David Kaplan ile dünya müziği üzerine çalıştı. Candan Erçetin'in Fransızca söylediği şarkısı olan Parole, Milord ve Şehir (şarkı) (yalnızca Arapça ilahisini) şarkılarını, Ceza'nın Şeytan ve Âb- ı Nafi şarkılarını besteletmiştir. Mercan Dede, 2004'ün Ağustos ayında Candan Erçetin ve Ceza'nın şarkısı olan Şehir'in video klibi için Almanya'nın Hamburg kentine gitmiştir. Ayrıca,MEB'in 24 Temmuz 2006 tarihinde yenilenen İlköğretim 7. Sınıf Müzik dersi müfredatında yer almıştır (Ünite 1: Anadolu ve Müziğimiz - MEB İlköğretim 7. Sınıf Müzik dersi müfredatı). Sanatçı, "Mercan Dede" ismini, İhsan Oktay Anar'ın Kitab-ül Hiyel isimli romanındaki Yâfes Çelebi, Calûd el-Filistî ve Üzeyir Bey gibi hayali karakterlerin mizahi bir dille anlatıldığı hikeyelerinde geçen "Mercan Dede" karakterinden almıştır. Mercan Dede, Doğu'ya özgü Sufi müziğinin ilâhi geleneğini çağdaş müziğin tınılarıyla incelikli bir şekilde harmanlayarak eski ile yeniyi, Doğu ile Batı'yi birleştiriyor. Sufi inancına yürekten bağlılığıyla tanınan Dede, Sufi makamların yorumuna ve özgün bestelerin tınılarına ve doğa ritimlerine getirdiği ilahi boyutu isimsiz müziğinde yansıtıyor. Muzik hayatına kendi yaptığı plastik su borusu ile başlayan Mercan Dede, yarattığı eserleri, çok farklı kitleleri bir araya getirme basarisini gösteren birbirinden özgün konserleri, misafir sanatçılar ile dünya çapında yaptığı projeleri, Dj Arkin Allen kimliği ile yakaladığı şahsına has djlik tarzı ve hepsinden ötesi bir müzisyen değil, müziği küçük bir çocugun samimi sevgisi ile varedip paylaşmaktan başka bir amacı olmayan havai ruhlu bir yolcu kimligi ile şüphesiz jenerasyonunun en farklı ve etkileyici sanatçılarından biridir. 1990'dan bu yana değişik Sufi gruplar ile Avrupa, Kanada, ABD ve Türkiye'de müzik çalışmalarına devam eden sanatçının "Mercan Dede Ensemble" grubu 1997 yılında kuruldu. Mercan Dede'nin ilk albümü "Sufi Dreams", 21 Temmuz 1998'de bağımsız bir plak şirketi olan Golden Horn şirketi tarafından çok az sayıda basılıp dağıtıldı. Buna rağmen gerek Kuzey Amerika gerekse Avrupa'da çok olumlu eleştiriler aldı. Alman televizyonu Saarlandischer Rundfunk Sufi kültürü üzerine hazırladığı belgeselde Mercan Dede'ye yer verdi. Belgeselin müziği ise yine Mercan Dede tarafından yapıldı. Sanatçının 2. albümü "Journey's of a Dervish" 1999 yılında Goldenhorn Plak Şirketi'nden çıktı. Reji ve koreografisini Beyhan Murphy'nin gerçekleştirdiği ve Modern Dans Topluluğu tarafından sergilenen “Seyahatname 2001” adli gösteri için bestelenen müziklerden oluşan Seyahatname albümü Doublemoon etiketiyle yayınlandı. Yine aynı yıl dünyanın en prestijli caz festivallerinden Uluslararasi Montreal Jazz Festivali'nin "Doğu ile Bati Buluşuyor" baslıklı konserinde, Burhan Öçal ve Jamaaladeen Tacuma ile Mercan Dede trio olarak 170.000 kişinin önünde sahneye çıktı. Yeni projesi Secret Tribe ile Banlieues Bleues Festival, Rasa Cultur Center, Bimhuis gibi Avrupa’nın önemli caz ve dünya müziği kulüpleri ve festivallerini içeren Türkiye/Avrupa turnesini gerçekleştirdi. Olumlu eleştiriler üzerine Secret Tribe ile 2002 yılında 2. albümleri “Nar” Doublemoon tarafından yayınlandı. Secret Tribe ile katıldığı dünya müziğinin en önemli iki festivali Womex ve Transmusicale de Rennes’deki büyük ilgiden sonra 2003 yazında 30 konserlik Avrupa turunda dünyanın sayılı festivallerinden Montreux Jazz Festivali (Isviçre), JazzaVienne (Fransa), Etnosur (İspanya), World Roots Festival (Hollanda), Popdeurope (Almanya)'da sahne aldı. Avrupa turnesinin başarısı Womex 2003'te BBC Radio 3 Awards'ta "Orta-Doğu ve Kuzey Afrika"ile "Club Global" olmak üzere iki dalda ödüle aday gösterilmesini sağladı. Mercan Dede 2003'te 2 dalda ödüle aday olan tek sanatçı oldu. Müzisyenliği süresince Kani Karaca, Ihsan Özgen, Peter Murphy, Natacha Atlas, Musafir, Ilhan Erşahin, Jamaledeen Tacuma, Hugh Marsh, Omar Sosa, Mich Gerber, Fazıl Say, Susheela Raman, Trans Global Underground, Dhafer Youssef gibi klasik, dünya ve alternatif müziğinin dev isimleri ile aynı sahnede yer alan Mercan Dede aynı zamanda yapımcı olarak da birçok çalışmaya katildi. Peter Murphy'nin son albümünde ortak yapımcılığı üstlenen sanatçı Nusrat Fateh Ali Khan'in yapımcılarından Real World Şirketi’nin yapımcısı Michael Brooks, Groove A La Turca'nin yaratıcısı ve elektrik bas gitarın ustası Jamaledden Tacuma, arka arkaya 6 yıl Kanada’nın en iyi emprovizasyon sanatçısı ödülünü alan Hugh March ile ortak albümler hazırladı. Ocak 2004'te genç yeteneklerden oluşan bir grup kuran Mercan Dede New York’ta düzenlenen ve 5 kıtadan 16 farklı müzisyen ve grubun katıldığı “GlobalFEST” adli festivale konuk oldu. Dede, ayrıca, Kültür Bakanlığı tarafından başlatılan ve Türkiye’ye kültürel alanda dünyada temsil edecek olan “Güldestan Projesi”nin de müzik direktörlüğüne getirildi. Sanatçının Mercan Dede kimliğindeki acemilikten çıraklığa geçişi olarak tanımladığı 5. albümü “Su” Ağustos 2004'te piyasaya çıktı. “Su”ya Hugh Marsh, Susheela Raman, Özcan Deniz, Sabahat Akkiraz, Dhafer Youssef, Ceza, Göksel Baktagir gibi ünlü müzisyenler konuk oldular. Yeni albümle beraber yine yollara düşen sanatçı, Malta Dünya Müzikleri Festivali’ne katıldı. Kasım 2007'de çıkardığı ve Celaleddin-i Rumî'nin 800. doğum yıldönümüne atfen "800" olarak adlandırdığı albümü özellikle Avrupa'da ilgi görmüş, Avrupa Dünya Müziği Listesi'nde (World Music Chart Europe) 2008 yılının Nisan ayında birinci sıraya yükselmiştir. Gün Doğumu / Sunrise Gün Batımı / Sunset Polinezya Polinezya, Büyük Okyanus'taki üç büyük ada öbeğinden birine (diğer ikisi "Melanezya" ve "Mikronezya"dır) verilen ad. Hawaii, Paskalya Adası (her ikisi de Polinezya Adaları öbeğindendir) ve Yeni Zelanda arasındaki üçgen biçiminde alana dağılmış olan Polinezya Adaları'nın yüzölçümü 294.000 km²'dir (yayıldıkları deniz alanı 39.000.000 km²). Büyük bölümü yanardağ kökenli dağlık adalar ile alçak mercan adalarından oluşan Polinezya öbeğine bağlı başlıca ada toplulukları arasında Samoa Adaları, Tonga Adaları ve Fransız Polinezyası'nı (Tahiti ve Cemiyet Adaları dahil) oluşturan adalar sayılabilir. Polinezyalıların başlıca gelir kaynakları balıkçılık ve tarımdır. Ä°spirto İspirto evlerde temizlik işlerinde yakılacak olan malzemelerin tutuşturulmasında ve yakıt olarak kullanılan bir kimyasal maddedir. Türkçeye Avrupa dillerinden geçen ispirto kelimesinin aslı latince spiritus (can, ruh, hayatın özü) kelimesinden gelmektedir. İspirto mavi veya mor renkli olabilir. İspirto, İngilizcede "denatured alcohol" olarak adlandırılan yanıcı ve zehirli bir maddedir. Oda sıcaklığında sıvı halde bulunur. İspirto, etil alkolün içecek olarak ve gıdalarda kullanılmamasını sağlamak için içine metil alkol katılarak üretilir. Tehlikesinden dolayı tanınması için renklendirilmiştir. Bu sayede, içkilerden ve gıda alkolünden yüksek vergi alınırken ispirtonun vergisi düşük tutulabilmiştir. Başka bir deyişle, ispirto içerek vergi kaçırmaya çalışmanın sonucu kör olmak ya da ölmek olarak gerçekleşmektedir. İçildiğinde karaciğerde formaldehite ve dolayısıyla formik asite dönüşerek zehirler. Armağan Çağlayan Armağan Çağlayan (d. 8 Nisan 1966, İstanbul), Türk televizyon yapımcısı ve avukattır. Çocukluğu ve gençliği Hereke'de geçti. Lisans eğitimini İstanbul Üniversitesi Hukuk Fakültesi'nde, yüksek lisans eğitimini ise İstanbul Üniversitesi Uluslararası İlişkiler bölümünde tamamladıktan sonra yine aynı üniversitede İşletme Fakültesi Yönetim Organizasyon Anabilim Dalı'nda doktora programına başladı. Avukatlık stajını Kocaeli Barosu'nda tamamladıktan sonra avukatlığı bırakıp İstanbul'a geldi. MedYapım'ın kurulduğu bir esnada arkadaşının da yardımıyla hazırlık elemanı olarak işe başladı. Kısa süre içerisinde editörlüğe kadar yükselip genel müdür yardımcılığı görevini üstlendiği dönemde 11 yıldır çalıştığı MedYapım'dan ani bir kararla ayrıldı. MedYapım'da çalıştığı dönemde Bülent Ersoy Show, Huysuz Show, Hülya Avşar Show, Şans Kapıyı Çalınca, Şahane Pazar, Kim 500 Milyar İster, Ünlüler Çiftliği gibi birçok başarılı yapıma editöryal koordinatör olarak imzasını attı. 2003 yılında ise "Popstar" yarışmasının jüri üyesi olarak kamera arkasından ekran önüne hızlı bir geçiş yaptı. Bu sırada Finansbank ile Avea markalarının reklamlarında, Belalı Baldız ve İmkansız Aşk adlı dizilerde konuk oyuncu olarak oyunculuk yeteneğini gösterme fırsatı buldu. 2004-2005 yılları arasında "Hürriyet" gazetesinin "Kelebek" ekinde köşe yazarlığı yapmaya başladıktan bir süre sonra çeşitli röportajlara da imzasını attı. "Hürriyet" gazetesinden ayrıldıktan sonra röportajlarına Esquire dergisinde devam etti. Aynı zamanda "Dishy" dergisinde de "Tortu Takvimi" adında bir köşe hazırladı. MedYapım'dan ayrıldıktan sonra görevine Doğan TV bünyesinde yer alan D Productions yapım şirketinde prodüksiyonlardan sorumlu direktör olarak devam etti. "Son Ütücü", "Deniz Akkaya ile Top Model Türkiye" ve "Büyük Teklif" adlı programların yapımcılıklarını üstlendi. 2006 yılı yaz döneminde Star TV ekranlarında "Son Ütücü" adlı talk show programını yaptı. 2006 yılının bitmesiyle birlikte D Productions'taki görevinden ayrıldı ve "Son Ütücü" programı da ekranlara veda etti. 2007 yılında Osman Yağmurdereli ile birlikte "Ar&Ya" yapım şirketini kurmuştur. Ar&Ya Yapım şirketinde "Dilimin Ucunda", "Kadınlar ve Erkekler" ve sunuculuğunu üstlendiği talk show programı "Armağan Çağlayan'la Bu Hafta" programına imzasını attı. Armağan Çağlayan 2008 yılında Ayşe Taş ile "Çok Yaşa Sen Ayşe" programını yaptı. Daha sonra "Format Yapımcılık" şirketini kurdu. 2009 yılında yapımcılığını yaptığı "Olmaz Böyle Şey" adlı program ile Türkiye'nin yetenekleri ile yurtdışındaki yetenekleri bir araya getirdi. 2009 yılında Play Yapımcılık'ın üstlendiği "Altın Kızlar" adlı programın formatını yurtdışından getirdi. Bu arada Popstar Alaturka'da jüri üyeliğine devam etti. İstanbul Kültür Üniversitesi Sanat ve Tasarım Fakültesi'nde araştırma görevlisi olarak İletişimde Yaratıcılık dersi ve Beykent Üniversitesi İletişim Fakültesi'nde, Halkla İlişkiler ve Reklamcılık ile Görsel İletişim bölümlerinde öğretim görevlisi olarak ders vermiştir. "Radikal" gazetesinde köşe yazıları yazmış ve röportajlar yapmıştır. 3 Şubat 2016'da "Nokta" dergisinde yazmaya başlamıştır. Magazin röportajlarına 29 Nisan 2017'de "Posta" gazetesinde devam eden Çağlayan, bir ay sonra buradan ayrılmış ve 8 Haziran 2017'de Kanal D'ye geçmiştir. 17 Mayıs 2018'de Kanal D'nin Demirören Medya Grubu'na satılmasının ardından diğer pek çok medya çalışanıyla birlikte işten çıkartılmıştır. 14 Mart 2018'de "Popstar 2018" adlı şarkı yarışmasının jüri üyeliği yapmıştır. Ancak yeterli reytinge ulaşmayan bu program 23 Mayıs 2018'de erken final yapmıştır. Halk Komiserleri Konseyi Halk Komiserleri Konseyi (, "Soviet narodnykh kommissarov") veya Rusça isminden kısaltmayla Sovnarkom, 1917 Büyük Ekim Sosyalist Devrimi'nden sonra Sovyetler Birliği'nde en yüksek hükûmet organı. İlk Sovnarkom başkanı Lenin'dir. Lenin'in ölümünden sonra Stalin'in Komünist Parti Genel Sekreteri olarak iktidara gelmesiyle birlikte ülke yönetiminde en etkili makam genel sekreterlik olmuştur. Eylül 1917'de İşçi, Köylü ve Asker Sovyetleri askeri ve politik güce ihtiyaç duyuyordu. Kızıl Muhafızların 7 Kasım 1917'de Kışlık Sarayı ele geçirmesiyle Petrograd Sovyet'i Rusya Geçici Hükûmetini devirmiş bulunmaktaydı. Bir gün sonra II.Sovyetler Kongresi bu olayı başarılı kabul etti ve Bolşeviklerden oluşan yeni hükûmet kuruldu. Yeni hükûmetin resmi adı Halk Komiserleri Kurulu idi. Bu ismin seçilme nedeni "bakan" ve "kabine" kelimelerinin daha çok "burjuvaziye" ait olduğunun düşünülmesidir. Halk Komiseri (Rusça: Народный комиссар,"Narodny komissar", veya Narkom) bakan görevi görüyor ve bir Halk Komiserliği'nin(Rusça: Народный комиссариат, "Narodny komissariat", veya narkomat) başı oluyordu. Geleneksel olarak hükûmet, bakanlar kurulu ve buna başkanlık eden bir yöneticiden oluşur. Fakat Bolşevikler bunu burjuvazi kurumu olarak görüyor ve yeni bir işçi ve köylü hükûmeti oluşturmak istiyorlardı. Sovnarkom'un yetkileri ve yapısı Rusya SFSC 1918 Anayasası ile belirlenmişti. Rusya SFSC Sovnarkom'u "devletin genel yönetim işleri" ile ilgili olarak Sovyetler Kongresi'ne sorumluydu. Anayasaya göre Sovnarkom, Sovyetler Kongresi toplantı halinde değil iken onun yerine kararname çıkarabilirdi. Bunlar bir sonraki toplantıda genellikle kongre tarafından onaylanırdı. Her bir Halk Komiseri, bulunduğu Halk Komiserliği'nin başıydı ve birkaç tane yardımcısı vardı. Ayrıca kendisine tavsiye veren bir kurul vardı. Halk Komiserleri Kurulu Başkanı Kongre tarafından seçilirdi ve görevi başbakana eşdeğerdi. İlk Sovnarkom Başkanı Vladimir Lenin'di. 2. Tüm Rus Kongresi tarafından seçilen ilk kurul aşağıdaki gibidir. 1922'de SSCB'nin kurulmasından sonra Rusya Sovyet Federatif Sosyalist Cumhuriyeti hükûmeti kuruldu. Ayrıca her Sovyet Sosyalist Cumhuriyeti'nde de ayrı birer hükûmet oluşturuldu. 1946'da Sovnarkom Bakanlar Kurulu ismini aldÄ±. Akım transformatörü Akım transformatörü, yüksek akımların ölçü aletleriyle ölçülmesinin pahalı olması sebebiyle üretilmiştir. Elektrik devresine seri olarak bağlanır. akım trafosu nun primer sargısından geçen akımın meydana getirdiği manyetik alanı Sekonder sargının kesmesi ile sekonder sargıda döngüsel bir akım meydana gelir. Sekonder sargıya paralel bağlanan bir ölçü aleti ile primer devreden geçen akım miktarı ölçülür. Sekonder sargı ucuna bağlanan ölçü aletinde okunacak değer primer sargı akımının Transformatör çevrim akımına olan oranıdır. Bu tür transformatörlerin primer sargısından akım geçerken sekonder sargı ucu kesinlikle boşta bırakılmaz aksi takdirde transformatörün sekonder sargısı hasar görür. Sekonder sargısında koruma amaçlı elektrik kesicileri (sigorta vb..) kullanılmaz. Primer sargı Primer sargı birincil sargı anlamındadır. Genellikle transformatörlerde kullanılan bu terim, trafonun giriş kısmını bağlandığı sargıdır. OrtaklaÅŸa Rekabet (kitap) Barry J Nalebuff ve Adam M Brandenburger'in, Ortaklaşa Rekabet ya da özgün adıyla "Co-opetition" kitabı, İş Oyunu ile Stratejinin Parçaları isimli iki ana kısımdan oluşur. Birinci bölüm: İkinci bölüm: İş oyunu, sıkça karşılaştırıldığı satranç ve poker gibi oyunlardan çok farklılık arz eder. Satranç ve pokerde birinin kazanması için diğerinin kaybetmesi gerekir. İş oyununda ise birinin uzun vadeli karlılık sağlaması için diğerlerinin başarısız olması şart değildir. Üstelik iş oyununda insanlar kuralları, oyuncuları, sınırları ve oyunun kendisini istedikleri gibi değiştirebilirler. Intel, Nintendo, American Express, NutraSweet, American Airlines ve daha pek çok şirket, oyunu kendi yararlarına değiştirmek için ortaklaşa rekabet yaklaşımının stratejilerini kullanmaktadırlar. Kitap, bu şirketlerin öykülerini anlatarak ve oyun teorisi bilimi üzerine kurulmuş stratejiler formüle ederek, firmalarını bu yeni zihniyetle tanıştırmak isteyen işadamları için olayların iç yüzünü anlatan bir kılavuz niteliği taşır. Prelüd Prelüd, belirli bir biçimi olmayan, genellikle bir sahne yapıtından ya da bir kilise töreninden önce seslendirilen, çalgı için yazılmış müzik parçası. 19. yüzyılda prelüdlerin çoğu klavye ya da lavta için besteleniyor, yaygın olarak, prelüd ile füg bir arada kullanılıyordu. Türü, Johann Sebastian Bach'ın tam anlamıyla yerleştirmesinden sonra, Chopin, "prelüd" başlığı altında piyano için "karakter" parçaları yazdı ve Debussy gibi besteciler, onun bu uygulamasını sürdürdüler. Puccini gibi opera bestecileri de, opera uvertürlerinin yerine, daha kısa olan prelüdlere yer verdiler. Sepp Piontek Sepp (Josef) Piontek (d. 5 Mart 1940; Breslau, Polonya), Alman futbol oyuncusu ve teknik direktörü. Kariyerine VfL Germania Leer'de başladı. 1963 ile 1972 Piontek, SV Werder Bremen ile Bundesliga'da 203 maça çıkarken 6 defa Almanya millî futbol takımı formasını giydi. Futbolu bırakmasının ardından; önce SV Werder Bremen'in, ardından ise Fortuna Düsseldorf ve FC St. Pauli takımlarının başına geçti. 1979 yılında Haiti'nin ardından Danimarka millî futbol takımının teknik direktörü oldu. 115 millî maçta takımın başında sahaya çıktı ve 1986 yılında Danimarka'yı Dünya Kupası finallerine taşıyan ilk teknik direktör oldu. Millî takım için genellikle Danimarka dışında futbol oynayan ve bu nedenle daha önce millî takım ekibinin gözüne giremeyen oyuncuları seçti. 18 Ağustos 1979'da Finlandiya ile oynadıkları hazırlık maçı ile Danimarka kariyerine başladı. 1984 Avrupa Futbol Şampiyonası elemelerinde dördüncü torbadan girdiği grubu birinci bitirerek, Danimarka'yı 1984 Avrupa Futbol Şampiyonası'na katılan 8 takımdan biri yaptı. Danimarka turnuva grubunda ikinci olarak yarı finale çıktı. Burada İspanya ile oynadığı yarı final maçı penaltılara kaldı ancak Preben Elkjær Larsen son penaltısını gole çeviremeyince Danimarka elendi. Danimarka, bir sonraki büyük turnuva olan 1986 FIFA Dünya Kupası elemelerinde de başarılı performansını devam ettirip, grup birincisi oldu. Böylece Danimarka tarihinde ilk defa bir Dünya Kupası'na katılmış oldu. İskoçya, Batı Almanya ve Uruguay'ın bulunduğu güçlü grupta üç maçı da kazanıp dikkat çekti. Son 16'da ise bir önceki turnuva gibi İspanya'ya elendiler. Maçta 1-0 öne geçseler de 5-1 kaybettiler. 1988 Avrupa Futbol Şampiyonası elemelerinde yine grup birincisi olan Danimarka, üçüncü kez üst üste büyük bir turnuvaya katıldı. Ancak bu sefer Batı Almanya, İspanya ve İtalya'dan oluşan zorlu grupta puan alamayarak sonuncu oldular. Danimarka, bu yıllarda aldığı başarılı sonuçlar ile 1990 FIFA Dünya Kupası elemelerine birinci torbadan katıldı ancak grup ikincisi olarak uzun bir aradan sonra bir turnuvaya katılamadılar. Danimarka millî futbol takımından ayrılmaya karar veren teknik adam, Şubat 1990'da Türkiye millî futbol takımı ile anlaştı. Resmi olarak takımın başına geçmesi Nisan ayının sonunu bulurken, 11 Nisan 1990'da Danimarka başındaki son maçında yeni takımı Türkiye karşısında oynadı ve bu hazırlık maçını 1-0 kazandı. 27 Mayıs 1990'da İzmir'de yapılan ve golsüz beraberlikle sonuçlanan İrlanda ile oynanan hazırlık maçı Türkiye'nin başındaki ilk maçı oldu. Bu maçtan itibaren Piontek yönetiminde oynanan ilk 15 karşılaşmada galibiyet alınamadı. Bu maçlar arasında 1992 Avrupa Futbol Şampiyonası elemeleri da vardı. Türkiye, 6 eleme maçının hepsini kaybedip yalnızca son eleme maçında İrlanda'ya 1 gol atabildi. Türkiye millî takım tarihinin en başarısız dönemini yaşatsa da elemelerden sonra görevine devam etti. 25 Mart 1992'deki 3-2'lik Lüksemburg maçı Piontek’in ilk galibiyeti oldu. Bu galibiyetten sonra oynanan 3 hazırlık maçında da 2 galibiyet almayı başardı. Ancak 1994 FIFA Dünya Kupası elemelerinde 7 maçta San Marino'ya karşı alınan 1 galibiyet ve 1 beraberlik dışındaki maçları kaybedince 28 Nisan 1993'te aldığı Norveç mağlubiyeti sonrası görevden ayrılmaya zorlandı. Daha ilk maçında Tugay Kerimoğlu'na şans vererek altyapıdan oyuncu yetiştirmeye önem veren Piontek, Okan Buruk, Hakan Şükür, Abdullah Ercan gibi birçok ismi de millî takıma kazandırdı. Türkiye'de kalmaya devam eden teknik adam mayıs ayında Bursaspor'un başına geçti. 29 Ağustos 1993'te Trabzonspor beraberliği ile başladığı Bursaspor dönemi çok parlak geçmedi. İlk galibiyetini altıncı haftada Gençlerbirliği karşısında aldı. Ancak 11. haftada aldığı Samsunspor yenilgisinden sonra görevine son verildi. 11 maçta sadece 2 galibiyet alabilmişti. Silkeborg IF ve Grönland Futbol millî takımını çalıştırdı. Vladimir Prelog Vladimir Prelog (d. 23 Temmuz 1906, Saraybosna - ö. 7 Ocak 1998), Hırvat - İsviçreli kimyacı. 1975 yılı Nobel Kimya Ödülü sahibi. Zürih Politeknik Okulu'nda ders veren Vladimir Prelog, yaşam süreçlerinde çok önemli rol oynayan organik moleküllerin stereokimyası konusunda çalışmalar yaptı. Söz konusu niteliklerde gözlenen izomerlik biçimini belirlemek için bir yöntem geliştirip, 1975'te Nobel Kimya Ödülü'nü, aynı yönde çalışmalar yapan John W. Cornforth'la paylaştı. Cahn ve Ingold'la birlikte, stereokimyayla ilgili bir adlandırma sistemi oluşturdu. Muammer Hacıoğlu Muammer Hacıoğlu, (d. 16 Eylül 1945 Eyüpsultan, İstanbul - ö. 4 Nisan 1992) Türk Şair Manastırlı Şadiye Hanım (d. 1919) ile Üsküplü Niyazi Hacıoğlu (d. 1918, Makedonya – ö. 4. Ekim 1978, Paris)’nun oğludur. II. Dünya Savaşı yıllarında Yugoslavya’dan göç eden bir ailenin tek erkek çocuğu olarak doğdu. Öğrenimini ilkokuldan sonra sürdürmedi. Olumsuz koşullar altında geçen çocukluğu ve içinde yetiştiği toplumun ekonomik ve sosyal gerçekleri daha sonraları “Türk halkının özlemlerini ve toplumsal sorunlarını yansıtan şiirleri”nin ana konusunu oluşturdu. Askerlikten sonra 1972’de İstanbul’da Beyoğlu Sanat Galerisi’nde ilk resimli şiir sergisini açtı. Şiirleri "Varlık", "Soyut", "Yansıma", "Papirüs", "Hâkimiyet Sanat", "Ozanca", "Çağdaş Türk Şiiri", "İnsancıl" vb. edebiyat dergilerinde yayınlandı. “Doğmamış Çocuklara” adlı şiiri Yılmaz Güney’in Arkadaş filminde ‘başka birinin şiiri sahiplenmesiyle’ kendisinden izin alınmaksızın kullanıldı. Çağdaşlarınca “yaşantısının acı öyküsünden güç alan güçlü bir şair” olarak nitelendi. 70'li yıllarda şiirleri TRT Radyosu'nda Nedret Selçuker ve Neval Tuncer tarafından pek çok kez seslendirildi. Aynı dönemde Suavi Sualp ile ortak çalışmalar yaptı. Cüneyt Arkın’ın Yıkılmayan Adam adlı filminde rol aldı. İlk kitabındaki “Çilli Kız” adlı şiiri Ateş Mehmet Lami tarafından bestelendi. Şarkıcı Emrah bir şiirini repertuvarına aldı. “Suç” adlı şiirini ise Selda Bağcan, "Ziller ve İpler" albümünde kısaltılarak besteledi. Behçet Necatigil’in Edebiyatımızda İsimler Sözlüğü’nde var olan maddesi yeni baskılardan çıkarıldı. “Kültürü moda gibi tüketenlerin kendisinden haberleri bile olmayan protest şair” Muammer Hacıoğlu’nun toplumcu gerçekçi çizgideki şiirlerinin coğrafyasında insan, insanın insanla ilişkileri, Doğu ve Doğu insanı önemli yer tutar. Yaşadığı dönemde ülkenin siyasi durumu şiirlerinin özünü oluşturmaktadır. 68’li yıllardan 12 Eylül 1980’e dek geçen süreç içinde yayınladığı dokuz şiir kitabında, dönemin gerilimli ve zor günlerinin derin izleri vardır. Kitaplarında gecekonduları yıkılanları, grevdeki işçileri, feodal zincirleri kırmak için büyük kentlere göç eden insanları anlattı. Şiirlerinin konu haritası daha da ötelere, maden ocaklarından dokuma tezgâhlarına, zindanlardan Vietnam’a, Küba’ya dek uzanır. Önceden yayınlanmış şiirlerine yenilerini ekleyerek oluşturduğu "Mayın Tarlasında Büyüyen Çiçek" adlı son kitabını 1991 yılında yayınladı. 4 Nisan 1992’de sirozdan yaşamını yitirdi. Edirnekapı Şehitliğine defnedildi. Açısal ivme Açısal ivme, açısal hızın birim zamandaki değişimidir. SI birim sistemindeki birimi: rad/s² (radyan bölü saniye kare) dir ve genellikle Yunan harfi alfa (formula_1) ile gösterilir. Açısal ivme, açısal hızın zamana göre birinci, açısal yerdeğiştirmenin zamana göre ikinci türevi olarak tanımlanır. İki boyutlu düzgün dairesel harekete Newton'ın ikinci kanunu aşağıdaki şekilde uygulanır. İzlenim: Gün Doğumu İzlenim: Gün Doğumu, (Fransızca: "Impression, soleil levant") Claude Monet'nin izlenimcilik akımına adını veren resmidir. İzlenim: Gün Doğumu, ilk kez 1874 yılında, Paris'teki La Salon Galerisi’nde düzenlenen ilk izlenimcilik sergisinde sergilendi. Tabloda resmedilen manzaranın genel havası sislidir. Sislerin arasından güneş ışığı etrafı aydınlatıyor. Monet bu temayı sonralar başka tablolarında da kullanmıştır. Tablo Paris'te, Marmottan Monet Müzesi'nde sergilenmektedir. İzlenim: Gün Doğumu'nda, sabah saatlerinde, üzerinde güneş doğan mavi-yeşil tonlarında bir deniz limanı tasvir edilmiştir. Bu Le Havre limanıdır. Güneşin turuncu ışıkları denize yansıyor. Tablodaki güneş küçüktür ve bu izleyiciye mesafenin uzak olduğu hissini verir. Limanda iki küçük tekne gözüküyor. Resmin sol tarafındaki arka planda uzun direkleri ile gemiler ortada ise, balıkçı tekneleri var. HacÄ±mehmetli, Baskil Hacımehmetli, Elazığ ilinin Baskil ilçesine bağlı bir köydür. Elazığ iline 73, Baskil ilçesine 37 km uzaklıktadır. 800 m rakıma sahiptir. Kuzeyi sıradağlarla çevrili olup, güneyi de baraj gölüne dayanmaktadır. Aslında Malatya ovasının Fırat nehri tarafından parçalanmış bir bölümü üzerinde kurulmuştur. Yani coğrafi olarak Malatya ovasının devamı niteliğindedir. Köyün yerleşim yeri oldukça düz olup, yer yer akarsu vadileri ile parçalanmış dalgalı bir görüntü arz etmektedir. Tibet Ağırtan Tibet Ağırtan, (d. 12 Temmuz 1965 Mersin) Türk rock müzik sanatçısı. Liseyi Tarsus Amerikan Koleji'nde bitirdi. Müzikle tanışması da burada Echo adındaki okulun geleneksel müzik gruplarına girmesiyle oldu. Mavi Sakal, aslında Echo '83 olarak ön kurulumunu Tarsus Amerikan Koleji'nde tamamladı. 1979 - 1994 yılları arasında Mavi Sakal adlı rock müzik grubunun vokalistliğini yaptı. 1992’de Avustralya’ya yerleşti. 1995'te gruptan ayrılıp, solo çalışmalara yöneldi. 1995 yılında “Yat geliyorum” ve 1997 yılında “Kalk gidiyorum” adlı iki solo albümü çıkmıştır. “Kırık Kalpler” topluluğu ile bir süre bar çalışmaları yapan sanatçı, 2005 yılında Tanju Eren, Korhan Karuşağı, Merih Aydın ve Nedim Tanyolaç ile "Kırık Kalpler" Rock'N'Roll grubunu tekrar canlandırmış ve pek çok festivalde sahne almıştır. Zardanadam'ın Dibini Gör (2005) albümünde prodüktör olarak yer almıştır. 2006'da yayınlanan Mavi Sakal'ın "Son...ki..beş..on" albümünde Murat Tümer, Tibet Ağırtan, Taylan Dedeoğlu ve Batur Yurtsever kadrosu ile yeniden bir araya gelmiştir. 2007 yılından itibaren Tibet Ağırtan ile Rock'n Roll adıyla festivallerde ve konserlerde yer almaya başlamıştır. Şu an üçüncü solo albümünü çıkartma hazırlıklarında. Musicians@Work / iş Güç Rock'N'Roll festivallerini düzenliyor. Altın çakal Altın çakal ("Canis aureus"), Bayağı çakal olarak da bilinir, köpekgiller (Canidae) familyası içerisinde, coyote ile çok yakın akraba olan bir çakal türü. Sadece "çakal" denildiği zaman neredeyse hep bu tür kast edilir. Altın çakalın uzunluğu 80–95 cm (+kuyruk 20–30 cm), boyu 35–50 cm ve ağırlığı 8–10 kg varır. Rengi genelde altın sarısı olur ama yöresel olarak farklar da olabilir. Dağlık alanlarda yaşayanlarının rengi daha çok gri gibi olur. Doğu Afrika'nın çakalları mevsime göre renklerini değiştirirler; nemli mevsimde sarımsı kahverengi, kuraklık mevsiminde altın sarısı olurlar. Altın çakal üç kıta üzerinde geniş bir alanda yaygındır. Avrupa'da Yunanistan'ın kuzeyinde, Romanya'da, Bulgaristan'da, Sırbistan'da, Hırvatistan'da ve Bosna-Hersek'te küçük populasyonlara rastlanır. Türkiye'nin de her bölgesinde bulunur. Avrupa'da kurtun neslinin tüketildiği bölgelerde meydan çakallara kalmıştır. Hatta altın çakal yayılımını genişletmeye devam etmektedir. En yeni zamanlarda Macaristan'da, İtalya'da ve hatta Viyana'nın güneyinde görülmüştür. Altın çakala Kuzey Afrika'da ve Asya'nın güneyinde, Avrupa'dan çok daha sık rastlanır. Altın çakal, açık alanlarda, çalılık alanlarda, yarı çöllerde ve kayalık alanlarda yaşamayı tercih eder. Bazı bölgelerde insanların yerleşim yerlerinden uzak kalmaya çaba göstermezler. Altın çakal iyi bir koşucudur. Hafif bir vücuda, uzun ve güçlü bacaklara sahiptir, böylece uzun mesafeleri rahatlıkla aşabilir. Altın çakallar küçük aile sürüleri içinde ya da bir çift olarak yaşarlar. Daima kendilerine ait, büyüklüğü 3 km²'ye kadar varan bir bölgeleri vardır. Bu bölgenin sınırları grubun bütün üyeleri tarafından idrar ile işaretlenir. Bu sınır başka çakallar tarafından tehdit edildiğinde bu iki grup arasında genelde dövüşmeye gerek kalmaz ve karşılıklı korkutucu jestler ile anlaşılır. Altın çakalların kendi aralarında anlaşmaları için kullandıkları çok sayıda havlama ve uluma sesleri vardır. Serbest yaşayan çakalların ömrü 8 yıl, hayvanat bahçelerinde yaşayanların ise 14 yıla kadar varır. Altın çakallar genelde tek eşli canlılardır. Üreme zamanları ekim ayındadır. 60 gün süren bir gebelikten sonra, dişinin arayıp içine yerleştiği bir mağaranın içinde 6-9 yavru dünyaya gelir. Bu yavrular ilk üç gün tamamen kör olurlar, ve ilk üç hafta sırf süt ile beslenirler. Anne ve baba çakallar yavrularına götürdükleri gıdaları kendi midelerinde taşır, mağaraya vardıklarında tekrar ağızlarından çıkarırlar. Ancak yavruların süt içmeyi tamamen bırakmaları bundan sonra 5 hafta daha sürer. Yavrular 5-6 ay sonra anne ve babalarına bağımlıklarını kaybederler. Buna rağmen bazen birkaç yavru yine de annelerinin yanında kalırlar ve bir sene sonra dünyaya gelen kardeşlerini yetiştirmekte yardımcı olurlar. Çakallar 20 aylık olduklarında üreyebilecek olgunluğa varırlar. Peter Benenson Peter (James Henry Solomon) Benenson; (d. 31 Temmuz 1921 – ö. 25 Şubat 2005) İngiliz avukat ve Uluslararası Af Örgütü'nün kurucusu. 1961 yılında, iki Portekizli öğrenci, kadehlerini kaldıp, özgürlük için kadeh tokuşturdukları için 7 yıl hapse mahkûm edilmişlerdir. Olayı gazetelerden öğrenen Peter Benenson, The Observer'a "unutulmuş mahkûmları" korumak için uluslararası kampanya başlatılması amacıyla çağrıda bulunan bir yazı yazmıştır. 28 Mayıs 1961'de yayınlanan "Unutulmuş Mahkûmlar" adlı tam sayfalık bu makale ve devamında Peter Benenson'un bir yıl süren kampanyası, Uluslararası Af Örgütü'nün kurulması ile sonuçlanmıştır. Tilki Tilki, Canidae (köpekgiller) ailesi içindeki yedi cinste sınıflanmış ve yaklaşık 24 tür canlının ortak adıdır. Buna karşılık, Batı dünyasında "tilki" denilmekle en çok ifade edilen canlı türü "Vulpes vulpes", yani kızıl tilkidir. Hepçil canlılar olan tilkilerin hemen her kıtada bulunuyor olmaları, çoğu halkların popüler kültüründe ve folklorunda da yer almalarına yol açmıştır. Hızlı bir ısırık ile çoğunlukla kemiricilerden oluşan kurbanlarını öldürürler. Birçok ayrı küçük hayvanlar, bitkisel gıda ve leş ile beslenirler. Yuvalarını yerde kuran kuşlar, tavuksular, tavşanlar, böcekler, balıklar ile de beslenebilirler. Çok nadir olarak geyik ya da domuz yavrularını avlarlar ve çok zor zamanlarda amfibyum ve sürüngen türleri de yiyebilirler. Tilkilerin kümeslere girip tavuk çalmaları da meşhurdur. Bazı tilkiler karayollarını takip eder ve otomobillerin ezdiği hayvanların leşleri ile beslenirler. Erkek bir tilkinin testis torbası sarkık halde iken bile vücuda yakın durmaktadır. Diğer köpekgillerde olduğu gibi, erkek tilki bir baculuma sahiptir. Kızıl tilkilerin testisleri kutup tilkilerine kıyasla daha küçüktür. Kızıl tilkilerde sperm oluşumu, ağustos ve eylül aylarında başlar ve aralık ile şubat aylarında testisler en ağır oldukları zamana ulaşırlar. "Tilki" denildiğinde, aşağıda sunulmuş cins ve türler ifade edilebilir: Pasaklı Tanrıça Pasaklı Tanrıça, Sophie Kinsella tarafından yazılmış bir romandır. Romanda, Londra'daki en iyi hukuk şirketlerinden birinde üst düzey avukat olan Samantha Sweeting'in maceraları anlatılmaktadır. Samantha, Londra'da çalışan bir üst düzey avukattır. Günün her saati iş başında, ev hayatı yok, tek düşündüğü şirkete ortak olabilmektir. Bir gün, şirkette çok büyük bir hata yapar ve işten kovulur.çıkar. Samantha, Londra'daki ofisinden çıkar, bir trene binip hiç bilmediği bir yere gider.Ağrı kesici istemek için , güzel bir evin kapısını çalınca iş görüşmesine geldiği zannedilir ve o evde hizmetçi olarak çalışmaya başlar. Ancak Samantha, ev işlerinden hiç anlamamaktadır. Samantha çamaşır makinesiyle, ütü masasıyla , deterjanlarla müthiş bir savaş verir ve hayatını düzene sokmaya çalışır. Kendi kararlarında çok tereddüt etmesine rağmen hayatını belli bir düzene sokar ve hayatın 6 dakikalardan oluşmadıgını anlar.Samantha bir süre bu hatayı kendisi bilerek yapmamış kendisine oyun oynanmış olduğunu anlar..Samantha bunu anlayınca haksızlığını kanıtlamak amacıyla Carter Spink'e gider ve haklı çıkar. Carter Spink yöneticileri Samanthaya ortaklık teklif ederler ama Samantha hayatından memnundur ve yoğun tempoya dönmek istemez. Ekmek ağacı Ekmek ağacı ("Artocarpus altilis"), ana vatanı Hint Okyanusu'nun doğusu ve Büyük Okyanus'un batısındaki adalar olan bir ağaçtır ve diğer tropik bölgelerde de yaygın olarak dikilmiştir. Dutgiller (Moraceae) familyasına dahil "Artocarpus" cinsinin bir üyesi olan bu bitkinin nişastaca zengin meyvesi, bitkinin yetiştirildiği tropik bölgelerin pek çoğu için başlıca gıda unsurudur. Batı dünyasından biri tarafından ekmek ağacının ilk kez toplanması ve dağıtılması, 18. yüzyılın sonlarına doğru, Karayipler'deki Britanya kölelerine ucuz ve yüksek enerjili bir besin kaynağı bulmak üzere yola çıkan ve bitki örnekleri toplayan HMS "Bounty"'nin kaptanı Teğmen William Bligh ile olmuştur. Kavalalı İbrahim Paşa Kavalalı İbrahim Paşa (1789, Kavala - 10 Kasım 1848, Kahire), kazandığı askeri başarılarla Mısır'da Kavalalı yönetiminin yerleşmesinde önemli rol oynayan Mısır valisi. Kavalalı Mehmet Ali Paşa'nın oğlu ya da manevi oğullarından biriydi. Babasının Mısır valiliğinin onaylanmasından (Temmuz 1805) hemen sonra Mısır'a gitti. 1807 sonlarında Mısır defterdarlığına atandı. 1812'de Said'de (Yukarı Mısır) güçlenen Kölemen etkisini kırdı. Hicaz'da başlayan Vahhabi ayaklanmasını bastırmak üzere, Eylül 1816'da Kavalalı Mehmet Ali Paşa tarafından Hicaz'a gönderildi. Aralık 1817'de kendisine Babıali tarafından paşalık unvanı verildi. 1818'de Vahhabilerin merkezi Diriye'yi kuşattı ve Vahhabi emiri Abdullah bin Suud'u tutsak etti. Hac yollarının güvenliği açısından önemli olan bu zaferiyle İslam dünyasında saygınlık kazandı ("Osmanlı-Suudi Savaşları"). 1824'te Mora ve Girit'te çıkan ayaklanmaların bastırılması için Osmanlı Padişahı II. Mahmut Mısır'dan yardım isteyince, İbrahim Paşa, Yunanistan'a girdi ve Mora'ya egemen oldu. Bu durumdan rahatsız olan İngiltere, Fransa ve Rusya bir donanma göndererek 20 Ekim 1827'de Navarin Deniz Savaşı'nda Osmanlı-Mısır donanmasını yaktı. Mora Valilği karşılığında Osmanlılara yardım gönderen Kavalalı Mehmet Ali Paşa, Mora elden çıkınca bu yardım karşılığında Suriye valiliğini istedi. Bu isteğinin kabul edilmemesi üzerine İbrahim Paşa'yı Suriye üzerine gönderdi. İbrahim Paşa, 1831'de bütün Suriye'yi denetimi altına aldı. Üzerine gönderilen Osmanlı ordularını ez-Zarra, Halep ve 21 Aralık 1832'de Konya'da Konya Muharebesi ile bozguna uğratarak 1833'te Kütahya'ya girdi. Avrupa devletleri, Osmanlı Devleti ile Mısır yönetiminin arasını buldular. 14 Mayıs 1833 tarihinde yapılan Kütahya Antlaşmasıyla Suriye, Filistin ve Adana, Mısır'a bırakıldı. İbrahim Paşa, Suriye genel valisi oldu. Ama bir süre sonra koyduğu ağır vergiler ve zorunlu askerlik uygulaması Suriye ve Lübnan'da geniş çaplı ayaklanmalara yol açtı. Ardından daha büyük bir tehlike oluşturan Dürzi ayaklanması başladı. Yıllar süren bu ayaklanmaların İbrahim Paşa'yı yıpratmasından yararlanmak isteyen Osmanlılar, 1839'da Mısır'a savaş açtılar. İbrahim Paşa, Osmanlı ordusunu Nizip Muharebesi'nde bozguna uğrattı (24 Haziran 1839). Osmanlı Devleti'nin dağılacağından korkan Avrupa devletleri (İngiltere ve Avusturya) 1840'ta Londra Antlaşması'nın yapılmasını sağladılar. Bu antlaşma ile İbrahim Paşa, Mısır yönetiminin babadan oğula geçmesi karşılığında Suriye ve Adana'dan vazgeçti. İngiliz donanması Kavalalıları tehdit edince, Mısır kuvvetleri işgal altında tuttukları topraklardan çekildi (1840-1841). İbrahim Paşa babasının bunaması üzerine 1848'de valiliğe atandı, ama kısa bir süre sonra öldü. Kanal Ark ya da kanal, insan eli ile yapılmış, sulama ya da ulaşım amacı ile kullanılan su yollardır. Akma hızı fazla olmayan ırmaklar geçmişten günümüze hep ulaşım için kullanılagelmiştir. Bu ırmakların birbirlerine yakınlaştığı yerlerde kanallar açılmak suretiyle ulaşım daha da kolay hâle getirilmiştir. Bilinen en eski kanal milâttan önce yaklaşık 4000'li yıllarda Mezopotamya'da yapılmıştır. Eski zamanların en uzun kanalı ise Büyük Çin Kanalı'dır. 1794 km uzunluğundaki kanal İmparator Yang Guang'ı Pekin ve Hangzhou arasında taşımak için yapılmıştır. Proje resmî olarak 605 yılında başlamış olsa da ilk temelleri milâttan önce 486 yılında atılmıştır. Türk tarihinde de Sokollu Mehmed Paşa, Don-İdil ırmakları ile Kızıldeniz-Akdeniz bağlantılarını sağlamak için kanal projeleri tasarlamıştır. Fakat kendi bu işleri gerçekleştirememiştir. Daha sonra bu projelerden Süveyş'i İngilizler, Don-İdil'i Ruslar hayata geçirmişler ve ulaşımda yeni bir devir açmışlardır. Bunun yanında Amerikalıların açtığı Panama Kanalı da yeryüzündeki en önemli kanallar arasındadır. Avrupa'da suyollarını geliştirmek için birçok kanal yapılmıştır. Özellikle Napolyon döneminde Fransa'da, 1760'larda da İngiltere'de kanal yapımı en üst seviyesine ulaşmış ve ülke içinde kömür ve diğer sanayi hammaddelerinin yolda kalma süreleri büyük oranda düşürülmüştür. Avrupa'daki en önemli kanallar Ren-Main-Tuna Kanalı ile Ren-Rhône Kanalı sayılabilir. Avrupa'nın en büyük kanalları, 1895'te Kuzey Denizi'nden Baltık Denizi'ne açılan Kiel Kanalı ile İjmuiden-Amsterdam artasına yer alan Kuzey Deniz Kanalı'dır. En çok kanala sahip ülkelerden biri de Rusya'dır. Su taşıma oranı çok yüksek olan nehirlere sahip olan Rusya yaptığı kanallarla Hazar Denizi'nden Sankt-Peterburg'a, Moskova'dan Karadeniz'e kadar ulaşır. İdil ve Don Nehri arasındaki Don-İdil Kanalı ile Ruslar, Hazar Gölü ve Karadeniz'i birbirine bağlamışlar ve Hazar, artık tamamen bir deniz hâline gelmiştir. Bugün bir gemi Hazar Denizi'nden çıktığı takdirde açık denizlere ulaşabilir. Türkiye'de ulaşım yapılmasına zemin hazırlayacak potansiyele sahip herhangi bir akarsu bulunmaz. Manavgat Çayı ve Bartın Çayı haricindeki akarsularda ulaşım yapılamamasının sebebi akarsuların taşıdıkları suların az olması, derinliklerinin yetersiz olması ve hareketli akmalarıdır. Fakat buna rağmen tarım için açılmış birçok küçük ölçekli kanal bulunur. Türkiye'de kanal yapım işleri genelde DSİ tarafından yürütülür. İhtiyacı olan bölgelere küçük ölçekli kanallar ile su götürülür. Süveyş Kanalı'nın açılmasının ardından Ferdinand de Lesseps'de Panama kıstağını aynı yöntem ile açma girişimlerinde bulunmuş olsa da salgın hastalıklar ve teknik güçlükler nedeniyle başarılı olamadı. Daha sonra Panama Kanalı'nı Amerika Birleşik Devletleri "havuz sistemi" ile açtı ve 1914'te kendisi işletmeye başladı. Kanallar tüm dünyada İtalya'nın Venedik şehri ile özdeşleşmiştir. Öyle ki kanalı olan şehirlere " ...'nın Venedik'i" unvanı verilir. Venedik aslında bataklık olan adaların üstüne kurulmuş bir şehirdir. Evler tahta destekler ile ayakta durur ve aslında kanalların oluşumunda insan pek de etkili değildir. Fakat yine de kanalların ıslahı insanlarca yapılmıştır. Venedik'in yanı sıra Hollanda'nın başkenti Amsterdam da hemen hemen aynı şekilde oluşmuştur. İlk başlarda bir köy olan Amsterdam, kanalların yapılması ile önemli bir liman hâline gelmiş ve 1300'lerde bir şehir olmuştur. Çayırdere Citigroup Citigroup Birleşik Bankalar A.Ş. Forbes Global 2000'ne göre "dünyanın en büyük şirketi". Mal varlığı "1.9 Trilyon ABD doları" bulan şirketin "120.318 Milyar ABD" Doları cirosu bulunmaktadır. Ünlü Rockefeller ailesinin bir kuruluşudur. Rothschildlerin yardımı ile kurulmuştur. Mart 2014'te ABD Federal Mevduat Sigorta Kurumu (FDIC), Citygroup'un da aralarında bulunduğu 16 bankaya Libor faizlerinin belirlenmesinde manipülasyon yaptıkları gerekçesiyle dava açtı. Hint oklu kirpisi Hint oklu kirpisi ("Hystrix indica"), oklu kirpigiller (Hystricidae) familyasından bir kemirici türü. "Kirpi" olarak adlandırılsa da kirpiler ile akrabalığı yoktur. Boyları 55–60 cm civarında olup kuyruk uzunluğu 10–12 cm.dir. 18–22 kg. kadar olurlar. Başları açık, diğer tarafları oldukça koyu boz veya kahverengidir. Boyunları kalın, kulaklar ve gözler küçüktür. Sırt, omuz ve ense kalın ve sivri ok gibi dikenlerle (3–8 mm.kalınlık ve 15–35 cm. boyunda) kaplıdır. Vücutlarının diğer kısımları ise sert kıllarla kaplıdır. Kuyrukları, 15-16 adet, 8–12 mm. kalınlıkta, uçları koyu renkli, içi boş dikenler taşır.Ön bacakları arka bacaklarına nazaran daha kısadır. Ayakizi küçük bir çocuk ayakizini anımsatır. Yağışı az, insan ayağından uzak, Akdeniz ikliminin hakim olduğu ıssız yamaçlarda yaşar. Meşelik, fundalık gibi bitki örtülerinin bulunduğu, bazı kaynaklara göre de su kanallarının civarındaki otluk ve sulak yerleri tercih ederler. Arap Yarımadası’ndan Orta Asya, Hindistan ve Sri Lanka’ya kadar; Türkiye’de daha çok İskenderun çevresinde, Kahramanmaraş, Adana, Adıyaman, Diyarbakır, Siirt , Mersin, Antalya, Muğla, Aydın, İzmir’de görülür. Bursa, Balıkesir, Kütahya ve Kocaeli’nden de kayıtlar vardır. Genellikle yalnız yaşar. Gececildirler. İyi yüzerler. Gündüzleri ininde ya da fundalıklar arasında gizlenerek dinlenirler. Çok su içerler. Tehlike anında oklarını kabartır, kuyruk dikenlerini birbirine çarparak hışırtılı bir ses çıkarırlar. Söylenenin aksine dikenlerini fırlatmazlar. Ortalama ömrü, 15-20 yıldır. Bitki kökleri, patates, soğan, kavun, yumru ve meyve yerler. Nisan ayında çiftleşirler. Erkek ve dişi uzun süre birlikte kalır ve yuvalarında çiftleşirler. 60-70 gün (dokuz hafta) süren gebelikten sonra, dişi kendi yuvasında gözleri açık ve yumuşak dikenli 2-4 yavru doğurur. Erginleşmeleri 1 yılı bulur. Oklukirpiler, popülasyon yoğunluklarının çok düşük olması nedeniyle yok olma sürecine girmişlerdir. Üzüm, bağ-bahce gibi tarım alanlarına zararlıdır. Ekonomik değeri yoktur. Bazı kesimler tarafından çok sevilerek yenilirler. Türkiye’de avlanmaları yasaktır. Çevrenin bozulması ve tarımsal ilaçlar, türü tehlikeye sürükleyen diğer nedenlerdir. Rosales Rosales ya da Güller, dokuz familya içeren bir çiçekli bitkiler takımıdır (yandaki tabloya bakınız). Tipik familyasının gülgiller (Rosaceae) olduğu bu takım içindeki familyalar, Angiosperm Phylogeny Group (APG; Kapalı Tohumlu Soy Oluş Grubu) tarafından yürütülen genetik çözümlemeler sonucunda birbirleriyle ilişkili oldukları gösterilmiş olanlardır. Bu çözümlemeler sırasında, eski Cronquist sisteminde Urticales takımı olarak yer alan grubun aslında Rosales takımı içinde yer alması gerektiği bulunmuştur. Bu sınıflandırma, Rosales'in Cronquist sisteminde yer alışından tamamen farklıdır ve pek çok familya başka takımlar altına yönlendirilmiştir. Aşağıda, Cronquist sisteminde yer aldığı şekliyle Rosales takımı içindeki familyalar verilmiştir. Parantez içinde yer alanlar, güncel olarak kabul edilmiş familya ve/veya takımlardır. Gececil hayvanlar Gececil ya da noktürnal canlılar, gündüzleri dinlenen, geceleri faal olan canlılardır. Yarasa ve galago gibi bazı hayvanlar tamamen gececil iken, kedi gibi hem gündüz hem gece faal olan ya da sadece alaca karanlıkta faal olan canlılar da mevcuttur. Gececil canlıların gece faal olmalarının temel nedenleri, avlanma şansını artırmak, avcı hayvanlara yem olma riskini azaltmak ve su kaybını asgari seviyeye indirgemektir. Özellikle çölde yaşayan bazı canlı türlerinin gececil olacak şekilde çevreye uyum sağlamaları, bu canlı türlerinde osmoregülasyonu artırmıştır. Gececil canlılar çoğunlukla güçlü koku alma ve/veya işitme duyularına sahiptirler. Hayvanat bahçelerinde ziyaret saatlerinde faal olmalarını sağlamak amacıyla genellikle loş ışıklı bölmelerde muhafaza edilirler. Normalde gündüzleri faal olan bazı canlı türleri üreme dönemlerinde gececil davranışlar gösterebilirler. Örneğin bazı su kuşları ile su kaplumbağaları kendilerini ve yavruları avcı hayvanlardan korumak amacıyla sadece geceleri yumurtlarlar ve yumurtlama bölgelerinde sadece geceleri toplanırlar. Mineyik Höyüğü Mineyik, Keban'da bulunan bir höyüktür. Yakından doğal bir tepeye benzese de, Keban Baraj Gölü'nün karşı kıyılarından bakıldığında doğal bir coğrafi şekil olmadığı belli olan höyüğün, Urartular'dan kaldığı söylenir. Herhangi bir kazı çalışması yapılmamış höyük içerisinde bir Urartu hükümdarının yattığı ve ona ait değerli eşyaların bulunduğu rivayet edilir. Temel Karataş Temel Karataş, (d. 1977, Ağın) Türk yazar, gazeteci. Kullandığı sahici dil, karakterler ve diyaloglar nedeniyle ""Genç Orhan Kemal"" olarak anılır. 1977 yılında Elazığ'ın Ağın ilçesinde dünyaya geldi. Vefa Lisesi (1994) ve İstanbul Üniversitesi İletişim Fakültesi'nden (1999) mezun oldu. Gündem, Dünya, Nokta gibi basın kuruluşlarında gazetecilik yaptı. 2004 yılında Yaşar Nabi Nayır Öykü Ödülünü aldı. Ödül kazanan dosya, aynı yıl Yol Ağrısı adıyla Varlık Yayınları tarafından kitaplaştırıldı. 2011 yılında Orhan Kemal Öykü Ödülüne değer görüldü. Yoksullukla mücadele eden günümüz insanlarını öyküleştirdi. Kullandığı sahici dil, karakterler ve diyaloglar, onun "Genç Orhan Kemal" olarak anılmasını sağladı. Öyküleri; Varlık, Hece Öykü, E, Kül Öykü, Evrensel Kültür gibi dergilerde yayınlandı. Bayram Bayram, millî, dinî veya özel olarak önemi olan ve kutlanan gün veya günlerdir. İrani kökenli olan bayram kelimesi en eski Türkçe örneklerde badram olarak geçmektedir. Kelime Orta Farsçada paδrām ve aynı anlamda Soğdcada patrām yazımı ile neşe, huzur, mutluluk, sessizlik manasında kullanılmıştır ve pati- (geri, tekrar) ve rāma- (sükûn, barış ve mutluluk) kelime köklerinin birleşmesi ile oluşmuştur. Beyrem veya Mayram olarak da söylenir. Türk ve Altay halk inancında Bayram niteliği taşıyan farklı kutlu günler bulunur. Türklerde İslam öncesi genel kabul görmüş iki bayram vardır. Ayrıca Sümer geleneğinden Ortadoğu ve Orta Asyaya yayılmış olan ve sözbiçim olarak da bu sıralamaya uygun düşen Nardugan bayramı bulunur. Koçagan (Kosa) baharda yapılır ve Nevruz bayramıdır, bahar gündönümüne denk gelir. Gece ve gündüz eşitlenmiştir. Koça Han adına yapılır. Paktıgan (Pakta) ise güz gündönümüne denk gelir ve Baktı Han adına yapılır. Yakutlar güz bayramına Abası Isıyah/Isıga (Kötü-ruh Serpmesi/Saçısı), bahar bayramına ise Ayıhı Isıyah/Isıga (İyi-ruh Serpmesi/Saçısı) derler. Isıyah (Isıga) sözcüğünün mevsimsel sıcaklık değişiklikleriyle bağlantıyı akla getirecek biçimde ısı kökünden türemiş olması ve Is/Es/Ez (sahip) sözcüğüyle bağlantısı da dikkate değerdir. Daire şeklinde yapılan bu şenlikler hem halayı hem de Kazaklardaki Kımız Murunduk denilen ölenleri de çağrıştırmaktadır. Ayrıca değişik mevsim ve dönemlerde yapılan törenler vardır ve bunlar da günümüzde de pek çok yörede isim değiştirmiş olarak devam eder. Saya bayramı Koçagan’ın (Kosa’nın) öncesinde yapıldığı için aynı ritüelin uzantısı olarak görülebilir. Kosa bayramı yaklaşık olarak kuzuların yüz günlük olduğu dönemde, nevruzdan bir hafta önce başlar ve nevruzu simgeler. Payna ise Paktıgan’dan sonra Aralık gündönümüne denk gelir. Yakut Takviminde Payna adlı bir ay vardır. Bu dört bayram dört ayrı yaratıcı gücü simgeler. Koça Han, Saya Han, Baktı Han, Bayanay Han. Ayrıca kimi yörelerde iki bayram kutlanır. İslamiyet sonrasında ise iki tane önemli bayram kutlanmaya başlamıştır. Kurban Bayramı ve Ramazan Bayramı. Dünyadaki hemen her kültürde özel gün, şölen, bayram, şenlik gibi uygulamalara mutlaka rastlanır. Bu durum tekdüzelikten kurtulma isteğinin bir sonucudur. Üç telli, üç sırada birer teli bulunan, Teke Yöresi'ne ait bir cura çeşidi. Asıl adı üç telli bağlama olan çalgının kısa adı üç telli olup yörede de bu adla bilinmesine karşın bazen yanlış olarak kopuz adı da verilmektedir. Boyu 55–60 cm kadardır. 12–14 perdelidir. Parmakla tellere vurarak ve telleri çektirerek çalınır. Boğaz havası ezgilerinde parmaklar sap üzerinde mızrap gibi kullanılır. En çok bağlama düzenine akortlanır ama değişik ezgilere göre zeybek düzeni, boğma düzen, kara düzen gibi farklı akortlar da uygulanır. Ulalı Ali Rıza Zorlu, Fethiyeli Mustafa Coşkun, Dirmilli Kadir Turan, Kozağaçlı Şakir Özyurt, Kozağaçlı Faik İnce, Kozağaçlı Habip Özyurt, Çörtenli Hüseyin Karakaya, Fethiyeli Ramazan Güngör, Gökçeyakalı Hayri Dev, Burdurlu Hamit Çine geçmişten günümüze başlıca ustalarıdır. Hamit Çine'nin 'Üçtelli Bağlama Metodu' adında bir kitabı bulunmaktadır. 2002 CONCACAF Altın Kupa 2002 CONCACAF Altın Kupa, altıncı CONCACAF Altın Kupa'tır. Katılan ülkeler Kuzey Amerika, Orta Amerika ve Karayipler'de bulunan ülkelerdir. 18 Ocak ve 2 Şubat 2002 tarihleri arası ABD'de gerçekleşmiştir. Toplamda 12 takım dört gruba bölündü. Her gruptan en iyi iki takım çeyrek finale çıktı. Ekvador ve Güney Kore millî takımları CONCACAF dışındaki konfederasyonlardan olmalarına rağmen davet edilerek turnuvada yer almışlardır. 19 Ocak 2002, Kaliforniya 12 Ocak 2002, Kaliforniya 23 Ocak 2002, Kaliforniya 19 Ocak 2002, Kaliforniya 21 Ocak 2002, Kaliforniya 23 Ocak 2002, Kaliforniya 18 Ocak 2002, Miami 20 Ocak 2002, Miami 22 Ocak 2002, Miami 18 Ocak 2002, Miami 20 Ocak 2002, Miami 22 Ocak 2002, Miami 26 Ocak 2002, Miami A.G.= Altın gol 27 Ocak 2002, Kaliforniya 30 Ocak 2002, Kaliforniya 2 Åžubat 2002, Kaliforniya 2 Åžubat 2002, Kaliforniya 4 gol 3 gol 2 gol 2000 CONCACAF Altın Kupa 2000 CONCACAF Altın Kupa, beşinci CONCACAF Altın Kupa'tır. 12-27 Şubat 2000 tarihleri arası ABD'de gerçekleşmiştir. 12 takım üç gruba bölündü. Her gruptan en iyi iki takım çeyrek finale çıktı. Kolombiya, Güney Kore ve Peru millî takımları CONCACAF dışındaki konfederasyonlardan olmalarına rağmen davet edilerek turnuvada yer almışlardır. 27 Şubat'ta Los Angeles'ta oynanan finalde, Kanada, Kolombiya'yı 2-0 yenerek şampiyon oldu. 12 Åžubat 2000, Miami 14 Åžubat 2000, Miami 16 Åžubat 2000, Miami 12 Åžubat 2000, Miami 14 Åžubat 2000, Miami 16 Åžubat 2000, Miami 15 Åžubat 2000, Los Angeles 17 Åžubat 2000, Los Angeles 15 Åžubat 2000, Los Angeles 17 Åžubat 2000, Los Angeles 19 Åžubat 2000, Miami Uz.= Uzatmalar A.G.= Altın gol 24 Åžubat 2000, Los Angeles 4 gol 3 gol 2 gol Nablus Nablus (Arapça: نابلس, İbranice: שכם) Batı Şeria Filistin Otoritesinin idaresinde olan büyük bir şehir. Kudüs'ün 63 km kuzeyinde yer alan şehrin nüfusu 126.132'dir. Şehir nüfusunun büyük bir kısmını Müslüman Araplar oluşturur. Şehirde ayrıca Hıristiyanlar ve küçük bir topluluk halinde de Samaritler yaşamaktadır. Nablus'un vilayet sınırları içinde toplam 34.000 kişinin yaşadığı 3 Filistin Mülteci kampı bulunmaktadır. Şehir çevreside ayrıca, İsrailli yerleşimcilerin yaşadığı 14 yerleşim birimi bulunmaktadır. Nablus şehrinin tarihi kısmında 17 İslami eser ve 11 cami bulunmaktadır. Bu camilerden dokuzu 15. asır öncesinde inşa edilmiştir. şehirde ayruca bir Ortodoks kilisesi ve bir samarit sinagogu bulunmaktadır. Yavuz Sultan Selim zamanında Osmanlı idaresine giren şehirde Türklerin hakimiyeti 400 sene devam etti. Osmanlıların son döneminde Beyrut vilayetine bağlı Berka sancağının merkezi olan Nablus I. Dünya Savaşından sonra İngiliz Manda yönetiminin idaresine girdi. 1948'de Ürdün'ün bir parçası haline gelen Nablus 1967'deki Altı Gün Savaşından sonra İsrail tarafından işgal edildi. Nablus şehri 72 yılında Roma İmparatoru Vespasian şehre Flavia Neapolis ismini verdi. Şehir miladi 2. yüzyılda önemli bir merkez haline geldi. 5. ve 6. yüzyıllarda, Bizans döneminde, kentin Hristiyan ve Samaritan nüfusu Bizans yöneticilere karşı ayaklanması 529 yılına kadar şiddetli bir şekilde şehrin nüfusunun azalmasına sebeb olmuş. 636 yılında, Müslümanlığın erken döneminde, Filistin'in çoğuyla birlikte Neapolis Ummar İbn el-Hattab'ın İslami Arap Halifeliği'nin egemenliğine girince şehrin adı Nablus olmuş. 1099'da şehrin bir süre Haçlıların eline geçmesine rağmen, karışık Müslüman, Hristiyan ve Samiriyeli nüfusu rahatsız etmeden bırakmışlar. Sonra Ayyubid ve Memlük dönemleri başlamış. Selahaddin Eyyubi'nin Ayyubid güçleri 1187’de Filistin’in iç bölgelerini kontrol altına aldıktan sonra, var olan İslam hakimiyeti Memluk ve Osmanlı İmparatorlukları altında devam ediyor. 1517 yılında Osmanlı İmparatorluğu'na girmesinin ardından Nablus Jabal Nablus ("Nablus Dağı") bölgesinin başkenti olarak tayin edildi. 1657'de, bir takım ayaklanmalardan sonra, kuzey ve doğu Levant'tan gelen Arap kabileler, Osmanlı otoritesini yeniden güven altına almak için şehre gönderildi. Bu kabilelerin İmparatorluğua sadakatlari Zahir al-Umar ve 19. yüzyılda da Nablus'ı kısaca yöneten Muhammed Ali gibi rakiplerin bir tehdit oluşturmasını engelledi. Osmanlı yönetimi 1841'den itibaren Nablus'da kesinleştiği vakıt Nablus bir ticaret merkezi olarak gelişti. NiÄŸbolu Muharebesi (1396) Niğbolu Muharebesi (Bulgarca: Битка при Никопол, "Bitka pri Nikopol"; Macarca: Nikápolyi Csata, Rumence: Bătălia de la Nicopole) 25 Eylül 1396'da Osmanlı ordusunun Macaristan, Kutsal Roma-Cermen İmparatorluğu, Fransa, Eflak, Lehistan, İngiltere Krallığı, İskoçya Krallığı, Eski İsviçre Konfederasyonu, Venedik Cumhuriyeti, Genova Cumhuriyeti, St. Jean Şövelyeleri askerlerinden oluşmuş bir Haçlı Ordusu'yla Tuna Nehri üzerinde bulunan Niğbolu kalesi yakınlarında yaptığı ve Osmanlı zaferiyle sonuçlanmış bir savaştır. Bu savaş aynı zamanda Niğbolu Haçlı Seferi ("Crusade of Nicopolis") diye de anılmakta olup Ortaçağın sonuncu büyük Haçlı Seferi olarak da nitelendirilmektedir. Bazı kaynaklarda savaşın tarihi 28 Eylül olarak verilmiştir. 1394'te Bulgar Çarı İvan Sişman'in geçici başkenti olan Niğbolu Türk ordusunca fethedilerek Osmanlı Devleti'ne katılmıştı. Şişman'ın kardeşi İvan Srtasimis hala Vidin kalesini elinde tutmakta idi ama Osmanlı devletine yıllık haraç ödeyen bir vasal devlet statüsüne girmişti. Macaristan Krallığı ile Osmanlı Devleti arasinda bulunan tampon devletler Osmanlılara katılmış ve bu iki devlet sınır komşusu olmuşlardı. Venedik Cumhuriyeti Dalmaçya kıyılarında ve Mora'da bulunan kolonilerin ve ticari üs olarak kullandığı limanların Türklerin eline geçip Venedik'in Adriyatik Denizi, İyon Denizi ve Ege Denizi'ndeki egemenliğini ortadan kaldıracağından endişe etmekteydi. Ceneviz Cumhuriyeti ise Osmanlı Devleti'nin Boğazlar ve Tuna Nehri üzerindeki hakimiyetinin Karadeniz'deki ticaret üsleri olan Kefe, Amasra ve Sinop'u tehdit edeceğini, hatta I. Bayezid'in kuşatıp ablukaya aldığı İstanbul'un karşısında bulunan Galata'yı fethedeceğinden kuşkulanmaktaydı. 1394'te Papalık hala birbirine rakip ikiye bölünmüş durumdaydı ve bir Papa Fransa'da Avignon'da diğeri ise Roma'da bulunmaktaydı. Avignon Papası IX. Boniface bir beyanname yayınlayarak Türklere karşı yeni bir Haçlı Seferi açtığını ilan etti. İngiltere ve Fransa krallıkları birbirleriyle yaptıkları ufak aralıklarla çok uzun süren Yüz Yıl Savaşları'nın bir barış aralığıda idiler ve İngiliz Kralı II. Richard ve Fransız Kralı VI. Charles bir Haçlı seferinin finansmanını sağlama hususunda anlaşabilmişlerdi. Fransız Kralı delegeleri Kutsal Roma-Cermen İmparatorluğu imparatoru olan ve aynı zamanda Macaristan Kralı olan Sigismund ile 1393'ten beri böyle Haçlı Seferi için müzakereler yapmaktaydılar. Yapılan ilk plana göre Norman-İngiliz John of Gaunt, Fransız Orleans Dükü Louis ve Burgunya Dükü Cesur Filip 1395'te sefere başlayacaklar, ondan sonra Fransız ve İngiliz kralları VI. Charles ve II. Richard onları 1396'ta takip edecekti. Ancak bu plan 1396 başında bir kenara bırakılıp Nevers'li Korkusuz Jean çoğunluğu Burgundili süvarilerden oluşan 6.000 Fransız askeri ile sefere başladı. Almanya'da Renanya-Palatina, Bavyera ve Nürnberg Korkusuz Jean'ın emrine 3.000 asker sağladı. Sigismund ise İmparatorluk ülkesinden 4.000 ve Macaristan'dan 1.000 olmak üzere 5.000 kişi ile sefere katıldı. Korkusuz Jean komutanlığındaki kuvvetler Temmuz 1396'da Buda'ya ulaşarak Sigismund'un komutanlığı altındaki güçlerle birleştiler. Bu kuvvetler Hristiyan Katolik olmakla beraber Ortodoks Hristiyan olan Eflak Kralı Mircea ve ordusu da bu Haçlı Seferine katılmak için çok mücadele verdi. Haçlı ordusunun stratejik planı Buda'da kararlaştırıldı. Sigismund Osmanlıların hemen toplanabilen ordularla hücum edeceğini ummaktaydı ve Eflak Kralı Mircea böyle durumlarda Osmanlı eyalet ordularına karşı bazı başarılar sağlamıştı. Fakat bu seferde beklenen olmadı. Ama sonunda ordunun Tuna Nehri' ni takip ederek ilerlemesi ve Karadeniz'de toplanan donanma güçlerinin de Tuna'ya girerek destek sağlamasına karar verildi. Haçlı ordusu Tuna'nın sol kıyısını takip ederek öncü Macar ordusu, sonra Fransızlar, Burgundililer, Kral Sigismund, ana Macar ve Alman ordularının artçılığı düzeniyle yürüyüşe geçtiler. Bir diğer Macar ordusu ise Karpatları geçerek Eflak'a inip Eflak Kralının rakibini Transilvanya'dan atmayı başardı. Eflak Kralı