saklanan verinin önem derecesine göre elektrik, mekanik, güvenlik sistemleri değişmektedir. Genel olarak düşünüldüğünde veri merkezleri; yedek güç kaynakları, yedek veri iletişim bağlantıları, merkez içerisinde bulunan sistemlerin soğutulması için kullanılan iklimlendirme sistemleri, yangın söndürme sistemleri ve dış ortamdan gelebilecek tehlikelere karşı verinin güvenlik derecesine göre güvenlik sistemlerini bulundururlar. Veri merkezinin geçmişi bilgisayar endüstrisinin ilk çağlarındaki büyük bilgisayar odalarına dayanmaktadır. Veri Merkezleri gibi ilk bilgisayar sistemlerinin işletimi ve bakımı oldukça zordu ve çalışması için özel bir ortam gerekiyordu. İlk bilgisayarlar birçok ekipmanın çok sayıda kablo ile birbirine bağlanması ile oluşmuştu. Çok sayıda ekipmanın birbirine bağlanması çeşitli prosedür ve yöntemleri mecbur kıldı. Örneğin veri merkezlerinde de kullanılan ekipmanların monte edildiği standart raflar, yükseltilmiş zemin, kablo tavaları ilk bilgisayar sistemlerinde de kullanılıyordu. Tek bir ana bilgisayar çok büyük miktarda güce gereksinim duyardı ve aşırı ısınmaması için soğutulması gerekirdi. Güvenlik çok önemliydi çünkü oldukça pahalı olan bu bilgisayarlar askeri amaçlı kullanılmaktaydı. Kritik veri merkezlerinde olduğu gibi, bilgisayar odalarına giriş yapmak için de yetkilendirme söz konusuydu. Mikroişlemci endüstrisinin gelişme gösterdiği dönemde, özellikle 1980li yıllarda, bilgisayarlar her yere girmeye başladılar, ama çoğu durumda çalışma gereksinimleri göz ardı edildi. Bununla birlikte bilgi teknolojileri işleyiş olarak karmaşa içerisinde gelişiyordu ve şirketler bilgi teknolojileri kaynaklarını kontrol edebilmenin gerekliliğini fark ettiler. İstemci-sunucu modeli ağ mimarisinin gelişimiyle 1990’larda mikroişlemciler(şimdi sunucu denilmektedir) eski bilgisayar odalarında yerlerini almaya başladılar. Ağ ekipmanlarının ulaşılabilir fiyatlarda olması, ağ yapılandırılmış kabloların yeni standartlarla belirlenmesi, sunucuları iş yerlerinde özel bir odanın içerisine koyan hiyerarşik bir düzenin oluşmasını sağladı. Özel olarak tasarlanmış bilgisayar odalarına verilen ‘veri merkezi’ terimi günümüzde yaygın olarak kullanılmaktadır. Dot-com balonu döneminde veri merkezleri büyük önem kazandı. Kuruluşlar bilgisayar sistemlerini çalıştırabilmek ve İnternet ortamında varlıklarını oluşturabilmek için hızlı İnternet bağlantısına ve aralıksız çalışabilme özelliğine ihtiyaç duydular. Küçük işletmeler için bu özellikleri sağlayacak ekipmanların kurulması mümkün değildi. Birçok şirket İnternet veri merkezi denen büyük tesisler inşa etmeye başladı, İnternet veri merkezleri küçük şirketlere verilerin saklanması, işletilmesi ve sunulması gibi çeşitli çözümler sundular. Yeni teknolojiler ve uygulamalarla bu merkezler yüksek düzeyli güvenliğin sağlandığı, 7 gün 24 saat hizmetin alındığı, ölçeklenebilir ve yönetilebilir sistemler haline geldiler. Bulut bilişimin kullanımının artmasıyla birlikte, iş dünyası ve devlet kurumları veri merkezlerine daha ileri derecelerde örneğin güvenlik, uygunluk, çevresel etkiler ve standartlara bağlılık gibi konularda dikkatlerini yoğunlaştırdılar. Kurumlar açısından bilgi teknolojileri ekipmanlarını bünyesinde tutmak istemesinin temelinde güvenlik konusundaki çekinceleri, kontrolü elinde bulundurma alışkanlığı, bilgiyi başkasının eline vermekten duyulan korku bulunmaktadır. Güvenlik alanındaki gelişmeler işletmelerin bilişim altyapısı ve uygulamlarını kendi bünyesinde barındırma isteğini geriletti. Bilgi teknolojileri hizmetlerinin dışarıdan alınması hız kazanmıştır. Akredite olmuş profesyonel kuruluşlardan bir tanesi olan Telecommunucations Industry Association yayınladığı standartlar ile veri merkezi tasarımı için gereklilikleri belirlemiştir. Veri merkezleri; kritik bilgi işleme kaynaklarının kontrol altında tutulan bir ortamda yönetmeyi sağlar. Günümüzün iş dünyasında süreklilik, yerel veritabanlarını merkezi veritabanında birleştirme ve kaynakların merkezi yönetimi büyük önem taşımaktadır. Bu özelliklere haiz veri merkezleri, günümüz iş dünyası için vazgeçilmez bir ihtiyaçtır. Telecommunucations Industry Association yayınladığı TIA-942 Telecommunications Infrastructure Standard for Data Centers, veri merkezlerinin telekomünikasyon altyapısı ve sunucu odaları için minumum gereksinimleri belirlemiştir. Bu standartta sunulan topolojinin herhangi bir boyuttaki bir veri merkezine uygulanabilir olması amaçlanmıştır. Telcordia GR-3160, NEBS Requirements for Telecommunications Data Center Equipment and Spaces, veri merkezi içinde bulunan telekomünikasyon ağları ve bulundukları alan için kriterleri belirtmiştir. Bu kriterler Telcordia ve endüstri temsilcileri tarafından ortak bir çalışmanın sonucu olarak ortaya çıkmıştır ve veri merkezlerinde bulunan ekipmanlara da uygulanabilirdir. Bu ekipmanlar aşağıda belirtilen amaçlar için kullanılabilir: Veri merkezi yapımında hem tesise hem de içindeki ekipmana dengeli bir yatırım gerektirir. Ekipmanların yerleştirilmesi için ilk olarak uygun bir tesis ortamının kurulması gerekmektedir. Veri merkezlerinin inşası ve projelendirilmesi aşamasında standartlaştırma ve modülerleştirme verimliliği artırır ve kayıpları azaltır. Modüler yapı gerektiğinde veri merkezinin kolay büyütülmesini sağlar. Işıksız veri merkezi veya diğer bir adıyla karanlık veri merkezi ideal olarak personele gereksinim duymayan sadece olağanüstü durumlarda girilen bir tesistir. Tesiste çalışan bir personel olmadığı için aydınlatma olmadan çalışır. Bütün cihazlar uzaktan kumanda sistemleri ve otomasyon sistemleri ile kontrol edilebilmektedir. Enerji kazançlarına ek olarak, personel masraflarındaki azalma ve şehir merkezinde uzakta bir yere kurulması altyapıya yapılabilecek kötü niyetli tehditleri azaltmaktadır. Veri merkezlerinin modernize edilmesi, performans ve enerji verimliliğinde artış sağlamak için yeni bilgi teknolojileri ekipmanlarının ve yeteneklerinin, örneğin bulut bilişim gibi, kullanılması yönünde bir akım söz konusudur. İşletmeler çok hızlı bilgi teknolojisi büyümesi yaşamakta fakat veri merkezleri de bununla birlikte yaşlanmaktadır. Endüstri araştırma şirketi IDC veri merkezleri için ortalama yaşı 9 yıl olarak belirlemiştir. Başka bir araştırma şirketi olan Gartner’e göre ise 7 yıl sonrasını eski olarak sınıflandırmaktadır. 2011 Mayıs ayında veri merkezi araştırma organizasyonu Uptime Institute, anket yaptığı büyük şirketlerden %36’sının BT(bilgi teknolojileri) kapasitesinin sonraki 18 ay içerisinde tüketeceğini raporladı. Veri merkezleri bu inanılmaz veri artışını karşılayabilmek için sürekli bir dönüşüm içerisindedirler. Veri merkezi dönüştürme adım adım yapılan bir yaklaşımla entegre projeler zamana yayılarak gerçekleştirilir. Veri merkezi dönüştürmede bulunan projeler şunlardır: Standartlaştırma/Birleştirme, Sanallaştırma, Otomasyon ve Güvenlik. Standartlaştırma/Birleştirme: Bu projenin amacı büyük bir organizasyonun sahip olduğu veri merkezi sayısını azaltmaktır. Ayrıca donanım ve yazılım platformları, gereçleri ve işlemlerinin sayısını azaltmaya yardımcı olur. Organizasyonlar yaşlanan veri merkezi ekipmanlarının yenileriyle değiştirilerek kapasite ve performans artışı sağlar. Bilgi işleme, ağ kurma ve yönetim platformları standartlaştırılarak kolaylaştırılması sağlanır. Sanallaştırma: Mevcut bulunan fiziksel sunucuyu sanal makinelere bölerek çok daha verimli kullanılabilmesini sağlayan bir yazılım çözümüdür. Farklı birçok sunucuda çalışan uygulamalar, tek bir sunucu üzerine taşındığında ortaya çıkan tasarruf, ilk etapta daha az sunucuya enerji sağlandığı için enerji maliyetlerinde önemli oranda bir düşüş ortaya çıkar. Ayrıca, soğutma maliyetleri de daha az sunucu soğutulduğu için azalır. Sunucu sayısı azaldığı için yapılması gereken bakımlarda azalacaktır. Otomasyon: Veri merkezi otomasyonu ön tedarik hazırlığı, yapılandırma, onarım, sürüm ve yazılım değişim yönetimi ve uyumluluk görevlerinin otomatikleştirilmesini içerir. Bilgi Teknolojileri ekipmanlarını otomatik olarak kontrol eden otomasyon sistemleri sayesinde, ağ ekipmanları, klimalar, depolama cihazları, enerji hatları gibi bileşenlerin hata, yapılandırma, sürüm ve değişim yönetimleri sağlanabilmektedir. Bu sayede veri merkezinde uyumluluk sağlanır, işletim hataları en aza indirilir. Güvenlik: Modern veri merkezlerinde sanal sistemler üzerindeki verinin güvenliği fiziksel altyapının güvenliği ile birleştirilmiştir. Fiziksel güvenlik, ağ güvenliği ve kullanıcı güvenliği birlikte düşünülmelidir. Internet veri merkezi tarafından sağlanan ana hizmetler ise yer paylaşımı (co-location) ve barındırma(hosting) olarak adlandırılmaktadır. Bu hizmetler, yönetimin İnternet veri merkezi işletmesine veya hizmet alan kuruluşa ait olduğu farklı birleşimlerle sunulabilir. Barındırma(Hosting): Ev sahipliği hizmeti; İnternet veri merkezinden hizmet alan kuruluşun kendi işi çerçevesinde kullandığı yazılım, veri ve uygulamalarını İnternet veri merkezinde bulunan sunucular ve veri depolama birimlerinde çalıştırması ve/veya İnternet veri merkezi işletmecisi tarafından sağlanan uygulamaları kullanmasıdır. Yer paylaşımı(Co-location): Yer paylaşımı hizmeti; İnternet veri merkezinden hizmet alan kuruluşun kendi işi çerçevesinde kullandığı (kendisine ait) BT sistemlerini İnternet veri merkezi alanına kurması, İnternet veri merkezinin temel altyapı olanaklarını ve ağ altyapısını, isteğe bağlı olarak da yönetim hizmetini kullanmasıdır. Veri merkezlerinde sağlanan diğer hizmetler; veri tabanı yönetimi, web yönetimi, sunucu yönetimi, servis yönetimi, konfigürasyon yönetimi, performans yönetimi, kullanıcı yönetimi, yedekleme / geri yükleme, ek güvenlik duvarı, ağ ve bilgi güvenliği yönetimi, yük dengeleme, veri ambarı, felaket kurtarma hizmeti, sayısal sertifika. Bugün birçok veri merkezi İnternet hizmet sağlayıcıları tarafından kendilerine ait veya üçüncü şahıs sunucularını barındırmak maksadıyla çalıştırılmaktadır. Bununla birlikte bugüne kadar uygulanan veri merkezleri sadece bir dev şirketin kullanımında olabilir(örneğin Google, Amazon gibi) veya üçüncü şahsa ait sunucuları barındırabilir(co-location) veya ağ bağımsız veri merkezi olarak kullanılabilir. Ağ bağımsız veri merkezi müşterilerine uygulama ve içerikleri için alan ve tesisleri sağlamasının ötesine geçmektedir. Ağ bağımsız veri merkezi co-location sağlayıcıları, İnternet servis sağlayıcıları, İnternet değişim noktaları, İçerik Dağıtım Ağları ve diğer ağ servis sağlayıcıları arasında geniş bir seçim imkânı ile kolay bağlantı kurulmasına izin vererek en uygun son kullanıcı deneyimini sunacak iletişim ağlarının kurulmasını sağlar. Bu bağlantı sağlayıcıları, çok etkin bir bağlantı merkezi oluşturarak, çeşitli bağlantı servislerine ulaşma ihtiyacı duyan işletmeler için ideal bir yer olmaktadır. Gerçek bir ağ bağımsız veri merkezi tamamıyla ağ, donanım veya yazılım tedarikçilerinden bağımsızdır. Çünkü herhangi bir tedarikçiyle yakınlık kurmayarak tesisine en geniş yelpazede bağlantı sağlayıcılarını çekmeyi amaçlamaktadır. En iyi hizmeti sağlamak için yarışan bu sağlayıcılar içinden, işletmelerin ihtiyaçları doğrultusunda en iyi seçimi yapmaları mümkündür. Telecommunucations Industry Association, ANSI(American National Standards Institute) tarafından akredite edilmiş bir kuruluştur. 2005 yılında yayınladığı TIA-942 Telecommunications Infrastructure Standard for Data Centers, veri merkezlerini gelişmişliklerine göre dört seviyeye sınıflandırdı. Bu standartlar 2008 ve 2010 yıllarında güncellenmiştir. Tier 1 seviye veri merkezleri esasında bir sunucu odasıdır, bilgisayar sistemlerinin kurulumu için standartlarda belirtilen temel prensipler izlenir. En sıkı seviye Tier 4 ise kritik görevlerde kullanılan bilgisayar sistemlerine ev sahipliği yapması için tasarlanmıştır. Bütün yardımcı sistemler yedeklidir ve kısımlara ayrılmış güvenlik bölgeleri biyometrik giriş kontrol yöntemleri ile kontrol edilir. Uptime Institute, bir düşünce ve profesyonel hizmetler kuruluşu, telif hakkını elinde bulundurduğu dört seviyeli kendine ait kredilendirme programına sahiptir. Tier seviyesi arttıkça kullanılabilirlik artmaktadır. Tier 1 Seviyesi: Küçük işletmelere hizmet veren veri merkezleridir. Bilgisayar sistemleri, elektrik, mekanik tesisat yedeksizdir. Genel olarak 10 dk’dan daha fazla bir enerji kesintisine bir önlemi yoktur. Tahmini %99,676 kullanılabilirlik sunmaktadır. Tier 2 Seviyesi: Enerji ve soğutma sistemlerinde kısmen yedeklik içerir. Jeneratör kullanarak 24 saat lik bir enerji kesintisine dayanabilmektedir. Tahmini %99,741 kullanılabilirlik sunmaktadır. Tier 3 Seviyesi: Yedek elektrik şebekesi içerir. Yedek enerji ve soğutma sistemleri içerir. Yedek hizmet sağlayıcıları içerir. 72 saatlik bir kesintiye karşı dayanabilir. Tahmini %99,982 kullanılabilirlik sunmaktadır. Tier 4 seviyesi: Bütün Tier 3 kriterleri sağlanır. Ek olarak 96 saatlik kesintiye dayanabilir. 7/24 çalışan bir personel ekibi mevcuttur. Yer seçiminde çok sıkı davranılır, yüksek güvenlik önlemleri alınmıştır. %99,982 ile %99,995 arasındaki fark %0,013 sembolik gibi gözükse de uygulamaya göre önem arz etmektedir. Bir yıllık yani 525,600 dakikalık bir süreyi dikkate alırsak, Tier 3 seviye 94.608 dakika kullanım dışı olurken, Tier 4 seviye 26.28 dakika kullanım dışı olacaktır. Böylece Tier 4 seviye Tier3’den 68.328 dakika daha fazla serviste olacaktır. 1 saatlik bir süre servis dışı kalmak, örneğin bir banka için büyük finansal kayıplara sebep olabilir. Üstelik uğrayacağı güven kaybı Tier 4 seviye kullanmasının gerekliliğini ortaya koymaktadır. Bir veri merkezi binanın sadece bir odasında olabilir, bir veya daha fazla katta olabilir, veya binanın tamamında müstakil bir şekilde olabilir. Ekipmanların çoğu genellikle tek sıralar halinde, aralarında koridorlar teşkil eden, sunucuların monte edildiği 19 inçlik raf kabinler formundadır. Bu sayede kabinler ön ve arka yüzlerinden kolay ulaşılabilir olur. Çok büyük veri merkezlerinde kullanılan modüler sistemler(konteynır) sunuculara bakım yapılması esnasında kolaylıklar sağlamaktadır. Konteynır şeklindeki bu sunucu yığınları için özel soğutma sistemleri ile fabrikalarında donatılmaktadır. Modüler veri merkezleri hızlı yerleştirilebilme ve geleneksel veri merkezlerine göre daha enerji verimli bir alternatif olarak değerlendirilmektedir. Tasarım planlama, mimari programlama da denir, proje kapsamına karar verilmesi ve gerekli araştırmaların yapılması işlemleridir. Veri merkezinin tasarımı sırasında binaya ait mimariden başka; ekipmanların yerleştirildiği alanın planlanması, mekanik ve elektrik altyapı sistemleri, teknoloji altyapı sistemleri gibi unsurları bulunur. Veri merkezi tasarım hizmetleri sunan çeşitli tedarikçiler birbirinden ufak farklılıklarla veri merkezi tasarımı adımlarını belirlemişlerdir. Hepsinin belirttiği temel görüşler aşağıda detaylandırılmıştır. Güç, soğutma ve masraf kriterleri için gelecek durum senaryoları modellenir. Amaç; veri merkezi mastır planı için gerekli olan ekipmanlara ve mekâna ait adet, boyutlar, yerleşim, bilgi teknolojileri zemin sistem planları, güç ve soğutma teknolojileri düzenlemeleri gibi parametreleri hazırlamaktır. Modelleme kriterleri safhasını izler. En uygun teknoloji altyapısı belirlenmiştir ve kritik güç kapasiteleri, belirlenmiş PUE(Power Utilization Efficiency) değerini kullanan veri merkezi toplam güç gereksinimlerini, mekanik soğutma kapasiteleri, kabin başına kilovat değeri, yükseltilmiş zemin alanı ve tesis için kullanılabilirlik seviyesi gibi planlama kriterleri geliştirilmiştir. Kavramsal tasarım önerileri veya planları birleştirir. Tesisin geleceğe dönük bir şekilde sürdürebilmesi için faraziye senaryolar incelenerek bütün işletimsel ihtimaller göz önüne alınmalıdır. Kavramsal kat planları, BT performans gereksinimlerinin yanı sıra veri merkezinin yaşam döngüsü masrafları olan BT talebi, enerji verimliliği, masraf verimliliği ve kullanılabilirlik düşünülerek hazırlanmalıdır. Geleceğe dönük olarak yapılan bu planlar modern veri merkezlerinde modülerlik vasıtasıyla sağlanan genişletme kabiliyetlerini de içermelidir. Detay tasarıma uygun bir kavramsal tasarım hazırlandıktan sonra geçilir, kavramsal tasarımın kâğıda dökülmüş halidir. Detay tasarım fazı tesis çizimlerinin geliştirilmesi ve inşaat çizimleri, teknoloji altyapı çizimleri, detaylı BT altyapı tasarımı ve BT altyapı dokümanlarını içermelidir. Bu tasarım mekanik sistemler için hazırlanır. Mekanik sistemler veri merkezinin iç ortamının sürdürülebilir olmasını sağlar. Örneğin ısıtma, havalandırma ve iklimlendirme, nemlendirme, nem giderme, istenen basınçta tutma vb. görevler mekanik sistemler vasıtasıyla gerçekleştirilir. Bu tasarım kapsamında şebeke elektrik hizmeti alımının planlanması, iç tesisat planları, kesintisiz güç kaynakları, jeneratör gibi başlıklar yer alır. Bu tasarım veri merkezindeki bütün telekomünikasyon kablo sistemlerini içerir. Veri merkezinde çeşitli kısımlarda kullanılan düz kablolama, ses, modem, faksimile (kopya, imitasyon) telekomünikasyon hizmetleri, öncül anahtarlama ekipmanı, bilgisayar ve telekomünikasyon yönetim bağlantıları, klavye/video/fare bağlantıları ve veri bağlantıları olmak üzere kablo sistemleri mevcuttur. Geniş alan, yerel alan, ve depolama alan ağları diğer bina alarm ve uyarı sistemleri(yangın, güvenlik, güç, HVAC, EMS) ile bağlı olmalıdır. Kullanılabilirlik ihtiyacı arttıkça, gerekli olan sermaye, işletim masrafları artmaktadır. İş gereksinimleri gerekli olan kullanılabilirlik seviyesini belirlemektedir. Kullanılabilirlik seviyesi model senaryolardan tahmini masraf analizleri ile belirlenen BT sistemlerin kritiklik durumunun karakterize edilmesine dayanarak değerlendirilmelidir. Başka bir deyişle, bir işletme için hangi kullanılabilirlik seviyesi finansal ve işletimsel riskleri önleyebilir. Eğer hizmetin durma süresi zarfında meydana gelecek tahmini zarar amorti edeceği düşünülen sermaye masrafları ve işletimsel masrafları aşar ise veri merkezi tasarımında kullanılabilirlik seviyesinin yükseltilmesi düşünülmelidir. Eğer hizmetin durmasını engellemenin masrafı, hizmetin durması halinde meydana gelecek kayıptan fazla olursa kullanılabilirlik seviyesi düşürülebilir. Veri merkezi için yer seçimi yapılırken elektrik şebekesine olan yakınlığı, telekomünikasyon altyapısı, ağ hizmetleri, ulaşım yolları ve acil durum hizmetleri veri merkezi tasarımında dikkate alınan masraf, risk, güvenlik ve diğer faktörleri etkiler. Yer seçiminde bölgenin iklimi de dikkate alınmalıdır, iklim nasıl bir soğutma stratejisi izleneceğini belirler. Veri merkezinin zaman içerisinde değişmesi ve gelişmesi için temel unsurlardır. Bu modüller kolayca düzenlenebilen gerektiğinde taşınabilen standartlaşmış bloklar halindedir. Veri merkezinin fiziksel çevresi sıkı bir şekilde kontrol edilir. İklimlendirme sistemleri veri merkezinde sıcaklık ve nemi kontrol etmek için kullanılırlar. ASHRAE(American Society of Heating, Refrigerating and Air-Conditioning Engineers)’nin veri işleme ortamlarında termal yönergeleri 16-24 santigrad arası bir sıcaklık ve çiğ noktası 15 santigrad derece olan %40-55 arası nem oranını tavsiye etmektedir. Veri merkezlerinde elektrik enerjisinin havayı ısıtmasından dolayı sıcaklık yükselir, bu yüksek sıcaklık elektronik cihazlarda işlev bozukluklarına neden olmaktadır. Ortam sıcaklığı kontrol edilerek sunucu parçaları üreticinin belirlediği sıcaklık değerlerinde tutulur. İklimlendirme sistemleri dönen alan havasını çiy noktasının altında soğutarak nemi kontrol ederler. Çok fazla nem ve su dâhili parçalar üzerinde yoğunlaşma oluşmasına neden olur. Gerçi elektronik parçaların tasarım, üretim, işlemleri geliştikçe elektrostatik boşalma olayı büyük ölçüde azaldı ama yine de alınabilecek bazı önlemler şunlardır; statik elektrik üretimi yapan donanımın sınırlandırılması veya izole edilmesi, personelin anti statik laboratuvar elbiseleri giymeleri, kabin kapaklarının kapalı tutulması ve sadece eğitimli personelce gerekli müdahalelerin yapılması gibi. Yeraltı veri merkezleri geleneksel veri merkezlerine göre daha az enerji harcayarak soğutma işlemini gerçekleştirebilir. Bazı modern veri merkezleri soğutma işlemlerinde kış şartlarında dış havayı kullanarak tasarruf sağlamaktadır. Telcordia GR-2930, NEBS: Raised Floor Generic Requirements for Network and Data Centers, yükseltilmiş zeminler için gereksinimleri belirlemiştir. Yedek güç bir veya daha fazla kesintisiz güç kaynağı, batarya depoları ve dizel jeneratörlerden oluşur. Elektrik sistemlerinde oluşabilecek herhangi bir arıza durumunda sistemin işleyişinin devam edebilmesi için bütün elemanlar yedekli olarak tesis edilir. Kritik sunucular kesintisiz güç kaynaklarının hem A hem de B çıkışlarına bağlanır. Bu düzenleme sistemlerde N+1 yedekliliği sağlamak için yapılır. Veri kabloları genellikle tavan kablo kanallarından geçirilir. Yangın koruma sistemleri pasif ve aktif olarak sınıflandırılır. Duman dedektörleri yangın durumunda en kısa sürede haberdar olabilmek için kullanılır. Bu dedektör yangının ilk anında uyarı vermesiyle gerekli incelemenin yapılarak enerjinin kesilmesi ve yangın söndürme cihazları ile yangının kontrol altına alınması için çok değerli bir zamanı sağlar. Yangına karşı su serpme tesisatı yangını kontrol etmek için su kullanır, kablo tavası vb. teçhizattan 46 cm kadar mesafede olmalıdır. Ortam havasını kanallar vasıtasıyla emerek, emilen numune havayı tetkik eden emme duman dedektörü diye adlandırılan cihazlar ile kimyasal faktörleri kullanarak ortamdaki oksijen miktarını azaltan yangın söndürme sistemleri su serpme tesisatından çok daha hızlı bir şekilde yangını söndürmesi için kimi durumlarda kullanılırlar. Pasif yangın koruma elemanlarına örnek olarak yangın duvarları gösterilebilir. Bu duvarlar meydana gelecek bir yangının belirli bir kısımda sınırlandırılması için kullanılır. Fiziksel güvenlik büyük önem arz etmektedir. Veri merkezinde seçilmiş ehil personel harici girişler bazı bölümlerde kısıtlanmaktadır. Enerji kullanımı veri merkezi içinde ana konulardan biridir. Güç kullanımı birkaç sunucu ile KW’lar mertebesinde olabileceği gibi MW’lar seviyesinde devasa tesislerde mevcuttur. Bazı veri merkezlerinin genel iş yerlerine göre 100 kat daha fazla güç yoğunluğu olabilmektedir. 2007 yılında iletişim ve Telekomünikasyon Teknolojileri sektörü tüm dünyada %2 lik bir karbon salımından, veri merkezleri de sektör içerisinde %14’lük bir salımdan sorumludurlar. Enerji verimliliğini ölçmede en genel kıstas güç kullanım verimliliği(PUE)dir. Bu basit oran aslında veri merkezine giren toplam gücün BT ekipman tarafından tüketilen güce bölümüdür. Destek ekipmanları tarafından kullanılan güç çoğunlukla genel gider olarak adlandırılır, soğutma sistemleri, elektrik tesisat ve aydınlatma gibi tesis altyapılarının sebep olduğu tüketimdir. Amerika Birleşik Devletlerindeki ortalama bir veri merkezi 2.0 değerinde bir PUE değerine sahiptir, bu değer tesiste BT(Bilgi Teknolojileri) ekipmanlara harcanılan enerji kadar destek ekipmanlarına da aynı miktar harcandığını gösterir. PUE değeri ne kadar düşükse işletme için o kadar iyidir. Güç ve soğutma analizi, aynı zamanda termal değerlendirme de denir, veri merkezinde spesifik bölgelerde göreli sıcaklık değerlerini ölçmeyi sağlar ve de veri merkezinin spesifik sıcaklık değerlerini tolere edebilme yeteneğini tespit eder. Bu analiz vasıtasıyla daha fazla güç yoğunluğunu idare edebilecek fazla soğutulmuş bölgelerin tespit edilmesini, kurulabilecek ekipman üst sınırını, yükseltilmiş zemin stratejisinin etkinliğini, iklimlendirme sistemlerinin optimal konumlandırılmasını sağlar. Güç soğutma yoğunluğu(PCD) tam yükte çalıştırılacak bir tesiste ne kadarlık bir alanın soğutulabileceğini gösteren bir ölçüdür. Tipik bir enerji verimliliği analizi veri merkezinin güç kullanım etkinliğinin(PUE), endüstri standartlarına göre durumunu, mekanik ve elektrik kaynak kullanımını ve hava yönetimi değerlerini içerir. Bu tip bir analizde veri merkezinde bulunan termal koşulları anlayabilmek için gelişmiş cihaz ve teknikler kullanılır. Sıcaklık, hava akışı ve basınç değerleri kullanılarak nümerik modelleme ile performans ve enerji tüketiminin değerlendirmesi yapılır. Elde edilen bu değerlerin analizi ile yüksek yoğunluklu raflar ile düşük yoğunluklu rafların iç içe kullanılması halinde oluşabilecek sorunları, soğutma sistemleri üzerindeki etkileri, altyapıda yapılmış eksiklikleri, iklimlendirme sistemlerindeki arızaları belirlemek için kullanılır. Sensörler ve bilgisayar destekli modelleme sayesinde veri merkezinde sıcak ve soğuk bölgeleri gösteren üç boyutlu bir planı oluşturur. Bu model sayesinde ekipmanlar en uygun şekilde yerleştirilir. Örneğin kritik sunucular yedek klima üniteli soğuk bölgelere yerleştirilmelidir. Veri merkezleri iki ana kullanım için güç kullanırlar; ilki var olan ekipmanları çalıştırmak için, ikincisi ise bu ekipmanları soğutmak için. İlk kullanım için geliştirilebilecek yeşil çözüm daha enerji verimli sunucu ve depolama sistemlerinin geliştirilmesidir. Soğutma masraflarının düşürülmesi için doğal yöntemler kullanılabilir. Ya da Google gibi atık suları kullanarak soğutma giderleri azaltılabilir. Google ve Facebook gibi devasa veri merkezi olan işletmeler şehir merkezlerine yakın olmak gibi bir kaygı gütmemektedirler. İşletilen sistemin büyüklüğüne zıt olarak çok mütevazı sayıda veri merkezi çalışanı kullanırlar. Veri merkezlerini daha yeşil hale getirmek isteyen Google İnternette veri merkezinin enerji kullanımına dair bilgi ve dokümanlarını paylaşmaktadır. Veri merkezi bilgilerini paylaşıma açan bir diğer dev şirket ise Facebooktur. Günümüzün veri merkezlerinde iletişim en çok IP protokolünü kullanan ağlara dayanmaktadır. Veri merkezleri sunucular ve dış dünya arasındaki trafiği taşıyan bir dizi yönlendiriciler ve anahtarları içerir. İnternet bağlantısının fazla olması çoğunlukla iki veya daha fazla servis sağlayıcıları tarafından sağlanmaktadır. Veri merkezinde sunucuların bazıları temel İnternet ve intranet hizmetleri çalıştırmak için kullanılır. (örneğin, e-posta sunucuları, proxy(vekil) sunucular ve DNS sunucuları)Ağ güvenlik elemanları genellikle konuşlandırılır: güvenlik duvarları, VPN (Sanal Özel Ağ) ağ geçitleri, saldırı tespit sistemleri (IPS), vb . Bunların geneli ağ sistemlerini ve uygulamaların bazılarını da izlemektedir. Veri merkezi içindeki iletişimde bir arıza durumuna karşın ilave kapalı alanları izleme sistemleri de olağandır. Veri merkezi binasında bulunan temel altyapı olanaklarının üzerinde ağ altyapısı hizmetleri yer alır. Bu ağ altyapı hizmetleri; ulusal ve uluslararası ağa yedekli bağlantı, ağ güvenliği, LAN bağlantısı (10/100/1000 Mbps), Kullanıcıların talebine göre ölçeklenebilir bant genişliği, kablolama. Bilgi teknolojileri ve tesis yönetimi disiplinleri veri merkezinin monitörlenmesi, yönetimi, akıllı kapasite planlaması gibi kritik sistemlerini merkezileştirmek için birleştirilmesidir. Bu yönetim oldukça yetenekli yazılım, donanım ve sensörlerin işletimiyle yapılır. Veri merkezi altyapı yönetimi, genel ve gerçek zamanlı monitörleme sağlar. BT, tesis altyapıları için yönetim platformlarını içerir. Yönetim ürünleri, veri merkezi yöneticilerine işletme için çeşitli risk kaynaklarını görme ve önlem alma imkânı tanır. Yönetim ürünleri, tesis yöneticisinin BT ve tesis altyapıları arasındaki ilişkiyi tanımasını, sistem yedekliliğindeki boşluklarda uyarmasını, güç tüketimi ve performanslarını takip etmesini sağlar. Veri merkezinin temel amacı; organizasyonların temel işlerini ve operasyonel verilerini işleten uygulamaları çalıştırmaktır. Bu tür sistemler tescilli ve organizasyonların kendi imkânları ile geliştirilmiş olabilir veya yazılım tedarikçilerinden sağlanabilir. Bu genel uygulamalar ERP(Kurumsal Kaynak Planlama) ve CRM sistemleridir. Bir veri merkezi sadece işletmelerin devam eden BT hizmet altyapısının destek ve yönetimi ile ilgilenebilir veya diğer hizmetlerden de sağlayabilir. Genelde bu uygulamalar çok sayıda makinelerden oluşur, her biri bir uygulama unsurunu çalıştırır. Uygulamaların genel unsurları veri tabanları, dosya sunucuları, uygulama sunucuları, ara yazılımlardır. Veri merkezleri veri yedekleme için de kullanılmaktadır. Şirketler veri merkezleri tarafından sağlanan yedekleme hizmetini alabilirler. Yedekleme hizmeti manyetik bant kullanan veri kasetleri kullanılarak yapılır. Yedeklemeler sunuculardan lokal olarak kasetlere alınabilir. Hızlı yerleştirme veya felaket kurtarma için çeşitli büyük donanım tedarikçileri çok kısa zamanda kurulabilen mobil çözümler geliştirmişlerdir. Cisco Systems, Sun Microsystems(Sun Modular Datacenter), IBM(Portable Modular Datacenter), HP, Google(Google Modular Data Center) gibi şirketlerin mobil sistemleri bulunmaktadır. Türkiye’de son yıllarda veri merkezi alanında büyük gelişmeler yaşandı. İnternet kullanıcısı sayısındaki artış, Telekomünikasyon alanındaki yoğun rekabet ve BDDK(Bankacılık Denetleme ve Düzenleme Kurulu)’nın bankalara ait veri merkezlerinin Türkiye’de inşa edilmesi zorunluluğunu getirmesi Türkiye’yi veri merkezi alanında %60’lık büyüme ile dünya büyüme sıralamasında ilk sıraya yerleştirdi. Kamu kurumlarında e-devlet ve vatandaşa sunulan hizmetlerin İnternet ortamına geçirilmesi projeleri bilgi teknolojileri harcamalarını artırdı. Kamu kurumlarının hizmet kalitesini geliştirmek amaçlı bilgi teknolojileri ve veri merkezi alanlarında yoğun yatırımlar yapılmaktadır. E-Dönüşüm Türkiye gibi büyük çaplı projeler için; veri merkezlerinde ve BT varlıklarında uygun ölçülerde birleştirme, paylaşma ve dış kaynak kullanımına gidilerek ihtiyaç duyulan ve gerekli görülen İnternet veri merkezi hizmetlerinin kullanılması, tüm seçeneklerin avantajlarını birleştirerek arttıran bir çözüm olacağı UBAK-Teknik Altyapı ve Bilgi Güvenliği Çalışma Grubuna ait E-Dönüşüm Türkiye KDEP-2004 7 numaralı Eylem Planında vurgulanmaktadır. Vezir Hint SavunmasÄ± Vezir Hint savunmasÄ±, Açılış, 1.d4 sistemlerine karşı katı bir savunmadır. 3...b6 ile hazırlanan fianchetto fili siyahın açık renkli e4 ve d5 merkez kareleri üzerinde kontrolünü sağlar. Açılış, ismini vezir kanadındaki bu fil manevrasından almıştır. Fakat bu savunmada klasik stilde olduğu gibi siyah, merkezi piyon sürüşleriyle değil; hafif taşlarıyla kontrol etme girişimlerinde bulunur. Beyaz 3.Af3 oynayarak, "Nimzo-Hint Savunması"'nın 3.Ac3 Fb4 varyantından kaçınmış olur. Şah-Hint Savunması, beyazın e2-e4 hamlesiyle merkezin tam kontrolünü sağlamasına engel olması açısından kardeş açılıştır. 1. Oscar Wendt Oscar Wendt (d. 24 Ekim 1985 Skövde,İsveç), İsveçli futbolcudur. Bundesliga takımlarından Borussia Mönchengladbach takımında forma giymektedir. Gabriella Wilde Gabriella Zanna Vanessa Anstruther-Gough-Calthorpe (doğum 8 Nisan 1989), kolaylık olması için sahne adı olarak Gabriella Wilde ismini kullanır. İngiliz asıllı oyuncu ve modeldir. Wilde Basingstoke, Hampshire, Birleşik Krallıkta doğmuştur. Babası John Anstruther-Gough-Calthorpe bir iş adamıdır ve annesi Vanessa Mary Theresa (Hubbard), Sir Dai Llewellyn, 4th Baronet sosyetesinin renkli simalarından biri olarak bilinir. Octavia adında kendinden küçük bir kız kardeşi vardır. Ayrıca beş kardeşi daha vardır: Georgiana, Isabella, ve Jacobi, babasının ilk evliliği olan Lady Mary-Gaye Curzon'dan olmuştur. Olivia ve Arabella ise annesinin ilk evliliğindendir. Babası John, Watermark Group isimli firmanın eski başkanıdır ve bir baronun genç oğludur; annesi Vanessa ise, David Bailey ve John Swannell gibi fotoğrafçıların objektiflerine poz vermiş eski bir modeldir. Ayrıca Wilde'in baba tarafından kardeşi Isabella Calthorpe ve anne tarafından kardeşi Olivia Llewellyn'de oyunculuk yapmaktadır. İlk olarak, Ascot'daki Heathfield yatılı okulunda eğitimine başlamıştır ancak vodka kaçakçılığıyla ilgili bir sebep nedeniyle Winchester'daki St Swithun'a yollanmıştır. Aralık 2009'da, Wilde ilk oyunculuğuna macera komedi türündeki "" filminde başladı. Mayıs 2010'da BBC televizyonunda yayınlanan "Doctor Who" isimli dizinin bir bölümünde yer aldı. Wilde aynı zamanda "InStyle", "Cosmopolitan", "Vogue" ve "Nylon" gibi mecralarda modellik de yaptı. Bunların dışında "Lacoste", "Abercrombie & Fitch", and "Burberry" gibi markalara modellik yaptı. Aralık 2010'da, aynı isimli hikâyeden uyarlanacak "Üç Silahşörler" 3D macera filminin kadrosunda yer alacağı duyuruldu. Filmde kraliçenin Constance Bonacieux adlı nedimesini canlandıran oyuncu, Orlando Bloom, Logan Lerman ve Milla Jovovich gibi ünlü isimlerle birlikte oynadı. 2011 Ekim ayında vizyona giren film, Dünya çapında 132 milyon dolar hasılat elde etti. Film, Rotten Tomatoes isimli web sitesinde %25 oranında oy aldı. Mart 2012'de ABC'nin bilim-kurgu altyapılı dizisi "Dark Horse"'un kadrosunda yer aldı. Dizi, bir fen bilgisi öğrencisinin kötü güçleri yok etmekle görevlendirilen seçilmiş biri olduğunu öğrenmesini ve ardından gelişen olaylaır konu alır. Aynı yıl Wilde, kısa metrajlı bir filmde "Il Maestro" 'da ve "Squatters" filmine katıldı. Cumhur Avcil Cumhur Avcil (d. 28 Ekim 1981 Bursa), Çilekeş grubu bateristi. 1981 yılında Bursa’da doğdu. Lise yıllarında davul çalmaya başladı ve liseyi bitirene kadar birçok grupla birçok yerel organizasyonda sahne aldı. Genç yaşına rağmen dönemin ulusal çapta yayın yapan rock müzik dergilerinde röportajları ve konser kritikleri ile adından söz ettirmeyi başardı. 1999 yılında Ankara Üniversitesi Psikoloji bölümünü kazandı ve Ankara’ya yerleşti. Burada kendi stüdyosunu açarak müzik çalışmalarına devam etti. Yine amatör grupları ile birçok müzik festivallerinde sahne aldı. 2002 yılında Görkem Karabudak ve Ali Güçlü Şimşek ile Çilekeş grubunu kurdu. Çilekeş ile Megadeth, Black Eyed Peas, Linkin Park gibi Dünya çapında sanatçı ve gruplarla aynı sahneyi paylaştı. Bir yandan akademik kariyerine de devam eden Avcil, Türk Psikologlar Derneği’nin resmi yayın organı “Türk Psikoloji Dergisi” başta olmak üzere, psikoloji dergilerinde makaleler yayınladı. “Ulusal Psikoloji Öğrencileri Kongresi” nin başkanlığını yürüttü. “Psikolog” unvanını almasının ardından, İstanbul Üniversitesi Sosyal Antropoloji Bölümü’nde yüksek lisans eğitimine başladı. 2008 yılında prodüktörlüğünü Tarkan Gözübüyük’ün yaptığı Çilekeş’in ikinci albümü Katil Dans 'ı yayınladı. 2008 yılında Cem Adrian ile çalışmaya başladı ve 1 yıl boyunca sahne performanslarında yer aldı. 2009 yılında çeşitli müzik sitelerinde köşe yazarlığına başladı. Yine aynı yıl “Drum&Bass” dergisinde köşe yazarlığı yaptı. 2010 yılında Ali Güçlü Şimşek prodüktörlüğünde Çilekeş ile üçüncü albümü Histeri Çalışmaları 'nı yayınladı ve birçok katılımcıya sahip festivallerde sahne aldı. Ayrıca ilk albümünü yayınlayan Kül grubuna sahne performanslarında eşlik etti. 2012 yılında ilk solo albümü yayınladı. "Lovesick" adını verdiği albümde çeşitli konuk sanatçılar yer aldı. Ayrıca Cumhur Avcil, jingle ve reklam müzikleri yapmaktadır. El-Kuseyr El-Kuseyr, (Arapça: القصير‎) diğer adıyla El Kuseyir ya da El Kuseyr, Suriye'nin batısında, Humus İli'ne bağlı, El-Kuseyr ilçesi'nin başkenti ve en büyük şehridir. Aynı zamanda, Suriye idari yapılanmasına göre, şehrin oluşturduğu nahiyeye birçok kasaba ve köy de bağlıdır. Humus İli'nin başkenti, Humus'un, 4.8 kilometre (3 mil) güneybatısında, Suriye-Lübnan sınırına bakan, dağlık bir alanda yer alır. Bu sebeple şehir, 539 metrelik (1771 fit) bir rakıma sahiptir. 2012 yılı hesaplamalarına göre şehrin nüfusu 46,772'dir. Bu nüfusun büyük çoğunluğu Müslüman olup, şehirde önemli oranda Hristiyan azınlık da bulunmaktadır. El Kuseyr, tarihte büyük önemi olan, bir tepe üstüne kurulu (1766 ft. civarı) antik surlarla kaplı, Kadeş şehrine (bugün harabeler "Tell Nebi Mend" adıyla bilinmektedir) en yakın modern şehirdir. Kadeş, MÖ 1550 ile MÖ 1069 arasında hüküm süren Yeni Mısır Krallığı'nın antik güzellik tanrıçası Keteş'in ("Qetesh") ardından isimlendirilmiştir. Kadeş, Asi Nehri'nin doğusundaki ovanın kuzeyinde, tepede kurulmuştur. Kadeş'in önündeki ovadaysa, tarihçiler, MÖ 1274 yılında, Mısır Kralı II. Ramses ve Hitit İmparatoru, Anadolulu, II. Muvatalli arasında yapılan ve tarihte bilinen en büyük antik, iki tekerlekli at arabası savaşı olan Kadeş Savaşı'nın yapıldığını belirlemişlerdir. Bu savaş sonucunda da tarihin ilk yazılı antlaşması olan Kadeş Antlaşması, MÖ 1275 yılında, civarda imzalanmıştır. 13. yüzyıl başlarında, El Kuseyr, Eyyubi kontrolündeyken, ünlü Arap coğrafyacı Yakut al-Hamavi, şehri ziyaret etmiş ve büyük Şam'ın kuzeyinde bulunan şehrin, içinde kervansarayda bulunan, geniş ve büyük bir hana sahip olduğunu ve çevresinin güzel bahçelerle çevrili bir şekilde kaplı olduğunu yazmıştır. El Kuseyr halkının oldukça büyük bir kısmı, başta Beşşar Esad olmak üzere, Suriye hükümetine ve Esad ailesine karşı başlayan 2011-2012 Suriye Ayaklanması'nda, Suriye muhalefetine katılarak, rol almıştır. Nisan 2011'de ayaklanmanın başlamasından, El Kuseyr Savaşı'nın başlaması 10 Şubat, 13 Şubat ve Esad kuşatmasının bitişi olan 20 Nisan 2012'ye kadar, toplam 70 ila 80 şehir sakini ve muhalif asker öldürülmüştür. Kasım 2011'den bu yana El Kuseyr ve çevresindeki kırsal, Suriye Ordusu tarafından kuşatılmıştır. 13 Şubat 2012'de, yaklaşık 400 Suriye Ordusu askeri ve Esad yanlısı milis, şehrin ana hastanesine ve belediye binasına el koymuştur ve bunun sonucunda şehirde gün boyunca ağır çatışmalar yaşanmıştır. Bunun dışında, El Kuseyr'de günlük yaşamın durmasını sağlayan, Esad yanlısı keskin nişancıların da hazır bulunduğu bildirmiştir. Ayrıca, Suriye muhalefetinin bel kemiği Özgür Suriye Ordusu ("ÖSO, FSA"), oldukça büyük çoğunluğu Esad rejimi karşıtı muhalif olan El Kuseyr'e bir askeri üs kurmuştur. El Kuseyr halkı, şehirdeki azınlıkları da korumak için, bir yerel siviller komitesi kurmuştur. 7 Şubat ve 9 Şubat tarihleri arasında, Özgür Suriye Ordusu, kendisinin hükümet güçleriyle işbirliği yaptığından şüphelendiği, ailesinin ise El Kuseyr'in hemen dışında resmi olmayan bir kontrol noktası kurarak, Esad yönetimine karşı olanları taciz ve rahatsız ettiğin iddia ettiği, Hristiyan bir Suriye Ordusu onbaşısını kaçırmıştır. Bunun üzerine, karşılık olarak, şehirde azınlık olmalarına rağmen, Esad rejimi yanlısı bazı şehir sakinleri, El Kuseyr'den, muhalif olduklarını iddia ettiği, 6 Sünni Müslüman vatandaş kaçırarak, 1'ini öldürmüşlerdir. Bu davranış ise yerel bir çeteyi kışkırtarak, El Kuseyr ve çevresinden toplam 20 Hristiyanı kaçırmalarını sağlamıştır. Tüm rehineler, yerel siviller komitesinin aracılığıyla yapılan bir takas anlaşmasında, onbaşı ve ailesinin El Kuseyr'den uzağa sürgün edilmesi garantisi karşılığında serbest bırakılmıştır. Onbaşı ve ailesi hain sayılarak şehirden sürülmüştür. 13 Şubat 2012'de, şehrin belediye binası ve hastanesinin Esad güçleri ve yanlıları tarafından ele geçirilmesi üzerine, ÖSO, Arabistan bölgesinde, istihbarat teşkilatı anlamına gelen bir "muhabarat" olan Suriye Askeri İstihbarat Teşkilatı'nın şehirdeki karargahını ele geçirmiş ve bu sırada, binada görevli 5 Esad yanlısı, askeri istihbarat ajanını öldürmüştür. Bu olaylar üzerine, tansiyonun gerilmesiyle, Suriye Ordusu, bölgeye 4 tank ve asker desteği göndermiştir. Ancak tanklardan birisi ve beraberindeki 30 asker, hükûmet tarafından, Özgür Suriye Ordusu tarafına geçmiştir ve bu sayede, kendi taraflarına geçen tankla beraber, ÖSO, geriye kalan 3 Suriye Ordusu tankını etkisiz hale getirmiş ve beraberindeki askerleri de, yerel savaşçılara göre 20'sini öldürerek, püskürtmeyi başarmıştır. Bunun ardından, Özgür Suriye Ordusu, belediye binası ve hastanenin kontrolünü de geri almış ve bölgedeki diğer hükümet mevkilerini hedef almaya odaklanarak, çalışmalarına devam etmiştir. 10 Şubat'ta başlayan savaş, bu şekilde seyretmiştir ve 25 Şubat'ta ise şehir tamamen Özgür Suriye Ordusu'nun ve şehir sakinlerinin kontrolüne yeniden geçmiştir. Hükümetin daha fazla destek birlik göndermemesiyle, geriye kalan 80 civarı Esad yanlısı askerde, kaçarak, bölgeyi terk etmiştir. Ancak buna rağmen, El Kuseyr Savaşı son bulmamıştır. 25 Şubat'tan 20 Nisan'a kadar süren küçük çaplı çatışmalar süresince, belediye binası ve ana hastane tekrar, Esad yanlısı Suriye Ordusu kontrolüne geçmiştir. El Kuseyr Savaşı'nın son bulduğu 20 Nisan 2012 tarihindeyse, patlayıcı uzmanı ve Suriye muhalefeti safında yerini alan, Fetih el-İslam'ın komutanlarından, Abdel Ghani Jawhar, El Kuseyr'de, Esad'a karşı kullanmak için, patlayıcı cihazlar hazırlarken, yaptığı bir hata sonucu, kendini ve çalıştığı binayı havaya uçurmuştur. Abdel Ghani Jawhar, Fetih el-İslam çerçevesinde ve kendi adına, sadece Lübnan'da toplam, 200 cinayet, bunun dışındaysa, birçok suikast, suikaste teşebbüs ve bombalı saldırı davasından aranmaktaydı. 20 Nisan 2012 günü El Kuseyr Savaşı sona ermiştir. 20 Nisan'dan, Temmuz 2012'ye kadar, Suriye Ordusu kontrolünde kalan belediye binası ve ana hastane, daha sonra Haziran-Temmuz 2012 El Kuseyr Saldırısı kapsamında, El Cezire'nin haberine göre, 9 Temmuz 2012 tarihinde, Özgür Suriye Ordusu, Suriye Ordusu'nun 3 aylık sürede elinde bulundurarak, bölgedeki Suriye Ordusu'na bağlı, Esad yanlısı birliklerin komuta merkezi olarak kullandığı El Kuseyr Belediye Binası'nı tekrar ele geçirmiş ve Suriye Ordusu'nun binayı tekrar ele geçirerek, merkezi komuta sağlaması riskine karşın, binayı patlatarak kullanılamaz harabe haline getirmiştir. Bu zaferden sonra bildirilenlere göre, Haziran-Temmuz 2012 El Kuseyr Saldırısı sona erdiğinde, Özgür Suriye Ordusu, sadece Suriye Ordusu komutasında, şehrin çıkışındaki birkaç küçük kontrol noktası ve şehir merkezindeki ana hastane hariç, tüm şehri tekrar kontrol altına almış ve daha sağlam koruma sağlamıştır. Daha sonra yapılan küçük çatışma ve operasyonlar ile 2012 Yaz'ının sonlarında, ana hastane ve tüm kontrol noktaları da dahil olmak üzere, El Kuseyr ve çevresindeki kırsalın tamamı tekrar bütünüyle, Özgür Suriye Ordusu kontrolüne geçmiştir. Ancak Yaklaşık 2 yıldır süren çatışmalar sonucu Suriye Esad rejimi ve Hizbullah desteğiyle tekrar ele geçirildi. 2012 hesaplamalarına göre 46,772 kişilik nüfusa sahip şehrin, %89'u Sünni Müslüman iken, %10 ile önemli derecede bir Hristiyan azınlıkta şehirde yer almaktadır. Ayrıca geriye kalan %1 arasında diğer Müslümanlık mezhepleri yer alırken, bu mezheplerden en belirgini, birkaç yüz kişilik azınlık ile Alevi Müslümanları'dır. Lana Del Rey diskografisi Amerikalı şarkıcı-söz yazarı Lana Del Rey diskografisi 5 stüdyo albümü ve 4 EP içerir. Temmuz 2012 itibarıyla dünya çapında 2 milyon albüm ve 2 milyon tekli sattığı tahmin edilmektedir. Stranger Records, Interscope Records ve Polydor ile anlaşma yaptıktan sonra Del Rey çıkışını 2012 Ocak ayında "Born to Die" stüdyo albümü ile yaptı. Albüm sadcore ve soul gibi değişik müzik türlerinin etkisinde bir indie albümüdür. Temmuz 2012 rakamları ile "Born to Die" dünya çapında 2 milyon adet satışa ulaşmıştır. Yunanistan'da, Avusturya'da, İsviçre'de ve diğer Avrupa ülkelerinde listelerde bir numaraya ulaşmıştır. Ayrıca Avustralya'da bir numaraya ulaşıp Platin plak da kazanmıştır. Albümün ilk teklisi "Video Games" Ekim 2011'de piyasaya sürülmüştür. Olumlu eleştiriler ile karşılandı ve Almanya'da bir numaraya yükseldi. Albümden iki adet daha tekli çıktı: "Born to Die", Birleşik Krallık'ta oldukça popüler olmuştur ve "Blue Jeans", "Saturday Night Live"'da söylediği şarkıdır. David Koechner David Michael Koechner, Amerikalı komedyen, oyuncu ve seslendirme sanatçısı. Meherlu Gölü Meherlu Gölü (Farsça: دریاچه مهارلو‎), İran'ın Fars Eyaleti'nde bir göl. Şiraz şehrinin 27 km. güneybatısındaki bir tuz gölüdür. Yakınında Şiraz Havalimanı olan gölün batı kıyısından 86 numaralı karayolu (Şiraz-Servistan karayolu) geçer. Seda Akgül Seda Akgül (d. 17 Haziran 1971, Ankara), Türk sunucu ve yazardır. TED Ankara Koleji ve Hacettepe Üniversitesi Edebiyat Fakültesi İngilizce bölümlerini bitirdikten sonra Türkiye Cumhuriyeti Başbakanlığı'nda mütercim tercümanlık eğitimi alarak görev yapan Seda Akgül, İsveç Üniversitesi'nin bursu ile Brüksel'de Avrupa Birliği Gazeteciliği okumuş, Amerikan sivil toplum örgütlerinin seçimi ile 2004 yılında "Geleceğin Toplum Lideri" olarak Washington’da staj görmüştür. TRT sınavlarını kazanarak spikerliğe başlayan Seda Akgül, kuruluşundan itibaren TV 8’de görev almıştır. "Avrupa Birliği'ne Doğru" ve "Savaş Bağdat Yolunda" gibi dış politika programlarını hazırlayıp sunmanın yanında uzun yıllar yaptığı ana haber bülteni spikerliği ile de tanınmaktadır. Işık Üniversitesi’nde 2004-2007 arasında İngilizce verdiği medya dersleri ile de akademisyenlik görevini devam ettirmiştir. TV 8 ekranlarında, hafta sonu sabah kuşağında "Erken Baskı" isimli programı hazırlayıp sunarak, eleştirmenlerin ve izleyicilerin beğenisini toplayan Seda Akgül 17 Eylül 2012 tarihinde yeni yayın döneminde Star TV'ye geçerek sabah haber kuşağı programı sunmaya başlamıştır. Ağustos 2014'te kanaldan ayrılmış ve bir reality show sunmak için Kanal D'ye geçmiştir. 2016 yılında Avram Habib ile evlendi. 2016 Temmuz'da boşandı. Halen KanalD ekranlarında Kısmetse Olur isimli reality show programını sunmaktadır. Dişilik mi Kişilik mi ve Ruh Öküzü mü Ruh İkizi mi isimli iki adet çok satan kitabın yazarıdır. Bahaeddin GÃ¼ney Bahaeddin Güney, (d. 1936 Seydişehir, Konya), Türk bürokrat. 1960 yılında Ankara Üniversitesi Siyasal Bilgiler Fakültesi'ni,1964 yılında Hukuk Fakültesini, 1968 yılında TODAİE'yi bitirmiştir. Yunak, Varto, Ermenek, Soma, Mudurnu ve Bozcaada Kaymakamlıkları ile Eskişehir ve Antalya Valilikleri yapmıştır. Hüsam Hasan (1989 doğumlu futbolcu) Hüsam Hasan () (d. 30 Nisan 1989, Kahire) Mısırlı millî futbolcudur. Portekiz ekiplerinden Gil Vicente'de forma giymektedir. Futbola Mısır takımlarından El-Mısrî'de başlamıştır. İlk profesyonel maçına 27 Eylül 2010'da Harras Hodoud karşısında çıkmıştır. 2010-12 döneminde El-Mısrî formasını giymiştir. 2012'de 475.000 TL bedelle Çaykur Rizespor'a transfer olmuştur. İlk U-21 maçına 24 Eylül 2009'da Trinidad & Tobago U-21 takımı karşısında çıkmıştır. 2009 yılında U-21 takımı formasıyla topla 5 maçta oyynamıştır. 2010'da 1 defa Mısır U-21 forması gimiştir. 2011'de ise Afrika U-23 Kupasında Mısır formasını 5 kez giymiştir. Hasan Mısır millî futbol takımıyla ilk maçına 3 Eylül 2011'de Sierra Leone karşısında çıkmıştır. Kenny Perry James Kenneth Perry (d. 10 Ağustos 1960, Elizabethtown, Kentucky), Amerikalı golfçü. PGA Tour ve Champions Tour'da oynamaktadır. 2004 ve 2008'de ülkesini Ryder Cup'ta temsil etmiş olan Perry 2009 yılında Payne Stewart Ödülü'ne değer görülmüştür. Son Yüzleşme bölümleri listesi Bu maddede ""'Son Yüzleşme" dizisinin bölümleri yer almaktadır. Chad Campbell David Chad Campbell (d. 31 Mayıs 1974), Amerikalı golfçü. Andrews, Teksas doğumlu Campbell profesyonel golfle 1996'da tanışmıştır. PGA Tour'da 4, Nationwide Tour'da 3 birinciliği bulunmaktadır. 2004, 2006 ve 2008 yıllarında ülkesini Ryder Cup'ta temsil etmiştir. Chris DiMarco Christian Dean DiMarco (d. 23 Ağustos 1968), Amerikalı golfçü. PGA Tour'da 3, European Tour ve Nationwide Tour'da ise birer birinciliği bulunmaktadır. 2004 ve 2006 yıllarında ülkesini Ryder Cup'ta temsil etmiştir. Kemal SÃ¼lker Kemal Okur Sülker (d. 25 Kasım 1919, Antakya - ö. 2 Aralık 1995, İstanbul), Türk sendikacı, gazeteci, araştırmacı ve yazar. Türkiye'de sendikacılık alanındaki araştırmalarıyla bilinmektedir. Antakya'da ilk ve orta öğretimini tamamladıktan sonra İstanbul'da Kabataş Erkek Lisesi'ne geçti ve bu okuldan mezun oldu. 1938 yılında İstanbul Üniversitesi Hukuk Fakültesi'ne kayıt oldu.. İki yıl sonra buradaki hukuk öğrenimini yarıda keserek Edebiyat Fakültesi'ne geçti. 1943'te, "Tan" gazetesinde gazetecilik yaptığı dönemlerde sosyalist fikirlerii nedeniyle hakkında kovuşturmalar açıldı. İstanbul Sıkıyönetim Komutanlığı'nın verdiği karar ile Konya'da yaşamaya mecbur edildi. Ardından aldığı izinle Antakya'ya gitti. burada Türk Ceza Kanunu'nun 142. maddesini çiğnediği gerekçesiyle tutuklandı ve yargılama sonrasında aklandı. Bu karardan sonra İçişleri Bakanlığı'nca sürgün yeri Antakya olarak belirlendi. Antakya'nın memleketi olmasından ötürü bu sefer de Tokat'a sürgün edildi. 1947 yılında İstanbul'a dönmesinden sonra "Gece Postası", "İkdam" ve "Son Telgraf" gibi gazetelerde görev aldı. "Gece Postası" gazetesinde işçi sayfası kısmını düzenledi. 1951-1952 yılları arasında "İşçi Hakkı" adındaki gazeteyi çıkaran kişi oldu. "Tan" gazetesinde yazı işleri müdürlüğü görevinde bulundu (1956-1957). Kemal Ilıcak'la beraber "Türkiye Birlik" adındaki gazeteyi kurdu (1961-62). "Yeni Edebiyat", "Yürüyüş", "Barış", "Yurt ve Dünya", "Gün", "Yeryüzü", "Forum", "Sosyal Adalet", "Eylem", "Ant", "Emek", "Ortam", "Vatan", "Cumhuriyet" gibi kurumlarda araştırma ve edebiyatla ilgili yazıları yayınlandı. Asım Sarp ve Okur imzalarını da kullandı. Türkiye İşçi Sendikaları Konfederasyonu'nun (Türk-İş) kuruluş çalışmalarına katılan isimlerden biridir, Türk-İş'te ve benzeri çeşitli sendikalarda danışman olarak görev almıştır. 1961 yılında ise Türkiye İşçi Partisi'ne (TİP) girmiştir. Bu partide genel sekreterlik ve benzerindeki birçok görevde bulundu. 1967'de ise Devrimci İşçi Sendikaları Konfederasyonu'nun (DİSK) kuruluş çalışmalarına katıldı ve 1968'de yapılan kurul ile genel sekreterlik görevine getirildi. Bu görevden ayrılmasının ardından aktif sendikacılık yaşamına son verdi. Ayrıca Türkiye Yazarlar Sendikası'nın kurucularından biridir. 2 Aralık 1995'te hayatını kaybetmiştir. Kabri iseTuzla Mezarlığı'nda bulunmaktadır. Türkiye'de sendikacılık hareketinin tarihi ve güncel sorunları üzerine araştırmaları bulunan Sülker'in başlıca yapıtları; Nazi kaçış yolları Nazi kaçış yolları, II. Dünya Savaşı'nın ardından mağlubiyete uğrayan Mihver Devletleri ve özellikle Nazi Almanyasındaki başta Naziler olmak üzere faşistlerin örgütlü bir şekilde Avrupa'dan kaçmalarını anlatır. Kaçış yolları genellikle Latin Amerika ülkelerine doğru olmuş, kaçanlar özellikle Arjantin, Paraguay, Brezilya, Uruguay, Şili ve Bolivya'ya yerleşmişlerdir. Bazı kişilerin ABD, Kanada ve çeşitli Orta Doğu ülkelerine gittiği de bilinmektedir. İlk kaçış güzergâhı Almanya-İspanya-Arjantin, diğer güzergâh ise Roma-Cenova-Latin Amerika idi. Kaçış örgütleyen çeşitli kişi ve kurumlar önceleri bağımsız hareket etse de zamanla ortaklaşa hareket etmeye başlamıştır. Kaçış yollarının temelleri II. Dünya Savaşı henüz sürerken Vatikan-Arjantin hattında başlamıştır. 1942 yılında Monsenyör kardinal Luigi Maglione Arjantin Elçisine Avrupa'daki Katoliklerin gerekmesi durumunda Arjantin'e göç edebilmeleri için gerekli yasal düzenlemelerin yapılma olasılığı hakkında bilgi istediği bilinmektedir. Daha sonraki dönemde Alman rahip Anton Weber önce António de Oliveira Salazar'ın başta olduğu Portekiz'e oradan da Juan Perón'un başta olduğu Arjantin'e gittiği ve ilerideki olası bir Katolik göçü için altyapıyı kurduğu bilinir. Katolik Kilisesi tarafından oluşturulan bu hat daha sonra Naziler tarafından kullanılmıştır. İlk kaçış yolu merkezi Francisco Franco'nun egemenliğindeki İspanya'da oluşur. Vatikan tarafından planlanan kaçış sayesinde Vichy rejimi destekçisi milliyetçi ve işbirlikçi Action Française örgütü üyeleri olur. 1946 yılına gelindiğinde yüzlerce savaş suçlusu, binlerce Nazi ve faşist İspanya'da bulunmaktadır. ABD Dışişleri Bakanı James F. Byrnes tarafından yapılan değerlendirmeye göre bu dönemde Vatikan yetkililerinden siyasi sığınma talebi isteyen ve reddedilen neredeyse yoktur. Oluşmaya başlayan İspanya kaçış yolları artık İtalya'daki Vatikan kaçış hattından bağımsız işlemeye başlar. Avusturya asıllı Nazi sempatizanı rahip Alois Hudal Roma'daki "Pontificio Istituto Teutonico Santa Maria dell'Anima" adlı Katolik okulunda rektör görevindedir. Okulda aynı zamanda İtalya'daki Almanların teolojik önderi konumundadır. İtalya'nın düşmesinin ardından Hudal ülke çapında esir edilen Alman savaş esirlerinin durumuyla yakından alakadar olmaya başlar. 1944 yılı Aralık ayında Vatikan onayıyla İtalya'da enterne edilen Almanca konuşan sivillerin durumlarını öğrenmek için yetkili kılınır. Hudal bu görevini aranan azılı Nazi savaş suçlularını kaçırmak için kullanır. Hudal'ın kaçırdığı tanınan Naziler arasında şu kişiler yer alır: Nazi savaş suçluları enterne edildikleri kamplarda yanlış isimlerle kaydedilmiştir. Hudal sayesinde çoğu İtalya'da yeraltına çekilmiş veya kaçış yolları ile Latin Amerika'ya göçmüştür. Hudal anılarında eski Nazi ve faşistlere kaçmaları için yardım ettiğini kabul ederek savaş suçlusu olduklarını reddeder. Hudal tarafından Vatikan onaylı verilen belgeler bilinen anlamda pasaport değildir. Ancak bu belgeler sayesinde Kızıl Haç örgütüne başvuru yapılarak pasaport alınabilmekteydi. bu onaylı pasaport ile de kolaylıkla ilgili ülkeden vize alınabiliyordu. Teoride Kızıl Haç her başvuru yapan kişinin geçmişini kontrol etmekle yükümlü olsa da özellikle Vatikan referansı bu prosedürün kolaylıkla aşılmasını sağlıyordu. Gizliliği kaldırılmış ABD istihbarat raporlarına göre Hudal bu dönemde Nazilere yardım eden tek din görevlisi değildir. 1984 yılında açıklanan "La Vista Raporu" içinde Rahip Joseph Gallov tarafından iki Nazi savaş suçlusuna Macar mülteci olduklarına dair belge düzenlenmiştir. Nazi kaçış yollarıyla ilgili bir eser kaleme alan yazarlar Mark Aarons ve John Loftus Hudal'ın yaptıklarının daha sonra yapılanlar karşısında çok ufak kaldığını belirtirler. Hırvat Fransiskan rahip Krunoslav Draganović önderliğinde kurulan kaçış yolu çok başarılı şekilde örgütlenmiştir. Roma'daki dini okul olan "San Girolamo degli Illirici" merkezli örgütlenme Avusturya'dan başlayarak Cenova limanında sona eren şebekeye sahiptir. Kaçış yolu öncelikli olarak Ante Pavelić ve ona bağlı Ustaşa örgütünün üyelerini kaçırmayı amaç edinmiştir. Hırvat rahipler tarafından örgütlenen kaçış yolu Roma'daki istihbarat ve diplomatik çevrelerde bilinen bir sırdır. 1945 yılı Ağustos ayında Roma'daki Müttefik Kuvvetler komuta heyeti Ustaşe'nin sığınak olarak kullandığı San Girolmao bölgesi ve bu hatla ilgili soruşturma başlatmıştır. Bir yıl sonra 12 Temmuz 1946 tarihindeki ABD Dışişleri Bakanlığı raporunda Arnavutluk, Karadağ ve Hırvat asıllı dokuz savaş suçlusunun Hırvat rahipler tarafından gizlendiği belirtilmiştir. Papalık Devleti İngiltere Elçisi Francis Osborne , savaş suçlularının gizlendiği istihbaratının alındığı bazı Vatikan temsilciliklerine girme izni istese de Vatikan yetkilisi Domenico Tardini tarafından reddedilecektir. ABD Silahlı Kuvvetleri karşı-istihbarat özel ajanı Clayton Mudd Ustaşa hareketine bağlı önemli savaş suçlularının San Girolamo ve Vatikan bölgesinde bulunduğunu ve saklandıklarını rapor eder. Diplomatik dokunulmazlığı bulunan araçlarla seyahat eden bu kişiler durdurulmaksızın istedikleri yere gidebilmektedir. Raporda içlerinde Pavelić olmak üzere üç kişinin Latin Amerika'ya gönderildiği belirtilir. Bu kişilerin katı anti-komünist fikirleri nedeniyle sahiplenildiği ve Sovyetler Birliği'nin savaş sonrasında artan etkisine karşı kullanılmak üzere gönderildiği ifade edilir. İlk başlarda Hırvat kaçış yollarını izleyen ABD gizli servisleri 1947 yılına gelindiğinde tutum değiştirir. Gizliliği kaldırılmış belgelerde ABD Silahlı Kuvvetleri istihbarat birimlerinin 1947-1950 yılları arasında yasadışı yollardan kaçırılan kişilerin ayrıntısını verir. Bu tarihten sonra aynı kaçış yolunu ABD istihbaratı da kendisi için kullanır. Bu kişiler özellikle savaş suçları iddiasıyla Sovyetler Birliği tarafından iadesi istenilen kişilerdir. ABD silahlı denetiminde bulunan bu kişilerin varlığı ABD adına bir utanç kaynağı olarak değerlendirilmiş ve Avrupa'dan uzaklaştırılmalarına karar verilmiştir. Bu kapsamda özellikle toplanan ve bir ekip haline getirilen Nazi bilim insanları Paperclip Harekâtıyla ABD'ye kaçırılmıştır. Ömrünün son dönemlerinde anılarını anlatırken kaydedilen Peron'un yukarıdaki bakış açısı dönemin Arjantin dış siyasetine de yön gösterici olmuştur. Arjantinli diplomatlar ve istihbaratçılar Nazi ve faşist kaçakların ülkeye getirilmesi için çaba göstermişlerdir. Arjantinli yetkililer hem Hırvat kaçış yollarını kullanmış, hem de kendi özgün kaçış yolalrını oluşturmuşlardır. Arjantin tarafından gerçekleştirilen ilk Nazi kaçışı 1946 yılı Ocak ayında olur. Arjantinli rahip Antonio Caggiano beraberinde rahip Agustin Barrére olduğu halde Roma'ya gider. buraya gidiş amacı kardinal payesini almak olsa da kimi özel görüşmeler yapılır. Roma'da Fransız kardinal Eugène Tisserant ile bir araya gelir. Bu görüşmede Arjantin hükümetinin ""savaş sırasındaki siyasi tutumları nedeniyle ülkelerine döndüklerinde kişisel intikam eylemlerine maruz kalabilecek kişiler"" için yardım yapmak istediği belirtilir. Görüşmenin ardından 1946 yılı içinde eski Vichy Fransası görevlilerine Kızıl Haç pasaportu ve sonrasında Arjantin turist vizesi verilir. Bu şekilde Arjantin'e gelen ilk savaş suçlusu gıyabında 20 yıl hapse mahkûm olan Fransız Emile Dewoitine olur. Arjantin tarafından kurulan Nazi kaçış yolu ülkeye geldikten sonra istihbarat şefi olan eski Nazi Ludwig Freude tarafından kurumsallaştırılır. Bundan sonra Arjantin vatandaşlığı verilen çok sayıda Avrupalı savaş suçlusu, eski Nazileri kaçırmaya çalışır. II. Dünya Savaşı'nın ardından Naziler de bizzat kendi silah arkadaşları için kaçış örgütleri kurmuş ve yürütmüşlerdir. Bunlardan en çok bilineni ODESSA adıyla bilinen örgüttür. Ünlü Nazi avcısı Simon Wiesenthal'a göre 1946 yılında SS-Obersturmbannführer Otto Skorzeny ve Sturmbannführer Alfred Naujocks tarafından kurulan örgüt Arjantin'de Rodolfo Freude tarafından da desteklenmiştir. Örgüt Fransa'daki Drancy toplama kampı komutanı Alois Brunner'i kaçırmıştır. Örgüt, Odessa örgütü hakkında araştırma yapan Nazi avcısı Serge ve Beate Klarsfeld'e karşı 9 Temmuz 1979 günü yapılan başarısız bombalama saldırısını sahiplenmiştir. Odessa örgütü lojistik desteğini Franco diktatörlüğünden sağlarken, savaşın ardından CIA için çalışmaya başlayan Reinhard Gehlen ve ekibinden de yardım almıştır. Ayrıca Batı Alman istihbarat teşkilatı Bundesnachrichtendienst tarafından da desteklenmiştir. VfR Aalen VfR Aalen, Almanya 2. Bundesliga'da yer alan bir futbol kulübü. FC Erzgebirge Aue FC Erzgebirge Aue , Almanya 2. Bundesliga'da yer alan bir futbol kulübü. (Kaptan) SSV Jahn Regensburg SSV Jahn Regensburg, Almanya 2. Bundesliga'da yer alan bir futbol kulübü. Anadolu Üniversitesi İktisat Fakültesi Anadolu Üniversitesi İktisat Fakültesi, merkezi Eskişehir'de bulunan Anadolu Üniversitesine bağlı dört yıllık eğitim veren fakültedir. İktisat Fakültesi mezunları, bankacılık, ekonomi, finans, devlet kademelerinde çeşitli memurluklar ve özel sektörde çeşitli yöneticilik görevlerinde çalışmaktadırlar. Anadolu Üniversitesi İktisat Fakültesine bağlı kamu yönetimi, iktisat, maliye, çalışma ekonomisi ve endüstri ilişkileri, uluslararası ilişkiler bölümleri bulunmaktadır. Fakültede uzaktan eğitim verilmektedir. Pelin Ceylan Pelin Ceylan (d. 14 Ocak 1992-İzmir) Karşıyakalı voleybolcu. Voleybola KSK altyapısında başladı. Karşıyaka'da 2010-2011 sezonunda profesyonel kadroya girdi. SV Sandhausen SV Sandhausen, Almanya 2. Bundesliga'da yer alan bir futbol kulübü. 2011-2012 sezonunu 3. ligde şampiyon tamamlayarak 2. lige yükselmiştir. "18 Temmuz 2016"" SV Babelsberg 03 SV Babelsberg 03 , Almanya 3. Liga'da yer alan bir futbol kulübü. Len Mattiace Leonard Earl "Len" Mattiace (d. 15 Ekim 1967), Amerikalı golfçü. PGA Tour'da iki birinciliği bulunmaktadır. 1987'de ülkesini Walker Cup'ta temsil etmiştir. Büyük turnuvalardaki en iyi derecesi 2003 Masters'ta elde ettiği ikinciliktir. SpVgg Oberfranken Bayreuth SpVgg Bayreuth , Almanya Bayernliga Nord'da yer alan bir futbol kulübü. Scott Hoch Scott Mabon Hoch (d. 24 Kasım 1955), Amerikalı golfçü. PGA Tour'da 11 birinciliği bulunmaktadır. 1997 ve 2002'de ülkesini Ryder Cup'ta temsil etmiştir. Büyük turnuvalardaki en iyi derecesi 1989 Masters'ta elde ettiği ikinciliktir. Dwight Schultz William Dwight Schultz (d. 24 Kasım 1947) Amerikalı sahne sanatçısı, televizyon ve sinema filmleri oyuncusu ve seslendirme sanatçısıdır. 1980'li yılların popüler TV dizisi A Takımı (The A-Team) isimli dizide oynadığı "Çılgın Pilot Murdock" (Howling "Mad" Murdock) tiplemesiyle tanınmaktadır. Ayrıca ile "" ve "" filminde "Reginald Barclay" karakterini canlandırmıştır. Evli olan Dwight Schultz'un 1 kızı bulunmaktadır. SpVgg Blau-Weiß 1890 Berlin SpVgg Blau-Weiß 1890, Almanya'da 1890 yılında kurulup 1992 yılında feshedilen futbol kulübü. Keder Atlısı Keder Atlısı, Faruk Duman'ın 2004 yılında Can Yayınları'ndan çıkardığı, Haldun Taner Öykü Ödülü alan öykü kitabıdır. Yazarın dördüncü öykü kitabı olan eserde şiire yakın bir dille yazılmış 11 öykü yer alıyor. Kitap adını, öykülerden birinde soyut bir kahramanken gerçek bir atlıya dönüşen bir öykü kahramanından alıyor. 2013 Eurovision Şarkı Yarışması'nda Azerbaycan Azerbaycan, İsveç'in Malmö şehrinde gerçekleştirilecek 2013 Eurovision Şarkı Yarışması'na katılımını onaylamıştır. Azerbaycan'ın temsilci ve şarkısını belirleyen "Millî Seçim Turu 2013" isimli ulusal final ülkenin kamusal yayın kuruluşu İctimai Televizyon ve Radyo Yayımları Şirketi (İTV) tarafından gerçekleştirilmiştir. Ulusal finalin galibi, sözleri John Ballard ile Ralph Charlie tarafından yazılan ve Dimitri Kontopulos tarafından bestelenen "Hold Me" isimli şarkıyla Ferid Memmedov olmuştur. Ülkenin kamusal yayın kuruluşu İctimai TV, 17 Aralık 2012 tarihinde ilk eleme haftasına başlamıştır. 2013 yılında Azerbaycan'ı temsil etmek üzere kanala yüz yirmi sekiz şarkıcı başvurmuştur. Başvuruların seksen tanesi Azerbaycan sınırları içinden, kalan kırk sekiz tanesi ise Almanya, Danimarka, Kanada ve Rusya'dan yapılmıştır. Bunlar arasından seksen tanesi seçim etkinliğinde yarışmak üzere bir jüri tarafından belirlenmiştir. Millî Seçim Turu, hafta içi beş gün boyunca olmak üzere, yaklaşık üç ay sürecektir. Programı Leyla Güliyeva ve Gönül Arifkızı sunmaktadır. Pazartesi günleri yarışmacılar daha önce Eurovision Şarkı Yarışması'nda seslendirilmiş şarkıları, salı günleri Azerice şarkıları, çarşamba günleri uluslararası hitleri, perşembe günleri sahne performansını ön plana çıkaran şarkıları ve cuma günleri ise istedikleri herhangi bir şarkıyı seslendirirler. Her haftanın sonunda bir kişi yarı-finalde yarışmaya hak kazanır. Azerbaycan'daki bir haftalık yeni yıl tatili sebebiyle üçüncü eleme haftası ön görülenden bir hafta sonra, 7 Ocak 2013 tarihinde; Kara Ocak nedeniyle beşinci eleme haftası ön görülenden bir hafta sonra, 28 Ocak 2013 tarihinde ve İctimai TV'nin yayın programı nedeniyle yedinci eleme haftası ön görülenden bir hafta sonra, 18 Şubat 2013 tarihinde başlamıştır. Azerbaycan, 16 Mayıs 2013 tarihinde yapılan ikinci yarı finalde yarışmıştır ve 139 puan ile birinci olarak finale yükselmiştir. 18 Mayıstaki büyük finalde ise 234 puan toplayan Azerbaycan, Danimarka'nın ardından ikinci olmuştur. Ey Şûh-i Sertab Ey Şûh-i Sertab, Sertab Erener'in dokuzuncu stüdyo albümü. Türk Sanat Müziği şarkılarından oluşur. Erener kendisine de "Sertab" ismini veren babasına ithafen hazırladığı albümde 15 klasik eseri seslendirmiştir. Albüm, bilinen Türk Sanat Müziği estrümanlarının yanı sıra geçmis yüzyılardan günümüze kadar gelen “Lavta” ve “Rebab” gibi enstrümanlar da kullanılarak “hücum kayıt” tekniğiyle kaydedildi. Albümde seslendirilen şarkılar Saadeddin Kaynak, Emine Semahat Özdenses, Münir Nureddin Selçuk, Osman Nihat Akın, Zeki Müren, Yesari Asım Ersoy, Tanburi Mustafa Çavuş, Lemi Atlı, İsmail Hakkı Bey, Kemani Serkis Efendi'ye aittir. Stüdyo kayıtları eserlerin aslına sadık kalınarak tekrar yorumlanmış ve yaylılar, ud, kanun, ney, vurmalılar, daire, el zili, klarnet, klasik kemençe, tanbur gibi enstrümanların yanı sıra günümüzde çok bilinmeyen “Rebab” ve “Lavta” gibi enstrümanlar da kullanılmıştır. Kayıtlar, birçoğu İstanbul Teknik Üniversitesi Türk Musikisi Devlet Konservatuvarı öğretim görevlileri ve mezunları olan müzisyenler tarafından gerçekleştirilirken albüm 12 Nisan 2012 tarihinde GNL etiketiyle yayınlanmış, albümün prodüktörlüğünü Sertab Erener, müzik direktörlüğünü ise Tarık Sezer üstlenmiştir. Ait oldukları makamlarda seslendirilen şarkılardan albümde on beşinci sırada yer alan müziği Mahmut Paşa'ya ait Sertab Erener'in çocukken babamın bana söylediği şarkı diye nitelendirdiği "Ey Suh-i Sertab Ey Durr-i Nayab" adlı şarkı albüme ismini vermiştir. Albümünde yer alan Münir Nurettin Selçuk şarkısı için Sertab Erener “Dönülmez Akşamın Ufku” çok kolay bir şarkı değil gerçekten. Bir de bunu Münir Nurettin Selçuk’un tonundan söyledim. O zaman şarkı, şarkı oldu. Bayağı uzun uzun çalıştım. Kolay olmadı o şarkı” demiştir. Türkiye Başbakanı Recep Tayyip Erdoğan ve eşi Emine Erdoğan, albümü çok beğendiklerini belirterek Erener'i aradı ve şarkıcıya tebrikleri iletti. 2013 Eurovision Şarkı Yarışması'nda Gürcistan Gürcistan, İsveç'in Malmö şehrinde gerçekleştirilecek 2013 Eurovision Şarkı Yarışması'na katılımını onaylamıştır. Gürcistan'ın şarkı ve temsilcisini belirleyen iç seçim etkinliği ülkenin kamusal yayın kuruluşu Sakartvelos sazogadoebrivi mauts'q'ebeli (GBP) tarafından gerçekleştirilmiştir. 31 Aralık 2012 tarihinde ülkenin kamusal yayın kuruluşu GBP, ülkeyi temsil etmek üzere Sopho Gelovani ve Nodiko Tatişvili'yi temsilci olarak atadığını bildirmiştir. Gürcistan, 18 Mayıs 2013 tarihinde gerçekleştirilecek finale yükselmek üzere, yarışmaya 16 Mayıs 2013 tarihinde gerçekleştirilecek ikinci yarı-finalden başlayacak. Onuncu Doktor Onuncu Doktor, uzun soluklu İngiliz bilimkurgu dizisi olan Doctor Who dizisine isimini veren karakter Doktor'un 10. enkarnasyonudur. Onuncu Doktor karakteri 2005 yılından 2010 yılına kadar David Tennant tarafından canlandırılmıştır. Diğer Doktor'lar gibi Onuncu Doktor'un da yardımseverlik duygusu hiç değişmemiştir. Onuncu Doktor'un sürekli yardımcıları bir alış-veriş merkezi asistanı olan Rose Tyler (Billie Piper), Tıp öğrencisi Martha Jones (Freema Agyeman) ve daktilo yazıcısı Donna Noble (Catherine Tate)'dır. Onuncu Doktor ilk olarak The Parting of the Ways bölümünde bayrağı Dokuzuncu Doktor (Christopher Eccleston)'dan almış, ilk tam bölüm performansını Noel özel bölümü olan The Christmas Invasion bölümüyle göstermiş ve son olarak ekranlara 2010 yılında "The End of Time" bölümüyle veda ederek yerini On Birinci Doktor'a bırakmıştır. Onuncu Doktor, Doctor Who'nun 50. Yıl özel bölümü olan ve 23 Kasım 2013'te tüm dünyada eş zamanlı yayınlanan The Day of the Doctor'da On Birinci Doktor (Matt Smith) ve Savaş Doktoru (John Hurt) ile birlikte ekranlarda yeniden görülmüştür. Bu bölüm David Tennant'ın Onuncu Doktor olarak, şimdilik ekranlarda son göründüğü bölümdür. Dokuzuncu Doktor, Rose Tyler'ı kurtarmak için Zaman Enerjisini kendine çeker ve bedeni bunu kaldıramadığı için rejenerasyon geçirir ve yerini Onuncu Doktor'a bırakır. Fakat Onuncu Doktor'un asıl hikâyesi The Parting of the Ways bölümünde değil The Christmas Invasion bölümünde başlar. Bu bölüm 2005 yılının Noel'inde yayınlanır ve Onuncu Doktor tam bir bölümde ilk defa görünür. The Christmas Invasion aynı zamanda Doctor Who'nun ilk noel özel bölümü olma özelliğini taşır ve o zamana kadar (25 Aralık 2005) modern serinin yayınlanan en uzun süresine sahip bölümüdür. 60 Dakika olan The Christmas Invasion dizinin standart bölüm süresinden 15 dakika daha uzundur. Dördüncü Doktor (Tom Baker) döneminde Doktor'un yardımcısı olan Sarah Jane Smith (Elisabeth Sladen) Onuncu Doktor döneminde ilk defa School Reunion bölümünde uzun bir aradan sonra yeniden gözükür ve o bölümden sonra Doctor Who'nun (ilk dört sezon) yapımcısı Russell T Davies tarafından Sarah Jane Smith karakteri için The Sarah Jane Adventures "Sarah Jane'in Maceraları" adında bir spin-off yapılır. Onuncu Doktor "The End of Time" bölümünde 4. sezondaki yol arkadaşı Donna Noble'ın büyükbabası olan Wilfred Mott (Bernard Cribbins)'u Vinvocci Kapsülün'den kurtarırken yoğun radyosyana maruz kalmıştır. Onuncu Doktor'un bedeni bu yoğun radyasyon'dan dolayı rejenerasyon geçirmek zorunda kalmıştır. Onuncu Doktor'un rejenerasyonu da diğer Doktor'lar gibi duygusal bir sahne olmuştur. Onuncu Doktor'un son sözü "gitmek istemiyorum" olmuştur. Onuncu Doktor'a rejenerasyonunun yaklaştığı Planet of the Ood bölümünde Ood Sigma tarafından Doktor'un "şarkısının sona erdiği" biçimiyle haber edilmiştir. Planet of the Dead bölümünde ise yine "Karanlık geliyor. Sizin şarkınız sona eriyor. Kapıyı 4. kere vuracak" sözleriyle Onuncu Doktor'a rejenerasyonu haber edilmiştir. Onuncu Doktor, (aynı Altıncı Doktor gibi) dışarıdan neşeli bir kimliğinin olduğu gözlense de, aslında Doktor'un en karanlık karaktere sahip olan enkarnasyonlarındandır. Onuncu Doktor'un bu özelliği en belirgin olarak The Satan Pit, The Runaway Bride, Midnight ve The Waters of Mars bölümlerinde gayet net bir şekilde görülebilir. Onuncu Doktor aynı zamanda Doktor'un en kibirli enkarnasyonlarından da birisidir ve sık sık kendini över. The Stolen Earth bölümünde bir dalek tarafından vurulan Onuncu Doktor, yakışıklı ve mükemmel bedenini değiştirmek istemez ve rejenerasyon enerjisini The Christmas Invasion bölümünde kesilen eline aktararak yüzünü korur. Doktor'un bir rejenerasyon hakkı elenmiştir ancak Onuncu Doktor vücut değiştirmemiştir. Bu yüzden Onuncu Doktor iki kez rejenerasyon geçiren ilk ve tek Doktor'dur. Onuncu Doktor, kendine özel ilk bölümü olan (aynı zamanda Modern Seri'nin ilk özel ve noel özel bölümü) The Christmas Invasion'da, Sycorax liderini alt ettikten sonra kendisini "İkinci bir şans verme. Ben böyle biriyim." şeklinde özetlemiştir. Russell T Davies Onuncu Doktor'u ilk yıllarda neşeli bir ruh halinde yaratmıştır. 2005 yılında 2. sezon finali olan Doomsday bölümünde Rose Tyler Paralel Dünya'ya geçip gerçeklikte ölünce Doktor neşesini kaybetmeye başlamıştır. Bu ruh halini Onuncu Doktor 2005 Noel özeli olan The Runaway Bride bölümünde Racnoos'a karşı savaşırken açıkça göstermiştir. Onuncu Doktor'un bu psikolojisi daha sonra The Family of Blood bölümünde tekrar gözükmüştür. Onuncu Doktor aileye zarar vermemek için onlardan kaçmıştır fakat aile Onuncu Doktor'un üstüne gelince Doktor bütün aileyi tek tek yok etmiştir. 2007 Noel özel bölümü Voyage of the Damned'de ise Onuncu Doktor'u kurtarmak için Astrid Peth kendini feda etmiştir. Doktor'un psikolojisi bu olaydan sonra daha'da bozulmuştur. Midnight bölümünde yolcular Doktor'u da kimliği belirsiz ve ne olduğu bilinmeyen yaratıkla iş birliği yaptığını sanmışlardır. Onuncu Doktor'un onlara bunun büyük bir saçmalık olduğunu açıklamaya çalışırken oluşan öfkeli hali bir kez daha görünmüştür. 4. sezonun final bölümü Journey's End bölümünde Davros, Doktor'a "Bir düşün Doktor daha kaç tanesi gitti" dediğinde Onuncu Doktor Astrid Peth'i, Jenny'i, Luke Rattigan'ı ve ölen yardımcılarını hatırlamıştır. 2009 özel bölümlerinden olan The Waters of Mars bölümünde, Onuncu Doktor Zaman Yasaları'na karşı gelerek Yüzbaşı Adeleiade Brook ve mürettebatını kurtarmıştır. Fakat Adelaide Brook son sahnede Doktor'un bu yaptığının yanlış olduğunu düşünerek, evinde kendini vurup intihar etmiştir. Doktor'un onuncu enkarnasyonunun bu özellikleri, ilk bakışta neşeli ve çocuksu görünse de onu en kibirli ve en karanlık Doktor yapmaktadır. Onuncu Doktor David Tennant'ın oyunculuğu ve sempatik mimiklerini kullanışı sayesinde oldukça popüler bir Doktor olmuştur. Doctor Who Magazine dergisi tarafından "Gelmiş Geçmiş En İyi Doktor" seçilmiştir. Yine aynı dergide yapılan anketlerde bugüne kadar Tom Baker'a ait olan "En Tanınmış Doktor" unvanını tam iki kez Dördüncü Doktor'un elinden almıştır. Onuncu Doktor'u canlandıran David Tennant, Yedinci Doktor'u canlandıran Sylvester McCoy ve On İkinci Doktor'u canlandıran Peter Capaldi gibi İskoç'tur. Onuncu Doktor'un diğer Doktorlardan bir farkı da "kızıl" olma takıntısıdır. The Christmas Invasion bölümünde ilk yol arkadaşı Rose Tyler'a "Ben kızıl mıyım" diye sormuştur. Onuncu Doktor, Time Crash mini bölümünde favori Doktor'unun Beşinci Doktor olduğunu belirtmiş ve onun gibi davrandığını söylemiştir. Onuncu Doktor yine Time Crash mini bölümünde Beşinci Doktor'la karşılaşarak, Doctor Who'nun modern serisinde önceki enkarnasyonlarından biriyle karşılaşan ilk Doktor olmuştur. Onuncu Doktor'un favori sözü (sloganı) "Allons-y!"dir. Onuncu Doktor'un bu sözü Fransızca'da "Hadi gidelim!" anlamını taşır ve sık sık bu sözü kullanır. 2013 Eurovision Şarkı Yarışması'nda Moldova Moldova, İsveç'in Malmö şehrinde gerçekleştirilecek 2013 Eurovision Şarkı Yarışması'na katılımını onaylamıştır. Moldova'nın temsilcisi ve şarkısını belirleyecek ülkenin kamusal yayın kuruluşu TeleRadio-Moldova (TRM) tarafından gerçekleştirilmiştir. 12 Aralık 2012'de Moldova'nın devlet kanalı Ulusal final yapacağını, yapılacağı zaman ise 2 Mart 2013 olarak belirledi.Şarkıcılar şarkılarını 10 Ocak 2013'e kadar Moldova'nın Resmi devlet kanalı olan TRM'ye iletmeleri bekleniyor. Final 16 Mart 2013 tarihinde gerçekleştirilmiştir. Moldova, 18 Mayıs 2013 tarihinde gerçekleştirilecek finalde yarışmak üzere, yarışmaya 14 Mayıs 2013 tarihinde gerçekleştirilecek ilk yarı-finallerden başladı ve yarışmayı 71 puanla 11. sırada tamamladı. Greg Norman Gregory John Norman (d. 10 Şubat 1955), Avustralyalı golfçü. İki büyük turnuva şampiyonluğu bulunmaktadır. European Tour'da elde ettiği 14 birincilikle bu alandaki en başarılı 15. oyuncudur. "Büyük Beyaz Köpekbalığı" takma adıyla bilinmektedir. Tarihöncesi futbol Bu sayfada 1835 yılı öncesindeki futbol olayları bulunmaktadır. 1873'te futbol Bu sayfada 1873 y覺l覺nda meydana gelen futbol olaylar覺 bulunmaktad覺r. 1874'te futbol Bu sayfada 1874 y覺l覺nda meydana gelen futbol olaylar覺 bulunmaktad覺r. Dan Pohl Danny Joe Pohl (d. 1 Nisan 1955), Amerikalı golfçü. PGA Tour'da iki birinciliği bulunan oyuncunun büyük turnuvalardaki en iyi derecesi 1982 Masters'ta elde ettiği ikinciliktir. 50 yaşına ayak bastığı Nisan 2005'ten bu yana Champions Tour'da oynamaktadır. Grafenau (Niederbayern) Grafenau, Almanya'da Bavyera eyaletinde yer alan bir şehirdir. Nüfusu 31 Aralık 2010 sayımlarına göre 8,431 kişidir. Gräfenberg Gräfenberg, Almanya'da Bavyera eyaletinde yer alan bir şehirdir. Nüfusu 31 Aralık 2010 sayımlarına göre 4,055 kişidir. GrÃ¤fenhainichen Gräfenhainichen, Almanya'da Saksonya-Anhalt eyaletinde yer alan bir şehirdir. Nüfusu 31 Aralık 2010 sayımlarına göre 13,301 kişidir. Gräfenthal Gräfenthal, Almanya'da Türingiya eyaletinde yer alan bir şehirdir. Nüfusu 31 Aralık 2010 sayımlarına göre 2,440 kişidir. Gale Harold Gale Morgan Harold III (d.10 Temmuz 1969) Amerikalı aktör. GrafenwÃ¶hr Grafenwöhr, Almanya'da Bavyera eyaletinde yer alan bir kasabadır. Nüfusu 31 Aralık 2010 sayımlarına göre 6,718 kişidir. Grafing bei MÃ¼nchen Grafing bei München, Almanya'da Bavyera eyaletinde yer alan bir şehirdir. Nüfusu 31 Aralık 2010 sayımlarına göre 12,940 kişidir. Gransee Gransee, Almanya'da Brandenburg eyaletinde yer alan bir şehirdir. Nüfusu 31 Aralık 2010 sayımlarına göre 5,951 kişidir. Grebenau Grebenau, Almanya'da Hessen eyaletinde yer alan bir şehirdir. Nüfusu 31 Aralık 2010 sayımlarına göre 2,567 kişidir. Grebenstein Grebenstein, Almanya'da Hessen eyaletinde yer alan bir şehirdir. Nüfusu 31 Aralık 2010 sayımlarına göre 5,936 kişidir. BlackBerry Tablet OS BlackBerry Tablet OS, BlackBerry PlayBook tabletlerde kullanılan mobil platformun adıdır. Gerçek zamanlı (real-time) bir çekirdeğe dayanan bir Unix türevi olan QNX'i taban olarak alan BlackBerry Tablet OS, 2.0 sürümünden itibaren Android 2.3 API'lerinin de büyük bir kısmının doğal olarak (native) desteklenmesini sağlayan bir uyumluluk katmanına (compatibility layer) sahiptir. Bu destek sayesinde, 2012 Şubat'ında nihai sürümü duyurulan BlackBerry PlayBook tabletler, hali hazırda 35 bin kadar Android uygulamasını çalıştırmaktadır. BlackBerry 10 platformunun yayınlanmasını takiben, 2013 yılının ilk yarısında BlackBerry Tablet OS yüklü tüm cihazların BlackBerry 10 sürümüne güncelleneceği, BlackBerry tarafından çeşitli vesilelerle sık sık duyurulmuştu. BlackBerry Ortaklar Toplantısı'nda CEO Thorsten Heins, PlayBook'un 1 GB RAM'e sahip olması yüzünden kullanıcı deneyiminin kabul edilemeyecek seviyede kötü olması nedeniyle bu güncellemeden vazgeçtiklerini açıkladı. BlackBerry kullanıcı topluluğunun öfkelenmesine yol açan bu gelişmenin hemen sonrasında BlackBerry'nin hisseleri %9 oranında düştü. Greding Greding, Almanya'da Bavyera eyaletinde yer alan bir şehirdir. Nüfusu 31 Aralık 2010 sayımlarına göre 7,071 kişidir. Greifswald Greifswald, Almanya'da Mecklenburg-Vorpommern eyaletinde yer alan bir şehirdir. Nüfusu 31 Aralık 2018 sayımlarına göre 59,382 kişidir. Şehir Berlin ve Hamburg'a yaklaşık 250 km uzaklıkta olup, Polonya sınırına ise 80 km uzaklıktadır. 2018 sonunda 59,382 olan şehir nüfusunun yaklaşık 10,170'si Greifswald Üniversitesinin öğrencisidir. Greiz Greiz, Almanya'da Türingiya eyaletinde yer alan bir şehirdir. Nüfusu 31 Aralık 2010 sayımlarına göre 21,310 kişidir. GreuÃŸen Greußen, Almanya'da Türingiya eyaletinde yer alan bir şehirdir. Nüfusu 31 Aralık 2010 sayımlarına göre 3,725 kişidir. Greven Greven, Almanya'da Kuzey Ren-Vestfalya eyaletinde yer alan bir şehirdir. Nüfusu 31 Aralık 2010 sayımlarına göre 36,115 kişidir. GrevesmÃ¼hlen Grevesmühlen, Almanya'da Mecklenburg-Vorpommern eyaletinde yer alan bir şehirdir. Nüfusu 31 Aralık 2010 sayımlarına göre 10,654 kişidir. Griesheim Griesheim, Almanya'da Hessen eyaletinde yer alan bir şehirdir. Nüfusu 31 Aralık 2010 sayımlarına göre 26,317 kişidir. Grimma Grimma, Almanya'da Saksonya eyaletinde yer alan bir şehirdir. Nüfusu 31 Aralık 2010 sayımlarına göre 29,779 kişidir. Grimmen Grimmen, Almanya'da Mecklenburg-Vorpommern eyaletinde yer alan bir şehirdir. Nüfusu 31 Aralık 2010 sayımlarına göre 10,399 kişidir. Gröditz Gröditz, Almanya'da Saksonya eyaletinde yer alan bir şehirdir. Nüfusu 31 Aralık 2010 sayımlarına göre 6,919 kişidir. Groitzsch Groitzsch, Almanya'da Saksonya eyaletinde yer alan bir şehirdir. Nüfusu 31 Aralık 2010 sayımlarına göre 7,967 kişidir. Gronau (Leine) Gronau, Almanya'da Aşağı Saksonya eyaletinde yer alan bir şehirdir. Nüfusu 31 Aralık 2010 sayımlarına göre 5,117 kişidir. Gronau, Kuzey Ren-Vestfalya Gronau (Westf.), Almanya'da Kuzey Ren-Vestfalya eyaletinde yer alan bir şehirdir. Nüfusu 31 Aralık 2010 sayımlarına göre 46,546 kişidir. Gröningen Gröningen, Almanya'da Saksonya-Anhalt eyaletinde yer alan bir şehirdir. Nüfusu 31 Aralık 2010 sayımlarına göre 3,780 kişidir. Telefon kodu 039403 tür. Hollywood Yazısı Hollywood Yazısı (önceden "Hollywoodland" işareti), Los Angeles, Kaliforniya'da bulunan bir şehir simgesi ve Amerikan kültürü simgesidir. Santa Monica Dağları'nda bulunan Hollywood Hills'in Mount Lee tepesinde bulunur. 1923 yılında tahta ve sac levhadan yapılmıştır, 1978 yılında yıkılıp çelikten tekrar yapılmıştır. Yüksekliği 13,7 m, uzunluğu ise 106,7 m'dir. Großalmerode Großalmerode (veya Grossalmerode), Almanya'da Hessen eyaletinde yer alan bir şehirdir. Nüfusu 31 Aralık 2010 sayımlarına göre 6,871 kişidir. GroÃŸ-Bieberau Groß-Bieberau, Almanya'da Hessen eyaletinde yer alan bir şehirdir. Nüfusu 31 Aralık 2010 sayımlarına göre 4,564 kişidir. Großbottwar Großbottwar (veya Grossbottwar), Almanya'da Baden-Württemberg eyaletinde yer alan bir şehirdir. Nüfusu 31 Aralık 2010 sayımlarına göre 8,171 kişidir. Großbreitenbach Großbreitenbach, Almanya'da Türingiya eyaletinde yer alan bir şehirdir. Nüfusu 31 Aralık 2010 sayımlarına göre 2,662 kişidir. Großenehrich Großenehrich, Almanya'da Türingiya eyaletinde yer alan bir şehirdir. Nüfusu 31 Aralık 2018 sayımlarına göre 2,325 kişidir. GroÃŸenhain Großenhain, Almanya'da Saksonya eyaletinde yer alan bir şehirdir. Nüfusu 31 Aralık 2010 sayımlarına göre 19,324 kişidir. Großräschen Großräschen, Almanya'da Brandenburg eyaletinde yer alan bir şehirdir. Nüfusu 31 Aralık 2010 sayımlarına göre 10,062 kişidir. VfR BÃ¼rstadt VfR Aalen , Almanya'da Gruppenliga Darmstadt'da yer alan bir futbol kulübü. Großröhrsdorf Großröhrsdorf, Almanya'da Saksonya eyaletinde