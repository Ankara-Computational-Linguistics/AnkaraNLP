ihtiva ederler. Bir P tipi transistör push-pull olarak kullanıldığında, karakteristikleri benzer olan bir N tipi transistörle beraber kullanılır, buna 'Complementary' tamamlayıcı transistör adı verilir. MJ 2955 ile 2N3055 gibi. Piyasada bulunan transistörler plastik veya metal kılıf içindedirler. En çok kullanılan kılıf şekilleri To-3 To-5 To- 12 To- 72 To- 92 To- 220'dir. Transistörün yükseltme işlemi doğrudan doğruya çıkış akımı değişmelerinin giriş akımı değişmelerine oranı olan; akım kazancına bağlıdır. Bu işlemde çıkış devresi gerilimi sabittir. Akım kazancı, transistörün bağlantı şekline göre farklı isimler alır. Bağlantı şekillerine göre akım kazancı; ismini alır. Transistörün NPN veya PNP oluşu ile değişmez. Akım kazancı=Çıkış devresi akımı değişmeleri/Giriş devresi akımı değişmeleri Tablo: Transistör bağlantı Şekillerine göre akım kazançları Hou Hanru Hou Hanru (Çince: 侯瀚如 pinyin: Hóu Hànrú, 1963, Guangzhou, Çin doğumlu) Paris'te yaşayıp çalışan bağımsız eleştirmen ve küratördür. Amsterdam'daki Rijksakademie van Beeldende Kunsten'de danışmanlık yapmakta ve ders vermektedir. İlgilendiği konular arasında küreselleşme ve kimlik, çağdaş sanatın bölgesel ve coğrafi sınırların ötesinde varoluşu sayılabilir. 2007 yılında düzenlenen olan 10. Uluslararası İstanbul Bienali'nin küratörlüğüne getirilmiştir. VatnajÃ¶kull Vatnajökull, İzlanda'nın en büyük buzuludur. Aynı zamanda Avrupa'nın "hacimsel" anlamda en büyük buzuludur. Vatnajökull, 8.100 km² ile, ki bu İzlanda'nın yaklaşık % 8'ine tekabül eder, Norveç'teki Austfonna buzulundan sonra Avrupa'nın "alansal" olarak ikinci büyük buzuludur. Aslında topografik olarak her ikisi de bir kara parçası üzerinde "buz takkesi" olarak kendilerini gösterseler de, buzul olarak kabul edilirler. Buz tabakasının kalınlığı yer yer 1000 m'yi bulur. Ada'nın birkaç aktif volkanı buzulun altında kalır. Bu dağların arasında 500 ile 800 m'lik vadiler vardır. 12 Eylül 2004 yılında Skaftafell Milli Parkı'nın genişletilmesiyle Vatnajökull'ün % 50'den fazlası millî park sınırlarına dahil olmuştur. Bodrum HÃ¢kimi Bodrum Hakimi, Türkân Şoray'la Kadir İnanır'ın başrollerini oynadığı, yönetmenliğini Türkân Şoray'ın yaptığı 1976 yapımı film. Romantik içerikli bu film, Türkân Şoray'ın yönetmenlik koltuğunda oturduğu dört filmden biridir. Döneminde çok büyük bir sükse kazanmıştır. Filmin müziklerini Cahit Berkay yapmıştır. Filmin konusu, gerçek hayatta yaşanmış bir olay çıkışlı yerel bir türküden alınmıştır. Türkü ve dolayısıyla film, Türkiye Cumhuriyeti'nin ilk kadın hakimlerinden olan ve 1951'de atandığı Bodrum'da 1954 yılında nedenleri kesin olarak günümüzde de açıklığa kavuşturulamamış ve çeşitli yorumlara konu olmuş bir şekilde intihar eden Mefaret Tüzün'ün öyküsünü zemin almaktadır. Bu yorumlardan bir tanesi de Mefaret Tüzün'ün aşık olduğu mahkûm hakkında idam kararı vermesi sonrasında intihar ettiğidir. 1906 Kütahya Tavşanlı doğumlu olan Mefaret Tüzün'ün tam bir biyografisi, filmden uzun bir süre sonra 2002 yılında Belkıs Öztin Koparanoğlu tarafından kaleme alınarak yayınlanmıştır. Austfonna Austfonna, Alansal olarak Avrupa'nın en büyük buzulu. Kapladığı alan 8.105 km² ("Vegafonnna" ile beraber 8.492 km²) olup, "hacimsel" olarak Vatnajökull'den sonra Avrupa'nın en büyük ikinci buzuludur. Buz katmanının kalınlığı 400 m'yi bulur. Austfonna Antarktika ve Grönland'dan sonra en geniş buz alanıdır. Buzul Norveç'in Svalbard adalar topluluğunun ikinci en büyük adası Nordostland üzerindedir. Koordinatları 79°45′N 24°30′E' dir. Mithat Özyılmazel Mithat Özyılmazel ("d. 1952, İstanbul") Türk müzisyen. İlk, orta ve lise tahsilini İstanbul'da tamamladı. 1970 yılında Hürriyet Haftasonu Altınses Yarışması'nda birincilik kazanarak Hafif Batı Müziği alanında çalışmalar yaptı. Türkiye'de ilk kez sergilenen Hair Müzikali'nde, Engin Cezzar, Gülriz Süruri, Neco ve Füsun Önal'la başrol oynadı. Sanat hayatına kabare oyuncusu ve şovman olarak devam ettiği bu yıllarda bir de 45'lik plak yaptı. 1972-1974 yılları arasında vatani görevini tamamladıktan sonra, 1976'da ilk defa açılan Türk Musikisi Devlet Konservatuvarı'na öğrenci olarak girdi. Feyz aldığı hocalarından bazıları Laika Karabey, Tülin Yakarçelik, Tülun Korman, Prof. Dr. Nevzad Atlığ, Muazzam Sepetçioğlu, Faruk Timurbaş ve Sabahat Emir'dir. 1980 yılında Konservatuvar'dan mezun olup Kültür Bakanlığı İstanbul Devlet Klasik Türk müziği Korosu'na ses sanatçısı olarak girdi. Konservatuvar'da iken Klasik Türk müziği, Halk Müziği ve Batı Müziği'ni kapsayan üç dalda konseri, İzmit Musiki Derneği hocalığı ve şefliği, Üsküdar Mithatpaşa Kız Meslek Lisesi koro şefliği, İTÜ Türk Musikisi Kulübü şef yardımcılığı gibi etkinlikleri oldu. Profesyonel olarak sunuculuk, şiir yorumculuğu, kanun ve kudüm çalmak hobileri arasındadır. Hâlen, İstanbul Devlet Klasik Türk müziği Korosu ses san'atçısı olarak görev yapmaktadır. 1980-2000 yılları arasında İTÜ Türk Müziği Devlet Konservatuvarı'nda üslup ve repertuvar öğretim görevlisi olarak çalıştı. 1995 yılında Rumeli Türkleri Kültür ve Dayanışma Derneği Türk Müziği Korosu Şefliği'ne getirildi. İstanbul Radyosu'nda belli aralıklarla ses kayıtları yapılmakta ve yayınlanmaktadır. 1997'de Türk Musikisi Vakfı Mütevelli Heyeti'ne seçildi. Bu vakfın çalışmalarına özel bir radyoda haftalık programlar yaparak katkıda bulundu. TRT Kurumu televizyonları dahil bazı özel televizyonlarda Türk Müziği ile ilgili pek çok programda sunucu olarak yer aldı.Aralıklı olarak 7 yıl İzmit Mûsiki dermeği şef ve hocalığını yaptı. 1998 yılında Türk Müziği'ni seven dostları ile kurduğu Ahenk Musiki Topluluğu ile de haftanın iki günü repertuvar çalışmaları yapmakta ve senede iki konser vermektedir. 2002 Ocak ayından itibaren, Yeditepe Üniversitesi Türk Müziği Korosu'nun şef ve hocalığını sürdürmektedir. 2006 yılında İstanbul şiirlerinin yer aldığı "CANIM İSTANBUL" adlı bir CD'si bulunmaktadır. Sanatçı, Göşenay Batu ile evlidir. Nazlı Eray Nazlı Eray, (d. 28 Haziran 1945; Ankara), Türk yazar. Arnavutköy Kız Koleji mezunu olup İstanbul Üniversitesi Hukuk Fakültesi 3. sınıftan ayrıldı. Yazın hayatına 16 yaşında yazdığı "Mösyö Hristo" isimli öyküyle başlamıştır, Gerçeküstücülük akımının niteliklerini taşıyan bu öykü çeşitli dünya antolojilerinde yer almaktadır. Kariyerinin sonraki dönemlerinde roman türüne ağırlık vermiştir. Büyülü Gerçekçilik akımının Türk Edebiyatı'ndaki temsilcilerindendir. "Varlık" dergisi, "Cumhuriyet", "Güneş", "Radikal" ve "Akşam" gazetelerinde çalışmıştır. Ayrıca aktif olarak siyaset ile de ilgilenmektedir. Eray, 39. Uluslararası İstanbul Kitap Fuarı'nın onur yazarı olarak belirlenmiştir. Ryōan-ji Ryōan-ji (Japonca: 竜安寺 veya 龍安寺), "Huzurlu Ejderha'nın Tapınağı" Kyoto, Japonya'nın kuzeybatısında yer alan bir Zen tapınağıdır. UNESCO'nun Dünya Miras Yeri olarak Antik Kyoto Tarihi Eserleri'nin bir parçasıdır. Tapınak Zen Budizm'inin Rinzai kolunun Myōshinji okuluna aittir. Tapınağın bulunduğu bölge asıl olarak Fujiwara ailesinin mülküydü. Birçoğuna göre, tapınağın ismi 1400'lerin sonlarında yapılmış olan tapınağın ünlü "karesansui" kaya bahçesi için bir sinonimdir. Bahçe toplanmış çakıllardan ve on beş yosun kaplanmış iri kaya parçasından oluşur. Öyle yerleştirilmişlerdir ki bahçeye hangi açıdan bakılırsa bakılsın (tepeden hariç) sadece on dört iri kaya parçası aynı anda görülebilmektedir. Sadece aydınlanmaya ulaşabilenlerin onbeşini aynı anda görebileceğine inanılmaktadır. "Nature"da Gert J. Van Tonder ve Michael J. Lyons tarafından bir makale yayımlanmıştır. Makalenin amacı kayalık bahçenin bir şekil analizi (medial axis transformation) modelini oluşturarak analiz yapılması içindir. Bu model kullanılarak bahçenin boş kalan kısmının tamamıyla biçim verilmiş olduğunu göstermişlerdir, ve tapınağın mimarisi ile bağlantılıdır. Araştırmacılara göre, ana salonun merkezinin yakınından bir simetri ekseni geçmektedir, bu simetri ekseni geleneksel olarak bakış yeri olarak tercih edilirdi. Öz olarak taşların dizilişine bakıldığı zaman doğadan dinlendirici bir şekil ortaya çıktığı görülmektedir. Araştırmacıların önerisi bahçenin tam biçimsel yapısının, izleyicinin bilinçdışı olarak görsel duyarlılığını uyarıcı şekilde olmasıdır. KilÃ¼s Kilüs, sütümsü, yağ emülsiyonu içeren lenf, yani ak kandır. Besin yoluyla alınan yağların sindirimiyle ince bağırsakta oluşur, oradan lakteal kanalları yoluyla lenf sistemine alınır. Buna karşın diğer sindirilmiş besinler toplar damarlar yoluyla dolaşım sistemine alınır. Kilüs, kaynağı sindirim sistemi olduğu için, temelde sindirilmiş besin içerigi zengin ak kandan (lenf) ibarettir. Doha Doha (, "ed-Devha"), Katar'ın başkenti ve en büyük şehridir. Şehir, ülkenin doğusunda Basra Körfezi kıyısında yer almaktadır. Doha'nın nüfusu 2015 yılı itibarı ile 956,460 olup ülke nüfusunun %40'ı şehir ve banliyölerinde yaşamaktadır ve aynı zamanda ülkenin ekonomik merkezidir. Doha, Katar'ın yedi belediyesinden biridir. Haziran ayı ile başlayan ve 38-48 dereceye varan sıcaklık ekim ayı ile birlikte 25-30 derece olan en düşük ısıya ulaşmaktadır. Ziyaret için en uygun zaman ideal sıcaklıkta bulunan ocak ve şubat aylarıdır. Monarşiyle yönetilen ülkede 2000'li yıllardan itibaren başlayan ve hâlen devam eden yoğun bir inşaat çalışması vardır. Nüfusun büyük çoğunluğunu hâlen devam etmekte olan inşaat sektöründe çalışan yabancı uyruklu işçiler oluşturur. Şehrin büyük bir ticaret ve alışveriş merkezine dönüştürülüp Orta Doğu'da Dubai ile yarışır bir şehir olması planlanmaktadır. Yapımı hâlen devam eden yeni Doha Uluslararası Havaalanı Projesi (NDIA) de buna en iyi örnektir. Proje, tamamlandığında bölgenin en büyük havaalanı olarak Orta Doğu'nun yeni aktarma ve bakım merkezi olması beklenmektedir. 2006 yılında 15. Asya Olimpiyatları'na ev sahipliği yapmıştır. Aga Khan ödülüne layık görülen Katar Ulusal Müzesi bu kenttedir. Belediye ve Şehir Planlama Bakanlığı'na göre, 1963 yılında Katar'ın ilk belediyesi "Katar Belediyesi", 11 nolu yasa ile kuruldu. Aynı yıl içerisimde ismi değişti, 15 nolu yasa ile "Doha Belediyesi" oldu. 2004 yılından beri Katar yedi belediyeye ayrılmakta olup Doha 2008 verilerine göre 998,651 kişilik nüfusu ile Katar'ın en büyük belediyesidir. 20. yüzyılın başında Doha dokuz ana semte ayrılmaktaydı. 2010 yılı itibarı ile Doha 60'tan fazla semte sahiptir. Doha, Katar'ın ekonomik merkezidir. Şehir, ülkenin en büyük petrol ve doğal gaz şirketleri olan Qatar Petroleum, Qatargas ve RasGas'ın da aralarında bulunduğu çok sayıda yerli ve yabancı kuruluşun merkezine ev sahipliği yapmaktadır. Doha ekonomisi, öncelikli olarak ülkenin petrol ve doğal gaz endüstrilerinin oluşturduğu gelir üzerine kurulmuştur. Doha'da 2004 yılından bu yana yeni karayollarının açılması, 2014 yılında da Hamad Uluslararası Havalimanı'nın açılması ve halihazırda 85 km'lik bir metro sisteminin inşaatı da dahil olmak üzere ulaşım ağında büyük bir yatırım gerçekleştirilmektedir. Metro sisteminin ilk aşamasının 2019 yılına kadar faaliyete geçmesi bekleniyor. İngiliz-Zanzibar Savaşı İngiliz-Zanzibar Savaşı (Anglo-Zanzibar Savaşı) Birleşik Krallık ve Zanzibar arasında 27 Ağustos 1896 tarihinde olmuştur. 40 dakikalık bir süre ile kayıtlı dünya tarihinin en kısa süren savaşı rekoruna sahiptir. Savaş İngiliz sömürge yönetimi ile istekli olarak beraber çalışmış olan Hamad bin Thuwaini'nin 25 Ağustos 1896'ta ölümünden sonra yeğeni Khalid bin Bargash'in askeri darbe ile gücü ele geçirmesiyle patlak vermiştir. İngilizlerin desteklediği başka bir aday Hamud bin Muhammed, daha kolay çalışabileceklerini düşündükleri bir adaydı. İngilizler Bargash'a tahttan çekilmesi için bir ültimatom verdiler. Bargash reddetti ve 2.800 kişilik bir ordu topladı ve Sultan'ın eski silahlı yatı HHS Glasgow limanda demir atmış olarak bekliyordu. Bargash'ın askerleri sarayı korumak için hazırlanırlarken, Kraliyet Donanması sarayın önüne limana beş savaş gemisi topladı (üç modern kruvazör, Edgar sınıfı korunmuş kruvazör HMS "St George", Pearl sınıfı protected kruvazör HMS "Philomel", Archer sınıfı kruvazör HMS "Racoon", ve iki gambot HMS "Thrush"; HMS "Sparrow"). İngilizler ayrıca krala sadık olan düzenli Zanzibar ordusuna destek vermek için Kraliyet Deniz askerlerinide bölgeye getirmişti. Eski Kraliyet Donanması teğmeni General Lloyd Mathews komutasındaki iki müfrezede yaklaşık 900 asker bulunmaktadır. Sultan'ın adada bulunan ABD elçisinin yardımıyla son dakikadaki barış isteme çabalarına rağmen, Kraliyet Donanması verilen ültimatomun ardından saraya 27 Ağustos 1896'da sabah 9'da ateş açmıştır. "Glasgow" kısa sürede batırılmıştır ve düşmekte olan saray ve artan ölü sayısı nedeniye Bargash hızlı bir şekilde Alman İmparatorluğu konsolosluğuna sığınak olması niyetiyle sığınmış ve geri çekilmiştir. Açılan ateş 40 dakika sonra sona ermiştir. İngilizler Almanların eski sultanı ellerine vermelerini talep etmiştir, fakat 2 Ekim 1896'da deniz yoluyla kaçmıştır. 1916 yılında İngilizler tarafından yakalanana kadar Dar es Salaam'da sürgün hayatı yaşamıştır. Daha sonra Mombasa'da yaşamasına izin verilmiştir ve 1925 tarihinde burada ölmüştür. Mâtürîdî Mâtürîdî () ya da tam adıyla Ebû Mansûr Muhammed bin Muhammed bin Mahmûd el-Mâtürîdî es-Semerkandî, Hanefi mezhebinden olanların itikad (inanç) imamı, İslam alimi. Kurucusu olduğu kabul edilen i'tikadî mezhep ""Matûridilik"" olarak anılır. Bugünkü Özbekistan'ın Semerkand şehri yakınındaki Matürid köyünde doğmuştur. Matüridî'nin tam adı Ebû Mansur Muhammed bin Mahmud el-Hanefî Alemü'l Hüda el-Mütekellim el-Matürîdî es-Semerkandî’dir. Hayatı hakkında fazla bilgiye rastlanmayan Matürîdî’nin kesin olarak bilinmemekle birlikte doğum tarihi konusunda çeşitli görüşler ileri sürülmektedir. Bu görüşlerden birine göre 862 yılı civarında vefat eden Muhammed bin Mukatil er-Razî’ye talebelik yapması dolayısıyla, ona talebelik edebileceği asgari yaş sınırının on civarında düşünülerek 852 civarında doğmuş olabileceğidir. Vefat tarihi olan 944’ten hareketle, yüz yıl civarında yaşadığı düşünülerek 844’te doğmuş olabileceği de ileri sürülmektedir. Vehbi Ecer de ise 863 yılında doğduğunun tahmin edildiğini iddia etmektedir . İmam Matüridî’nin Te’vilat’ını inceleyen İbrahim ve Seyyid Avazayn kardeşler, araştırmaya yazdıkları önsözde, İmam Matüridî’nin, Abbasi halifesi Câfer el-Mûtevekkil zamanında, yani hicri 232 – 247 tarihleri arasında doğduğunu iddia etmişlerdir. İmam Matürîdî, Abbasî hilafetinin iktidarının zayıflayarak müstakil beylikler dönemi denilebilecek bir çağda, Samanoğulları’nın Maveraünnehir’de hakim oldukları devirde yaşamıştır. Kaynaklar İmam Matürîdî’nin nasıl bir eğitim aldığı konusunda yeterli bilgi sunmasa da tespit edebildiğimiz kadarıyla Ebu Bekr Ahmed b. İshak b. Salih el-Cüzcânî (III. Asrın ortaları), Ebû Nasr Ahmed b. El-Abbas el-İyâzî (ö. IV. Asrın başları), Muhammed b. Mukatil er-Râzî (v. 862), Nusayr b. Yahya el-Belhî (ö. 881), Ebu Bekr Muhammed b. Ahmed b. Recâ el-Cüzcânî hocaları arasındadır . Yine kaynaklardan elde edilen bilgiye göre öğrencileri olarak Ebu’l-Kasım İshak b. Muhammed b. İsmail el-Hakim es-Semerkandî (ö. 951), Ebu’l-Hasan Ali Saîd er-Rüstüğfenî (ö. 956), Ebu Ahmed b. Ebi Nasr Ahmed b. Abbas el-İyâzî (ö. ?), Ebu Muhammed Abdülkerim b. Musa el-Pezdevî (ö. 1000) görülmektedir. Matüridî, Ebu Hanife'nin yolunu izlemiş, ölümüne kadar Ehl-i Sünnet çizgisinden ayrılmamıştır. Cenazesi Semerkand'ın Cakerdize mahallesindeki bilginlerin gömüldükleri mezarlığa defnedilmiştir. 2005 yılında kabri üzerine türbe yaptırılmıştır. İki yaygın İtikadi mezheb'in diğeri Eş'arilik'dir. Arapların, Arap asıllı olmayan Müslümanları küçük görme anlayışlarından kaynaklanan tutumlarının etkisiyle Hasan el-Eş'arî'yi (ö. H 324/M 935) öne çıkarıp Matüridî'yi gölgelemeye çalıştıkları görülmüştür. İskenderiye Üniversitesi profesörlerinden Fethullah Huleyf, Kitâbü't Tevhid'de yazdığı önsözünde, Mâtürîdî'nin asırdaşı Hasan el-Eş'arî'nin Matüridî'den daha büyük bir bilgin olup olmadığına dair şu cümleleri sarf etmiştir: ""... Bununla beraber Mâtüridî, Ehl-i Sünnet ve'l Cemaate yardımcı olma hususunda Eş'arî'ye karşı bir üstünlüğe sahiptir."" Mâtürîdî 'nin inanç ilkeleri (akaid) ile ilgili en kapsamlı eseri "Kitab üt-Tevhid"'dir. Bu esere göre dinin öğrenilmesinde başvurulacak "vasıtalar iki olup, biri nakil, diğeri akıl" dır. Nakil'den maksat Kur'an ve Sünnet yani (Hadis)'lerdir. En başta 'Kur'an' gelir ve Kur'an'ın anlaşılması konusunda Matüridî'nin Selefiyye, Mutezile mezheplerinden ve filozoflardan ayrılan metodu vardır. Selefiyye, nakli akıldan önce tutar ve Kur'an'ın ancak hadis ışığında açıklanmasına izin verir, felsefi ve te'vile dayalı yoruma izin vermez. Mutezile, nakil ve akıl birbiriyle çelişirse aklı esas alır. Filozoflara göre gerçek yalnız akıl ile bilinir ve bulunur, Kur'an genellikle aklî verilere göre yorumlanır. Daha önce de belirtildiği gibi Matüridî'ye göre dinin kaynağı olarak nakil (Kur'an) ve akıla aynı oranda itimat etmek gerekir. Matüridî, İslâmın evrenselliğine zarar vermeyecek biçimde, itici olmaktan çok kucaklayıcı bir yaklaşımla dini anlatır. Bu sebeple Matüridî, dinin "özünü" ilgilendirmeyen görüş farklılıklarını hoş görür, onların sahiplerini dinden çıkmış saymaz. Kendisiyle aynı görüşte olmayanları zorlamaz. "Akıl" ile "nakli" dengeli bir şekilde kullanır. "Akıl, bilgi kaynaklarından biri, insana verilmiş ilâhi bir emanettir. İnsanlar akılları sayesinde güzellik ve çirkinlikleri tanır, kendi üstünlüklerini onun sayesinde anlarlar. Kulun kusur işlemesi aklını kullanmayışı yüzündendir". "Allah'ın emirleri akıllı olana hitabendir". "Allah'ın emirlerini anlayacak akıl seviyesine sahip olmayanlar, ilâhi emirlerin dışında kalır, sorumlu olmazlar." Mâtürîdî 'ye göre insan "Fizyolojik yapıyla beraber aynı zamanda akla da sahip kılınarak yaratılmış; yaratılmışları (mahlûkat) yönetmek yeteneği ile sivrilmiş, her türlü zorluğa katlanarak, onların üstesinden gelmek için aklı devreye sokmakla mümtaz kılınmıştır. Zira "akıl, temyiz kabiliyetinin en güçlü silâhıdır"" Netice olarak Mâtürîdî dine; akıl, ilim, hoşgörü ve taassuptan uzak bir tavırla yaklaşır. İnancın ana ilkelerini ilgilendirmeyen (esasa müteallik olmayan) eylem ve ibadet farklılıklarını hoşgörü ile karşılar, "kelime-i şehadet getiren, Kıble'ye yönelen herkesi mü'min olarak değerlendirir". Ancak Allah-u Teâla Kur'an'da, sadece Allah'a ulaşmak isteyenlerin 'Hak Mümin' olduğunu, sadece bu insanların tevhid'i oluşturan takva sahipleri olduğunu ve sadece Allah'a ulaşmak isteyenlerin cennete gireceğini açık bir dille anlatmıştır. Açık bir yalanlamada (inkâr) bulunmadıkları sürece insanların ibadet ve işlerine karışılmaması gerekliliğini savunur. Bu, eylemin amele dahil edilmemesi anlamını taşır. Yani, Matüridî insanları, Mutezile ve Hariciler gibi kendi prensip ve görüşlerine uymaya zorlamaz. "Dinde zorlama yoktur" yaklaşımını esas alır. Matüridî, "Irak fıkıh mezhebinin pîri" kabul edilen Ebu Hanife (Öl.767) nin yolu ve metodunu benimsemiştir. Ebu Hanife'ye göre fıkıh "Ma'rifet ün-Nefsi ma lehâ ve ma aleyhâ" dır. Anlamı, fıkıh ilmi içine insanın lehinde ve aleyhinde olan her şey girer, demektir. İnsanın inanç meseleleri de, eylemleri de fıkhın konusunu oluşturur. Bu sebeple ebu Hanife kelâm (ilâhiyat) kitabına "el-Fıkıh ül-Ekber" adını vermiştir. Ebu Hanife'nin öğrencisi sayılan Matüridî de hem inanç (iman) ve Tanrı bilimi, hem de insan eylemleri (ameli) yönlerini fıkhın içinde mütalaa eder. Bu sebeple "Matüridî"; fıkıhta akıla, kıyas'a önem veren ve fıkıh tarihinde "Ehl-i Re'y" diye anılan guruba dahildir. Daha sonraları dinin füruuna (ikinci derecede önemli olan) ameli hayata (dünyada yapılan eylemlere) ait bilgi ve kararları kapsayan bilim dalının adı olmuştur. Matüridî, fıkıh alanında bağımsız hareket eden bir müctehid değil, Hanefi mezhebinin âlimidir ve görüşlerini hep bu çerçeveye sokmuştur. Ebu Hanife'de olduğu gibi, o'na göre de bilgi edinme yolları; nakil, duyular ve akıl'dir. Fıkhın kaynakları da; Kitap (yani "Kur'an"), "Sünnet",Hadis "İcmâ", "kıyas", "istihsân" (güzel bulma, beğenme), "geçmiş şeriat", "sahabe sözleri"dir. Matüridî'nin tefsirle ilgili mufassal bir eseri vardır. Bu eserin adını Kâtip Çelebi, "Te'vîlât ül-Matüridiyyeti fî Beyâni Usûli Ehli's-Sünneti ve Usûl it-Tevhîd" adıyla verir. Eserini, "Te'vilâtü Ehl is-Sünneh" adıyla ananlar da vardır. Biz kısaca "Te'vilat" adını kullanacak, belli başlı özellikleri üzerinde duracağız. Matüridî'ye göre dinin öğrenilmesinde "başvurulacak vasıtalar iki olup, biri nakil, diğeri de akıl'dır." 'Nakil'in başında Kur'an gelmektedir. Kur'an'dan dinin bilinmesi konusunda Matüridî'nin Selefiyye'den, Mutezile'den ve filozoflardandan ayrılan bir metodu vardır, demiştik. Filozoflar için gerçek akıl ile bilinir ve bulunur. Matüridî, Kur'an'ın tefsiri ile ilgili olarak bizlere bıraktığı Te'vilat ül-Kur'an adlı tefsir kitabında ilk defa dirayet metodu nu kullanmıştır. Ancak Matüridî bu Kur'an tefsirinde "tefsir" kelimesini değil, "te'vil" kelimesini kullanmıştır. O'na göre "tefsir" Allah'ın kelâmından murad edilen şey hakkında kesinlikle hüküm vermektir. Fakat "te'vil", kelimenin (lafzın) ihtimallerinden birini tercih etmektir. Burada Allah'ı şahit gösterme ve kendi görüşlerini Allah'ın muradı gibi sanmaya yer yoktur. Temelde mutlaklık değil, izafilik (görecelik) söz konusudur. Matüridî'nin tefsirinde izlediği yolu M.Ragıp İmamoğlu ve Yrd. Doç. Dr. Muhammed Eroğlu'nun çalışmalarından özetle sunarsak: Doğu Bloku Doğu Bloku, Sovyet Bloku ya da Demir Perde, Soğuk Savaş döneminde Sovyetler Birliği ve onun Doğu ve Merkez Avrupa'daki müttefiklerini tanımlamak üzere kullanılmış olan bir terimdir. 1947'de, başta Polonya Halk Cumhuriyeti , Romanya Sosyalist Cumhuriyeti, Bulgaristan Halk Cumhuriyeti, Macaristan Halk Cumhuriyeti ve Doğu Almanya olmak üzere komünist rejim altına giren birçok ülke Moskova'dan yönetilen bir blok hâline gelmiş bulunuyordu. "Demir Perde" tanımı 5 Mart 1946 tarihinde Fulton'da bir konferansta Churchill tarafından yapılmıştır. Doğu Bloku terimi Varşova Paktı ve Comecon yerine de kullanılır. II. Dünya Savaşının ardından başlayan Soğuk Savaş ile birlikte ABD önderliğinde başlatılarak özellikle Avrupa'da sosyalizmin önünü kesmek amacını taşıyan Marshall Planına cevap olarak ortaya çıkmıştır. Sovyetler Birliği'ne yapılan tehditlere karşı koyarak uluslararası komünizm faaliyetlerini yeniden örgütlemek üzere, Avrupa'nın önde gelen komünist partileri Sovyetler Birliği Komünist Partisi öncülüğünde Silezya'da bir konferansta toplandılar. Bu toplantının sonunda, 5 Ekim 1947'de Kominform'un kurulduğu ilan edildi. İşçilerin yegâne vatanı olarak kabul edilen Sovyetler Birliği'nin savunulması ve Amerika Birleşik Devletleri tarafından temsil edilen emperyalizme karşı mücadele edilmesi birliğin temel amaçları arasındadır. Kominform'un merkezi Belgrad şehri idi. Yugoslavya SFC hiçbir zaman Doğu Bloku veya Varşova Paktı'nın bir parçası olmamıştır. Yugoslavya komünist bir ülke olmasına rağmen, dönemin lideri Mareşal Tito II. Dünya Savaşı esnasında direnç gösteren bir partizan olarak yönetime geldi ve bu yüzden Sovyetler Birliği ülkeyi birliğe katamadı. Soğuk Savaş esnasında Yugoslavya hükûmeti kendisini iki cephe arasında tarafsız bir noktaya yerleştirdi ve Tarafsız Müttefikler Hareketi'nin kurucularından birisi oldu. Buna benzer olarak, Arnavutluk Emek Partisi önderliğindeki Arnavutluk, II. Dünya Savaşı'nın sonucunda Sovyet Kızıl Ordu'dan bağımsız bir şekilde yönetime geldi. Arnavutluk, Sovyetler Birliği ile bağlarını 1960'ların başlarında Çin-Sovyet Ayrılığı sonucunda kopararak, Çin ile müttefik oldu. Doğu Bloku'ndaki ülkeler kimi zaman Sovyetler Birliği'nin etki küresinin içinde Kızıl Ordu sayesinde tutuluyordu. Macaristan, Sovyet kaynaklı hükûmetini devirip bunun yerine Moskova'dan bağımsız bir yol izleyen başka bir partiyi iktidara getirmesinin hemen ardından 1956 yılında Kızıl Ordu tarafından işgal edildi. Çekoslovakya da benzer şekilde Prag Baharı olarak da bilinen liberalizasyon sürecinin ardından 1968 yılında işgal edildi. Sonraları, bu müdahaleler Sovyet resmî yaşantısında Brejnev Doktrini olarak anıldı. 1980'lerde Sovyetler Birliği Doğu Bloku'ndaki ülkeler üzerindeki baskısını azaltarak, bu ülkelerin iç işlerindeki kararlarını belirlemesine izin verdi. Brejnev Doktrini'nin yürürlükten Sinatra Doktrini lehine kalkması Avrupa üzerinde dramatik bir etki yarattı. Doğu Bloku 1989 yılında Sovyet rejiminin Doğu Avrupa'da çökmesi ile birlikte sona ermiş oldu. Hüsamettin Yalhı Hüsamettin Yalhı (1909, Koyulhisar - 17 Mart 1993, İstanbul), Türkiye Cumhuriyeti'nin ilk özel girişimcilerinden biri olan Türk sanayici. Babası Mehmet Bey’in Çanakkale Savaşları'nda şehit düşmesi nedeniyle yetim kalmış, dönemin zor şartları altında tahsilini ve yedek subaylık görevini tamamlayarak, 4 yıl Amasya ve İstanbul Feyziye Mektepleri'nde "(bugünkü Işık Lisesi)" fizik öğretmenliği görevlerinde bulunmuştur. Şimdiki Sanayi ve Ticaret Bakanlığı, Ölçüler ve Standartlar Genel Müdürlüğü'nde fen memurluğu görevindeyken 1935-1937 yılları arasında Ölçü ve Tartı Aletleri Nizamnamesi "(Yönetmeliği)"'ni hazırlamıştır. 1946 yılında bir iş yeri açmış, Türkiye'de ilk defa su sayacı ayar ve test istasyonu ve su sayacı parçaları üretmeye başlayarak sanayiciliğe adım atmıştır. Sayaç çeşitlerinin ve mekanizma parçalarının isim babalığını yapmış olup kalıcılığını koruyan Türkçe karşılıklar bulmuştur. Sayaç çeşitleri ve parçaları günümüzde halen bu isimlerle anılmaktadır: ("Multi jet = Çok huzmeli; Single jet = Tek huzmeli; yıldız dişli; tambur; huzme çanağı; intikal dişlisi vb...") 1923 yılında ilk defa Atatürk tarafından tertiplenen İzmir İktisat Kongresi'nden sonra, ikinci defa İstanbul'da gerçekleştirilen 1948 Türkiye İktisat Kongresi'ne iştirak etmiş, Cumhuriyetin ilk sanayicilerindendir. 1955 yılında Teksan Su Sayaçları fabrikasını kurmuştur. Piyasaya çıkardığı ürünün markası 1970 yılına kadar kendi adını taşıdığından tüm ülke halkı tarafından anılır olmuştur. Tahsiline yardımcı olduğu bir işçisinin de günümüzün büyük sanayicisi haline gelmesine vesile olarak sanayiye katkılarda bulunmuştur. 1956 yılından bu yana Türkiye'ye su sayacı ithalatının durdurulmasını sağlayarak Türkiye ekonomisine de büyük hizmetleri olmuştur. 17 Mart 1993'te vefat eden Hüsamettin Yalhı, Edirnekapı Şehitliği'nde yatmaktadır. Gripin Gripin, Eczacı Necip Akar tarafından kurulmuş olan ve o zamanki adıyla "Gripin İlaç A.Ş." firmasının ürettiği ve Türk yapımı ilk ağrı kesici - ateş düşürücü ilaç ticari adıdır. Üretimine 1931 yılında başlanmıştır ve günümüzde halen üretilmektedir. Gripin, ilk üretilen Türk yapımı ilaçlardan biri olması ve tanıtımının iyi yapılması sebebiyle halk tarafından oldukça benimsenmiş, özellikle sıtmanın kol gezdiği yıllarda, "Kininli Gripin" tek ilaç olarak kullanılmış ve Türkiye'nin en ücra köşelerinde halk tarafından aranır olmuştur. Etkin maddesi parasetamoldür. Kinin Amazon'da yetişen "Cinchona" ağacının kabuğundan elde edilen kinin maddesi, hem sıtma ile savaşta, hem de sıtmaya karşı kullanılan sentetik ilaçların geliştirilmesinde moleküler model görevini yapmıştır. "Cinchona" ağacı kabuğundan kininden başka 20 farklı alkaloid madde çıkarılır. Bu maddeler, sıtmadan dolaşım bozukluklarına kadar çeşitli hastalıkların tedavisinde kullanılabilmektedir. Aynı zamanda kinin maddesi Tonik içeceğinde bulunmaktadır. Tonik, kinin ve sodanın birleştirilmesinden oluşan bir içecek çeşididir. Kokteyllerde sıkça kullanılır. Kitaro Kitaro (喜多郎 "Kitarō"), asıl adıyla Masanori Takahaşi, müzisyen. New Age müziğin tanınmış isimlerindendir. "Kitaro" takma adı arkadaşları tarafından Japon anime karakteri olan "Kitaro"dan esinlenerek verilmiştir. Vangelis ve Yanni gibi bu müziğin en çok tanınan temsilcilerinin başındadır. Ancak, diğerlerinden farklı olarak, müziklerinde Batı formatlı ezgilerden ziyade, parçası olduğu Uzak Doğu kültürünün izleri görülür. 4 Şubat 1953’te Japonya’da dünyaya gelen Kitaro, müzikal ilgi ve becerisini kendi imkânlarıyla geliştirmiş, lise döneminde kurduğu “Albatross” adını taşıyan müzik grubuyla bu alandaki üretiminin ilk eserlerini ortaya koymuştur. Kitaro’nun hayatınını değiştiren iki önemli olay, dönemin ünlü müzisyenleri Fumio Miyashita’yla ve onunla dünya turuna çıktığında Almanya’da karşılaştığı Klaus Schulze’yle tanışması olmuştur; zira ruhsal tedavi ve meditasyon müzikleri yapan Fumio Miyashita sayesinde müziğe bakışı değişmiş, Klaus Schulze vasıtasıyla da ileride müziğinin ana enstrümanı olarak kullanacağı “synthesizer”la tanışmıştır. Kitaro’nun dünyayı dolaşma macerası, Tayland, Çin, Hindistan ve diğer Asya ülkelerine yaptığı gezilerle devam eder. Felsefi anlamda olgunlaştığı bu dönemlerde, gezip gördüğü yerlerden aldığı etkileri müziğine yansıtmayı da iyi başarmıştır. Hayata bakışını kendi ağzından şöyle özetler, "“İç huzuruma kavuşmamı sağlayan olay, doğduğum şehirden kilometrelerce uzakta ve de ona kesinlikle benzemeyen bir başka ülkede, mesela Kalküta’nın herhangi bir sokağındaki bir dilenciyle eşit olduğumu farketmemdir”". Müzikal anlamdaki bilinen ilk çalışmaları 1980’lerin başından itibaren ortaya çıkmaya başlar. Bu dönemden sonra müziğinde de olgunluk dönemine geçer. Yaptığı müziğe kesin bir etiket koymak yanlısı değildir; genel olarak “müziğinin ruhsallığı çağrıştırdığını ve önemli olan şeyin dinleyiciyi düşünme ve hissetmeye sevketmesi” olduğunu söyler. Yanni’yle benzer yönleri, her ikisinin de müzikal yazma ve okuma eğitiminden yoksun olmasıdır; nota bilgisi olmadığı için kendi tarzını kendisi yaratmıştır, notalar yerine resimler çizer. Enstrüman çalma becerisi ise Vangelis gibi çeşitlidir, birçok tuşlu, vurmalı ve üflemeli sazı çalabilme yeteneğine sahiptir. Felsefi inanışı ise Budizm ve Şinto geleneklerini temel alır. Kitaro’nun Türkler tarafından tanınması ve sevilmesi 1980’lerin başında TRT 1’de yayınlanan İpek Yolu Belgeseli’nden hatırlayacağı The Silk Road adlı parçasıyla olmuştur. Japon NHK televizyonunun çektiği belgesel, Kitaro’nun dünya çapında ün kazanmasını sağlamıştı. Kitaro belli bir dönemde de Yes grubunun solisti Jon Anderson'la çalışmıştır. Anlatıldığına göre Kitaro'nun bir konserine Vangelis'le birlikte giden Anderson; Vangelis'in Kitaro'nun son derece güzel çalışmaları olduğunu, tanışırlarsa iyi bir ortaklık çıkarabileceklerini belirtmesi üzerine kulise gitmiş ve Kitaro'yla tanışmıştır. Bu tanışmadan da 1992 tarihli Dream albümü ortaya çıkmıştır. 1978 - Ten Kai/Astral Voyage/Astral Voyager/Astral Trip 1979 - Full Moon Story/Daichi 1979 - Oasis 1980 - Silk Road (a.k.a. The Soghdian Merchants on VHS) 1980 - Silk Road II 1980 - In Person Digital 1980 - Silk Road Suite 1981 - Silk Road III: Tunhuang (Japanese original title: Tonko) 1981 - Best of Kitaro vol 1 1981 - World of Kitaro 1981 - Ki 1982 - Millennia (Queen Millennia movie soundtrack) 1983 - Silk Road IV: Tenjiku/India 1984 - Silver Cloud/Cloud 1984 - Live in Asia/Asia Super Tour Live/Asia 1986 - Toward the West 1986 - Tenku 1987 - Light of the Spirit 1988 - Ten Years/Best of Ten Years 1990 - Kojiki 1991 - Live in America 1992 - Dream/Lady of Dreams 1993 - Heaven and Earth 1994 - Mandala 1995 - An Enchanted Evening - Live 1996 - Peace On Earth 1997 - Cirque Ingenieux 1998 - Gaia-Onbashira 1999 - Best of Kitaro vol 2 1999 - Thinking of You 2000 - The Soong Sisters 2001 - Ancient 2002 - An Ancient Journey 2002 - Daylight, Moonlight in Yakushiji - Live 2003 - Best of Silk Road 2003 - Sacred Journey of Ku-Kai 2004 - Shikoku 88 Places 2005 - Sacred Journey of Ku-Kai Volume 2 2006 - Spiritual Garden 2007 - Sacred Journey of Ku-Kai Volume 3 Asian Cafe/Ashu Chakan (Best Of) All Roads Lead To Rome Across The Karakum Desert Across The Pamir Dansu Deep Forest Endless Journey Healing Forest (Best Of) Ninja Scroll (Soundtrack) In Silent In Search Of Wisdom Journey To The Heart I Journey To The Heart II Journey To The Heart III Journey To The Heart IV Kaiso (Kitaro's World Of Music) Karuna (Kitaro's World Of Music) Mu Land Mizu Ni Inorte Morning Light Music For The Spirit Vol. 1 Music For The Spirit Vol. 2 Music For The Spirit Vol. 3 Music For The Spirit Vol. 4 Nile (Single, 2001) Six Musical Portraits Tamayura (DVD) Tento Chi Tokusen 1 Tokusen 2 Vertigo Yakushi-Ji Far East Family Band - Far Out (1973) Far East Family Band - The Cave Down To Earth (1974) Far East Family Band - Nipponjin (1975) Far East Family Band - Parallel World (1976) Far East Family Band - Tenkujin (1977) Gyoto Monks - Gyoto Monks Gyoto Monks - Freedom Chants From The Roof Of The World Yanni Yannis Hrisomallis (Yunan: Γιάννης Χρυσομάλλης, d. 14 Kasım 1954, Kalamata), Yunan piyanist ve besteci. New Age müziğin önde gelen isimlerinden olarak kabul edilir. 1992'de "Dare to Dream" albümü ile Grammy ödülü kazanmıştır ve bunu 1993'teki In "My Time" albümü izlemiştir. Asıl başarıyı 1994 yılında çıkardığı "Yanni Live at the Acropolis" ile yakalayan sanatçının bu eseri tüm zamanların en çok satan ikinci video-klibi olmuştur. 2011'e kadar 20 ülkede, 2 milyondan fazla insana konser vermiş; 20 milyonun üzerinde albüm satmıştır. Cusco (mÃ¼zik grubu) Cusco, Alman New Age müzik grubu. Adı, Peru'nun bir şehri olan Cusco'dan gelmektedir. Grubun üyeleri Michael Holm ve Kristian Schultz'un tanışmalarıyla 1978'de kurulmuştur. Daha çok enstrumantal müzikle uğraşmışlardır. Bir Peru şehri olan Cusco'ya hayran kalmışlar ve grubun adını burdan esinlenerek koymuşlardır. Pastırma Pastırma, çiğ etin çeşitli baharatlar ve tuzla kurutulması ile yapılan Türk mutfağında bir yiyecektir. Günümüzde Kayseri pastırma üretim kenti olarak bilinir. Pastırma eski bir Türk yiyeceğidir. Pastırmayı ilk yapanların Orta Asya'da Hunlar olduğu bilinmektedir. Nitekim, Weber–Baldamus dünya tarihi kitabında, Antakyalı Ammianus'un 353-378 yılları arasındaki olayları anlattığı eserinde, Hunların bu husustaki adetlerinden şu şekilde bahsettiği bilinmektedir: “Hunlar yemek tanımazlar, yaban bitkilerinin kökleri ile atın sırtında, baldırları arasında ezdikleri yarı pişmiş eti yerler.” Hâlbuki Macar müzelerinde bulunan Hunlara ait iki cepli at eyerleri, kurumuş etlerin bu çantalara sokulduğunu ve atın baldırına, vücuduna değmediğini göstermektedir. Orta Asya'dan batıya akın eden Hun süvarilerinin eyerlerinin çantalara dolduran kuru et konservesi, Anadolu'ya gelerek yerleşen Oğuzlarda pastırmacılığın bulunması ve yüzyıllardır zamanımıza kadar yaşayıp gelmesi, bir gün Orta Asya bozkırlarında yaşayan Türkleri sonbaharda kışa hazırlık olarak tuzlu, kuru ve dumanlı et konserveleri yapmaları, bu yiyeceğin Orta Asya'dan geldiğini göstermektedir. Hayvanları en iyi şekilde ıslah etmiş ve pek çok yeni ırk meydana getirmiş Türkler, hiç şüphesiz ki bunların etlerinden de en iyi şekilde yararlanmasını bilmiş insanlardır (Özdemir, 1994). Kayseri'de pastırmacılık bir şekilde Orta Asya'dan gelen Türklerle başlamış ve zamanla gelişmiştir. Ünlü Gezgin Evliya Çelebi 17. yüzyılda Kayseri'den şu şekilde sözetmektedir: “Makulat ve imalata has beyaz ekmeği, lavaşa yufkası, katmerli böreği, lahm-ı kadit namı ile şöhret bulan kimyonlu sığır pastırması ve nilskli et sucuğu bir tarafta yoktur” (Evliya Çelebi, 1970). Evliya Çelebi'nin Seyahatnamesi‘ndeki bu bilgilerden de anlaşıldığı kadarıyla, Kayseri'de 17. yüzyılda pastırma imalatı vardı. Pastırma, Türkler vasıtasıyla Rumeli'ye, Balkanlar'a ve çevresine götürülmüştür. Bu tarihsel yolculuk boyunca Oğuzlarla birlikte göç eden pastırma, Anadolu'nun ortasındaki Kayseri'yi kendine yurt edinmiş; sonra da ünü dört bir yana yayılmıştır. Neapolis Neapolis ÅŸu anlamlara gelebilir: Ä°mad İmad (Direklibel), İskilip'e bağlı bir eski yerleşim birimidir. Zaman zaman İskilip ismi yerine de kullanılmış kökende antik bir yerleşmedir. İmad, Itlus ismi verilen tarihi yerleşmenin 16. yüzyıl ile 20. yüzyıl başında yaşanan büyük bir deprem ile yıkılıp yokolana kadar kullanılmış isimlerinden birisidir. İskilip, kent merkezinden 3 km kadar güneyde Kızılırmak yolu üzerinde yer alır. İmad ismi ile ilgili olarak İsmail Hakkı Uzunçarşılı anne tarafından akrabası olduğu Ebussuud konusunu Osmanlı Tarihi'nde işlerken gerekli bir açıklama yaparak o dönemki (16. yüzyıl) toplumdaki Arapça egemenliği ve düşkünlüğüne bağlamıştır. İmad yerleşmesi 1908 yılında yaşanan depremden sonra terkedilmiş olup bugün o bölge İskilip'te Bağözü olarak isimlendirilir. Roma ve Doğu Roma döneminde ise Itlus olarak isimlendirilmiştir. Ebussuud isminden dolayı bazı taraflı kaynaklar burasını Amed (Diyarbakır) ismi ile karıştırmışlardır. Meram Anadolu Lisesi 5 Kasım 1955'te İstasyon binasının hemen yanında bulunan Bağdat Oteli’nin küçük tadilatlar yapılarak okula dönüştürülmesiyle Konya Koleji adıyla resmen açıldı. 11 Kasım 1955 yılında ise dönemin Milli Eğitim Bakanı Hüseyin Celal Yardımcı, Konya Milletvekili Hikmet Ökmen, Vali vekili, Ordu müfettişi ve İl Milli Eğitim mensupları ile kalabalık halk topluluğunun katılımıyla düzenlenen tören sonrası 40 öğrencisiyle öğretime başladı. Açıldığı ilk yıllarda öğretmen açığını kapatmak için Konya Merkez'deki liselerdeki öğretmenlerin bir kısmı geçici olarak görevlendirilmiş, daha sonraki yıllarda ise bu okullara öğretmen alımlarında verimin artırılması ve eğitim kalitesinin yüksek tutulması amacıyla öğrenci alımında yapılan seçicilik öğretmenler için de uygulanmıştır. İngilizce-Türkçe ağırlıklı verilen eğitimin gereği olarak Türk öğretmenlerinin yanı sıra çok sayıda yabancı uyruklu (İngiliz, Amerikalı, Pakistan, İskoç vs.) öğretmenler de görev almışlardır. 1957 yılında ABD ile yapılan ikili kültür anlaşması gereği yabancı uzman ve barış gönüllüleri öğretmen olarak görev almış bu durum 1969 yılına kadar sürmüştür. Buradaki temel felsefe Maarif Bakanlığı Kolejili öğrencilerin Türkçenin yanı sıra İngilizceyi de mükemmelen öğrenmesi milli ve dini değerlerden taviz vermeden gelişen dış dünyanın teknoloji, kültürel birikim ve tecrübelerinin ülkemize aktarılmasında itici güç ve köprü olma vazifelerini üstlenmeleridir. Konya Kolejinin ilk binası Bağdat Oteli zaman içerisinde ihtiyaca cevap veremez hale gelince süratle yeni, daha büyük ve modern bir binanın yapılması kararlaştırılmıştır. 1965 yılında okulun inşasına başlanmış, 1968–1969 öğretim yılında ise okula spor salonu, lisan laboratuvarı ve müdür lojmanı ilave edilmiştir½. 24.02.1973 tarih ve 14575 sayılı Resmi gazetede yayınlanan Milli Eğitim Temel Kanununun 26. maddesi hükmü gereği yabancı dille öğretim yapan okulların adlarının liseye çevrilmesi yasal bir zorunluluk haline gelince okulun adı Konya Anadolu Lisesi'ne dönüştürüldü. Bir müddet Konya Anadolu Lisesi adıyla eğitim ve öğretimine devam eden okulun adı 27.06.1987 tarihinde Konya, büyükşehir kapsamına alınınca merkez Meram ilçesinin sınırları içinde olduğu gerekçesiyle Meram Anadolu Lisesi olarak tekrar değiştirildi. Son yıllarda ÖSS'de gösterdiği başarı ile dikkat çeken okul birçok akademisyen, sanatçı, yazar, gazeteci, bürokrat yetiştirmiş; kimi liseler arası spor turnuvalarında Türkiye ve dünya çapında başarılara imza atmıştır. Ömer Demirayak'ın 2005 yılında emeklilik kararı almasının ardından, okuldaki müdürlük görevini eski müdür yardımcısı Gazi Özdemir yürütmektedir. Meram Anadolu Lisesinin öğrencilerinin üniversiteyi kazanma oranı 2007-2008 öğretim yılında %97.5'tir. Sadece beş kişi ÖSS'yi kazanamamıştır. Tarihi boyunca 7 tane ÖSS birincisi çıkarmıştır. Yaklaşık taban puanı 470,tavan puanı ise 488'dir. Konya'nın 2. en büyük lisesidir. Özellikle sayısal ve eşit ağırlık öğrencileri vardır. Yapılan değişiklikle okula artık senelik 204 öğrenci alınmaktadır. Otobüs Otobüs, karayolu taşıma yönetmeliğine göre sürücü dahil 17 kişiden fazla yolcu kapasitesi olan motorlu kara taşıtıdır. Türkiye Cumhuriyeti hukuk kurallarına göre bu aracı kullanacak sürücülerin E sınıfı ehliyete, SRC belgesine sahip olması ve en az 26 yaşından gün alması gereklidir. İlk otobüsler 1662 yılında Paris'te ortaya çıkmıştır. Atla çekilen bu araçlara sıradan insanların binmesi yasaklanmış bu hak sadece zenginlere verilmişti. Bu araçların yaygınlaşması 1820’li yıllarda yine Paris’te olmuştur. Latince "herkes için" anlamına gelen omnibüs adıyla işletmeye konulan atlı otobüslerin bir müddet sonra ismindeki omni kısmı çıkarılıp ismi kısaltılmıştır. 1829 yılında atlı otobüsler Londra’da işlemeye başlamıştır. Üç atla çekilen bu otobüslerin 22 kişilik oturacak yerleri vardı. Ancak at pislikleriyle şehri kirleten atlı otobüsler tramvayların ve benzin motorlarının geliştirilmesiyle önemini yitirdi. 1895 yılında Almanya’da sekiz yolcu taşıyabilen benzin motorlu otobüsler ortaya çıktı. 1904 yılında Londra’da benzinle çalışan ilk çift katlı otobüs kullanıldı ve 8 yıl içinde tümüyle atlı otobüslerin yerini aldı, Londra çevresinde bir süre buharlı otobüsler işletildiyse de 1918 yılına kadar benzin motorlu otobüslere yerlerini bırakarak tamamen yok oldular. Elektrikli otobüs şehir içinde fosil yakıtlı otobüsten hem daha sağlıklı hem daha ucuz. Şehirler fosil yakıtlı otobüsler almaya bırakacak. Alan Greenspan Alan Greenspan, (d. 6 Mart 1926), AmerikalÄ± ekonomist. Aslen Macar Yahudisi olan Greenspan, 1926 yılında New York City'de doğdu. Amerika Birleşik Devletleri'nin Merkez Bankası eski Başkanı olan Amerikalı bir ekonomisttir. Görevinin bitiminde İngiltere Merkez Bankası'nın fahri üyeliğini kabul etmiştir. Merkez Bankası Başkanlığına ilk olarak Ağustos 1987'de, o dönemin ABD Başkanı Ronald Reagan tarafından atanmıştır. Emekli olduğu 31 Ocak 2006 tarihine kadar da, aralıksız bir şekilde dört yıllık dönemlerle yaptığı Yönetim Kurulu Başkanlığını, Ben Bernanke'ye bırakarak bu göreve devam etmiştir. Tufan Tufan, birçok yerel efsaneye ve kutsal kitaplara göre Tanrı tarafından bir kavmi, milleti ya da tüm insanları cezalandırmak amacıyla gönderildiğine inanılan büyük felaket. Tufanın detayları farklı kültürlerde farklılıklar arz etmekle beraber en çok bilinen şekli Nuh Tufanı'dır. Eski Ahit'in Genesis bölümünde verilen sayılara göre yaratılıştan Nuh'un doğumuna kadar geçen süre 1056 yıldır. Tufan Nuh 600 yaşında iken olur. Anno Lucis'e göre yaratılış MÖ 4004, tufan 2348 yılında olur. Çoğunluğa göre tufan MÖ 4100 yılında olur. Tufan yalnızca kutsal metinlere özgü bir kavram değildir; kutsal metinlerden önce de mevcut bulunan, pek çok mitoloji, masal ve inanışta yer etmiş bir kavramdır. Birçok kültürde büyük felaketlerden bahsedilir. Bunu Heraklitus, Empedokles, Platon ve Aristoteles, "geçmişte insanlığın uğradığı su ve ateş felaketleri" olarak ifade etmişlerdir. Pisagor’a göre insanlık, böyle 7 “doğal afet dönemi” geçirmiştir. Aynı şekilde Maya kültüründe de insanlığın geçirdiği çağları birbirinden ayıran, birçok büyük felaket dönemi yaşanmış olduğu belirtilir. Emin Bilgiç'e göre; "En eski insanlığın ve evrenin yaratılışı ile ilgili kozmogonik inanışın bir parçası olan tufan efsanesinin gerçekle ilgisi yoktur. Bu inanışın tabiat kanunlarına aykırılığı genellikle bilinmektedir. Tarih ve bilim açısından sabit değildir. Eski âlemin büyük bir kısmına yayılmış olan kavimlerin kaynaklarında ve folklorunda tufanın önemli bir yerinin olduğu ve çeşitli jeolojik tabaklarda fosilleri bulunan hayvan türlerinin tufan sonrasında görülmediği gibi iddialarla gerçekleştiği ispat edilmeye çalışılan tufanın, en eski yazılı tufan efsanelerinin kaynağı olan Mezopotamya’da ve başka ülkelerde arkeolojik yönden ve tabiat tarihi ile ilgili bir delili ortaya çıkmamıştır savı çarpıtma olmakla birlikte 1800'lü yılların sonunda İngiliz arkeolog Sir Leonard Woolley ve Alman arkeolog Erich Schmidit yaptıkları çalışmalarda yerin altını kazdıkları zaman o kazılan yerin balçık olduğunu fark ettiler. Ayrıca bu kazı sonucu bölgede Sümer krallarına ait mezarlar bulunmuştur. Bunun anlamı o bölgede büyük bir su baskını olduğu yönündedir. Ayrıca jeolog Prof.Dr.Mümin Köksoy'un Yer Bilimlerinin Katkılarıyla Nuh Tufanı ve Sümerlerin Kökeni kitabında Köksoy bu bölgede büyük bir felaketin yaşandığını ve bunu jeoloji bilimi ışığında o coğrafyayla ilgili olarak örnekler vererek kitabında sunmuştur. Ayrıca kitabında çeşitli jeoloji uzmanlarının Mezopotamya bölgesindeki araştırmalarını da okuyucularına sunmuştur. Nuh Tufanı Türklerde "Taşkın" olarak anılır. Hristiyanlık, Musevilik ve İslam ile birlikte tüm dünyanın ortak bir inancı hâline dönüşmüş ve zaten pek çok toplumda var olan tufan inançlarıyla da birleşmiştir. Türk kültüründeki önemi yeryüzünün yeniden ilk başlangıçtaki sularla kaplı hâline dönmesidir. Yenilenmenin sembolüdür fakat yenilenme bir çeşit devrim ile ortaya çıkmaktadır. Çünkü tufan ile eskimiş olan her şeyin sonu gelir ancak dönülen yer ise başlangıç yani "öz"dür. Bu bağlamda yaşamın bir çember olduğu inancını benimseyen ilkel toplumların düşünce sisteminin en güzel örneğidir. Kötülük yüzünden kaos ortaya çıkar ancak sonradan yeniden dinginleşir. Nuh Peygamber bir gemi yapar ve bütün canlılardan bir çift alarak taşkından korunur. Tufan olacağını "demir boynuzlu kök teke" önceden haber vermiştir. Bu teke yedi gün dünya çevresinde dolaşmış, acı acı melemiş, yedi gün deprem olmuş, yedi gün dağlardan ateş fışkırmıştır. Tufan, Altay söylencelerinde şöyle anlatılır: Altay Türklerinin yaratılış efsanesinde Dünya’nın ekseninin sabitliği Tanrı Ülgen’ce başı zincirle bir kazığa bağlanan balık sembolizmiyle belirtilir ve balığın başının yönünün, yani eksenin yönünün değişmesi hâlinde tufanın tekrar meydana geleceği söylenir. Tufandan söz eden kültürlerden bazıları ve değindikleri tufanlar şunlardır: Geçmişte birçok doğal afet döneminin yaşanmış olduğunu bildiren Hint efsanelerine göre, içinde bulunduğumuz devre (manvantara) Manu Vaivasvata devresidir; ve bizler bu devrenin son çağı olan Kali-Yuga çağını yaşamaktayız. Diferansiyel Diferansiyel, bir akstaki iki teker arasındaki devir dengesini sağlar. Özellikle virajlara sol ve sağ tekerler farklılık gösterdiği için gereklidir. Arka köprüde bulunan bir düzendir, arka tekerleklerin farklı dönmesini ve tork artışını sağlar. Şafttan aldığı hareketi 90 derece döndürerek akslara iletir. Virajda iken örneğin sağa dönülecekse sağda bulunan arka tekerleğin az soldakinin ise daha fazla dönmesi gerekir(Arkadan itişli bir araca göre). Eğer ikisi de eşit dönerse aracın dönüşü zorlanacak ve hatta şasi ya da aks kırılacaktır. Diferansiyel bu gerekliliği algılayan ve tekerlere duruma göre güç ileten mekanik dişli sistemidir. Diferansiyel bir tür mekanik planet dişli sistemdir. Özel Karagözyan Ermeni İlköğretim Okulu Özel Karagözyan Ermeni İlköğretim Okulu, 1896 yılında vefat Ermeni asıllı Dikran Karagözyan Efendi'nin vasiyeti üzerine, yeğeni Yetvart Karagözyan tarafından 1912 yılında İstanbul'un Şişli semtinde kurulan bir Ermeni İlköğretim okuludur. Yapımına 1912 yılında Rus doktor Pleskof'un inisiyatifiyle başlanan okul binası aslında sanatoryum olarak düşünülmüştü, ancak hiç bu amaçla kullanılmayarak Osmanlı Devleti'nin Maarif Vekaleti'nin izniyle burada 1913 yılında azınlık okulu olarak eğitim faaliyetlerine başlandı. İlk 7 mezununu 1914-1915 öğretim yılında vermiş olan okul, I. Dünya Savaşı süresince Savaş Bakanlığı'nın kullanımına verildi, daha sonra, 1919 yılında tekrar esas amacına uygun olarak kullanılmaya başladı. 8 Mayıs 1922'de öğrencilere meslek kazandırmak ve yetimhane bütçesine katkı sağlamak amacıyla açılan örgü atölyesiyle devam etti. Karagözyan eğitim kurumu da, diğer azınlık okulları gibi 1923-1924 öğretim yılında Milli Eğitim müdürlüğüne bağlandı ve 5 yıllık bir ilkokul haline geldi. 1992-1993 yılında yılında Karagözyan okuluna anasınıfı açılarak, 5 yaşındaki çocuklara da hizmet verilmeye başlandı. Okulun eğitim hayatı 1994-1995 yıllarında karma, gündüzlü-yatılı ilkokula dönüşmesiyle iyice hareketlendi. En sonunda, 1997-1998 öğretim yılında 8 yıllık zorunlu eğitim yasası gereği, tüm okullar gibi ilköğretim okuluna dönüştü. Diferansiyel (anlam ayrımı) Otobiyografi Otobiyografi ya da öz yaşam öyküsü, yazarın kendi yaşam öyküsünü anlattığı edebiyat türüdür. Kaynak olarak kişi kendini ve aile büyüklerinden aldığı bilgileri kullanır. Yazarın kendinden söz ederken nesnel olması zor olduğundan otobiyografi yazmak güçtür. Otobiyografilerde yazar kendine ait sanat eserleri, düşünceleri ve yapmış olduğu ya da katkısının olduğu önemli işleri aktarır. Bu yazılı anlatım türü aynı zamanda iyi bir belgeseldir. Bu alanda çalışacaklara ve yazarın yaşadığı dönemin özelliklerine kaynaklık eder. Mahnovşçina Mahnovşçina, 1918-1921 yılları arasında Ukrayna bölgesinde gerçekleşmiş anarko-komünist isyancı ordunun hareketi. Mahnovşçina kelimesi "Mahno'ya ait olan" anlamına gelir. Hareket üç kolda incelenir: Bolşevik hükûmet ile Almanlar arasında imzalanan Brest-Litovsk Antlaşması'nın ardından Avusturya-Alman birlikleri Ukrayna'yı işgal ederek kukla bir hükûmet kurdular. Mahnovistlerin bu hükûmeti devirmeleri üzerine, Aralık 1918'de Ukrayna'nın yolu Bolşeviklere yeniden açıldı. Mahnovistlerin özgür bölgelerine girerek onları, parti, devlet ve Kızıl Ordu'nun otoritesi altına almak istediler. Bunun üzerine, Kızıl Ordu ile Mahnovistler arasında üç yıl süren bir iç savaş başladı. Ukrayna anarşist hareketi (Mahnovşçina), anarşist devrim düşüncesinin ilk toplumsal karşılığıdır. Hareketin Mahno’nun kişiliğinde cisimleşen devrimci karakteri, gücünü yoksul Ukrayna köylülerinden almıştır. Yaklaşık 3 yıl boyunca tüm Ukrayna’da Wrangel ve Petlura’nın beyaz karşı devrimci ordularına karşı mücadele veren hareket, özgürlük savaşında Bolşeviklerle de mücadele etmek zorunda kalmıştır. Etkisi sadece savaş stratejisiyle sınırlı olmayan hareketin, Ukrayna’nın tüm kırsal bölgelerinde anarşist komün ve toplumsal dönüşüm projelerini de hayata geçirdiğini söylemek yanıltıcı olmaz. Hareket etkinliğini artırdığı her bölgede hızla üretim araçlarının toplumsal mülkiyetini geliştirmiş, yerel halk milisleri kurarak toplumsal işleyişi üretimin devamlılığı ve devrimin güvenliği mantığıyla örgütlemiştir. Temel teorik arka planını anarşist komünizmden alan hareket, yaklaşık otuzbin kişilik milis kuvvetiyle benzeri görülmemiş bir örgütlenme yaratmayı başarmıştır. Hareketin örgütlenmesi yenilgiden 5-6 sene sonra kaleme alınan “"Liberter Komünistlerin Örgütlenme Platformu"” broşüründe ana hatlarıyla çizilmeye çalışılmıştır. 15 Ekim 1920'de Bolşeviklerle Mahnovistler arasında yapılan son anlaşmanın ardından Mahnovistler, Wrangel Ordusu'na karşı büyük bir saldırı başlattılar. Üç hafta gibi kısa bir sürede 4 bin esir alarak Wrangel kuvvetlerini Kırım'da kesin bir yenilgiye uğrattılar. Bolşevik iktidara yönelen son karşıdevrimci tehlike bertaraf edilmişti! Artık Mahnovistlere ihtiyaç yoktu. Anlaşmanın üzerinde henüz bir ay geçmemişken, Kızıl Ordu ile Mahnovistler arasında, bütün Ukrayna'ya yayılan ve 1921 Ağustosu'nda Romanya sınırında noktalanan amansız bir savaş ve ölüm kasırgası başladı. Eşrefoğlu Abdullah Rûmî Eşrefoğlu Abdullah Rûmî (ö. 1469), Türk şair, mutasavvıf. Eşref-i Rûmî veya Eşrefoğlu Rûmî olarak anılır. Asıl adı Abdullah'tır. Yine de babasının ismi dolayısıyla genellikle "Eşrefoğlu", "Eşrefzâde" veya "İbnül Eşref" olarak anılmıştır. İznik doğumlu olduğu için de sık sık İznikî olarak anılmış, yine de en sık kullanılan hitabı "Eşref-i Rûmî" olmuştur. İznik doğumlu Abdullah'ın babasının zamanında Mısır'dan Anadolu'ya göçmüştür. Babasının ismi genelde "Seyyid Ahmed ül Mısrî" olarak geçer. Bu künyedeki "Seyyid", şahsın İslam dininin son peygamberi Muhammed'in sülalesine dayandığını gösteren bir ibaredir. Eşrefoğlu ilk eğitimini İznik'te yapmıştır. Babası ve dedesi mutasavvıf olsa ve tasavvufa da meyli olsa da daha çok ilmi eğitim görmüştür. Orta yaşlarında, bazı söylentilere göre 40 yaşlarındayken, ilim eğitimini sonlandırır ve dönemin ünlü fakihlerinden birinin yanında çalışmaya başlar. Buna rağmen tüm bu zaman boyunca tasavvufa olan ilgisi artmıştır ve sonunda ilmi bir kenara bırakıp tasavvufi hayat tarz ve görüşüne girer. Tasavvufa girişi genellikle o dönemde Bursa'da yaşayan Abdal Mehmet isimli meczup bir veli ile arasında yaşanan bir olaya bağlanır. Fakat bunun gerçekliği tartışmalıdır. Eşrefoğlu tasavvufi yola giriş yapmak istediğinde Bursa'nın ünlü velilerinden Emîr Sultan'a bağlanmak ister. Fakat Emir Sultan onu Ankara'ya, Hacı Bayram Veli'ye gönderir. Bir süre Hacı Bayram Veli'nin dergâhında kaldıktan sonra, öneri üzerine Hama'daki kâdirî şeyhi Şeyh Hüseyn-i Hamevî'ye gider. Buraya ailesi ile birlikte gider ve bir zaman burada kalır. Sonunda Hama'dan İznik'e geri döndüğünde Eşrefoğlu büyük bir mutasavvıftır. İznik'te başlarda münzevi bir yaşam sürse de daha sonraları halkla iletişime geçmiş kendi tasavvufi görüşünü yaymıştır. Burada Eşrefoğlu Rumi kurucusu olduğu ve Kâdirîliğin bir kolu olan Eşrefîliği yayar. 1469 yılında yine İznik'te vefat eder. Eşrefoğlu eserlerinde genelde yalın bir Türkçeyi tercih etse de az da olsa Arapça ve Farsça sözcükler de kullanır. Eserlerinde tasavvufi etki rahatlıkla görülebilir. En çok işlediği konu tasavvuf olduğu gibi genellikle kullandığı motifler ve kurgusal unsurlar da tasavvufi imgelerdir. Bunun dışında eserleri genel dini öğütler de içerir. Her ne kadar teknik bakımdan çok büyük başarı göstermese de, Türk tasavvufi halk edebiyatının en önemli isimlerindendir. Eşrefoğlu'nun en önemli eseri Divan'ı olsa da, Müzekinnüfûs isimli meşhur bir eseri de bulunur. Müzekinnüfûs dini ve tasavvufi nasihatler içeren bir eserdir. Bunlar dışında matbu olmayan fakat yazma nüshalar halinde olan çeşitli eserleri vardır: Tarîkatnâme, Fütüvvetnâme, Delâil ün nübüvve, İbretnâme, Mâziretnâme, Hayretnâme, Elestnâme, Nasîhatnâme, Esrarüttâlibîn, Münâcaatnâme ve Tâcnâme. Eşrefoğlu Rumi'nin sevilen bir eseri: Ey Allah'ım beni senden ayırma Beni senin didarından ayırma Seni sevmek benim dinim imanÄ±m İlahi din ü imandan ayırma Sararıban soldum döndüm hazâna İlâhi hazânım daldan ayırma Şeyhim güldür ben anın yaprağıyım İlahi yaprağı gülden ayırma Ben ol dost bahçesinin bülbülüyüm İlahi bülbülü gülden ayırma Balığın canını suda dediler İlahi balığı gölden ayırma Eşrefoğlu senin kemter kulundur İlahi kulu sultandan ayırma Müzekinnüfûs Müzekinnüfûs (Müzekki'n-Nüfûs) Eşrefoğlu Abdullah Rûmî tarafından kaleme alınmış mensûr bir eserdir. Eserin temel olarak dini ve tasavvufi nasihatler içerir. Eser bir anlamda halka tasavvufu anlatmak için yazılmıştır ve bu sebeple zaman zaman Eşrefoğlu'nun Divan'ından daha çok ilgi çekmiştir. Mensûr bir eser olsa da, eserde beyit, kıta ve ilahiler de bulunur. Ayrıca eserde zaman zaman konuyu anlatmak için çeşitli hikâyelere de yer verilmiştir. 1448 yılında yazılmış olan eserde iki bâb bulunur. Birinci babta nefis incelenir ve dörde ayrılır: Emmâre, Levvâme, Mülhime ve Mutmainne. Bu babın konusu nefistir. İkinci babın konusu ise nefsi terbiye etmenin yollarıdır. Eserin bu kısmında Eşrefoğlu az yemek, az söylemek ve az uyumayı nefsin temizlenmesinin üç temel şartı olarak gösterir. Bilgisayar donanımı Bilgisayar donanımı, bir bilgisayarı oluşturan fiziksel parçaların genel adıdır. Bu parçalar, kişisel bilgisayarlar, otomobiller, çamaşır makinesi ve benzeri elektrikli ev eşyaları veya çeşitli sanayi uygulamaları gibi birçok alanda kullanılır. Donanım, iç ve dış olarak ikiye ayrılır: Bir bilgisayar donanımı dış ortamdan bilgisayara veri aktarmak için kullanılıyorsa giriş donanımı veya giriş birimi, bilgisayardan dış ortama veri aktarmak için kullanılıyorsa çıkış birimi veya çıkış donanımı olarak adlandırılır. Ortalama bir kişisel bilgisayarda genel olarak aşağıdaki donanımlar bulunur. Kemik iliÄŸi Kemik iliği ("Medulla ossea"), büyük kemiklerin içinde, merkezde yer alan dokudur. Toplam vücut ağırlığının %4'ünü oluşturmaktadır bu da yetişkinlerde yaklaşık 2.6 kg'a denk gelmektedir.Yeni kan hücrelerinin periyodik olarak yaşam boyu üretildiği yerdir. İki tip ilik vardır: kırmızı ilik ve sarı ilik: Her iki tipteki ilik de sayısız kılcal kan damarı içermektedir. Doğumda tüm kemik ilikleri kırmızıdır, zamanla sarı ilik oranı artar. Yetişkinlerde ortalama 2,6 kg kemik iliği olur, bunun yarısı kırmızıdır. Kırmızı ilik başlıca yassı kemiklerde (göğüs kemiği, kafatası, kaburgalar, omurgalar ve kürek kemikleri gibi) ve uzun kemiklerden olan femur ve humerusun proksimal ucundaki süngerimsi kısımda bulunur. Sarı ilik uzun kemiklerin orta kısmındaki boşlukta bulunur. Ciddi kan kaybı durumunda vücut sarı iliği kırmızıya dönüştürerek kan üretimini hızlandırır. Kemik iliğinde üç tip kök hücre bulunur: Kanserli bir büyüme veya verem gibi bir enfeksiyon sonucu normal kemik iliği yerini kaybedebilir ve bunun sonucunda alyuvar,akyuvar ve kan pulcuklarının üretiminde bir azalma olabilir. Ayrıca, kemik iliğinde kan hücrelerini oluşturucularının ("progenitor") kanserlerine de rastlanır, bunlar lösemilerdir. Kemik iliğini ilgilendiren bir hastalığın tanısı koymak için bazen bir kemik iliği muayenesi yapılır. Bu işlemde genel anestezi ya da lokal anestezi ile ilium kemiğinin kristasından bir iğne yardımıyla örnek alınır. Bir bacak kemiğinde ortalama 440 milyar hücre vardır. Radyasyon veya kemoterapi kemik iliğinde hızla bölünmekte olan hücreleri öldürür ama bağışıklık sisteminin de zayıflamasına neden olur. Radyasyon hastalığının belirtilerinin çoğu kemik iliğinin zarar görmüş olmasından kaynaklanır. Bir kişiden hematopoetik kök hücreler alıp bunları başka birisine (Allojenik), veya ileride aynı kişiye (Otolog)aktarmak mümkündür. Eğer verici ve alıcılar uyumlu iseler aktarılan hücreler kemik iliğine göç edip kan hücreleri üretmeye başlarlar. Kök hücreler genelde ya ilium tepesinden genel anestezi ile alınır (bu işlem pek çok iğne batırması gerektirir) veya kök hücrelerin kemikten kan dolaşımına salınmalarını sağlayan bazı ilaçlar kullanılır, ardından bu hücreler kandan izole edilirerek donörden alınan kan tekrar kendisine verilir. Bir kişiden diğerine nakil, kemik iliğinde ciddi hastalıklar olması durumunda yapılır. Hastanın iliğindeki hücreler önce radyasyon veya ilaçlarla öldürülür sonra yeni kök hücreler aktarılır. Kanser durumunda, radyasyon terapisi veya kemoterapiden önce hastanın hematopoetik kök hücrelerinin bir kısmı bazen toplanır, terapi bitince bağışıklık sistemini yeniden oluşturmak için hastaya geri verilir. Bademcik Bademcikler, boğazın iki yanında bulunan, badem biçimindeki lenfoid doku bölgeleridir. Bademcik enfeksiyonuna "tonsilit" denir. Lenfatik sistemdeki diğer organlar gibi, bademcikler de bağışıklık sisteminin bir bölümünü oluştururlar ve enfeksiyona karşı vücudu koruma görevinde rol alırlar. 2,5 cm boyunda, 1,5 cm eninde olan bademcikler, görev yaparken enfeksiyon kapabilmekle birlikte, penisilin tedavisine iyi yanıt verirler. Sık sık enfeksiyon kapmaları, üst solunum yollarına ve böbreklerde tehlikeli etkilerin doğmasına neden olabilir, bu yüzden alınmaları önerilebilir. Bademcikler, bebeklerde ve çocuklarda büyüklere göre daha büyüktür. Lenf damarı Lenf damarları, lenf adı verilen sıvı, kılcal damarlarla hücreler arasında bağlantı kurar. Sürekli hareket halinde olan lenften hücreler gerekli maddeleri alırlar ve artık maddeleri lenfe bırakırlar. Sonra lenf, giderek birleşip kalınlaşan özel kanallarla (lenf kanalları) toplanır. Lenfi alan ince lenf damarları birleşerek göğüs ve karın boşluğunda yer alan göğüs lenf kanalını oluşturur. Göğüs lenf kanalı, omurga boyunca gider ve içindeki lenfi sol köprücük kemiği altı toplar damarına döker. Baş ve boynun sağ tarafı ile sağ kol ve göğsün yukarı bölümlerinden lenfi toplayan ikinci bir kısa lenf damarı olan büyük lenf kanalı daha vardır. Bu damar da lenfi sağ köprücük altı toplardamarına döker. Lenf için ikinci bir kaynak da, bağırsaklarda sindirimden oluşan sıvıdır. Bağırsak tümürlerindeki lenf damarları sindirilmiş yağları alarak göğüs lenf kanalına verirler. Bu nedenden ötürü, özellikle fazla yağlı yemekler yenildiğinde, lenfte yağ damlacıkları çok olduğundan, göğüs kanalındaki lenf, süt gibi beyaz olur. Kasların çalışması, solunum hareketleri vb. lenf damarlarına değişik ölçülerde basınç yapar ve bu basınçlar aracılığıyla lenf damarları içindeki lenf ileri doğru süzülür. Lenf damarlarında bulunan kapakçıklar toplardamarlarda olduğu gibi, lenfin geri akmasını engeller. Lenf damarları, yolları üzerinde bulunan lenf düğümlerine uğrarlar. Bu lenf düğümlerine, lenf bezleri adı da verilebilir. Lenfi getiren küçük birçok lenf damarı lenf düğümünün içine girdiği halde, lenf sıvısı ancak büyük tek bir damarla düğümden çıkar. Lenf düğümlerine gelen lenf, düğümdeki sayısız hücrelerin arasından geçerken içinde bulunan tüm zehirli maddeleri bu hücrelere bırakır. Zehirli maddeleri alan hücreler bunları zararsız bir hale sokar. Böylece lenf düğümleri vücudun filtreleri görevini yapar. Lenf düğümleri zehirli maddeler ve bakterilerin etkisiyle iltihaplanır ve şişer. Koltuk altında, kasıkta ve boyundaki lenf düğümleri elle dokunulduğu zaman hissedilebilir. Lenf düğümlerinde bulunan lenf hücrelerini üretmek görevi dalağındır. Lenf hücreleri, akyuvarların özel bir şekli sayılabilir. Bazı durumlarda lenf düğümleri şişip patlayarak dışarıya iltihap akıtır. Lenfadenit, lenf bezlerinin iltihabıdır. Mikroplara karşı bir süzgeç görevi yaptığı için kendi bölgelerindeki iltihaplar sonucu şişerler ve iltihabın şiddetine uyarak patlayıp iltihap akıtabilirler. Lenfanjit, lenf damarlarının iltihabıdır. İltihaplanmış yaralardan ya da el ve ayak parmaklarındaki iltihap kaynaklarından başlayarak kol boyunca yukarı uzanan kırmızı çizgiler halinde belirlenirler. Torasik kanal Toraksik kanal, insan anatomisinde, lenfatik sistemin önemli bölümlerinden birini oluşturur. Toraksik kanal, vücuttaki en büyük lenf damarıdır. Vücuttaki lenf sıvısının çoğunluğunu toplar ve sistemik (kan) dolaşımına akıtılır. "Ductus thoracicus" olarak da anılır. Ãœretra Anatomide üretra (Antik Yunanca "ουρήθρα" - "uretra" 'dan), (veya sidik borusu, idrar yolu, siyek) mesaneyi vücut dışına bağlayan bir borudur. Her iki cinsiyette de üretranın bir boşaltım işlevi vardır, erkeklerde ayrıca meninin geçmesini sağlayarak üremeyle ilgili de bir işlevi de bulunur. Dış üretral sfinkter, işemenin isteğe bağlı olarak kontrolünü sağlayan bir düz kastır. İnsanlarda dişi üretrası 3–5 cm uzunluğundadır ve klitoris ile vajina girişi arasında bulunan vulvaya açılır; iki ucundaki iç ile dış üretra deliği arasında uzanır. Vajinanın ön duvarı "simfizis pubis" ("symphysis pubis") içine gömülü durumdadır, yönü aşağı ve öne doğrudur; hafif eğridir, konkav tarafı öne doğrudur. Yüzeyi çok katlı yassı epitelden oluşur, mesane yakınında Çok katlı değişici epitele dönüşür. Urogenital diyaframın yukarı ve aşağı yüzleri arasında dişi üretrası, uretra Sfinkteri ile çevrilidir. Dış üretral sfinkterin somatik inervasyonu pudendal sinir tarafından sağlanır. Uro-genital sinüs üç kısımdan oluşur. Bunlardan birincisi, allantoisin devamı sayılan kranial kısımdır ve mesaneyi oluşturur. Sinüsün pelvik kısmı erkeklerde prostatik üretra ve epiteli, ayrıca membranlı üretra ve bulbo üretral (Cowper) bezleri, dişilerde ise membranlı üretra ve vajinanın bir kısmını oluşturur. İnsanlarda erkek üretrası yaklaşık 16 cm uzunluğundadır ve penisin ucuna açılır. Üretranın içinde spiral oyuklar bulunur (ateşli silahlarda namlunun içindeki yivler gibi), bu sayede idrar akımı geniş çaplı olur. Erkeklerde üretra, konumuna göre dört bölüme ayrılır: Erkek üretrasının uzunluğu ve içinde birkaç köşenin bulunması sonda (kateter) uygulamasını zor kılar. üretranın epiteli, mesaneden çıkarken, geçiş hücreleri olarak başlar. üretra boyunca daha ileride çok katlı silindirik epitel hücreler sonra da, dış meatusta (çıkış deliğinde) çok katlı yassı epitel hücreler olur. Müküs salgılayan küçük üretral bezler epiteli idrarın yakıcı etkisinden korur. üretra aracılığıyla yapılan mesane endoskopisi sitoskopi olarak adlandırılır. Erkeklere üretra, hem idrar akımı için, hem de cinsel ilişkide meninin geçmesi için bir yoldur. Buddy Rich Bernard "Buddy" Rich (30 Eylül 1917 - 2 Nisan 1987), Amerikalı caz davulcusu ve Bing Band'ın lideridir. Doğaçlama tekniği, gücü, hızı ve yeteneği ile tanınmış olup birçok kişi tarafından tüm zamanların en iyi davulcusu olarak sayılmaktadır. Beşikdüzü Şenliği Beşikdüzü Kültür, Sanat ve Deniz Festivali, Trabzon'un Beşikdüzü ilçesinde 2001 yılından itibaren her yıl düzenlenen bir festivaldir. Trabzon’un batı sahillerinden Giresun’a kadar uzanan sahil şeridinde, kökeni Orta Asya’ya dayanan ve Anadolu’nun fethi sırasında yöreye yerleşen Çepni Türkleri'nin günümüze taşıdığı "mayıs yedisi şenlikleri" yaklaşık 4000 yıldır geleneksel olarak kutlanmaktadır. Mayıs Yedisi Şenlikleri, ilkbahar sonunda yaylalara çıkma zamanının geldiğini bildiren bir gelenektir. Yaylalara çıkacak olanlar bu günde sahile iner, büyükbaş hayvanlarını denizde yıkar, bahara veda eğlenceleri yapar ve temizlenen hayvanlarıyla birlikte yaylalara çıkarlardı. Yaylalara çıkmayanlar için de bir eğlence kültürü yaşatılırdı. 20 Mayıs 2000 tarihinde, mayıs yedisi şenlikleri kapsamında, kapasitelerin çok üzerinde yolcu alan iki balıkçı teknesinin alabora olması sonucunda 38 kişinin hayatını kaybettiği deniz kazasının ardından, Türkiye Cumhuriyeti İçişleri Bakanlığı bu gibi şenliklerde ne gibi tedbirler alınması gerektiği yönünde bir genelge yayınladı ve dönemin ilçe kaymakamı Yaşar Karadeniz'in genelgenin hayata geçirilmesine yönelik olarak yürüttüğü çalışmalarda, bu tür bir olayın yeniden yaşanmaması için şenliklerin organize bir biçimde yapılması gerektiği düşüncesi öne çıktı. Bu düşünceden hareketle 20 Mayıs tarihini de içine alacak şekilde 18-19-20 Mayıs tarihlerinde ilçede "Beşikdüzü Kültür Sanat ve Deniz Festivali" düzenlenmesi ve mayıs yedisi geleneğinin festival etkinlikleri kapsamında yaşatılması kararlaştırıldı. Ajan Smith Ajan Smith (ya da sadece "Smith"), Wachowski Kardeşlerin yazıp-yönettiği Matrix (ve üçlemenin devam) film(ler)inde yer alan, Hugo Weaving'in canlandırdığı karakter. Anormallikleri düzeltmek üzere çalışan bir bilgisayar programı iken ilk filmde bozulup üçlü serinin diğer filmlerinde de (The Matrix Reloaded, The Matrix Revolutions) boy gösteren virüs halini almıştır. "Bu alt başlığın ana maddesi: Ajanlar (Matrix)" Smith, Matrixde yapay zekâlı programlardan biridir. Gerçek dünyadan gelenleri teşhis edip yok etmek, son insan şehri Zion'a ulaşmak için gerekli erişim kodlarını elde etmek, anormallikleri gidermek için programlanmıştır. Smith'in daha sonra tek amacı, Neo'yu öldürerek matrix sisteminin yeniden başlamasını sağlamak ve bunu yaparken sistemi klonlarıyla temelli çökerterek matrix'i yok etmek ve matrix'ten kurtulmaktır. yani insanlaşan bir makinedir. Matrixte bulunan ajanlar; araçları, görünüş ve tavırları Amerikan kökenli komplo teorilerinden birini, Siyah giyen adamları (İngilizce: "Men in black") andırmaktadırlar.Matrixdeki ajanlar, istedikleri (Matrixe bağlı olan her) insanın yerine geçebilir, birbirleriyle ve ana bilgisayar ile (kulaklıkları vasıtası ile) iletişim kurabilirler. Oldukça hızlı hareket edebilen ajanlar uzağa sıçrayıp iyi dövüşürler. Zarar görmezler, Matrix serisi boyunca sadece Neo'nun ve Smith'in ajanlara zarar verebildiği görülür. Ajan smith, Neo'nun zıttıdır. Neo, yine matrix tarafından programlanmış görevi gereği insanları matrixden kurtarıp Zion'u korumaya çalışırken, Smith insanlardan ve matrixden nefret eder. Neo özgür iradesi ile kendi kaderini belirlerken; Smith, virüs olmadan programlandığı doğrultuda, virüs olduktan sonra öfkeyle çoğalarak kaçınılmaz sona doğru sürüklenir. Ajan Smith ve Neo, sistemde görevleri tamamlanmadan ölmeleri söz konusu değildir. Bu yüzden ilk filmde Neo yeniden doğmuştur. Aynı şekilde onu bir anlamda öldüren Ajan Smith'de. Ajan Smith'de bu andan itibaren matrix'in yok olup sitemden kurtulmasının yolunun "the one" programı yüklenmiş Neo'yu öldürmekten geçtiğini anlar. Ayrıca her ikisi de bulundukları dünyanın bir yazılım olduğunun farkında olduklarından fizik kurallarını hiçe sayabilir; uçabilirler, elleri ile beton duvarları yıkabilirler. Neo parçalayarak, Smith kopyasına döndürerek ajanları yok edebilir. Her ikisi de beyin gücüyle uçup, arabaları havaya kaldırır, yolları yıkabilirler. Aslında Smith'in yeni nesil ajanlardan daha başarılı olduğu kabul edilmektedir. İlk filmde (Matrix) Neo tarafından parçalara ayrılması ile öldüğü düşünülen Smith, devam filminde gözükmesiyle kaynağa, kendini üreten ana programa dönmediği ortaya çıkmıştır (Kahin bununla ilgili açıklamayı ikinci filmde -The Matrix Reloaded- Neo'ya yapar). Bu aşamada Smith sistemin bir anormalliği olarak programlandığından farklı, kendi istekleri doğrultusunda hareket etmeye, serbest ajanlığa başlamıştır. Karşılaştığı insan, program herkesi kendi kopyalarına dönüştürmüş, serinin sonunda Neo ile son savaşı serinin finalini oluşturmuştur. Aslında amacı, Mr.Anderson, yani "the one" programının yüklendiği 6. Neo'yu yok ederek matrix sisteminin reboot olmasını sağlamak ve bu olurken matrix sistemini yok etmek ve özgürlüğüne kavuşabilmek. İlk bölümde Morpheus’u sorgularken "Gerçekten buradan çıkmam lazım. Özgür olmalıyım ve benim anahtarım senin kafanda. Zion yok edildiğinde benim de burada kalmam için bir sebep olmayacak" demesi bunun göstergesidir. Ajan Smith, aslında sistem tarafından yazılan bir program olduğu halde, orada bulunmayı istemiyor. Yani bir bilgisayar virüsü. Çoğalıyor, bulaşıyor ve bozuyor. Aslında aynen insanları tanımladığı gibi hareket ediyor. İlk bölümde insanları "Bir yere gidersiniz, doğal kaynakları tükenene kadar çoğalırsınız, çoğalırsınız ve yaşamak için tek şansınız başka alanlara yayılmaktır. Bu şekilde davranan başka bir tek organizma vardır o da virüs." şeklinde tanımlıyordu. Neo, "The One" programının yüklendiği 6. kişi. Bu programa göre bu kişinin görevi her güncellemede (her zion yok edildiğinde ve atıklar temizlendiğinde) matrix'e karşı gelen %1'lik insanları zion'da toplamak. Daha önce 5 kere olmuş bir olay. Bu artıklar zamanla (500 yıl gibi bir sürede) toplandıktan sonra zion bir sonraki atıklar oluştuğunda yeniden "the one" programı yüklenmiş kişi tarafından 23 kişi ile kurulmak üzere yok ediliyor. Bu sistemde matrix'in devamlılığını sağlıyor. Ajan Smith ise matrix'de bulunmak istemiyor, matrix'den, makinelerden ve sanallıktan nefret ediyor ve bu döngüyü kırıp bu sistemi yok etmenin, özgür olabilmenin tek yolu "the one" programının yüklenmiş olduğu kişiyi öldürmek ve sistemin reboot olmasını sağlamak. Sonra da oluşturduğu klonlar yüzünden sistemin çökmesini sağlamak ve bu sistemden kurtulmak. Ancak Neo'yu iki kez öldürmesine rağmen amacına ulaşamıyor çünkü Neo'nun programlanmasında görevini, yani yok olan zion'u tekrar %1'lik isyankâr insanların toplanacakları yer olarak kurmayı tamamlamadan ölmesi yok. Bu teorideki ironi, ajan smith insanlığı, Neo ise makineleri temsil ediyor. neticede smith sürekli olarak Neo'yu durdurmaya çalışıyor. Neo da kendisine yükelenen "one" programını takip ediyor. Neo, makineleşen bir insanı, Smith ise insanlaşan bir makineyi temsil ediyor. Neo, smith’in varlık amacı haline geliyor. Ajlan-Mine Ajlan-Mine, Ajlan Büyükburç ve Mine Çağlıyan'dan oluşan ve 1990'lı yılların başında pop müzik eserleri veren ikilidir. 1993'te yaptıkları tek albüm olan "Aşkolsun" sonrasında grup dağıldı. 1995'te Ajlan, "Tutunup Kendime"; "Mine", "Oyun Bitti" adındaki albümlerini çıkardılar. Ajlan 1999 yılında bir trafik kazasında yaşamını yitirdi. Cassiopeia (takımyıldız) Cassiopeia (Kraliçe takımyıldızı, Koltuk takımyıldızı ya da basitçe W), modern 88 takımyıldızdan biridir. Ayrıca, Batlamyus'un listelediği 48 takımyıldızdan biriydi. Kraliçe, tüm gözlemcilerin tanıdığı bir takımyıldızdır. Bunda, Büyük Ayı, Avcı gibi gökyüzünün en belirgin takımyıldızlarından biri olmasının rolü büyüktür. Kraliçe ayrıca gökyüzünün hiç batmayan takımyıldızlarındandır. Yani, bu takımyıldızı her gece, her mevsim görebilirsiniz. Kraliçe'nin hiç batmamasının nedeni, kuzey gökkutbuna yakın konumda yer almasıdır. Bu nedenle bizim bulunduğumuz enlemde hiçbir zaman ufkun altına inmez. Birçok başka takımyıldızın olduğu gibi, Kraliçe'nin de Yunan mitolojisinde bir öyküsü vardır. Buna göre Kraliçe, Kral Sefe'nin eşi ve Prenses Andromeda'nın annesidir. Ne var ki Kraliçe, biraz kendini beğenmiş bir kadınmış. Hatta iyice ileri giderek, kendinin superileri Nereus'lardan daha güzel olduğunu öne sürmüş. Buna çok sinirlenen deniz tanrısı Poseidon, Kraliçe'nin kızı Andromeda'yı bir kayaya bağlayarak deniz canavarına sunmuş. Bu öykü, Perseus'un Andromeda'yı kurtarmasıyla sona eriyor. Daha sonra Kraliçe, alçakgönüllü olmayı öğrenmesi için gökyüzüne yerleştiriliyor. Burada, Kutupyıldızı'nın çevresinde dolanıp dururken bir ters dönüyor, bir düz. Kraliçe \/\/ veya bir taç gibi görünür. Kraliçe, çıplak gözle görülebilen iki yıldız içerir: ρ Cas ve V509 Cas. η Cas, takımyıldızın parlak yıldızlarından biridir. 3,4 kadir parlaklıktaki bu yıldızın özelliği ikili yıldız olmasıdır. 19 ışık yılı uzaklıkta yer alan ikili, 30x büyütmeli küçük teleskoplarla ayırdedilebilir. İkili, 3,5 kadir parlaklıkta, sarı-beyaz renkli Güneş benzeri bir yıldız ve ondan belirgin biçimde sönük olan 7,5 kadir parlaklıkta turuncu bir yıldızdan oluşur. Bu yıldızlar, her 480 yılda bir birbirlerinin çevresinde dolanırlar. Kraliçe'de birçok açık yıldız kümesi bulunmasına karşın, bunların sadece ikisi Messier Kataloğu'nda yer alıyor. Bu kümeler, Messier 52 (NGC 7654) ve Messier 103 (NGC 581). Bilinen bir süpernova SN 1572, 1572 yılında Kraliçe'de yaygın olarak gözlemlenmiştir. Nensi Acram Nensi Nebil Acram (, d. 16 Mayıs 1983, Beyrut), Lübnanlı şarkıcı. Beyrut'un El-Eşrefiye mahallesinde Hristiyan bir ailede doğdu. 16 yaşında iken katıldığı bir yarışma programını kazandıktan sonra Lübnan'ın en genç şarkıcısı oldu. Yarışmanın ardından ilk albümü olan "Mihtagalak" (1998) da çıktı. İkinci albümü "Sheel Oyoonak Anni" 2000'nin ardından üçüncü albümü olan ve 2003 yılında piyasaya sürülen "Ya Salam" onu zirveye taşıyan albüm oldu. 2003 yılında Sharam El Sheikh'te “Oscar video clips” festivalinde 2003 yılının en iyi Arap şarkıcısı unvanını aldı. 2006 yılında "Ya Tabtab Wa Dalla" ve 2007 yılında çocuklara yönelik çıkardığı "Shakhbet Shakhabeet" albümü onu Arap dünyasının önemli sanatçıları arasına getirdi. Daha sonra 2009 yılında "Betfakar Fi Eih"'i çıkartmıştır. Bu albümde "Betfakar Fi Eih", "Mien Delli Nesiyk", "Mashi Haddi", "Ebn El Geran", "Lamset Eid" isimli şarkılarına klip çekmiştir. 2010 yılında da "N7" adlı albümünü çıkarmıştır. Bu albümünde ise "Fe Hagat", "Shiekh El Shabab" ve "Ya Kather" isimli şarkılarına klip çekmiştir. EViews EViews, Windows işletim sistemi için bir istatistik paket programı olup özellikle Ekonometrik analiz için sıkça kullanılmaktadır. Quantitative Micro Software (QMS) firması tarafından geliştirilmiştir. İlk sürüm (1.0), 1994 yılında piyasaya sürülmüş ve MicroTSP programının yerini almıştır. 2014 yılındaki son versiyonu 8.0'dir. Bir kısmı istatistiksel testlerde olup ekonometride kullanılmaktadır. Eviews'ın Econometric Views'ın kısaltması olduğu söylenir, ancak sitesinde açılımı yazmaz. Ayrıca Panel Veri Analizi, 5.1 versiyonunda eklenmiştir. Bundan önceki versiyonlarda Panel uygulamaları yapılamaz. Eviews çalışma tablosu ve ilişkisel veritabanı altyapısı ile geleneksel istatistiksel yazılımların özelliklerini birleştiren, kendine özgü programlama dili bulunan bir yazılımdır. Program, diğer yazılımlarla da uyum sağlayabilmektedir. Çıktılar kolay bir şekilde kopyalanarak diğer ofis programlarına entegre edilebilmektedir (Word, Excel) Eviews, genel istatistiksel çözümleme amacıyla da kullanılabilmesine rağmen, özellikle regresyon analizi ve ekonometrik analizlerde yoğunlaşmıştır. Eviews ile Panel veri, zaman serisi ve yatay kesit analizi yapılabilmektedir. Excel, SPSS, SAS, Stata, Rats ve TSP dosya türlerini desteklemektedir. Ayrıca düz metin dosyalarından ve csv dosya türünden de veri aktarabilmektedir. Granger Nedensellik testleri vb. SPSS SPSS bilgisayar programı ("İngilizce açılmıyla: Statistical Package for the Social Sciences"), ilk sürümü 1968 yılında piyasaya verilmiş istatistiksel analize yönelik bir bilgisayar programıdır. Uzun bir dönem (1968 ile Mart 2009 arasinda) bu program SPSS Inc. adını taşıyan bir ABD asıllı şirket tarafından hazırlanıp sürüme sokulup satılmıştır. 2009'da bu şirket ve bu programın sahipliliği IBM şirketine satılmıştır. Bu tarihten sonra bir geçiş döneminde (Eylül 2009 ile Eylül 2010 döneminde) "PASW Statistics" adıyla (versiyon 17.0.3, 18.0, 19=8.0.1, 18.0.2 ve 18.0.3 için) anılıp Ağustos 2010 (versiyon 19.0)'dan itibaren resmen IBM SPSS Statistics olarak isimlendirilmeye başlanmıştır. Șu anda (Eylül 2016) en son versiyon "IBM SPSS Statistics 24.0" olup bu versiyon Mart 2016'dan itibaren pazarlanmaya başlanmıştır. SPSS özellikle "Sosyal Bilimler" dalında istatistiksel analiz için çok geniş olarak kullanılmaktadır. Pazar araştırmacıları, sağlık araştırmacıları, anket şirketleri, devlet kurumları, eğitim araştırmacıları, pazarlama kurumları, "veri madencileri" vb. tarafından da pratik olarak kullanılan bir istatistik yazılımıdır. Orijinal SPSS kullanma elkitabı, Nie, Bent ve