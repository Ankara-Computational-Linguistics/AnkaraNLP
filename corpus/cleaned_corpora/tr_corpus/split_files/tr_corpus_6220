eğer onu başkası yetiştirirse çok kötü şeyler olacağını söylüyor. Daha sonra medyum sürekli Claire'i arayarak bunu tekrarlıyor fakat Claire bebeğini evlatlık olarak vereceğini söylüyor. Boone, sayım yapmakta olan Hurley'e uçak manifestosunun Sawyer'da olduğunu, yapmaya çalıştığı işe yardımı olabileceğini söyler. Sürpriz bir şekilde Sawyer karşılığında bir şey talep etmeden manifestoyu Hurley'e verir. Bu sırada Charlie sahile geri taşınmaya çalışan Claire'e yardım etmek isterken Claire'in sancıları başlar. Charlie bebeği doğurtabileceğini, uyuşturucuyu bile bırakabilidiğine göre bunu da yapabileceğini söyler. Fakat Charlie'nin bağımlılığını öğrenen Claire haykırarak Jack'i getirmesini söyler, ve ormanda tek başına kalır. Geriye dönüş sahnelerinde Claire'in bebeği bir çifte evlatlık vermek için kâğıtları imzalamak üzere olduğunu görüyoruz. Fakat eline hangi kalemi alsa çalışmıyor ve bu durum Claire'in dikkatini çekiyor ve birden evlatlık verme işleminden vazgeçerek medyuma gidiyor. Medyum Claire'e 6000 dolar ve Uçuş 815'e bilet veriyor. Los Angeles'ta bebeği alacak bir çift olduğunu ve oraya gittiğinde ona fazladan 6000 dolar daha vereceklerini söylüyor. Claire bu birden değişen talebi şüpheli bulmuş olsa da kabul ediyor. Adada Charlie Ethan'ı bularak durumu anlatır ve Jack'i getirmesini söyler. Ve Charlie Claire'in yanına döner, Claire ona medyumla ilgili hikâyesini anlatır. Bunun üstüne Charlie, medyumun uçağın düşeceğini bildiğini, ve Claire'in bebeği kendisi yetiştirmesinin yolunun bu uçağa binmesi olduğunu düşündüğünü söyler. Claire'in sancıları azalır. Bu sırada Sayid yaralı olarak kampa döner, onlara Danielle'ı ve adada kendilerinden başka kişiler de olduğunu anlatır. Tam Hurley Jack'e aralarında uçak manifestosunda olmayan birinin olduğunu söylediği sırada Claire'in sancıları da azalmıştır ve o sırada Ethan'ın bakışları ile karşılaşırlar.Uçakta olmayan ama adada olan kişi ise'Ethan'dır. Special (Lost) Lost dizisi 1. sezonunun 14. bölümüdür. 19 Ocak 2005'te yayınlanan bölümün yazarı David Fury, yönetmeni Greg Yaitanes'dir. Michael ve Walt merkezli bir bölümdür. Michael, John'ı bir daha oğluna yaklaşmaması gerektiğini söyler ve onu uyarır. Bir geri dönüş sahnesinde Michael, boşandığı karısının oğlunu Avustralya'ya götürdüğü ve ona iyi babalık edemediği görülür.Michael eski eşinin evleneceği haberini alır ve oğlunun yanına gelmek isterken araba çarpar ve bacakları sakatlanır. Bir süre sonra karısının öldüğünü ve Walt'ın gizli güçleri olduğunu öğrenir.Oğlunu yanına alır ancak Walt babasının kendisini hiç aramadığını düşündüğünden kızgındır.Locke'la konuşmasına kesin bir yasaklama getirdiği için babasına sinirlenen Walt ormanda yürümeye başlar. Bir süre sonra Walt'ın köpeği Vincent, kaçar ve Walt ormanda yalnız kalır, köpeğini aramaya çalışır. Bir şey ona doğru yaklaşmaktadır. Bu kutup ayısıdır. Walt kaçmaya başlar ve bir çalılığın arasına girer. John ve Michael, ormanda Walt'ın sesini duyarlar. Hemen oraya giderler. Ve Walt'ı kurtarırlar. O sırada Charlie, Claire'nin günlüğünü Sawyer'den alıp okumaya başlamıştır. Okurken siyah kayanın günlüğe yazılı olduğunu görür. Bunu hemen Jack'e söyler. Bu işaretin Sayid'in bulduğu haritadaki yer olduğunu düşünürler. Bir süre sonra John ve Boone ormana doğru girerken karşılarına Claire çıkar. The Greater Good (Lost) "Lost" dizisinin 1. sezonunun 21. bölümüdür. 4 Mayıs 2005'te yayınlanan bölümün yazarı Leonard Dick, yönetmeni David Grossman'dır. Sayid merkezli bir bölümdür. Claire doğurduktan sonra Jack ile Locke, Boone yüzünden kavga etmişlerdir. Sonra Locke, Kate, Jack ve Shannon ormana giderler. Shannon'ın eline de bir silah geçmiştir. Silahla da Locke'ı öldürmeye çalışır. Born to Run (Lost) Born to Run, "Lost" dizisi 1. sezonunun 22. bölümüdür. 11 Mayıs 2005'te yayınlanan bölümün yazarları Edward Kitsis ve Adam Horowitz, yönetmeni Tucker Gates'dir. Kate merkezli bir bölümdür. Sayid ve Locke, Jack'e metal kapağı gösterir; Jack kapağın açılması gerektiğine inanır. Bu konuda hiç konuşmamış olmasına rağmen, Walt kapağı açmaması için Locke'u uyarır. Kate, salda bir yer edinmeye çalışmaktadır; Sawyer'ın yerini almak için gözdağı verir. Michael zehirlendikten sonra, Sawyer'ı saldan atar. Sawyer, Kate'in uçaktaki kaçak olduğunu herkese açıklar. Walt ilk salın yanıp yıkılmasından kendisinin sorumlu olduğunu Michael'a itiraf eder ve Michael adada kalabileceklerini söylemesine rağmen Walt ayrılmaları gerektiği konusunda ısrar eder. Flashbacklerde, Kate ölmek üzere olan annesini görmek için memleketine geri döner ve eski erkek arkadaşı Tom Brennan ile buluşur. Tom'um yardımıyla Kate annesi ile yalnız kalabilir, annesi onu görünce yardım için bağırmaya başlar. Kate ve Tom kaçmaya çalışır, ama Tom kazada ölür ve Kate ise polislerden kaçar. Live Together, Die Alone "Live Together, Die Alone", Amerika Birleşik Devletleri'nin ABC kanalında yayınlanan "Lost" dizisinin ikinci sezonunun final bölümüdür. Dizinin toplamında kırk sekizinci, ikinci sezonunun ise yirmi üçüncü ve yirmi dördüncü bölümü olan "Live Together, Die Alone", Damon Lindelof ve Carlton Cuse tarafından yazıldı, Jack Bender tarafından yönetildi. İlk kez 24 Mayıs 2006 tarihinde ABC'de yayınlandı ve 17.84 milyon kişi tarafından izlenildi. Bölümü değerlendiren eleştirmenler, bölüm hakkında olumlu eleştiriler yaptılar. Bölümde, Desmond yelkenlisiyle istemeyerek adaya geri döner ve John Locke ile birlikte 108 dakikada bir bastıkları sayacı sıfırlamaya çalışırken diğer yandan kazazedelerden bazıları Diğerleri'nin elinde olan Michael'ın oğlu Walt'u kurtarmaya çalışırlar. Flashback sahnelerinde ise Desmond'ın adaya nasıl geldiği anlatılır. Desmond Hume (Henry Ian Cusick), bilinmeyen bir sebeple askeri hapishaneden tahliye edilir. Hapishaneden ayrıldığında, kızı Penelope'un (Sonya Walger) Desmond ile birlikte olmasını istemeyen Charles Widmore'un (Alan Dale) yanına gider. Desmond, Widmore'a korkak olmadığını söyler ve Widmore'un sponsoru olduğu Birleşik Krallık'tan Amerika Birleşik Devletleri'ne doğru yapılan bir yelkenli yarışına katılır. Desmond, Libby (Cynthia Watros) ile bir kafede karşılaşır ve derin bir sohbetten sonra Libby eski kocasına ait olan bir yelkenliyi Desmond'a verir. Penny'e geri döneceğine dair söz veren Desmond, kadına babasının düzenlediği yarışı kazanacağını iddia eder. Yelkenli ile denize açıldıktan sonra kötü bir fırtınaya yakalanan Desmond, adaya sürüklenir. Adada sarı HAZMAT forması giyen Kelvin Inman (Clancy Brown) tarafından kurtarılır ve DHARMA istasyonlarından İnci'ye getirilir. İkili, burada Desmond'ın Inman'ın yelkenli ile kaçacağını öğrendiği ana kadar birlikte üç yıl yaşarlar. Desmond, Inman'a saldırırken kazara onu öldürür. Daha sonra likör içen ve intihar etmeyi düşünen Desmond, John Locke'ın (Terry O'Quinn) ambarın üst kapağında bağırışlarını duyar ve ışıkları yakar. Bu olayın ardından Desmond, hâlâ umudu olduğuna karar vererek intihar etmekten vazgeçer. Ana Lucia Cortez (Michelle Rodriguez) ve Libby'nin cenaze töreni sırasında denizde bir bot görünür. Jack, Sayid ve Sawyer denize girerek bota doğru yüzerler. Bota çıktıklarında ise farklı bir müzik sesi duyarlar. Daha sonra Desmond'ın sarhoş bir halde botu sürdüğünü görürler. Ertesi gün, Mr. Eko (Adewale Akinnuoye-Agbaje) sayaç ile ilgilenir. (Önceleri Locke sayaç ile ilgilenirken, inancını kaybetmesi ve sayacı sıfırlamaya çalışması, Eko'yu sayaç ile ilgilendirmeye itmiştir.) Locke ile Desmond sayacı sıfırlamak ve olacakları görmek için plan yaparlar ve Desmond, yangın kapılarını aktif hale getirerek Eko'nun bilgisayarın bulunduğu odanın dışında kalmasını sağlar. Eko, Charlie Pace'den (Dominic Monaghan) yardım alarak gidip dinamit getirir ve dinamitlerle yangın kapısını patlatmaya çalışır. Fakat plan geri teper ve Eko ile Charlie yaralanır. Bilgisayarın bulunduğu odada ise Locke ile Desmond sayaç hakkında tartışırlar ve Desmond, Locke'ın kendisine gösterdiği başka bir istasyondan aldığı sayaç bilgilerini görünce adadaki kazazedelerin içinde yer aldığı Oceanic uçağını kendisinin düşürdüğünü anlar. Locke, sayacın sıfırlanması ile ortaya çıkan manyetizma nedeniyle uçaklarının düştüğünü açıklar. Desmond, üzerinde taşıdığı ve sistemi durdurabilme ihtimali olan anahtarı alarak, sistemin bulunduğu yere doğru gider. Ardından anahtarı, sistemi kontrol eden düğmeye takar. Anahtarın çevrilmesiyle tiz bir ses ve mor-beyaz bir ışık, kazazedelerin olduğu kamp ve Diğerleri'nin bulunduğu iskele de dahil olmak üzere tüm adayı kaplar. O gece, o olaydan sonra kazazedelerin kampına bir tek Charlie döner ve Eko, Desmond ve Locke'ın nerede olduğu kazazedeler tarafından bilinmez. Diğer yandan Michael Dawson'ın (Harold Perrineau) oğlu Walt'u Diğerleri'nin elinden kurtarmak için kazazedelerden bazıları iki gruba ayrılır. Michael Dawson (Harold Perrineau), Jack Shephard (Matthew Fox), Kate Austen (Evangeline Lilly), James "Sawyer" Ford (Josh Holloway) ve Hugo "Hurley" Reyes (Jorge Garcia) yanlarında silah ve cephane ile birlikte kampa yürüyerek giderler. Bir diğer grup Sayid Jarrah (Naveen Andrews), Sun-Hwa Kwon (Yunjin Kim) ve Jin-Soo Kwon (Daniel Dae Kim), Desmond'ın yelkenlisini kullanarak denizden Diğerleri'nin kampına gitme planı yaparlar. Sayid, yürüyerek gidecek olan gruba sinyal vermek amacıyla kara dumanı kullanacaktır ve Jack'e (birinci sezonunu finaline gönderme yaparak) "Bu sefer, onlar bizim geldiğimizi anlayacaklar." der. Yelkenli, Diğerleri'nin kampına varınca, kampın boşaltılmış olduğu anlaşılır. Bu arada yürüyerek giden grup, Diğerleri tarafından izlenmektedir ve bunu fark eden Sawyer, ateş ederek birini öldürür. Jack, kendilerine kurulan tuzağı bildiğini Michael'a sözler. Michael ise Ana Lucia ve Libby'i öldürdüğünü itiraf eder. Grup, Sayid'in sinyal olarak gönderdiği kara dumanı görünce Michael tarafından başka bir yere götürüldüklerini anlar. O esnada, grubun bulunduğu yerde fısıltılar duyulur, ardından Jack, Kate ve Sawyer elektronik dart ile vurulurlar. Düşmanlar grubun etrafını sarar ve gözlerini bağlayarak onları, Henry Gale'in (Michael Emerson) liderliğini yaptığı Diğerleri'nin bulunduğu bir iskeleye getirirler. Henry Gale, Michael'a verdiği sözü tutarak oğlu Walt ile birlikte adayı terk etmeleri için bir tekne verir. Baba-oğul, tekne ile oradan ayrılırlar. Hurley'e ise sahile giderek orada kalan kazazedeleri, Diğerleri'nin bulunduğu yere gelmemeleri konusunda uyarması söylenir ve serbest bırakılır. Jack, Sawyer ve Kate iskelede ağızları ile elleri bağlı bir şekilde Diğerleri'nin yanında kalırlar. Bölüm, satranç oynayan ve Portekizce konuşan iki adamın ekranda göründüğü sahne ile devam eder. Kutupta bir yerde olan iki adam, ekranda ">/ 7418880 Electromagnetic Anomaly Detected" yazısı görünen monitörün biplemesiyle oyunu bırakırlar. Adamlardan birinin Penelope'ı araması ve "Bence, onu bulduk." demesiyle bölüm sona erer. "Live Together, Die Alone", Jack Bender tarafından yönetildi. Bender'in yönettiği on üçüncü Lost bölümü olurken, bölümün senaryosu Damon Lindelof ve Carlton Cuse tarafından yazıldı. "Live Together, Die Alone" ikilinin birlikte yazdığı dokuzuncu bölüm oldu. İki saatten fazla bir süreye sahip olan bölümün çekim süresi, "Lost"'un önceki bölümlerine oranla daha uzun sürdü. Bölümün çekimleri iki farklı teknik ekip tarafından yürütüldü ve toplam 17 günde tamamlandı. Çekimlerin bitmesinden sonra birçok sahne, zaman sınırlaması olmasından dolayı kısaltıldı ya da kesildi. Kesilen sahnelerden biri şuydu: Sawyer, Michael'ın kendilerine tuzak kurduğunu öğrendikten sonra, Michael'ın yalanına inanıp aptal durumuna düşürülmesinden dolayı kampa geri dönmek ister. Geçmişte, Lost'un bölümleri hakkında ayrıntılar setten sızdırılırdı fakat "Live Together, Die Alone" ekibi, çok önemli sahnelere ait bilgilerin yayılmasını önlemek amacıyla fazladan önlemler aldı. Henrik'i canlandıran Alex Petrovitch tekrar çağrıldı. Petrovitch, rolü hakkında bilgi verirken "isimler, yerler ve (sahnesine ait) olaylar, programın sahnelerinin birbiriyle bağlanamayacağı bir şekilde değiştirildi" dedi. Kadrodaki diğer oyunculara da Petrovitch'in sahnesi hakkında bilgi verilmedi. Diğer bir önlem ise bölümün hiçbir sahnesini çağrıştırmayan "Challah" isminin oyuncular ve teknik ekip tarafından final sahnesi için kullanılması oldu. Fakat alınan sıkı önlemlere rağmen flashbacklerin sızdırılmasına engel olunamadı ve Lost hayranı Ryan Ozawa, Desmond'ın flashback sahnelerinin tüm bilgilerini, bölümün yayınlanmasından bir ay önce internette yayınladı. Bu bölümde ayrıca Henry Gale'in Diğerleri'nin lideri olduğu açıklandı. İlk zamanlar, Michael Emerson dizinin ikinci sezonunun sadece altı bölümünde yer alacakken gösterdiği oyunculuk performansıyla dizinin yapımcıları Henry'nin iyi bir düşman olacağını düşündüler ve Emerson, kadroya dahil edildi. "Live Together, Die Alone", Nielsen ölçümlerine göre 18-49 yaş arasındaki izleyicilerde 10.3/16 izlenme oranı elde etti. Bu oran, 18-49 yaş arasında yer alan bölümü seyreden izleyicilerin %10.3'ü ve bölüm esnasında hiç kanal değiştirmeyenlerin %16'sı demektir. Bölüm, Amerika Birleşik Devletleri'nde toplam 17.84 milyon izleyici tarafından izlendi. "Live Together, Die Alone" bölümünü değerlendiren televizyon eleştirmenleri, bölüm için olumlu eleştirilerde bulundular. IGN'den Eric Goldman, Henry Ian Cusick'i (Desmond Hume) "hoş, sempatik performans"ından dolayı övdü. Goldman, yazısına "son sezonun finalinden daha iyiydi" diyerek devam etti ve bölümün tüm sezondaki flashbackler arasında daha ilgi çekici flashbackleri barındırdığını ifade etti. "Entertainment Weekly" yazarı Scott Brown, bölümü izlerken heyecanlandığını, sakinleştiğini, hırpalandığını, hüsrana uğradığını ve biraz da uyuştuğunu yazdı. Brown, Charlie'nin ambarın patlamasına gösterdiği tepki şeklinin sebebini, bölüm yazarlarının "Charlie'den nefret etmemizi" denemeye çalışmaları olarak yorumladı. The Glass Ballerina Lost dizisi 3. sezonunun 2. bölümüdür. 11 Ekim 2006'da yayınlanan bölümün yazarları Jeff Pinkner ve Drew Goddard, yönetmeni Paul Edwards'dır. Sun ve Jin merkezli bir bölümdür. Every Man for Himself (Lost) Lost dizisi 3. sezonunun 4. bölümüdür. 25 Ekim 2006'da yayınlanan bölümün yazarları Edward Kitsis ve Adam Horowitz, yönetmeni Stephen Williams'dır. Sawyer merkezli bir bölümdür. Ajdovščina Ajdovščina (Almanca: Haidenschaft, İtalyanca Aidussina), Slovenya'nın batısındaki Vipava Vadisi'nde bulunan, 18095 (2002) kişilik nüfusa sahip bir kasabadır. 1919-1945 yılları arasında bağlı olduğu İtalya sınırına 20 km. uzaktadır. Not in Portland Lost dizisi 3. sezonunun 7. bölümüdür. 7 Şubat 2007'de yayınlanan bölümün yazarları Carlton Cuse ve Jeff Pinkner, yönetmeni Stephen Williams'dır. Juliet merkezli bir bölümdür. 6. bölümden sonra verilen 91 günlük aranın ardından Lost'u yeniden hayranlarıyla buluşturan bölümdür. Stranger in a Strange Land (Lost) "Stranger in a Strange Land", "Lost" dizisinin üçüncü sezonunun dokuzuncu ve toplamda elli sekizinci bölümüdür. Bölüm, Elizabeth Sarnoff ve Christina M. Kim tarafından yazılırken; Paris Barclay tarafından yönetildi. İlk kez 21 Şubat 2007'de Amerika Birleşik Devletleri'nde ABC kanalında yayınlandı. Bölümde, Kate Austen (Evangeline Lilly), Karl (Blake Bashoff) ve James "Sawyer" Ford'un (Josh Holloway) esas adaya yolculukları sürerken; Jack Shephard (Matthew Fox) ve Alex (Tania Raymonde) de Juliet Burke'ü (Elizabeth Mitchell) infazdan kurtarmaya çalışırlar. Flashbacklerde, Jack'in dövmeleri anlatıldı. Bai Ling'in konuk oyuncu olarak rol aldığı bölüm, eleştirmenlerden olumsuz yorumlar aldı. Flashbacklerde Jack Phuket, Tayland'dadır ve burada Achara (Bai Ling) adında bir kadınla tanışır. Daha sonra sevgili olurlar. Onun bir dövme salonu sahibi olduğunu öğrenen Jack; kendisine dövme yapmasını ister. Achara buna tereddütlü yaklaşır, çünkü aynı dine mensup değildirler. Ancak Achara dövmeyi yapar ve Jack'e bunun bir bedeli olacağını söyler. Ertesi sabah, Achara'nın ağabeyi ve arkadaşları Jack'i döverler ve gitmesini söylerler. Ana hikâyede ise Sawyer ve Kate, baygın hâldeki Karl ile birlikte, Alex'in kanosuyla Hydra adasından ayrılırlar. Kate, Jack için dönmeleri gerektiğini söyler, ancak Sawyer bunu reddeder. Akşamüstü adaya çıkarlar ve Karl'a Diğerleri ile ilgili sorular sorarlar. Karl, Diğerleri'nin esas adada yaşadıklarını; Hydra'ya çalışmak için gittiklerini söyler. Ertesi sabah, Sawyer Karl'ı ormanda ağlarken bulur. Karl, Alex'i özlediğini söyler. Sawyer Karl'a, Alex'e aşık olup olmadığını sorar; Karl doğrular. Sawyer, aşkın Diğerleri tarafından yakalanma riskine değeceğini ifade eder ve Karl'ın Alex'i aramak için gitmesine izin verir. Jack, ayı kafesine konulur ve Juliet'in de elleri kelepçelenmiş vaziyette kendisinin önceden tutulduğu yere götürüldüğünü görür. Juliet, daha sonra Jack'in yanına gelir ve Ben Linus'ın (Michael Emerson) sırtındaki iltihabı tedavi etmesini ister. Ancak Jack bunu reddeder. Juliet ayrıca Pickett'ı öldürdüğü için Diğerleri'yle başının belada olduğunu söyler. Daha sonra, Diğerleri'nin şerifi Isabel (Diana Scarwid), Jack'in yanına gelir ve kolundaki dövmeye bakar: "Aramızda dolaşıyor, ama bizden biri değil." Isabel, onu Juliet'in de tutulduğu bir odaya getirir ve Juliet'in ondan Ben'i öldürmesini isteyip istemediğini sorar. Jack, onun bunu istemediğini söyler ve kafese geri götürülür. Cindy Chandler (Kimberley Joseph) ve daha önce kaçırılan diğer kuyruk kısmı kazazedeleri Jack'i ziyaret ederler. Cindy Jack'e sorular sorar, ancak yanıt alamaz ve Jack kızgın şekilde onları geri gönderir. Daha sonra Alex, Jack'e Diğerleri'nin Juliet'i infaz etmeyi planladıklarını söyler. Alex, kafesten kaçmasına yardım eder ve birlikte Ben'in yanına giderler. Jack'in kendisinin doktorluğunu üstlenmeye devam etmesi karşılığında; Ben bir not yazar. İkili Diğerleri'nin Juliet'i yargıladıkları yere giderler ve Alex, Isabel'e Ben'in yazdığı notu verir. Notta Juliet'in infaz edilmeyeceği, bunun yerine damgalanacağı söylenmektedir. Juliet, Jack'e kendisine neden yardım ettiğini sorar. Ben her ikisini de adadan göndereceği sözünü vermiştir ve Jack, bunu birlikte yapmak istediğini söyler. Bölümün sonunda Jack ve Diğerleri, tekneyle esas adaya doğru hareket ederler. "Stranger in a Strange Land", dizinin Paris Barclay tarafından yönetilen ilk bölümüdür. Barclay daha önce "NYPD Blue" dizisi için çektiği bölümlerle iki Emmy Ödülü kazanmıştı. Bölümün senaryosunu ise daha önce "The Hunting Party", "The Whole Truth" ve "Two for the Road" gibi ikinci sezon bölümlerini de yazmış olan Elizabeth Sarnoff ve Christina M. Kim yazdı. Dizi boyunca bu dövmeler Jack'in kolunda olmasına rağmen; dövmelerin geçmişi hiç açıklanmamıştı. Matthew Fox, bu dövmeleri "Lost" dizisi yaratılmadan önce yaptırmıştı. Yapımcılar bu dövmelerin makyajla kapatılmasına karar vermiş olsalar da; daha sonra bundan vazgeçtiler ve dövmeleri konuya katmaya karar verdiler. Northeastern University'nin profesör asistanı Xinping Zhu'ya göre bu dövme, Mao Zedong'un 1925'te yazdığı bir şiirden alınan dört karakteri resmetmektedir ve "kartallar boşluğu yararak yükselir" anlamına gelmektedir. Beş rakamını ise rol aldığı "Party of Five" dizisinde iken kolunun ön kısmına yaptırmıştı. Bir röportajda Fox, dövme yaptırmanın kendisi için "oldukça etkileyici bir deneyim" olduğunu ve "ha deyince yapılacak bir şey olmadığını" ifade etti. Ayrıca Jack karakterinin dövmesi olmasının "harika bir fikir" olduğunu belirtti. Fox'un bu dövmeleri hayatındaki anlamlı olayları ve anılarını göstermek için kullanması nedeniyle yazarlar, Jack'in dövmeleri ile ilgili olarak da benzer bir yaklaşım içine girdiler. "Stranger in a Strange Land" bölümünün çekimleri Oahu adasındaki çeşitli mekanlarda yapıldı. Flashback sahneleri Waimanalo Sahili'nde çekilirken; Kate, Sawyer ve Karl'ın kanodaki sahneleri Kāne'ohe Bay'de çekildi. Jack'in kafeste olduğu sahneler Oahu'daki Paradise Park'ta çekildi. Diğerleri'nin bulunduğu istasyon ve ameliyathane sahnelerinin çekimleri ise adadaki bir film stüdyosunda yapıldı. Achara karakterini oynayan Bai Ling, Achara ile Jack'in sevişme sahnelerinde biraz gerildiğini, çünkü Fox'u çok iyi tanımadığını ifade etti. Ling sözlerine şöyle devam etti: "Bunu devam ettirebilmek için karşılıklı anlayışlı olmamız gerekiyordu. Bazen ben onun üzerindeydim, bazen o benim üzerimdeydi." "Stranger in a Strange Land" 12.95 milyon Amerikalı tarafından izlendi ve "Lost"u haftanın en çok izlenen yirmi birinci programı yaptı. Önceki bölüme göre izleyici sayısında artış görülen "Lost", 18-49 yaşları arası yetişkinler kategorisinde arka arkaya üç hafta en çok izlenen televizyon dizisi oldu. Aynı akşam yayınlanan diğer dizilerden de daha çok izleyiciye ulaştı. Dizinin reytinglerinde, 18.20 milyon Amerikalı tarafından izlenen "One of Them" bölümü ile karşılaştırıldığında, önceki yıla göre düşüş görülmektedir. "Stranger in a Strange Land", eleştirmenlerden oldukça olumsuz yorumlar aldı. IGN yazarı Chris Carabott, "bölümün geçiş bölümünden başka bir şey olmadığını" yazdı. Carabott, ""Lost" gibi epizodik televizyon programlarında gerekli bir musibet" olmasına rağmen, bunun "kötü uygulama ve ilgi çekici olmayan hikâye" için mazeret olamayacağını söyledi. Cinemablend.com'dan Josh Spiegel bölümün "çok iyi üçüncü sezonun aksine, bu sezonun ilk zorlu dönemi" olduğunu iddia etti. Spiegel, "Stranger in a Strange Land" bölümünün promosunun üç sorunun cevaplanacağını söz verdiği hâlde, bunların çok da merak etmediği gizemler olduğunu savundu. Filmfodder.com yazarı Mac Slocum, bu "abartılmış pazarlama"nın kendisinin istediği cevapları iletmede başarısız olduğunu yazdı. Enter 77 "Enter 77", "Lost" dizisi 3. sezonunun 11. bölümüdür. 7 Mart 2007'de yayınlanan bölümün yazarları Damon Lindelof ve Carlton Cuse, yönetmeni Stephen Williams'tır. Sayid merkezli bir bölümdür. Bu bölümde ilk defa Dharma girişimine ait çiftlik evi şeklinde olan İletişim İstasyonunu görülür. Burada Mikhail Bakunin ile karşılaşırlar. Mikhail; Sayid, Kate ve Locke'a Dharma girişiminin son temsilcisi olduğunu söyler. Ancak bölümün ilerleyen dakikalarında Mikhail'in The Others'a ait bir kişi olduğu görülür. Mikhail bu bölümde Bea Klugh isimli diğerleri üyesini vurur. Vurmadan önce aralarında Rusça bir dialog geçer. Bu dialogta Bea Mikhail'e kendisini vurmasını emreder. Mikhail başka bir yol olabileceğini söylese de Bea'yı ikna edemez ve onu vurur. Bölüm sonunda C-4'lerle kaplı iletişim istasyonu John Locke bilgisayardaki satranç oyununu kazandıktan sonra 7-7 tuşunu girerek istasyonu havaya uçurur. Ayrıca Locke yanına bir C4 alır. Par Avion Lost dizisi 3. sezonunun 12. bölümüdür. 14 Mart 2007'de yayınlanan bölümün yazarları Christina M. Kim ve Jordan Rosenberg, yönetmeni Paul Edwards'dır. Claire merkezli bir bölümdür. The Man from Tallahassee Lost dizisi 3. sezonunun 13. bölümüdür. 21 Mart 2007'de yayınlanan bölümün yazarları Drew Goddard ve Jeff Pinkner, yönetmeni Jack Bender'dır. Locke merkezli bir bölümdür. Locke bu bölümde babasıyla karşılaşır ve babasının nasıl birisi olduğunu anlar. Geri dönüşlerde Locke'ı babasının camdan iterek sakatladığını öğreniyoruz. Locke adadan tek kaçış yolu olan denizaltıyı havaya uçurur. Ben, Locke'a ada hakkında sırlar vermeyi teklif eder. Locke'a babasının adada tutsakları olduğunu gösterir. Kate, Jack'in Diğerleri (The Others) ile bir anlaşma yaptığını keşfeder. Exposé (Lost) "Exposé", ABD'de American Broadcasting Company (ABC) kanalında yayınlanan televizyon dizisi "Lost"'un üçüncü sezonunun on dördüncü bölümüdür. Bölüm, Amerika Birleşik Devletleri'nde ABC; Kanada'da ise CTV kanalında 28 Mart 2007 tarihinde yayınlandı. Bölümün senaristleri Edward Kitsis ve Adam Horowitz, yönetmeni Stephen Williams'dır. Bölümün merkezinde Nikki Fernandez (Kiele Sanchez) ve Paulo (Rodrigo Santoro) yer alırken, "Exposé" adı ise Nikki Fernandez'in konuk oyuncu olarak katıldığı bir televizyon dizisiden gelmektedir. Flashbacklerde adaya düşmeden önceki hayatları ve adaya düştükten sonraki ilk gün ile seksen birinci gün anlatıldı. Bu bölümle birlikte ikinci sezonda ölen Shannon Rutherford (Maggie Grace) karakteri üçüncü sezonda ilk kez görünmüş oldu. Boone Carlyle (Ian Somerhalder) ise ilk sezonunda ölümünden bu yana beşinci kez dizide görünmüş oldu. Ayrıca, Ethan (William Mapother) ve Dr. Arzt (Daniel Roebuck) flashbacklerde tekrar göründüler. Flashbackler, Nikki Fernandez'in (Kiele Sanchez) Sidney, Avustralya'da çekilen popüler bir TV dizisi olan "Exposé"'daki rolünün canlandırması ile başlar. Nikki, dizide konuk oyuncudur. Yapımcı olan Howard Zuckerman ile birliktedir. Paulo (Rodrigo Santoro) ise Howard Zuckerman için aşçılık yapmaktadır. Paulo, Zuckerman'nin yemeğine zehir koyarak onu zehirledikten sonra Nikki ve Paulo, Zuckerman'nin yaklaşık 8 milyon dolar değerinde olan elmaslarını çalarlar. Çift, ABD'ye dönmek için 815 sefer sayılı Oceanic uçağına binerler. Havaalanında Boone Carlyle (Ian Somerhalder) ve Shannon Rutherford (Maggie Grace) ile karşılaşırlar. Uçak kazasında, Nikki ve Paulo, elmasların içinde olduğu çantayı kaybederler. Dr. Arzt (Daniel Roebuck), insanları felç eden bir örümcek hakkında Nikki'yi bilgilendirir ve ardından İnci İstasyonu'nu ve adaya düşen Nijerya uçağını gösteren bir haritayı kadına verir. Kate Austen (Evangeline Lilly), gölde bir bavul bulduğunu söylediğinde Paulo elmasları bulur fakat Nikki'ye söylemez ve elmasları, Juliet Burke (Elizabeth Mitchell) ve Ben Linus'ın (Michael Emerson) konuştukları İnci İstasyonu'nun tuvaletine saklar. Ben ve Juliet'in dalgınlıkla istasyonda unuttukları walkie-talkieyi Paulo, yanına alır. Daha sonra Sayid Jarrah (Naveen Andrews), John Locke (Terry O'Quinn), Desmond Hume (Henry Ian Cusick), Nikki ve Paulo İnci'yi ziyaret ettiklerinde, Paulo tuvaleti kullanmak bahanesi ile elmasları sakladığı yerden alır. Nikki, elmasların Paulo'da olduğunu anlar fakat Paulo, elmasları bulamadığını iddia eder. Nikki de daha önce Dr. Arzt'dan hakkında bilgi aldığı örümceği Paulo'nun üzerine atar ve Paulo'nun üzerini aradıktan sonra elmasları bulur. Paulo, elmasları Nikki ile ilişkileri bitmemesi için sakladığını açıklar. Paulo'nun üzerine atılan dişi örümceğin etkisiyle aynı türden bir grup erkek örümcek de çevrelerine toplanır ve biri, Nikki'nin ayağını ısırır. Nikki aceleyle elmasları gömer ve sahile doğru koşar. Nikki, Hugo "Hurley" Reyes (Jorge Garcia) ve James "Sawyer" Ford'un (Josh Holloway) ping pong oynadıkları yere doğru koşar. Hurley ve Sawyer, yanına geldiklerinde Nikki bir şeyler söyler ve ardından ölür. Hurley ve Sawyer, Nikki'nin ölmeden önce ne dediği konusunda tartışırlar ve "Paulo yalan söylüyor" olarak algılarlar fakat aslında "felç" demiştir. Sawyer ve Hurley ardından hemen bir araştırma yaparlar ve Paulo'nun cansız bedenini ormanda yatarken bulurlar. Nikki ve Paulo'nun çantasında bir telsiz bulan Sawyer, çiftin Diğerleri için çalıştığını düşünür fakat Hurley, onun bu fikrine katılmaz. Sun-Hwa Kwon (Yunjin Kim), daha önce kendisinin kaçırılmaya çalışıldığını hatırlar. Sawyer, kazazedeleri sakinleştirmeye çalışır ve çevreyi arayacaklarını söyler. Bu arada, Charlie Pace (Dominic Monaghan), Sun'a onu kaçıranın kendisi olduğunu itiraf eder. Sawyer elmasları bulur ve kazazedeler, Nikki ile Sawyer'ın sabah tartıştıklarını gören Desmond'ın anlattıklarından sonra Sawyer'ı onları öldürmekle suçlarlar. Sawyer, elmasları Sun'a verir. Sun ise kendisinin Sawyer'ın yaptığı plan sonucu kaçırıldığını Sawyer'a söyler ve elmasları, adada değersiz olduklarını söyleyerek, ona geri verir. Kazazedeler, Nikki ve Paulo'yu gömerken Sawyer, elmas kesesini de mezarın içine atar. Mezar kapanmak üzereyken Nikki'nin gözleri açılır fakat kimse bunu görmez ve Hurley ile Sawyer, mezarı doldurmaya devam ederler. "Expose", Stephen Williams tarafından yönetilen on dördüncü "Lost" bölümüdür. Bölümün senaryosu Edward Kitsis ve Adam Horowitz tarafından yazıldı. İkili bu bölümden önce yayınlanan sekiz bölümün senaryosunu da yazdılar. Nikki ve Paulo, birçok "Lost" hayranı tarafından sevilmediği için öldürüldü. Program yapımcısı Damon Lindelof, "Lost" hayranlarının bu çiftten "evrensel bir şekilde nefret" ettiklerini kabul etti. Lindelof "eğer biz yapımcılar seyircilere sadık kalsaydık, bu tür saçmalıklardan uzak durabilirdik, onlara karşı geri adım atarsak, bu sorunlardan kurtulabiliriz" diyerek bunu açıkladı. Aslında, Nikki'nin suçla mücadele eden bir striptizciyi oynadığı ve gerçek bir aktris olduğunu göstereceği bölümde bir bütün olarak flashbackler olacaktı. Onları bir flashback bölümünde öldürmek yapımcılar tarafından Aralık 2006'da kararlaştırıldı. Aktris Kiele Sanchez, her ne kadar oynadığı karakterin sevilmemesinden rahatsızlık duymadığını söylese de, klostrofobisi olduğu için mezara gömülme sahnelerinde oldukça gerildi. İkilinin ölümü hakkında söylentiler asıl bölüm çekilmeden aylar öncesinde başladı. Santoro, Brezilya'daki "Rolling Stones" dergisi ile yaptığı bir röportajda karakterinin üçüncü sezonun ortalarında öleceğini söyledi. Ölümler hakkında diğer bir ipucu da Santoro'nun "Football Wives" adında ABC televizyonundaki bir şovun, pilot bölümü için 2007 sonbaharında antlaşma imzalamasıyla ortaya çıktı. "Expose" bölümü oldukça olumsuz eleştiriler aldı. TMZ.com'dan Daniel, "Nikki ve Paulo'nun ölmesini istemesine" rağmen o bölümün "tamamen bir zaman kaybı olduğunu", ölümlerinin bütün bir bölümü kapsayacağını düşünmediğini söyledi. "Entertainment Weekly"'den Jeff Jensen, Billy Dee Williams'ı görmenin güzel olduğunu ama Exposé bölümünün zaten popüler karakterler olmayan Nikki ve Paulo hakkındaki fikirleri çok da değiştirmeyeceğini düşündüğünü söyledi. UGO.com'un yazarlarından biri olan Brooke Tarnoff bu bölüm sonrasında Lost'tan utandığını açıkladı. "TV Guide" yazarı Matt Roush, yapımcıların, her şeyden sonra yaptıklarının farkında olduklarını gösterdiği için "Exposé" bölümünün hoş bir hatırlatıcı olduğunu belirtti ve bölümü flashbackleri açısından överken, "Lost"'un bu sezonunun geçmiş sezonlarından farklı bir açı yakalamadığını belirtti. Bölüm, Amerika Birleşik Devletleri'nde 11 milyon 520 bin kişi tarafından izlendi. Hafta boyunca yayınlanan programlar arasında, "Lost", "Exposé" bölümüyle en çok izlenen on sekizinci program oldu. Left Behind (Lost) Lost dizisi 3. sezonunun 15. bölümüdür. 4 Nisan 2007'de yayınlanan bölümün yazarları Damon Lindelof ve Elizabeth Sarnoff, yönetmeni Karen Gaviola'dır. Kate merkezli bir bölümdür. Bu bölümde Kate Sawyer'in dolandırdığı sevgilisiyle tanışır. Kate Juliet'in “diğerleri” ne ihanet eden kadın olduğunu keşfettikten sonra onunla birlikte ormana dalar. Bu sırada Hurley, Sawyer'ı kendisi ile arkadaşlığının devam etmesi için kendi bencilliğini bırakması ve kendisinin yasaklanması için kullanacağı negatif oy için uyarmaktadır. Kara Duman (Black Smoke) ilk kez durdurulmuştu. One of Us (Lost) "One of Us", ABD'nin ABC kanalında yayınlanan "Lost" dizisinin üçüncü sezonunun on altıncı bölümüdür. 11 Nisan 2007'de yayınlanan bölümün yazarları Carlton Cuse ve Drew Goddard, yönetmeni Jack Bender'dır. Elizabeth Mitchell tarafından canlandırılan Juliet Burke karakterinin merkezinde olduğu bölüm, dizinin altmış beşinci bölümü olarak yayınlandı. Bölümün adı sadece, ikinci sezonda yayınlanan "One of Them" bölümüyle değil, aynı zamanda Jack'in diğer kazazedeleri, Juliet'in Diğerleri'nden farklı olarak kendilerinden (bizden biri) olduğuna dair ikna etmesiyle de bağlantılıdır. Bölümün flashbackinde Dr. Juliet Burke (Elizabeth Mitchell) karakterinin neden ve nasıl adaya geldiği yer aldı. One of Us'ta Burke, Jack Shephard (Matthew Fox), Kate Austen (Evangeline Lilly) ve Sayid Jarrah (Naveen Andrews) ile birlikte kazazedelerin kamp alanına döndüklerinde Claire Littleton (Emilie de Ravin) gizemli bir hastalığa yakalanır. Andrew Divoff, William Mapother ve Nestor Carbonell, bölümde Diğerleri'nden Mikhail Bakunin, Ethan Rom ve Richard Alpert olarak tekrar yer aldılar. Bölüm, adadaki tarihe göre 13 Aralık ve 15 Aralık 2004 tarihleri arasındaki olayları işledi. Jack Shephard, Kate Austen, Sayid Jarrah ve Juliet Burke, birlikte sahildeki kampa geri dönerler. Denizaltının patlaması sonucu Jack, Kate'e Ben Linus (Michael Emerson) ile yaptığı antlaşmayı anlatır. Sayid ise Juliet'i sorgulamaya başlar fakat Jack, Sayid'e müdahale eder. Sahildeki kampta, Charlie Pace (Dominic Monaghan), Claire'in bebeğinin ağlama sesini duyar. Aaron'ın ağlamasıyla uyanan Claire, kendini iyi hissetmediği söyler. Bunun sonucunda Charlie, bebekle ilgilenmeye başlar. James "Sawyer" Ford (Josh Holloway), Jack, Kate ve Sayid'in döndüklerini görür ve mutlu olur fakat onlarla birlikte Juliet'i görünce öfkelenir. Hugo "Hurley" Reyes (Jorge Garcia), Juliet'le ilgilenir. Juliet, kamptakilerin Hugo'yu kendisine göz kulak olması için gönderdiklerini düşünür. Hugo, Diğerleri'nden kampa en son gelenin Ethan olduğunu ve onun da öldürüldüğünü belirtir. O gece, Jack, adadakilere Juliet'e güvenmelerini söyler ve bunu yeterli olacağını ifade eder fakat Sayid, Jack'e katılmaz. Jack, John Locke'ın (Terry O'Quinn) kendisini eve götürecek olan denizaltıyı patlattığını açıklar. Claire'in yüzünden aniden kan akmaya başlar. Juliet, Jack ve Kate'i bir tarafa çekerek, Claire'e neler olduğunu bildiğini ve bunu, ona kendisinin yaptığını anlatır. Kanın akmasının nedeni olarak Claire'in bağışıklık sisteminin kendisine gizlice verilen bir ilaca tepki vermesinden kaynaklandığını söyler. Claire'e verilen ilaç, hamileyken adada ölmemesi için Juliet tarafından hazırlanmıştır. Juliet, adadaki hamile kadınların hayatta kalamadıklarını, hamileliğin belli bir aşamasından sonra öldüklerini söyler. Ormanda, Claire'in hastalığını durduracak bir ilaç vardır. Juliet, ilacı almaya ormana gider. İlacı aldığı esnada Sayid ve Sawyer, Juliet'in önünü keser ve Juliet'ten kendilerine cevap vermesini isterler. Juliet, bunun zamanı olmadığını söyler fakat ikili bu cevabı dikkate almaz. Juliet, bu durumda ikisinin adaya düşmeden önce hayatlarında işledikleri cinayetleri anlatır ve şimdi ahlâk polisi kesilmelerini anlayamadığını söyler. Hızla ikilinin arasından çıkarak kampa geri döner ve serumu Jack'e verir. Jack Claire'e bir şey olursa artık kendisinin de ona sahip çıkamayacağını Juliet'e söyler. Juliet de zaten yalnız olduğunu belirtir. Serumun Claire'e vurulmasıyla Claire kendine gelir ve adadakiler Juliet'e az da olsa güven duymaya başlarlar. Juliet, daha sonra Jack'e, Jack haricinde herkes ondan cevap beklerken neden Jack'in böyle bir beklentisi olmadığını sorar. Jack de bu soru karşısında denizaltının patladığı sırada Juliet'in yanında olduğunu ve adadan ne kadar gitmek istediğini Juliet'in gözlerinde gördüğünü ve bunun da Juliet'i onlardan biri ("bizden biri") yaptığını ifade eder. Flashbacklerde Juliet, kız kardeşi ile birlikte havaalanına gelir. İkiliyi, Richard Alpert ve Ethan Rom karşılar. Juliet, kız kardeşiyle vedalaşır ve doğumdan önce mutlaka geri dönüp yanında olacağını söyler. Alpert, içinde yatıştırıcı bulunan bir bardak portakal suyunu Juliet'e ikram eder ve gezinin çok yorucu olduğunu anlatır. Juliet başta kararsız olsa da meyve suyunu içer ve yol boyunca uyur. Uyandığında kollarının yatağa bağlandığını görür ve bunun kendisinin güvenliği için yapıldığı yanıtını alır. Daha sonra, denizaltından dışarı çıkarken Ben ile tanışır. Ethan ve Goodwin (Brett Cullen) tarafından Juliet'e Sabine adında ölen hamile bir kadın gösterilir. Juliet, Ben ile görüşür ve olay hakkındaki teorisini Ben'e anlatır. Ben, Juliet'in teorisine karşı çıkar. Juliet ise buradaki hastalara yardımcı olamadığını, adadan gitmek ve kız kardeşiyle birlikte olmak istediğini Ben'e söyler. Ben, Juliet'e kızkardeşinin kanser olduğunu ve eğer adada kalırsa Jacob'ın kız kardeşini iyileştirebileceğini söyler. Juliet, yatakta Goodwin ile uyurken kapı çalar ve Ben'in sırt röntgenleri kendisine verilir. Ben'de tümör olduğu anlaşılır. Ertesi gün, Flight 815 uçağı kaza yapar. Kaza sonrasında Ben, Juliet'i, Mikhail'in yanına Alev İstasyonu'na götürür. Ben, Mikhail'e kaza yapan uçaktaki tüm yolcuların bilgilerini bulmasını söyler. Daha sonra da Mikhail'den Alpert'e bağlanmasını ister. Alpert elinde bir gazete tutar ve günün tarihini gösterir: 22 Eylül 2004. Daha sonra kamera Juliet'in kız kardeşi Rachel'a çevrilir. Rachel, kızıyla oynamaktadır. Ben, Juliet'e Rachel'in kanserinin tamamen bittiğini söyler. Son flashbackte, "Left Behind" bölümünde yaşananlar anlatılır. Ben, Juliet'ten kendisini Kate'e kelepçelemesini ve uyandıklarında kendisinin de serbest bırakıldığını Kate'e anlatmasını ister. Claire'deki "ìmplatın" aktif hale getirildiğini ve ormandaki serumla onu durdurabileceğini anlatır. Böylece, Juliet'in kazazedelerin güvenini kazanacağını vurgular. Daha sonra Juliet'e bir gaz maskesi verir. Çadırını kurarken, Juliet kampın çevresinde görünür ve son iki düğümü attığı sırada Jack ona bakar. Juliet de Jack'e gülümser. "One of Us", Jack Bender tarafından yönetilen on dokuzuncu "Lost" bölümüdür. Bölümün senaryosu Carlton Cuse ve Drew Goddard tarafından yazıldı. İkili, dizinin daha önceki hiçbir bölümünde beraber çalışmamışlardı. İlk kez bu bölümde birlikte çalıştılar. Lost'un bu bölümünde havaalanı koruması rolünü canlandıran Tyrone Howard, ilk kez bir televizyon programında yer aldı. Genellikle Waialua Mauka Ranches'da ada sahneleri çekilirken, kazazedelerin kamplarının bulunduğu sahil sahneleri Oahu'daki Papa'iloa Beach'te çekildi. Mittelos güvenlik binasının dış tarafının sahneleri, Honolulu Advertiser Production ve Distribution Building'de çekildi. Sahnelerin çoğu Diğerleri'nin kampı olarak kullanılan mekânlar Hawaii Film Stüdyosu'nda filme alınırken, baraka sahneleri YMCA Camp Erdman'da filme alındı. Programdaki denizaltının içinde geçen bölümler ise USS Bowfin Denizaltı Müzesi & Parkı'ndaki SS-287'nin içinde gerçekleşti. Dizinin daha önceki bölümlerinden biri olan "A Tale of Two Cities"de de kullanılan Petula Clark tarafından seslendirilen "Downtown" şarkısı bu bölümde Juliet'in flashbacklerini gösteren sahnelerin birinde tekrar kullanıldı. "One of Us" bölümü Amerika Birleşik Devletleri'nde 12.09 milyon kişi tarafından izlendi ve bu izlenme oranıyla haftanın en çok izlenen yirminci programı oldu. "Lost", 18-49 yaş arası yetişkin izleyiciler arasında %53 izlenme oranı elde ederek CBS kanalında yayınlanan "" dizisinin önüne geçti. Bu oran, "Lost" ile "CSI:NY" arasında var olan izlenme oranlarında en açık fark oldu. Bu bölümde, önceki bölüme göre izleyici sayısı arttı ve geçen yılın aynı tarihlerinde yayınlanan bölüme oranla izleyici sayısı 5.7 milyon arttı. "Lost", 18-49 yaş arasında olan 5.2 milyon yetişkin izleyici tarafından izlenerek, bu alanda haftanın en çok izlenen beşinci programı oldu. Birleşik Krallık'ta, bölüm 1.09 milyon kişi tarafından izlenildi ve karasal yayın yapmayan kanalların hafta boyunca yayınladıkları programlar arasında en çok izlenen ikinci program oldu. İlk sırada ise "Live FA Cup Football" yer aldı. IGN eleştirmeni Chris Carabott, bölüme 10 üzerinden 8.7 puan verdi ve yorumunda şunları belirtti: "One of Us, bize dizinin en iyi bölümlerini izlettirdiği için övgüyü hak eden Lost'un yönetmeni Jack Bender'in kesintisiz eforuydu. "Walkabout", "Man of Science, Man of Faith" ve sezonun en iyisi olan "The Man from Tallahassee" gibi bölümleri Jack Bender yönetti." BuddyTV yazarı Jon Lachonis, "One of Us" bölümünün "Lost"'ta şimdiye kadar çekilen en mükemmel bölüm olduğunu belirtti. Elizabeth Mitchell, bu bölümdeki performansıyla 2007 Emmy Ödülleri'nde drama dalında "En İyi Yardımcı Aktris" ödülünü aldı. Catch-22 (Lost) Lost dizisi 3. sezonunun 17. bölümüdür. 18 Nisan 2007'de yayınlanan bölümün yazarları Jeff Pinkner ve Brian K. Vaughan, yönetmeni Stephen Williams'dır. Desmond merkezli bir bölümdür. Bölümün başında Desmond, Hurley, Jin ve Charlie ormanda yürümekte ve süper kahramanlar hakkında konuşmaktadırlar. Tam o sırada Charlie Danielle'nın tuzaklarından birine yakalanır ve boynuna bir ok saplanır. Desmond ona yardım etmeye çalışırken Charlie kollarında ölür. Daha sonra geriye doğru bir takım görüntüler görünür, Hurley'in sahildeki kabloyu tutup kaldırması, gökyüzünden ışık kayması, Jin'in ormanda bir paraşütü tutması ve ağaçta sallanan bir kişi... Daha sonra görüntü sahilde balık tutmakta olan Desmond'a döner ve o zamana kadar görüntülenen sahnelerin Desmond'ın geleceğe dair görüleri olduğu anlaşılır. Desmond hemen Charlie'nin hayatta ve iyi olup olmadığına bakar. Desmond Hurley'in yanına giderek kendisini sahildeki kabloya götürmesini ister. Hurley bu konuda bir şey bilmiyormuş gibi davranır fakat Desmond onu ikna eder ve kendisiyle gelmesini ister. İkisi Jack'in yanına gider ve bir bahane uydurarak ilk yardım seti isterler. Jack ilk başta şüphelenmesine rağmen seti onlara verir. Hurley Desmond'ın neler olduğunu anlatmasını ister ve Desmond ona bazı görüleri olduğunu fakat kesin bir sırada görmediğini, o yüzden olayların aynı sırada tekrarlanması gerektiğini söyler. Bu sırada Kate çadırında üzerini değiştirirken Sawyer gelir ve Jack'in tutsaklık sırasında aralarında geçenlerden haberi olup olmadığını sorar. Kate ona Jack'in kendilerini seks sırasında monitörlerden gördüğünü söyler. Sawyer Kate'e biraz sulanır fakat Kate pas vermez. Desmond, Hurley'nin kendileriyle gelmesi için Jin'i çağırmasını ister ve kamp yapmak için çağrılan Jin gelmeyi kabul eder. Daha sonra Desmond aynı kamp hikâyesi ile Charlie'nin yanına gider, fakat Charlie bir şeyler olduğunu anlayarak ona görülerini sorar. Desmond gördüklerinin sadece bir kısmını, Charlie'yi gelmeye ikna edecek kadarını anlatır. Dörtlü sahil boyunca ilerlemeye başlar, Hurley kabloyu bulur, görüntü tam da Desmond'ın görüsünde olduğu gibidir. Desmond ertesi sabaha kadar burada kamp kurmalarını önerir, bu da Charlie'yi endişelendirir. Buna rağmen dörtlü kamp kurmakta karar kılar ve kamp ateşi yakarak etrafında sohbete başlarlar. Charlie, Desmond'ın bir fotoğrafa bakmakta olduğunu görür, fotoğrafta Desmond ve Penelopy "Penny" Widmore vardır. Charlie ona böyle bir güzeli nasıl bırakabildiğini sorar, Desmond da korkak olduğunu söyleyerek cevap verir. Sonra gelen bir helikopterin sesini duyarlar. Kurtulacaklarını düşünürlerken helikopter sesinde bir anormallik olduğunu fark ederler, ve onun düştüğünü anlarlar. Desmond oraya gitmek için çok isteklidir fakat Charlie sabahı beklemelerini önerir. Desmond gönülsüzce kabul eder. Bu sırada kampta Kate ve Jack mutfakta eski günlerden konuşmaktadırlar. Kate aralarında olanları normale döndürmek için Jack ile iletişim kurmaya çalışmaktadır fakat Jack Kate'in kaşığını ister ve birlikte yemek yemekte olduğu Juliet'in çadırına doğru gider. Kate hayal kırıklığına uğrar ve kendisine sulanan fakat yüz vermediği Sawyer'a giderek onunla seks yapar. Ertesi gün Desmond, Charlie, Jin ve Hurley ormana doğru yola koyulurlar. Charlie, Danielle'ın tuzaklarından birine takılır gibi olur. Bu sırada Desmond bir sırt çantası görür, açtıklarında içinden bir uydu telefonu ve bir kitap çıkar. Kitabın arasında Desmond ve Penny'nin fotoğrafının bir kopyasını bulur, böylece o ve Charlie paraşütle inenin Penny olduğuna inanırlar. Jack ve Juliet bir yandan Juliet'in çadırını yaparken bir yandan konuşmaktadırlar. Sawyer bunu görür ve Jack'i pin pon oynamaya çağırır. Oynarlarken Jack'in Juliet'le beraber akşam yemeği yediğini ve o sıralarda Kate'le de konuştuğunu öğrenen Sawyer, Kate'in Jack konusunda hayal kırıklığı yaşadığı için kendisiyle seks yaptığını anlar ve bu konuda Kate ile tartışır. Ormanda Desmond ve Charlie bu orman macerasının sebebini tartışırlar. Daha sonra Hurley ve Charlie, tıpkı Desmond'ın görüsünde olduğu gibi süperkahramanlar hakkında konuşmaya başlarlar ve yine görüde olduğu gibi Charlie tuzağı harekete geçirir. Desmond olacağı bildiği için Charlie'nin üstüne atılarak onu oktan kurtarır ve Charlie, Desmond'ın bunları daha önce gördüğünü anlar. Geriye dönüş sahnelerinde Desmond'ın bir manastıra katıldığını görüyoruz. Tam birisi ile evlenmek üzereyken son anda vazgeçtiğini, bir şeyin onu manastıra getirdiğini görüyoruz. Manastırda yaşanan bir takım olaylar neticesinde Desmond oradan ayrılıyor ve tam da ayrılmak üzere iken Penny ile tanışıyor. Ormanda Jin ve Desmond ne tarafa gidecekleri konusunda kararsız kalırlar ve Hurley Charlie ile beraber gitmeyi, diğer ikisinin diğer yöne gitmesini önerir. Fakat Charlie Desmond'ın yanından ayrılmayacağını söyler ve Desmond ile Charlie beraber giderler. Yalnız kaldıklarında Charlie Desmond'a olacakları gördüğü halde kendisine söylemediği için kızar. Desmond ise onu kurtarmasının anlamsız olduğunu, bu olayların sürekli tekrarlanmaya devam edeceğini söyler ve bunun Tanrı'nın bir testi olduğunu söyler. Birden Jin onları çağırır, çünkü Hurley ile beraber ağaçtan sarkan paraşütün işaret ışığını bulurlar. Desmond ağaca tırmanarak paraşütü ve onunla beraber gelen kişiyi aşağı indirir. Desmond onun Penny olduğundan emin bir şekilde kaskını çıkarır ve onun Penny değil başka birisi, Naomi, olduğunu görür. Bölüm, Naomi'nin Desmond diye mırıldanması ile sona erer. D.O.C. (Lost) Lost dizisi 3. sezonunun 18. bölümüdür. 25 Nisan 2007'de yayınlanan bölümün yazarları Edward Kitsis ve Adam Horowitz, yönetmeni Fred Toye'dir. Sun-Hwa Kwon merkezli bir bölümdür. Sun Jin'in annesiyle tanışır. Kadın fahişedir ve Sun'dan bu bilgiyi kimseye söylememesi için $100.000 ister. Kwon hamileliğiyle ilgili endişe duymaktadır. Juliet ultrason cihazıyla ne zaman hamile kaldığını tespit etmek üzere onu daha önce Claire'in götürüldüğü istasyona götürür. Bebek sağlıklıdır ve tarih itibarıyla babası Jin'dir. Adaya paraşütle düşen kız Hurley'e 815 sayılı uçağın bulunduğunu ve kurtulan olmadığını söyler. Adada: (Sun) Pilot (Lost) "Pilot", ABC televizyon dizisi "Lost"'un birinci sezonunun ilk iki bölümünü oluşturmaktadır. İlki 22 Eylül 2004'te ve ikincisi 29 Eylül 2004'te yayınlandı. Her iki bölüm, J.J. Abrams tarafından yönetildi ve bölümlerin senaryosu, Abrams, Lindelof ve Jeffrey Lieber'ın oluşturduğu bir öyküye dayanarak Abrams ile Damon Lindelof tarafından yazıldı. Bölümde, Oceanic 815 sefer sayılı uçuşu sonucu kaza yapan ve gizemli bir adaya düşen kazazedeler konu edinmektedir. Karakterlerden üçünün, Jack Shephard (Matthew Fox), Kate Austen (Evangeline Lilly) ve Charlie Pace (Dominic Monaghan), kaza öncesi uçak havadayken yaşadıkları flashback'ler ile bölümde ele alındı; bu sahnelerle "Lost"'un flashback'ler kullanacağı belirlenmiş oldu. Bu bölüm, 10 ile 14 milyon dolar arasındaki maliyetiyle o ana kadar çekilmiş en pahalı pilot bölümdü. Bu maliyet; giyinme, nakliye, enkaz temsil etmek için kullanılan fiili hizmet dışı uçak gövdesi gibi öncelikle satın alma giderleriyle meydana geldi. Bölüm, tüm zamanların en çok beğenilen televizyon pilot bölümlerinden biri oldu. Her iki parça da yüksek izlenme oranı elde etti ve daha sonra birçok ödül kazandı. "TV Guide", bölümü "Tüm Zamanların En İyi 100 TV Bölümü" listesinde 5 numaraya koydu. Jack Shephard gözlerini açar, yaralı ve nerede olduğunu şaşırmış bir haldedir. Ağaçların arasından gelen bir köpeği görür, düşüncelerini toparlamaya çalışır, cebinde küçük bir votka şişesi bulur ve olanları hatırlayarak koşmaya başlar. Ancak uçakta şişeyi btirmiştir ancak şişe doludur. Koşarak sahile ulaştığında uçağın enkazı ile karşılaşır. Çok iyi bir cerrah olan Jack hemen harekete geçerek insanlara yardım etmeye başlar, hızlıca enkazın altında kalmış bir adamı kurtarır, Claire'e yardım eder ve Hurley'i ona göz kulak olmakla görevlendirir, Rosa'a CPR uygulayarak kurtarır. Kazanın ilk şokunun ve hızla çevresindekilere yaptığı yardımların ardından Jack kendi yaraları ile ilgilenmeye başlar. O sırada tanıştığı Kate'den yarasının dikişi için yardım alır. O sırada yaptıkları konuşma sırasında Kate uçağın havada ikiye ayrıldığını anlatır. Daha sonra sahilde Jack bilinci yerinde olmayan bir adamla ilgilenmeye başlar, o sırada Kate merakla olanları izlemektedir. Kurtulan diğer kişiler de etrafta olanlarla ilgili uğraşmaktadır, bazıları cesetleri ne yapacaklarını tartışırken, Hurley enkazda bulabildiği yiyecekleri ayırarak kurtulanlara dağıtır, tüm bu olanlar sırasında olanlara karşı ilgisiz görünen Sawyer, Sayid'in dikkatini çeker. O gece sessizliği bozan, ne olduğu anlaşılamayan bir ses duyulur ve hepsi korkarlar. Ertesi gün Jack bir yardım sinyali göndermeleri gerektiğini düşünerek uçağın kokpitindeki telsizi bulmaya karar verir. Kate, bir duman yükseldiğini gördüğünü, kokpitin yerini bulabileceğini söyler ve Jack'e katılır. Charlie'nin de onlara katılmasıyla yola çıkarlar ve kokpiti aramaya başlarlar. Kokpiti bulduklarında, yaralı şekilde hala yerinde oturmakta olan pilotu bulurlar. Charlie o sırada ortadan kaybolarak lavaboya gider. Kendine gelen pilot, Kate ve Jack'e kalkıştan 6 saat sonra bağlantıyı kaybettiklerini, Fiji'ye doğru yönünü değiştirdiğini, fakat türbülansa girdiklerini ve olmaları beklenen yerden binlerce mil uzakta olduklarını anlatır. Kimse nerede olduklarını bilemeyecektir. Pilotla konuşmaları aniden tuhaf bir sesle bölünür. Ne olduğunu anlamadıkları bir şey pilotu kokpitten çekip alır ve hemen telsizi alıp kaçmaları gereektiğini anlayan Charlie, Kate ve Jack koşarak uzaklaşırlar. Ortalık sakinleştikten sonra bir ağacın üstünden sarkan pilotun kanlı cesedini görürler. Kate, Jack ve Charlie sahile dönerler.Kate Charlie'ye neden ortadan kaybolup lavaboya gittiğini sorar, Charlie de kendisini iyi hissetmediği için gittiğini söyler. Oysa geri dönüşlerde Charlie'nin uçağın tuvaletinde uyuşturucu aldığı sırada türbülansa girdikleri görülür. Adada köpeği Vincent'ı aramakta olan Walt, yerde bir kelepçe bulur ve babası Michael'a gösterir. Bunun üzerine Sawyer Sayid'in bir terörist olduğunu düşünerek Sayid'e saldırır. Uçakta kelepçeli olarak gidenin o olduğunu iddia etmektedir. Birbirine giren Sawyer ve Sayid'i daha sonra Michael ve Jack ayırır. Sayid telsizi tamir etmeyi başarır fakat yeterli bataryası yoktur ve sinyal alamamaktadırlar. Telsiz üzerine çalıştığı sırada Sayid Hurley'e Irak ordusunda asker olduğunu anlatır. Sayid iyi sinyal alabilmeleri için bir yöntem önerir ve daha yüksek bir yerde denemek üzere yola çıkarlar. Kate, Charlie, Shannon ve Boone, Sayid'le beraber yola çıkarlar. O sırada üzgün bir şekilde bir mektup okuyan Sawyer da onlara katılır. Yukarı çıkarken bir kutup ayısının saldırısına uğrarlar ve Sawyer ayıya ateş ederek öldürür. Sawyer'ın bir silahının olması herkesi tedirgin eder ve Sawyer bunu ölmüş olan bir polisin üzerinden aldığını açıklar. Bu sefer daha önce Sawyer'ın suçlu olduğunu iddia ettiği Sayid, polisin yanında kelepçeyle götürmekte olduğu suçlunun Sawyer olduğunu iddia eder. Kate, Sawyer'ın elinden silahı alır ve Sayid'in tarifiyle parçalarına ayırır. Bu sırada uçağın havadaki son anlarına ait bir geriye dönüş gösterilir. Uçakta Kate polisle konuşmaktadır, Jack'in iyileştirmeye çalıştığı polisle, ve bu sırada Kate'in bileklerinde kelepçeler görülmektedir. Türbülansa yakalandıklarında polisin kafasına çarpan bir çanta onu bayıltır ve Kate kendisini kelepçelerden kurtararak polisin oksijen maskesini takar, daha sonra kendi oksijen maskesini de takar, tam o sırada uçağın kuyruk kısmı koparak ayrılır ve düşer. O sırada sahilde Jack'in iyileştirmeye çalıştığı polis kendine gelmiştir ve Jack'e "O nerede?" diye sorar. Sayid bu esnada sinyal almayı başarmıştır ve Fransız bir kadının sesini duyarlar. Biraz Fransızca bilen Shannon kadının söylediklerini çevirir: ""Artık yalnızım, adada yalnızım. Lütfen biri gelsin. Diğerleri öldü. Onları öldürdü. Hepsini öldürdü."" Bu mesaj sürekli tekrar etmektedir ve iterasyon sayısından yola çıkarak Sayid mesajın 16 yıldan uzun bir süredir tekrar etmekte olduğunu hesaplar. Paylaşılamayan Tutkular Hilary and Jackie ünlü çellist Jacqueline du Pre'nin hayat hikâyesinin anlatıldığı, 1998 yapımı film. Anand Tucker tarafından yönetilen, senaryosu Britanyalı Frank Cottrell Boyce'a ait film Hilary du Pré ve Piers du Pré tarafından yazılan "A Genius in the Family" adlı kitaba dayanır. Başrolleri paylaşan Emily Watson ve Rachel Griffiths bu filmdeki performanslarıyla Oskar'a aday gösterilmiştir. Gravimetri Kimyasal analizi yapılacak maddeyi doğrudan veya güç çözünen bir bileşiği şeklinde tartma esasına dayanan bir nicel (kantitatif) analiz yöntemi. Analit miktarının kütle ölçümüne dayanılarak tayin edildiği metodların ortak adıdır. Bunun yanında ısıtma ile ortamdan uzaklaşan su ve karbondioksit gibi maddeler ağırlık azalması gösterdikleri için gravimetri yöntemiyle tayin edilebilir. Gravimetrik analiz nispeten az alet istemesi ve öğrenilmesi kolay olması nedeni ile hem kimya eğitimi uygulamalarında hem de pratik uygulamada çok yararlıdır. Çözeltide bulunan tayin edilecek iyon reaktifle çöktürülür. Oluşan çökelti (çökelek) süzülür, yıkanır, kurutulur veya yüksek sıcaklıkta kızdırılarak tartılır. İşlem 6 aşamada gerçekleştirilir. Çöktürme sırasında çözeltide kalan madde miktarı, bir analitik terazinin tartabileceği minimum miktardan yani 0,0001 gramdan az olmamalıdır. Çökeltinin yapısı hızla süzmeye ve yıkamaya uygun olmalıdır. Bu nedenle kristal yapıdaki çökeltilerin iri taneli olması istenir. Çünkü ince taneli çökelti süzme sırasında gözenekleri tıkayarak işlemi zorlaştırır veya gözeneklerden geçerek tam olarak süzülemez. Ayrıca ince tanecikler toplam yüzeyi arttırdığından çözeltideki istenmeyen iyonların daha fazla adsorplanmasına da sebep olurlar. Çöktürülen madde, kurutma ve kızdırma işlemi sonrasında bileşimi kesin olarak bilinen bir madde haline dönüşmelidir. Çökeltiler kristalize veya amorf yapıdadır. Amorf çökeltiler kolloidal çökeltilerin koagülasyonu ile oluştuğundan çökme, kolloidal çözeltilerin ısıtılması veya koagüle edici elektrolit ilavesiyle sağlanır. Kristal yapıdaki çökeltiler genellikle hemen süzülmez. Kendi halinde veya su banyosunda 3-4 saat veya bir gece bekletilir. Bu işleme olgunlaştırma denir. Olgunlaştırma süzmeyi kolaylaştırdığı gibi, çökeltinin saflaşmasını da sağlar. Çökeltiyi ana çözeltiden ayırmak için uygulanan işleme denir. Çökeltinin yapısına ve süzmeden sonra uygulanacak işlemlere bağlı olarak genellikle şu süzgeçler kullanılır: Süzgeç kağıdı kızdırma işlemi sırasında kolay indirgenmeyen ve yüksek sıcaklıkta kızdırılması gereken çökeltilerin süzülmesinde kullanılır. Kantitatif süzgeç kâğıtlarının yandıktan sonra bıraktığı kül miktarı ihmal edilecek değerdedir. Çökeltinin tanecik boyutuna göre farklı gözenek büyüklüğüne sahip süzgeç kağıdı kullanılır. Genellikle süzgeç kâğıtlarının gözenek boyutu kutu üzerine basılan renkli bantlarla simgelenir. Mavi bant küçük, beyaz bant orta, siyah bant ise büyük boyutta gözeneklere sahip kağıdı simgeler. Süzgeç kağıdı kuru olarak huni içine yerleştirilir. Destile su (saf su) ile doldurularak süzülmesi beklenirken huni ile kâğıt arasında kalan hava kabarcıkları da giderilir. Süzülen sıvı dikkatlice ve gözenekleri tıkamaması için başlangıçta karıştırılmadan süzgeç kağıdına aktarılır. Sıçramayla meydana gelen madde kaybını önlemek için süzülen sıvı, içinde bulunduğu beherden huninin ortasına tutulan ancak huniyle temas etmeyen cam baget üzerine dökülerek aktarılır. Süzgeç kağıdı sıvı ile tamamen doldurulmamalıdır. Kağıdın üst sınırından 5 mm kadar aşağıda kalmalıdır. Sıvının tamamı aktarıldıktan sonra beher destile su ile yıkanır ve yıkama suyu süzgeç kağıdına aktarılır. Çökelti süzgeç kağıdının yarısından fazlasını kaplamamalıdır. Aksi halde çökelti iyi yıkanamaz. Kağıt dışındaki süzgeçler, ısıtma sırasında kolay indirgenen veya yalnızca kurutularak tartılan çökeltilerin süzülmesinde kullanılır. Çökeltinin yüzeyinde adsorplanan yabancı iyonları ve ana çözeltiyi uzaklaştırmak amacıyla yapılır. Saf su ile yıkamada çökeltinin yapısına bağlı olarak çözünme, kolloidal hale geçme, hidroliz gibi nedenlerle madde kaybı meydana gelecekse destile su yerine yıkama çözeltileri kullanılır. Süzgeçte yıkamada, çökelti üzerine belirli miktarda yıkama çözeltisi veya saf su ilave edilir. Bunun tamamı süzüldükten sonra bir miktar daha ilave edilir. Yıkama sıvısını küçük kısımlar halinde kullanmak, birkaç büyük kısım halinde kullanmaktan daha etkilidir. Diğer bir yıkama şekli de çökeltiyi bir behere alarak üzerine belirli miktarda yıkama sıvısı ilave etmektir. Karıştırıldıktan sonra çökeltinin beherin dibine çökmesi beklenir ve tekrar süzme işlemi yapılır. Çökeltide bulunan yabancı maddeler sıvı içinde çözüneceğinden bu yöntem daha etkilidir. Her iki yıkama şeklinde de yıkama işlemine çökeltiden arıtılmak istenen yabancı maddelere süzüntüde rastlanmayıncaya kadar devam edilir. Eğer çökeltinin çözünürlüğü azsa yabancı maddelerin çözünürlüğünü arttırmak ve viskoziteyi azaltmak için sıcak sıvı ile yıkama tercih edilir. Yıkanmış çökelti, tartma işleminden önce su ve uçucu maddeleri gidermek için kurutulur veya kızdırılır. Gerekli sıcaklık 250 C'nin altında ise kurutma, 250-1200 C arasında ise kızdırma uygulanır. Kurutma işlemi etüvde, kızdırma işlemi ise kül fırını veya bek alevinde yapılır. Kurutulacak çökelti, süzgeç kağıdı, Goach krozesi, sinterlenmiş cam veya dibi gözenekli porselen krozeden süzülür. Çökelti yakılacaksa süzme işleminde süzgeç kağıdı, dibi gözenekli porselen veya silikat kroze veya platin Goach krozesi kullanılır. Kurutma veya kızdırma işleminin yapılacağı kroze önce sabit tartıma getirilir. Bunun için kroze, kurutma veya kızdırma sıcaklığında ısıtılır. Pens veya kroze maşası yardımıyla desikatöre alınarak soğutulur ve tartılır. Bu işlem bir kez daha tekrarlanır. İki tartım arasındaki fark 0,0001 gramı geçmiyorsa krozenin sabit tartıma geldiği kabul edilir. Aksi halde işlem tekrarlanır. Süzme, süzgeç kağıdı kullanılarak yapılıyorsa nemli süzgeç kağıdı pens yardımıyla kenarları kıvrıldıktan sonra sivri ucu yukarıda kalacak şekilde sabit tartıma getirilmiş krozeye alınır. Kroze önce amyant üzerine kil üçgen yardımıyla eğik olarak yerleştirilir. Kroze zaman zaman çevrilerek süzgeç kağıdı kuruyuncaya kadar ısıtılır. Kuruma tamamlandıktan sonra amyant kaldırılır ve doğrudan alevle ısıtılarak kâğıt yakılır. Bu sırada kroze yandan ısıtılarak veya kil üçgen üzerine eğik yerleştirilerek yanma için gerekli hava akımı sağlanır. Yanma sırasında kâğıt alev alırsa kroze saat camı ile kapatılarak alev söndürülür. Duman çıkışı durduktan sonra kroze, kroze maşası yardımıyla sabit sıcaklıktaki kül fırınına konur ve 12-15 dakika kızdırılır. Tekrar maşa ve pens yardımıyla desikatöre alınarak soğutulur ve tartılır. Kroze içindeki madde ile birlikte tekrar ısıtılır ve tartılır. İki tartım arasındaki fark 0,0001 gramı geçmezse ağırlığın sabit olduğu kabul edilir. Aksi halde kızdırma ve tartma işlemi tekrarlanır. Gravimetrik analizde tartım işlemi, duyarlılığı en az 0,0001 gram olan terazide yapılır. Boş ve dolu kroze tartımının aynı terazide yapılması tavsiye edilir. Madde tartımı, dolu ve boş kroze farkı olacağından böylece teraziden gelecek hata ortadan kalkar. Tartma sırasında; Başkalık Postyapısalcı düşüncede veya söylemde “öteki” terimiyle değişimli olarak kullanılan terim. Örneğin, Michel Foucault’nun düşünce ve eserlerinde “başkaları”, iktidar konumundan dışlanmış ve hakim liberal, hümanist özne görüşünde kurban edilmiş olanlardan meydana gelir. Bu bağlamda, “başkaları” homoseksüeller, kadınlar, akıl hastaları, beyaz olmayanlar ve mahkûmlardır. Postyapısalcılarla postmodernistler bu insanların, gerek bireysel ve gerekse kolektif olarak Batı toplumunun ancak sınırlarında varolduğunu düşünürler. Exodus (Lost) Lost dizisi 1. sezon 23. ve 24. bölümlerdir. 18 Mayıs 2005 ve 25 Mayıs 2005 tarihlerinde yayınlanan bölümlerin yazarları Damon Lindelof ve Carlton Cuse, yönetmeni Jack Bender'dır. 2 bölümlük sezon finalidir. İlk olarak Walt’u bir otel odasının camından dışarı bakarken görürüz. Sydney de neredeyse sabah olmak üzeredir. Onları kaderlerine doğru götürecek olan Oceanic Havayollarına ait uçak biletide yanındaki masanın üzerinde durmaktadır. Diğer yatakta ise Michael uyumaktadır. Walt Michael’ı hala bir yabancı olarak görmektedir. Walt televizyonun sesini açınca Michael uyanır ve ona TV’nin sesini kısmasını söyler. Walt diğer babası olan Brian’ın TV’nin sesini istediği kadar açmasına bir şey demeyeceğini söyleyince Michael “Ben Brian değilim” diyerek Walt’un elinden kumandayı alır. Bunun üzerine Walt Vincent’ı da alarak odadan ayrılır. Michael onu asansörün yanında yakalar. Onu tekrar odaya götürmeye çalışırken Walt da sen benim babam değilsin diye bağırmaktadır. Adaya döndüğümüzde Walt yeni uyanmıştır. Henüz şafak sökmektedir ve onun dışındaki herkes uyumaktadır. Birden çalılıkların arasından bir ses işiten Walt Danielle’in sahile doğru geldiğini görür. Danielle sessizce ilerlemeye çalışsada Walt kamptaki herkesi uyandırır. Danielle elindeki tüfekle kamp ateşine doğru yürür. Sayid Danielle’i tanımıştır ve kamptakileri sakinleştirmeye çalışır. Danielle’e kampta ne aradığını sorduğunda Danielle “diğerleri”nin gelmekte olduğunu söyler. Diğer bir flashbackte Jack’i Sidney havalanının barında içki içerken görürüz. Yanına çok çekici bir kadın oturur ve Jack ile sohbet etmeye çalışır. Sohbet sırasında kadının adının Ana Lucia olduğunu, Jack’le aynı uçakta bulunduklarını fakat onun uçağın kuyruk bölümünde oturduğunu ve Jack’in artık evli olmadığını öğreniriz. Tam bu sırada Ana Lucia’nın cep telefonu çalar ve Ana Lucia oradan ayrılmak zorunda kalır. Sahile döndüğümüzde Danielle kamptakilere başına gelenleri anlatmaktadır. Danielle bilimsel bir görev nedeniyle Güney pasifikte bulunmaktayken tekneleri burada karaya oturmuştur. Böylece 16 yıl önce takımıyla beraber bu adada mahsur kalır. Adaya ilk çıktıklarında 16 kişi olduklarını ve kendisinin de hamile olduğunu anlatır. Fakat bebeğini kendi başına dünyaya getirmek zorunda kaldığını söyler. Bir hafta sonra da kara dumanı gördüğünü ve o gece “diğerleri”nin gelerek bebeğini aldığını anlatır. Şimdi ise hepsi için tekrar gelmektedirler ve onları hiçbir şey durduramaz. Danielle kamptakilere 3 seçenekleri olduğunu söyler; kaçmak, saklanmak veya ölmek… Jack ve Locke salın yanına giderek Danielle‘e güvenip güvenemeyecekleri konusunda konuşmaya başlarlar. Bu sırada salı neredeyse bitirmekte olan Michael adadan hemen ayrılmak istediğini söyler. Ama öncelikle salı denize indirmeleri gerekmektedir ve bunun içinde daha fazla insan gücüne ihtiyaçları vardır. Jack kamptakilerden bu konuda Michael’a yardım etmelerini ister. Charlie ve Claire ise uzaktan endişeli bakışlarla Danielle’i gözlemektedir. Charlie elinden geldiğince Claire’i rahatlatmaya çalışır. Claire ise Charlie’e Ethan’dan kaçtığında onu geri götürmek için tekrar döneceklerini bildiğini söyler. Charlie o anda Claire’in bebeğine bu nedenle henüz bir isim vermediğini anlar. Jack kamptaki herkesi Michael’a yardım etmeleri için toplamıştır ve birlikte salı denize indirmeye başlarlar. Sawyer ve Kate salın farklı köşelerinden birbirlerine bakarken Sun ve Jin göz kontağı kurmamaya çalışmaktadır. Salı tam okyanusa indirecekleri sırada sal hazırladıkları kızakların üstünden çıkar ve bir tarafı kuma gömülür. Salın direği ve dümen zarar görmüştür ve okyanusa açılmadan once yenilenmeleri gerekmektedir. Bu kaosun ortasında Walt’u uzakta bir yere bakarken görürüz. Walt ormanın ilerisinden yükselmekte olan kara dumana bakmaktadır. Danielle’in dedeği gibi “diğerleri” gelmektedir. Jack Danielle’in yanına giderek daha fazla bilgi almaya çalışır fakat Danielle onlara bildiği her şeyi anlatmıştır. Jack ona hayatta kalmanın bir yolu olması gerektiğini sonuçta onun 16 yıl boyunca hayatta kalmayı başardığını söyleyince Danielle tek bir kişinin kolayca ormanda izni kaybettirebileceğini fakat onların 40 kişi olduğunu ve saklanabilecekleri bir yer olmadığını söyler. Jack ve Locke birbirlerine bakarlar ve Locke Jack’in tam olarak ne planladığını anlar. Jack, Locke, Sayid, Danielle ve Hurley hatchin (kapının) yanına gider. Danielle ve Hurley hatchi ilk kez görmektedir. Locke kapının bir kolu olmadığını bu nedenle başka bir girişi olması gerektiğini söyler. Sayid ise hatchin “diğerleri”nin bir tuzağı olabileceğini düşünmektedir. Jack, Danielle’e kapıyı patlatmak için daha fazla dinamitinin olup olmadığını sorduğunda Danielle dinamitlerin Dark Territory’ deki Black Rock( kara kaya) da olduğunu söyler ve birlikte oraya gitmeye karar verirler. Jin ve Michael ise sahilde salı tekrar inşa etmeye çalışmaktadır. Salın direği ve dümen için yeni bir bambuya ihtiyaçları vardır. Sawyer bambuyu bulmak için ormana gider. Jack ise sahile geri dönmüştür ve kamptakilere bir planları olduğunu anlatır. Küçük bir grupla birlikte gerekli şeyleri almak için birkaç saatliğine ormana gideceklerini ve bu sırada sahilde kalanların Michael’a salı yapması için yardım etmesini söyler. Daha sonra da hep birlikte mağaralara doğru gideceklerdir. Bu sırada Dr. Arzt Jack’in yanına gelir ve Hurley’nin ona her şeyi anlattığını ve onlarla birlikte black rock’a gelmek istediğini söyler. Dr. Arzt dinamitlerle ilgili onlardan fazlasını bildiğini söyler ve Jack onun da gelmesini kabul eder. Sawyer ormanda bambuları keserken onunla ilgili bir flashback görürüz. Flashbackte Sawyer Sydney’de bir bakanla bar kavgasına karışmıştır ve bu nedenle karakoldadır. Karakoldaki polis onun aslında James Ford olduğunu bilmektedir ve James’in gerçekten kabarık bir suç dosyası vardır. Bu son olaydan sonra Sawyer Avustralya’dan sınırdışı edilir ve Amerika’ya gitmek üzere kendisine Oceanic havayollarına ait bir uçak bileti verilir. Jack Sawyer’ın yanına geldiğinde Sawyer hala bambuları kesmekle meşguldür. Jack Sawyer’a salda gerekirse diye bir silah verir ve şans dileyerek oradan ayrılır. Tam bu sırada Sawyer Jack’e seslenir ve ondan hiç beklenmeyecek bir şey yapar. Jack’e Sydney’deki bir barda tanıştığı Amerikalı bir doktordan bahseder. Sawyer’ın tanıştığı bu kişi Jack’in babası Christian Shephard’dır. Jack’e babasının aralarındaki sorunların sorumlusunun kendisi olduğunun farkında olduğunu anlattığından bahseder. Ayrıca babasının Jack’e telefon açıp ondan özür dilemek istediğini, onunla gurur duyduğunu ve onu sevdiğini söylemek istediğini de anlatır. Sawyer ardından Jack’e iyi şanslar diler ve Jack oradan ayrılır. Bir sonraki flashbackte Kate’i havaalanının güvenliğine ait bir odada Marshall’la birlikte görürüz.. Güvenlik memuru yanlarındaki çantayı açar ve Marshal’a niçin 5 silaha ihtiyaç duyduğunu sorar. Ardından da içindeki oyuncak uçağın ne olduğunu öğrenmek ister. Marshal görevliye Kate’in çocukluk aşkını nasıl öldürdüğü ve bu oyuncak uçağı Kate’i yakalamak için kullandığını anlatır. Kate bir anda oturduğu sandalyeden fırlar ve Marshal’ın boğazını sıkar. Marshal Kate’in başına dirseğiyle vurarak onu yere yığar ve görevliye dönerek “işte bu nedenle yanımda 5 silah taşıyorum” diye cevap verir. Sahile döndüğümüzde Kate, Jack’e dinamitleri almak için onlarla birlikte gelmek istediğini söyler. Jack’de bunu kabul eder. Charlie ise kazazedelerden bir şişenin içine yerleştirmek üzere küçük mesajlar toplamaktadır . Daha sonra da şişeyi yanlarına almaları için saldakilere verecektir. Dinamitleri alacak olan grup kısa bir süre saldakilere hoşçakal dedikten sonra yola koyulur. Bu arada Sayid ve Shannon birbirlerine bakmaktadır. Tam bu sırada başka bir flashback izleriz. Sidney’deki havaalanında Sayid Shannon’ın yanına gelerek ondan bavuluna göz kulak olmasını ister. Sayid oradan ayrıldıktan hemen sonra Boone Shannon’ın yanına gelerek 1. sınıfta yer bulamadığını belirtir. Shannon çok öfkelenmiştir. Boone ise yapabilecekleri bir şey olmadığını söyler. Shannon Boone’a neler yapabileceğini göstermekte kararlıdır. Bir polisin yanına gider ve ona bir Arabın kendisine bavulunu bırakarak mağazalara doğru ilerlediğini anlatır. Sayid’in terörist olabileceğini düşünen polisler hemen onun peşine düşerler. Jack ve takımı Danielle’i izleyerek ormanda ilerlemekteyken 2 ağacın siyahla işaretlendiğini görürler. Danielle onlara “Dark Territory” e geldiklerini belirterek grubundakilerin burada hastalandığını ve gruptan birinin de burada bir kolunu kaybettiğini anlatır. Artık sessizce ilerlemeleri gerekmektedir. Dr. Arzt daha fazla devam edemeyeceğini söyler ve koşarak oradan ayrılır. Bir süre sonra Kate bir ses duyar. Durup sesin nereden geldiğine baktıklarında ise Dr. Arzt’ın bağırarak kendilerine doğru koştuğunu görürler. Yaratık onlara doğru gelmektedir. Grup saklanacak yer bulmak için koşmaya başlar. Locke ise Hurley’i kolundan yakalar ve ona sessizce kıpırdamadan durmasını söyler. Kate ve Jack de Danielle’i takip eder ve birlikte bambuların arasına saklanırlar. Bir süre sonra yaratığın sesi azalmaya başlar ve Llocke Hurley’e yaratığın diğer tarafa yöneldiğini söyler. Daha sonra da grubun geri kalanını bulmak için ilerlemeye başlarlar. Michael ve Jin Sawyer’ın ormandan kestiği bambularla salın parçalanan yerlerini yeniler. Sayid de Boone ve Locke’ın bulduğu uçaktan aldığı radarı sala yerleştirir. Böylece saldakiler etrafta bir gemi olup olmadığını anlayacaktır. Ayrıca Michael’a bir tane işaret fişeği vererek onu çok dikkatli kullanmalarını söyler. Shannon sahilde eşyalarını toplamaktayken yanına gelen Walt ondan Vincent’a bakmasını ister. Vincent’ın çok iyi bir dinleyici olduğunu ve eğer isterse Vincentla Boone hakkında konuşabileceğini söyler. Shannon ağlamaya başlar ve onlar geri dönene kadar Vincent’a bakmayı kabul eder. Ormandaki grup birden Danielle’in ardından durur. Locke niçin durduklarını sorunca Danielle Black Rock’a (kara kaya) geldiklerini söyler. Sal denize açılmaya hazırdır. Jin’in yanına gelen Sun, ona yolculuk sırasında yardımcı olabilecek bazı İngilizce kelimelerin Korece karşılıklarının olduğu bir kâğıt uzatır. Jin karısını bir daha göremeyeceğini düşünmeye başlar ve Sun’dan özür diler. Sun Jin’e onu sevdiğini söyler ve birbirlerine sarılırlar. Sahilde herkes salın gidişi için toplanmıştır. Charlie mesajların olduğu şişeyi Sawyer’a verir. Sawyer etrafta Kate’i arar fakat Kate gitmiştir. Kamptaki herkes toplanarak salı suya indirir ve sal dalgaların arasında okyanusta yol almaya başlar. 1.Sezon Final bölümü olması sebebiyle seyirci rekorları kırmıştır. William Thomas Green Morton William Thomas Green Morton (9 Ağustos 1819 – 15 Temmuz 1868), modern tıp dünyasını anesteziyle tanıştırdığı düşünülen tıp insanıdır. 1846'da eter kullanarak neredeyse ağrısız ilk diş çekimini gerçekleştirmiştir. Bundan birkaç ay sonra da buluşunun ilk tanıtımını, erkek bir hastanın boyun bölgesindeki tümörü ağrısız çıkartarak gerçekleştirmiştir. Ne var ki, bazı kaynaklar eterin ilk defa anestezik olarak 1942'de Dr. Crawford Williamson Long tarafından kullanıldığını, ancak Dr. Long'un çalışmalarının 1949'da yayımlandığını belirtmektedir. AÄŸrotur ve Dikelya Ağrotur ve Dikelya (İngilizce: Akrotiri and Dhekelia, Yunanca: Ακρωτήρι και Δεκέλεια, "Akrotiri kai Dekeleia"), Birleşik Krallık'ın Kıbrıs Adası'nda Kıbrıs Cumhuriyeti'nin bağımsızlığını tanımasından sonra elinde bulundurmaya devam ettiği iki askerî üstür. Üsler "Batı Üs Bölgesi" olarak da bilinen Limasol yakınlarındaki ve Episkopi Cantonment'ı içeren Ağrotur ile Ayios Nikolaos İstasyonu'nu içeren ve "Doğu Üs Bölgesi" olarak bilinen Dikelya olmak üzere ikiye ayrılmıştır. Birleşik Krallık, günümüzde üsleri bırakmak istediğine dair herhangi bir açıklamada bulunmamıştır. Buna rağmen, Annan Planı kapsamında 117 kilometrekarelik tarımsal alanı yeni oluşturulacak devlete bırakmayı önermiş; ancak bu öneri planla birlikte reddedilmiştir. Günümüzde üslerde (Ayios Nikolaos İstasyonu dahil olmak üzere) 3000 kişi çalışmaktadır. 2008'de Kıbrıs Cumhuriyeti başkanlığına seçilen Dimitris Hristofyas, Birleşik Krallık'ta endişe yarattı. Hristofyas, adadaki İngiliz üslerini kaldırmaya ant içti ve adadaki Britanya varlığını "sömürgeci bir leke" olarak niteledi. Hristofyas, 2011 Libya bombardımanı sırasında adadaki üslerin kullanılmasından rahatsız olduğunu da belirtti. Ocak 2010'da bir İngiliz gazetesinde ekonomik nedenlerle Britanya Savunma Bakanlığı'nın adadaki üsleri askersizleştirme yönünde tartışmalı planlar hazırladığını bildiren bir haber yayımladı. Birleşik Krallık, Suriye'deki IŞİD hedeflerini vurmaya izin veren tezkereyi onaylanmıştır, bunun ardından 3 Aralık 2015'te adadaki Kraliyet Hava Kuvvetleri'ne bağlı üsten 4 adet Tornado jeti havalanmış ve IŞİD hedeflerini vurmuştur. Üsler kurulurken, sınırlar özellikle yerleşimlerden sakınmak için çizildi. Buna rağmen, üslerde yaklaşık 14,000 kişi yaşamaktadır. Bunların 7000'ini üslerde veya üs sınırları içindeki tarımsal arazilerde çalışan Kıbrıslılar, geriye kalanını ise Britanyalı aileler oluşturmaktadır. Ağrotur ve Dikelya için toplanan herhangi bir ekonomik istatistiki bilgi yoktur. Ana ekonomik faaliyetler, askeriyeye hizmetlerin sağlanması ve sınırlı tarımdır. 1 Ocak 2008'de Avrupa Birliği'nin bir parçası olmamasına rağmen Ağrotur ve Dikelya Kıbrıs Cumhuriyeti'nin geriye kalanıyla birlikte euroyu para birimi olarak kabul etti. Üsler Britanya hakimiyetinde olan ve euro kullanan tek bölgedir. Everyway That I Can "Everyway That I Can" (Türkçe: "Yapabileceğim her şekilde"), 2003 Eurovision Şarkı Yarışması'nda Türkiye'yi temsil eden Sertab Erener tarafından seslendirilen ve Türkiye'ye ilk birinciliğini kazandıran İngilizce şarkıdır. Şarkının sözü Demir Demirkan tarafından yazılmıştır. Bestesini Demir Demirkan ile Sertab Erener'in birlikte yaptığı şarkının düzenlemesini ise Ozan Çolakoğlu yapmıştır. Şarkıya çekilen klibin yönetmeliğini Umur Turagay yapmıştır. Mekan olarak Topkapı Sarayı'nda yer alan harem ve hamam bölümleri ile Sultan II. Abdülhamid'in odası kullanıldı. Klipte, gözden düşmüş ve tekrar padişahın gözdesi olabilmek için elinden geleni yapan bir cariyenin öyküsü anlatıldı. Türkiye'nin yarışmada ilk defa bütünüyle İngilizce ile temsil edilecek olması Türk Dil Kurumu'nun tepkisine neden oldu. Kurum tarafından yapılan açıklamada karar için "yanlış, üzücü ve kaygı verici" nitelemesi yapıldı. Uluslararası bir yarışmaya İngilizce şarkıyla katılmanın birçok alanda yabancılaşmaya yol açacağı görüşüne yer verilen açıklamada: "Eurovision'a her ülke genellikle anadiliyle yazılmış şarkılarla katılmaktadır. Ülkemizin ve kültürümüzün tanıtımı açısından önemli bir yarışma olan Eurovision'a daha önceki yıllarda olduğu gibi Türkçe yazılmış sözlerle katılmamız kadar doğal bir şey olamaz." denildi. Adalet ve Kalkınma Partisi Samsun Milletvekili ve TBMM Başkanlık Divanı üyesi Suat Kılıç konuyu meclis gündemine taşıdı. Kararın nedenini, yarışmaya katılan diğer ülkelerin ana dilleriyle katılıp katılmadığını, temsil edecek şarkının İngilizce sözleri ve çevirisi, yarışmaya ayrılan ödenek de dahil olmak üzere bir soru önergesi sundu. "Türkiye’nin bu yarışmada İngilizce bir şarkı ile temsil edileceği iddiası doğru mudur? Doğru ise neden Türkçe yerine İngilizce tercih edilmektedir? Türk kültürünün İngilizce bir şarkı ile daha iyi temsil edileceği mi düşünülmektedir?" sözleriyle tepkisini dile getirdi. Kılıç'ın soru önergesini Devlet Bakanı Beşir Atalay adına TRT Genel Müdürvekili Haluk Buran yanıtladı. Beşir Atalay "Eurovision Şarkı Yarışması bir pop müzik yarışmasıdır. Uluslararası pop müzik yarışmalarında en önemli unsur ülkelerin kültürlerinin sergilenmesi değil iyi bir performans sergilenerek birinci olmak ya da ilk üç sırada yer almaktır." sözleriyle alınan kararı savundu. Haremde yaşanan lezbiyen ilişkileri ve uyuşturucu kullanımını çağrıştıran sahneler TRT üst yönetiminin tepkisini çekmiştir. Klibini bu haliyle yayınlanamayacağı açıklandı. Klibin tepki çeken bölümleri kesildikten sonra da tanıtım için klibin çok yetersiz olduğu yönünde eleştiriler sürdü. Sertab Erener ise eleştirilerin haksız olduğunu, konunun büyütülmemesi gerektiğini ve herkesten destek beklediğini "Ben iyi bir şey yaptığıma inanıyorum. Neden bu kadar karşı çıkılıyor anlamıyorum. Türk kültüründe hamam zaten var. İngilizce şarkı ve bu hamamlı klip bence çok iyi. Herkes bana destek vermeli. Kendi bindiğimiz dalı kesmeyelim", "Bir şarkı gündemi böylesine meşgul edebilir mi? Bu kadar büyütülecek ne var anlamıyorum. Eleştiriler çok haksız. Halbuki insanların köstek olacağına destek vermelerini beklerdim. Türkiye'nin adını duyurmaya çalışacağım. En iyi şekilde temsil etmek için de var gücümle çalışıyorum." diyerek anlattı. Son oyu verecek olan ülke Slovenya oylarını açıklamadan önce puan tablosu şu şekildeydi: Belçika 162 puanla ilk sırada, Türkiye 157 puanla ikinci ve Rusya 152 puanla üçüncü durumdaydı. Slovenya Belçika'ya üç puan verdi ve Türkiye'ye on puan vermesiyle gecenin birincisi belirlenmiş oldu. Geceden 167 puanla Türkiye birinci olarak ayrıldı. Belçika, Urban Trad grubunun seslendirdiği "Sanomi" adlı şarkıyla iki puan geride kalarak ikinci oldu. Slovenya'dan 12 puan alan Rusya'yı "Ne Ver', Ne Boysia" adlı şarkıyla temsil eden dünyaca ünlü