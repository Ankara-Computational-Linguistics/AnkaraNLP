sıkıcı olabileceği hem anlaşıldı ve (bir hikâyenin söylenebileceği) resitatifler ve (şarkıcıların hislerini şarkıyla açıklayabilecekleri) aryalar geliştirildi. Bununla yetinmeyen Peri ve Corsi şair "Ottavio Rinuccini"'ye birbirine bağlı tek bir hikâyeyi anlatan bir seri şarkılar metni hazırlattırıp bir sıra "monodoni" eserinin birbirini bir hikâyeyi ve temayı işleyen şairin metinine göre takip edecek yeni bir şarkı janrı ortaya çıkardılar ve bu prensiplere uyarak Dafne adlı bir eseri besteleyip, yapımlayıp, temsil ettiler. Bu yeni sanat janrına opera adı verildi ve "Dafne" ilk opera eseri oldu. Ne yazık ki bu eserin çoğu zamanımıza ancak bazı ufak parçalar halinde gelebilmiştir. 6 Ekim 1600'da Floransa'da Medici sarayında "Euridice" adlı ilk opera eseri temsil edildi; bu eserin metnini Rinuccini yazmıştı ve müziği ise Jacopo Peri tarafından bestelenmişti. Bu eser "monodoni" (veya İtalyanca "stile rappresentatıo") stili şarkılarla bir pastoral dram oyunundan oluşmakta ve eserin büt tümü şarkı halinde sunulmaktaydı. Şarkıcılar "Vittoria Archilei" ve "Jacopo Peri" ile bazı kısımlarda resitatifleri sunan "Guilo Caccini" idi. Bu eser günümüze kadar gelmiştir ama bir tarihsel eser olarak hiç sahnelenmemektedir. 1600 tarihi müzik tarihçileri için çok önemli bir tarih olmaktadır. Bu zamanda ilk opera bestelenmiştir ve müzikte Barok dönemi bu tarihte başladığı kabul edilmektedir. Peri "Euridice"'den sonra, diğer besteceilerle birlikte, birkaç opera daha hazırladı ve diğer saray eğlentilerine müzik katkıları oldu. Fakat öldüğü dönemde Peri'nin opera stili, Claudia Monteverdi ve diğer genç bestecilerin opera eserlerine nazaran, çok eski moda görünüşe geçmişti. Fakat her ne olursa olsun Peri'nin ilk operası kendinden sonra gelen opera bestecilere çok büyük bir etkisi olmuş olduğu kabul edilmektedir. (Son üç opera eseri Da Gagliano ile ortaklaşa hazırlanmıştır). Tevet Tevet () İbrani takvimine göre resmi yılın dördüncü ayıdır (yıl 1 Tişri'de başlar) ve dini yılın onuncu ayıdır (dini yıl 1 Nisan'da başlar). 29 gün süren bu ay Gregoryen takviminde Aralık-Ocak aylarına düşer. Gergoryen takvimindeki yılbaşı (1 Ocak) genelde bu aya denk gelir. 25 Kislev - 2 Tevet - Hanuka, Kislev 29 Ã§ekerse bayram 3 Tevet'te biter. 10 Tevet - Asara beTevet (OruÃ§) Şevat () İbrani takvimine göre resmi yılın beşinci ayıdır (yıl 1 Tişri'de başlar) ve dini yılın on birinci ayıdır (dini yıl 1 Nisan'da başlar). 30 gün süren bu ay Gregoryen takviminde Ocak-Şubat aylarına düşer. 15 Şevat - Tu Bişvat Arapça'da Şebat ve Türkçe'deki Şubat ayları İbrani takvimindeki bu ayla yaklaşık aynı döneme denk gelir. Metta World Peace Metta World Peace eski adıyla Ron Artest (13 Kasım, 1979) Amerikan profesyonel basketbolcudur. 2,01 boyunda ve 118 kg ağırlığındadır. Liseyi La Salle Academy'de okumuştur. Üniversite zamanında ise St John's Üniversitesi'nde oynamıştır. 1999 NBA oyuncu seçimlerinde Chicago Bulls tarafından 16. sırada seçilmiştir. 2004 NBA sezonunda All-star seçilmiş, aynı sezon NBA'in en iyi 3. takımına seçilmiştir. Aynı zamanda 4 kez de NBA'de en iyi savunma takımına seçilmiştir. 19 Kasım 2004 günü Indiana Pacers'ta oynadığı dönemde Detroit Pistons-Indiana Pacers maçında çıkan kavga sonucunda 73 maçta ve o senenin play-off maçlarında oynayamamıştır. Chicago Bulls, Indiana Pacers, Sacramento Kings, Houston Rockets takımlarında oynamıştır.NBA'de son olarak Los Angeles Lakers'ta forma giyen oyuncu,şu an boştadır. Uray Caddesi Uray Caddesi Mersin'in en eski semtlerindendir. Camişerif Mahallesi de bu semttedir. Limana çok yakındır. Mersin Kongre ve Sergi Sarayı da bu semte çok yakındır. Mersin Adliyesi, Mersin Valiliği, Osmanlı'nın ilk bankalarından Ottomane Bank, Mersin Emniyet Müdürlüğü Ek Hizmet Binası ve Mersin Latin İtalyan Katolik Kilisesi de burada bulunmaktadır. Adar Adar () İbrani takvimine göre resmi yılın altıncı ayıdır (yıl 1 Tişri'de başlar) ve dini yılın on ikinci ayıdır (dini yıl 1 Nisan'da başlar). Bu ayda 29 gün vardır. Bu aya artık yıllarda Adar Alef (Alef İbrani alfabesi'nin ilk harfidir), Adar Rişon (Rişon = ilk) veya Adar I denir. Artık yıllarda bir ay daha eklenir buna da Adar Bet (Bet İbrani alfabesi'nin ikinci harfidir), Adar Şeni (Şeni = ikinci), VeAdar veya Adar II denir. Artık yıllarda Adar I 30 gün çeker. Adar I ve Adar II Gregoryen takviminde Şubat-Mart aylarına düşer. Mişna'da Purim bayramının Adar II'de kutlanması gerektiği söylendiği için Adar I artık ay olarak tanımlanır. Eğer ((7 x "İçinde bulunulan yıl")+1)/19 formülünden arta kalan sayı 7'den azsa o yıla artık ay olan bir "Adar" ayı daha eklenir. 13 Adar (Artık yıllarda Adar II'de kutlanır) - Ester orucu – Ayın 13'ü Şabat'a düşerse ayın 11'inde oruç tutulur. 14 Adar (Artık yıllarda Adar II'de kutlanır) - Purim 14 Adar I (Artık yıllarda kutlanmaz) - Purim Katan 15 Adar (Artık yıllarda Adar II'de kutlanır) - Şuşan Purim - Yeşu zamanında etrafı duvarlarla çevrili şehirlerde (Şuşan gibi) kutlanır. Damping Damping, ihracatçı firmanın malını dış piyasada, iç piyasada sattığından daha düşük fiyatla satmasıdır. Değişik şekillerde ortaya çıkabilir. Genellikle en fazla karşılaşılan damping örnekleri şunlardır: Dampingi karakterize eden en önemli unsur, yurtdışına satışlarda ülke iç piyasasının altında bir fiyat farklılaştırmasına gidilmesidir. İktisadi açıdan fiyat farklılaştırması olması için; ya iki piyasanın birbirinden kesinlikle ayrılmış olması ya da fiyatlandırma stratejisinin ihracatçının karını maksimize etmesi sonucuna varılması gerekir. Mevzuatımızda damping; Türkiye'ye ihraç edilen bir malın, aynı veya benzer bir malın normal değerinin altında bir fiyatla Türkiye'ye satılması olarak tanımlanmıştır. Ekonomik entegrasyon Uluslararası ticareti serbestleştirme çabalarını bir bölümünü oluşturan uluslararası birleşme ya da diğer ifadesiyle uluslararası ekonomik entegrasyonların tanımı entegrasyon kavramı çerçevesinde yapılabilir. Ekonomik birleşme,birleşmeye giden ekonomilerde mal ve hizmet akımlarına serbesti sağlayıp, ticarete engel olan kısıtlamaları kaldırarak, bir ortak Pazar yaratmak şeklinde tanımlamaktadır Bugün için Dünya’daki Bölgesel Ekonomik Entegrasyonlara verilebilecek en önemli örnek; temelleri 1957 yılında atılan Avrupa Ekonomik Topluluğu (AET)’dir. Bir diğer önemli Bölgesel Ekonomik Entegrasyon hareketi, üye ülkelerin arasındaki ticareti yeniden düzenleyerek yeni avantajlar elde etmek amacıyla A.B.D. ve Kanada arasında 1992 yılında başlamış, 1994 yılında Meksika’yı da içine alarak “Kuzey Amerika Serbest Ticaret Anlaşması” (NAFTA) adı altında faaliyete geçmiştir. Üçüncü bir ekonomik grup da Japonya ve çevresindeki Güneydoğu Asya Ülkelerinin oluşturdukları ekonomik entegrasyon hareketidir. Söz konusu bu üç kutup, Dünya’daki bölgeselleşme eğiliminin de odakları haline gelmiştir Ülkeler ekonomik bakımdan üretim kapasitelerini genişleterek verimliliği arttırmak ve bunun neticesinde de toplumsal refah düzeyini yükseltmek amacıyla ekonomik entegrasyonlara girerler. Böylece ekonomik ve siyasal egemenliklerinden kısmî olarak vazgeçmeleri karşısında toplumsal refahı arttırıcı garantiler alabilirler. Ülkelerin bölge dışı bloklara karşı daha büyük bir rekabet gücüne sahip olarak, politik alanda daha etkili olmak istemeleri yani politik potansiyelin yükseltilmek istenmesidir. Ekonomik entegrasyonun bir diğer nedeni ise, bölgesel olarak bir arada yaşamak durumunda olan komşu ülkelerin birbirleri ile çatışmaları yerine güçlerini bir araya getirerek çıkar çatışmalarını önlemektir. Ekonomik yapı ve teknolojinin değişmediği varsayımında, üretim faktörlerinin yeniden dağılımından doğacak etkilerle ilgilidir. Statik etkiler, ticaret yaratıcı ve ticaret saptırıcı olarak iki şekilde ortaya çıkar. İki ya da daha çok ülke arasında malların ve hizmetlerin serbest dolaşımındaki engeller olan gümrük tarifeleri ve miktar kısıtlamalarını kaldırmaktadırlar. Ancak bu aşamada anlaşmaya üye olmayan ülkelere karşı her ülke bağımsız tarifelerini uygulamaya devam etmektedir. Dolayısıyla ekonomik entegrasyonun bu türünde uyulması zorunlu tek bir dış tarife sistemi bulunmamaktadır. Serbest ticaret bölgesi aşamasında ülkelerin diğer ülkelere ortak gümrük tarifesi uygulamaması, ulaştırma masrafları aradaki fakı bertaraf etmemesi koşuluyla ithalatçıların tarifenin düşük olduğu ülkeden ithalat yapıp, başka ülkeye satmalarına yol açar. Yani kâr elde etmeye çalışır. Bunun kontrolü için , serbest ticaret bölgesinde mallar bir taraftan bir tarafa giderken, menşei şahadetnamesi gerekir.Serbest ticaret bölgesine en iyi örneği Avrupa Serbest Ticaret Bölgesi (EFTA) oluşturmaktadır. Gümrük birliği serbest ticaret bölgesinin ileri safhasını ifade eder. Üye ülkeler kendi aralarında gümrük tarifelerini ve miktar kısıtlamalarını kaldırmanın yanı sıra üye ülkeler dışında kalanlara ortak dış tarife ya da diğer ifadesiyle ortak gümrük tarifesi (OGT) uygularlar. Birbirlerinden gümrük almama esasına dayanan bölgesel bir birlik olan Gümrük Birliği, serbest ticaret bölgesindeki koşullara ek olarak birliğe üye ülkelerin serbet dış ticaret politika izlemelerini sınırlandırmış olduğundan daha ileri bir aşamayı ifade etmektedir. Üretim , faktörlerinin hareket serbestisi yoktur ama, özellikle sanayi mallarında ortak gümrük tarifesinin uygulanması ve her türlü kısıtlamanın kaldırılması söz konusudur. Kısaca; Gümrük 'Birliği'nde sanayi mallari ticaretinde bütünleşme söz konusudur. Mal, kişi, hizmet ve sermaye dolaşım serbestisinden sadece bir tanesi konu dahilindedir: Mal. Ama, tarım ürünleri kapsam dışında olduğundan tam olarak malların serbest dolaşımı da denemez. Gümrük Birliği'nde aynı zamanda üçüncü ülkelere ortak bir ticaret politikası zorunlu olarak uygulanır ve kaçınılmaz olarak mevzuat uyumu sağlanır.Bu açıklama bütünleşme kavramı ile gümrük sistemlerinin birlikte düşünüldüğünü göstermektedir. Türkiye ile AB arasında 01.01.1996 tarihinden itibaren bu çalışmanın konusunu oluşturan bir gümrük birliği kurulmuştur. Gümrük Birliği ile üye ülkelere katma değeri arttırma (trade creation) ve ticaret saptıran etki (trade diversion) ortaya çıkarabilmektedir. Bu da refah azaltıcı bir sonuç ortaya koymaktadır. Böylece, Gümrük birliği bütünleşme sürecinin ilk aşamasıdır ve bütünleşmenin statik etkileri ile ilgilenmektedir" denebilir.Gerçekten de gümrük birlikleri "... gümrük indirimi ve üçüncü ülkelere ortak gümrük tarifesi uygulamakla yetindikleri takdirde, birlik bir süre sonra verimsizleşerek dağılma tehlikesi ile karşı karşıya kalır. Faydanın sürekli olabilmelesi için birliğin "ekonomik bütünleşme" yolunda gelişmesi gerekecektir. Bu da,bütünleşme sürecinin dinamik etkiler doğurduğu sürece varlığını sürdürebileceği sonucunu ortaya çıkartmaktadır.. Ekonomik entegrasyonlarda gümrük birliğinden sonraki aşama ortak pazardır. Ortak Pazar anlaşması üye ülkeler arasında iç ticarette tüm tarifeleri ve diğer kısıtlamaları kaldırırken, ortak dış tarifeler koyar ve üye ülkeler arasına emek ve sermaye ve bilgiyi içeren üretim faktörlerinin bölge içinde serbest dolaşımına olanak sağlar. Üretim faktörlerinin serbest dolaşımı bu bütünleşme şeklini öncekilerden ayırmaktadır. Avrupa ekonomik topluluğu bu aşamaya da örnek olarak gösterilebilir. Yukarıdaki tartışmalar göstermektedir ki, bütünleşmenin dinamik etkisi; gümrük birliği oluşturmuş ülkeleri bu birlik kurallarına uymak için ek bazı faaliyetlere zorlamaktadır. Birliğe üye ülkeler aralarındaki emek, sermaye, girişimci gibi üretim faktörlerinin serbest hareketliliğini sağlayarak sınır engellerini kaldırır ve aralarındaki gümrük birliği ülkelerini de korurlar ise, ortak pazar oluşturmuş olurlar. Ortak pazar, her bir üye ülkenin iç pazarından oluşmuş "genişletilmiş bir iç pazar"dır. İç pazarın temel prensipleri: Vergi harmonizasyonu, iktisat politikalarının göreli harmonizasyonu, üretim faktörleri hareketliliğini sağlayarak sınır engellerinin kalkmasıdır. Sınırların kalkması ise üç anlamda ele alınmaktadır: hareketleri, hizmet dolaşımı), Bu aşama iktisadi birleşme hareketlerinin en ileri aşamasıdır. Entegrasyon iç tarife engellerinin kaldırılması, ortak dış engellerin konması ve faktörlerin serbest dolaşımının yanı sıra birlik içinde ekonomik ve sosyal politikaların koordine edilip, uyumlaştırılması söz konusudur. Ekonomik birlik aşamasında politikaların belirlenmesinde, üye ülke temsilcilerinden oluşan bir kurul karar organı durumundadır. Ancak uygulamayı her bir ulusal devlet kendisi yürütmektedir.Ekonomik birlik içerisinde uyumlaştırılacak politikalar: Mal ve faktör piyasalarında sağlanacak bütünleşme sadece gümrük engellerinin kaldırılması ya da sermaye ve emek dolaşımının serbestleştirilmesiyle gerçekleşmez. Üye ülkelerin ellerinde standartlardan vergilemeye, çeşitli teşviklere kadar uzanan, bu akımları engelleyici politika araçları kalmaktadır. Bu nedenle söz konusu alanlarda bir uyuma gidilmesi,etkileri uluslararası düzeyde görülen çevre sorunları gibi konularda ortak politikaların izlenmesi, tek bir ülkenin çözemeyeceği büyük ölçekli teknoloji, bilimsel araştırmalar ve kaynakların harekete geçirilmesini gerektiren alanlarda ortak projelerde olduğu gibi uluslararası politikaların izlenmesi ve topluluk içinde rekabetçi yapıları bozan ve tekelleşmeyi ortaya çıkaran uygulamaları önlemeye dönük politikalarda işbirliğine gidilmesi olarak sıralanabilir. Bu aşamaya verilebilecek örnek 1 ocak 1993 yılında ismini maastrich anlaşmasına uygun olarak "Avrupa Birliği" olarak değiştiren Avrupa ekonomik topluluğudur. Ülkelerin para ve maliye politikalarını uyumlaştırmaları, ekonomik olarak tek elden idare edilmelerine yol açacaktır. Ekonomik konularda birlikte hareket eden birlik, güvenlik ve savunma gibi konularda da birlikte hareket edecektir. Bu aşamayı bir önceki aşamadan ayıran yön, bu aşamada ulusal ekonomik bağımsızlığın büyük ölçüde kaldırılması ve bunun yerini bir uluslar üstü otoritenin almasıdır. Yukarıda açıklanan entegrasyon aşamalarını birbirlerinden kesin çizgilerle ayırmanın mümkün olmadığı; özellikle siyasi birlik aşaması ile iktisadi birlik aşaması arasındaki ayrımın zorlama olduğu iddia edilmektedir. Birçok araştırmacı da siyasi birlik aşamasına değinmemeyi yeğlemekte; son aşamayı iktisadi birlik olarak belirtmektedir. Bir bütünleşme sürecinin siyasal birlik aşamasına ulaşabilmesi için, ekonomik birlikte olduğu gibi bazı elverişli koşulların bulunması gerekmektedir. Bunlar, şu biçimde özetlenebilir: Aşkta Her Şey Mümkün Aşkta Her Şey Mümkün (orijinal adıyla "Something's Gotta Give") 2003 yılı ABD yapımı filmdir. Nancy Meyers tarafından senaryosu yazılan ve yönetilen filmin başrollerinde Jack Nicholson, Amanda Peet, Diane Keaton ve Keanu Reeves vardır. Vizyona giriş tarihi 12 Mart 2003'tür. Box Office verilerine göre 125 milyon dolar gişe başarısı elde etmiştir. Harry Sanborn sadece 30 yaşın altındaki kadınlarla çıkan müzmin bir bekardır. Son sevgilisi Marin’le annesinin Hamptons-New York'taki kumsal evinde romantik bir hafta sonu geçirmek üzeredir ki göğsünde ağrılar başlar. Marin’in başarılı ve boşanmış bir oyun yazarı olan annesi Erica Barry, istemeyerek iyileşene kadar Harry’ye bakmayı kabul eder. Baş başa kaldıklarında, Harry çok doğru nedenlerden ötürü Erica’ya karşı bir çekim hissettiğini fark eder. Harry’nin 30’larındaki seksi doktoru Julian Mercer da Erica’nın peşine düşünce bir romantik kargaşa başlar. Harry iyileşir iyileşmez evine gider ve eski alışkanlıklarına geri döner. Ne var ki, Erica’ya karşı beslediği hislerin yaşamını değiştirecek çapta olduğunu anladığında, onu geri kazanmak için kendinde büyük değişiklikler yapması gerekecektir. Nisan (Ä°brani takvimi) Nisan () İbrani takvimine göre resmi yılın yedinci ayıdır (artık yıllarda sekizinci aydır ve yıl 1 Tişri'de başlar) ve dini yılın birinci ayıdır (dini yıl 1 Nisan'da başlar). 30 gün süren bu ay Gregoryen takviminde Mart-Nisan aylarına düşer. Nisan ismi Babilceden girmişstir; Tora'da Babil Sürgününden önce bu ay için bahar anlamına gelen "Aviv" ismi kullanıldığı görülür. 14 Nisan - Behor orucu. Ailenin ilk doğan çocukları tarafından tutulan bu oruç Şabat'a düşerse ayın 12'sinde tutulur. 15 - 21 Nisan - Pesah. İsrail dışındakiler bu bayramı ayın 22'sine kadar kutlar. 27 Nisan - Yom HaŞoa, Holokost'ta ölenleri anma günüdür. Eğer bu gün Şabat'a düşerse ayın 26'sında veya 28'inde yas tutulur. Benedito Valadares Benedito Valadares Ribeiro veya kısaca Benedito Valadares (4 Aralık 1892, Pará de Minas, Brezilya – ö. 2 Mart 1973, Rio de Janeiro, Brezilya) Brezilyalı bir gazeteci ve politikacı. 20. yüzyılın ilk yarısında Brezilya’nın önde gelen politikacılarındna birisi olan Benedito Valadares ilk olarak doğup büyüdüğü şehir olan Pará de Minas’ta gazeteci olarak çalışmış daha sonraları da aynı şehirde belediye başkanlığı yapmıştır. 15 Aralık 1933 ile 4 Kasım 1945 tarihleri arasında ise Minas Gerais eyaleti valiliğine seçilmiştir. Benedito Valadares 1932 devrimi sırasında Juscelino Kubitschek ile tanıştı. Juscelino Kubitschek Brezilya’nın yeni devlet başkanı olduğunda Benedito Valadares’i Belo Horizonte şehrini tasarlaması görevini verdi. Bu amaç için de Brezilyalı mimar Oscar Niemeyer görevlendirildi. Kurucusu olduğu Brezilya Sosyal Demokrat Partisi’nin (PSD) bir üyesi olarak Benedito Valadares 1954 ve 1962 seçimelerinde iki kez senatör olarak Brezilya Ulusal Kongresi’ne seçildi. JDownloader JDownloader, java tabanlı ve açık kaynak kodlu ve ücretsiz bir indirme yöneticisi. Dosya barındırma sitelerinden dosya indirmeyi kolaylaştırmak amacı ile üretilmiştir. Kullanıcılarına çoklu paralel indirme, CAPTCHA (güvenlik kodu) algılama, otomatik dosya çıkartma ve daha birçok ayrı özellik sunar. Programın içerisinde link şifreleme desteği vardır. CCF, RSDF ve yeni olan DLC dosyalarını aktarım özelliklerine de sahiptir. Ayrıca video izleme sitelerinden doğrudan video indirebilme olanağı sunar. Ä°yar İyar () İbrani takvimine göre resmi yılın sekizinci ayıdır (artık yıllarda dokuzuncu aydır ve yıl 1 Tişri'de başlar) ve dini yılın ikinci ayıdır (dini yıl 1 Nisan'da başlar). 29 gün süren bu ay Gregoryen takviminde Nisan-Mayıs aylarına düşer. Bu isim dile Babilceden girmiştir; Tanah'ta Babil Sürgününden önce bu ay için ışık veya aydınlık anlamına gelen "Ziv" ismi kullanıldığı görülür. 4 İyar - Yom Hazikaron, şehitleri anma günü. 5 İyar - Yom Ha'atzmaut, İsrail'in bağımsızlık bayramı. 14 İyar - Pesah Şeni. 18 Ä°yar - Lag BaOmer. 28 İyar - Yom Yeruşalayim, Kudüs günü. 1967'de Kudüs'ün tamamının İsrail'in eline geçişi kutlanır. Arapça'da Mayıs ayı için "Ayyar" (veya "Eyyar") ismi kullanılır. Sivan Sivan () İbrani takvimine göre resmi yılın dokuzuncu ayıdır (resmi yıl 1 Tişri'de başlar) ve dini yılın üçüncü ayıdır (dini yıl 1 Nisan'da başlar). 30 gün süren bu ay Gregoryen takviminde Mayıs-Haziran aylarına düşer. 6 Sivan - Åžavuot Tamuz Tamuz () İbrani takvimine göre resmi yılın onuncu ayıdır (resmi yıl 1 Tişri'de başlar) ve dini yılın dördüncü ayıdır (dini yıl 1 Nisan'da başlar). 29 gün süren bu ay Gregoryen takviminde Haziran-Temmuz aylarına düşer. Tamuz, ismini bir Babil tanrısı olan Tammuz'dan alır. 17 Tamuz - 17 Tamuz orucu Candido Portinari Candido Portinari, İtalya’dan göç eden bir ailenin oğlu olarak 29 Aralık 1903 tarihinde Brezilya’nın São Paulo şehrine yakın bir kahve üretim bölgesi olan Brodowski’de dünyaya geldi. Rio de Janeiro şehrinde yer alan sanat akademisinde (Escola Nacional de Belas Artes veye ENBA) eğitim gören Candido Portinari , bu akademiden 1928 yılında altın madalya ve Paris’e seyahat etme hakkını kazandı. 1928 ile 1930 yılları arasını Paris’te geçiren ressam, 1930 yılında Brezilya’ya geri döndü. Candido Portinari, ilerleyen yıllarda Brezilya Komünist Partisi’ne üye oldu ve 1947 yılında bu partiden senatör seçildi. Ancak komünistlere yönelik şiddet eylemlerinden dolayı Uruguay’a sığınmak zorunda kaldı. 1951 yılında ise Brezilya’ya geri döndü. Hayatının son dönemlerinde birçok hastalıkla mücadele etmek zorunda kalan sanatçı 1962 yılında resimlerinde kullandığı malzemeler nedeniyle kurşun zehirlenmesinden öldü. Candido Portinari, kariyerindeki birçok önemli eseri Brezilyalı bir mimar olan Oscar Niemeyer ile ortak çalışması sonucu gerçekleştirdi. Brezilya’nın dört bir yanındaki galeriler ve müzelerde halen eserleri sergilenmekten olan bu ressamın New York'ta yer alan Birleşmiş Milletler Genel Merkezi Binası’nda da “Savaş ve Barış” adlı resim panoları halen yer almaktadır. Vladimir Bodiansky Vladimir Bodiansky (d. 25 Mart 1894, Harkov, Ukrayna – ö. 10 Aralık 1966, Paris, Fransa) dünyanın birçok bölgesinde projeler uygulamış bir inşaat mühendisidir. Çarlık Rusyası dönemi Moskovası’nda inşaat mühendisliği eğitimi alan Vladimir Bodiansky, Buhara ile Kabil arasındaki demiryolu inşaatında çalıştır. Daha sonra Çarlık Rusyası ordusunda pilot olarak hizmet verdi. 1917 yılında gerçekleşen Ekim Devrimi’den sonra Fransa’nın Paris kentine gitmek zorunda kalan Vladimir Bodiansky bu şehirde uçak mühendisliği üzerine eğitime başladı ve 1920 yılında uçak mühendisi olarak mezun oldu. Mezun olduktan sonraki üç yılını Belçika Kongosu’nda (bugünkü Zaire) uçak inşa eden bir firmada tasarımcı olarak geçirdi. 1930 yılında kendi uçak firmasını kurdu. 1931 yılında itibaren de inşaat mühendisliği uygulamalarına başladı. İnşaat mühendisliği uygulamaları sırasında, uçak tasarımlarından ve aeordinamik tekniklerinden edindiği tecrübelerinden faydalandı. Ağırlıklı olarak Fransa olmak üzere Avrupa'nın birçok bölgesinde uygulamalar gerçekleştirdi. II. Dünya Savaşı'dan sonra Le Corbusier ile tanışması ve onunla çalışmalar yapmaya başlamasıyla daha da ünlendi. 1945 ile 1946 yılları arasında ABD’ye teknik amaçlı birçok ziyarette bulundu. 1947 yılında New York'ta yer alan Birleşmiş Milletler Genel Merkez Binası’nın tasarımı projesinde Le Corbusier ve Oscar Niemeyer ile birlikte çalıştı ve projede teknik danışman olarak yer aldı. Wallace Harrison Wallace Harrison mimarlık kariyerine Corbett, Harrison & MacMurray firmasında Rockefeller Center inşaatı projesi ile başladı. Nelson Rockefeller ile yakın arkadaşlığı ve ona danışma olarak çalışmasının da neticesiyle ağırlıklı olarak New York ve yakınlarındaki bölgelerde geniş çaplı kamu projelerinin inşa edilmesini sağlamıştır. Mimarı tarz olarak Wallace Harrison’un projeleri son derece net ve kararlı bir planlama ve fonsiyonalizme dayansa da küçük çaplı müstakil ev projeleri ise daha çok mimari deneylere açıktır ve insani ölçeğe sahiptir. 1941 ile 1976 yılları arasında mimar olan Max Abramovitz ile ortak olarak çalışmıştır. 1931 yılında Wallace Harrison yaklaşık 45.000 metrekarelik alana yayılmış bir yazlık ev bölgesini New York eyaletinin West Hills bölgesinde inşa ettirdi. Bu yazlık alanda yer alan birçok yapı Uluslararası Stil’in ABD’deki ilk örneklerinden kabul edilir. Zamanının New York ve çevresindekilerin sosyal ve entelektüel çevresinin toplandığı popüler mekanlardan birisi olan bu yazlık alanın düzenli ziyaretçileri arasında Nelson Rockefeller, Robert Moses, Marc Chagall, Le Corbusier ve Fernand Léger yer almaktadır. Vefatından beri Wallace Harrison’a ait çizimler ve arşivler Columbia Üniversitesi’nde yer alan Avery Mimarlık ve Güzel Sanatlar Kütüphanesi’nde saklanmaktadır. Max Abramovitz Max Abramovitz, Wallace Harrison ile birlikte New York'ta kurduğu Harison, Abramovitz & Abbe adlı firmada başta New York olmak üzere çevre bölgelerde de önemli çalışmalara imzasını atmıştır. Önemli projelerinin başında Birleşmiş Milletler Genel Merkez Binası, Avery Fisher Hall (Lincoln Center’in bir parçası olarak), Corning Glass Center ve U.S. Steel Tower gelmektedir. Max Abramovitz 1929 yılında Illinois Üniversitesi, Urbana–Champaign’den mimar olarak mezun oldu. 1931 yılında ise Columbia Üniversitesi’nde mimarlık üzerine yaptığı master eğitimini tamamladı. Master eğitiminden sonra Ecole de Beaux-Arts’dan burs kazandığı için iki yıllığına Paris’te de eğitim gördü. 1941 ile 1971 yılları arasında yine mimar olan Wallace Harrison ortaklık kurarak mimarlık çalışmalarına başladı. Max Abramovitz 12 Eylül 2004 tarihinde New York eyaletinde yer alan Pound Ridge şehrinde vefat etti. Öldüğünde 96 yaşındaydı. Vefatından beri Max Abramovitz’a ait çizimler ve arşivler Columbia Üniversitesi’nde yer alan Avery Mimarlık ve Güzel Sanatlar Kütüphanesi’nde saklanmaktadır. Andreas Ã‡iatinis Andreas Tsiatinis (d. 15 Kasım 1985, Lefkoşa), Kıbrıs Rumu basketbolcu. 198 cm boyundadır. Kısa forvet pozisyonunda görev almaktadır. Kıbrıs Basketbol 1. Ligi'nde mücadele eden APOEL BC takımının formasını giymektedir. İleride tek forvet olarak oynayabileceği gibi skorer gard olarak da yer alabilir. Kuyruk türbülansı Kuyruk türbülansı veya dümensuyu türbülansı (İngilizce: wake turbulence), uçağın kanatlarının üstü ve altı arasındaki basınç farkı nedeniyle uçağın arkasında oluşan girdaptan (wingtip vortices) kaynaklanan türbülans. İngilizce "wake" sözcüğü "bir hava veya deniz taşıtının geçtikten sonra havada veya suda bıraktığı iz" anlamına gelir. Bu nedenle kuyruk türbülansı bazen dümensuyu türbülansı olarak da adlandırılır. Kuyruk türbülansı, hava meydanlarındaki uçak kazalarının önemli sebeplerinden biridir. ICAO'ya göre uçuş emniyetini artırmak amacıyla inişte kuyruk türbülansı ile karşılaşan pilotların mümkün olan en kısa sürede ilgili hava trafik kontrol ünitesini haberdar etmesi gerekir. Meydan turunda ağır bir uçağın arkasından gelen hafif bir uçağın birkaç yüz ft üstte veya en az 1000 ft altta ve rüzgâr içinde (geldiği tarafta) uçması tavsiye edilir. Kalkışta hafif uçağın yerden kesilmeyi (tahmini kuyruk türbülansı bölgesini geçene kadar) geciktirmesi, inişte öndeki uçağın kuyruk türbülansının bittiği noktanın ilerisine konması gerekir. ICAO uçağın azami Kalkış Ağırlığı (Maximum Take Off Mass: MTOM)'na göre aşağıdaki gibi kategorileştirmektedir: FAA ise ICAO'nun kategorilerinin yerine aşağıdaki kategorileri kullanmaktadır. Daha aşağı vortex kategorisine ait bir uçak daha üst vortex kategorisine ait uçağın kalkışının ardından belirli bir süre kalkış izni verilmez. ICAO'ya göre daha ağır uçakların ardından kalkış veya iniş yapan hafif uçaklar için ayrım şu şekildedir. İz türbülansı kanatlardan geriye ve dış yanlara doğru (genişleyerek) uzaklaşır. Yaklaşık 5 veya daha fazla knotluk yan rüzgâr vorteksleri dağıtır. 3 knotluk yan rüzgâr, kanatlardan birindeki vorteksi pist üzerine taşıyacağından oldukça tehlikelidir. Phelps Phelps: Beyaz Rusya Hava ve Hava Savunma Kuvvetleri Belarus Cumhuriyeti Hava Kuvvetleri ve Hava Savunma Kuvvetleri (Beyaz Rusça: Ваенна-паветраныя сілы і войски супрацьпаветранай абароны, Rusça: Военно-воздушные силы и войска противовоздушной обороны), Beyaz Rusya'nın hava ve hava savunma kuvvetleri. Sovyetler Birliği'nin dağılmasında Beyaz Rusya Sovyet Sosyalist Cumhuriyeti (Beyaz Rusya Askerî Okrugu)'nda konuşlandırılmış olan Sovyet Hava Savunma Kuvvetleri'ne bağlı 2. Hava Savunma Ordusu (11. Hava Savunma Kolordusu 28. Hava Savunma Kolordusu) ve Sovyet Hava Kuvvetleri'ne bağlı 26. Hava Ordusu'nun silahlar ve mühinmatlar bağımsızlığını kazanan Belarus Cumhuriyeti'ne miras bırakıldı. 15 Haziran 1992 tarihinde Beyaz Rusya Savunma Bakanlığı 5 no'lu talimatıyla 26. Hava Ordusu'nun karargâhı Belarus Cumhuriyeti Hava Kuvvetleri'nin komutanlığına dönüştürüldü. 2001 yılında Belarus Cumhuriyeti Hava Kuvvetleri ve Hava Savunma Kuvvetleri adı altında yeniden örgütlendirildi. ! style="text-align: left; background: #aabccc;"|UÃ§ak ! style="text-align: left; background: #aabccc;"|KÃ¶ken ! style="text-align: left; background: #aabccc;"|Tip ! style="text-align: left; background: #aabccc;"|TÃ¼rev ! style="text-align: left; background: #aabccc;"|Hizmet ! style="text-align: left; background: #aabccc;"|Not ! style="align: center; background: lavender;" colspan="7" | Avcı uçağı One Belarussian Su-27UBM crashed in an accident during 2009 Radom Air Show in Radom (Polonya) on the 30th of August 2009. ! style="align: center; background: lavender;" colspan="7" | Nakliye uçağı ve İrtibat uçağı ! style="align: center; background: lavender;" colspan="7" | Eğitim uçağı ! style="align: center; background: lavender;" colspan="7" | Saldırı helikopteri ! style="align: center; background: lavender;" colspan="7" | Nakliye helikopteri Türkmenoğlu, Erzincan Türkmenoğlu, Erzincan ilinin Merkez ilçesine bağlı bir köydür. Köyün eski adı, 1928 yılı kayıtlarında Dacirek olup, 1902 yılı kayıtlarındaki "Dacrag / Dacarag" Ermenice'de "kilisecik" anlamına gelmektedir. Köy, Erzincan il merkezine 12 km uzaklıktadır. Yedinci nesil video oyunu konsollarÄ± Oyun konsolları tarihi içerisinde, yedinci nesil oyun konsolları, 2005 yılı itibarıyla piyasaya sunulmuş olan mevcut grubu tanımlamaktadır. Yedinci nesil dahilinde rekabet eden firmalar Nintendo, Microsoft ve Sony firmalarıdır. Yedinci nesil oyun konsolları 22 Kasım 2005 tarihinde Microsoft firmasının Xbox 360 model cihazını piyasaya sürmesi ile başlamıştır. Bu süreci 11 Kasım 2006 yılında Sony firmasının Playstation 3 cihazı ve 19 Kasım 2006 yılında Nintendo firmasının Wii cihazı takip etmiştir. Her bir konsol çığır açan yeni bir teknolojiyi kullanıcıya sunmuştur. Xbox 360 ve Playstation 3 Full HD grafikler sunarken, hem Playstation 3 hem Nintendo Wii, harekete duyarlı sensörlere sahip yeni kontrol mekanizmalarına odaklanmıştır. Nintendo Wii, bu konuya daha odaklı olarak çalışmaktadır. Tüm ürünlerin kontrol üniteleri kablosuz bağlantı özelliğine kavuşmuştur. DVD'lere oranlar defalarca kat daha büyük hacme sahip yeni bir medya formatı olan Blu-ray, Playstation 3 tarafından bu konsolda kullanılmaya başlamıştır . Beşinci nesilde kullanılmaya başlanan CD sistemleri ile birlikte, oyun konsollarının artık sadece oyun konsolu olarak kullanılmayacağının sinyalleri verilmiştir. Altıncı nesilde gelişen ve yedinci nesilde zirve yapan ev içi çokluortam kullanım özellikleri ile kullanıcılar bu sistemlerde sadece oyun oynamamakta, HD film izleyebilmekte, internet'e girerek standart bir PCde yapılacak tüm işlemleri yapabilmekte, resim, video arşivlerini kontrol edebilmekte ve sosyal ağ paylaşım ortamlarında sanal dünya ile entegre olabilmektedir. Birbirinden farklı ancak her biri yeni bir çığır açan bu özellikler 7. nesil oyun konsollarının tanımlanmasını sağlamaktadır. Altıncı nesil video oyunu konsolları Altıncı Jenerasyon ( Oyun konsolu ) 128-bit çağı olarak da anılan 21. yüzyıl ile birlikte başlayan oyun konsolları dönemidir. Bu döneme dahil olan platformlar, Sega Dreamcast, Sony Playstation 2, Nintendo GameCube ve Microsoft Xbox olarak tanımlanır. Çağın başlangıç tarihi , Sega Dreamcast'ın piyasa çıkış tarihi olan 27 Kasım 1998 dir. Mart 2000 yılında PlayStation 2 ile Sony , bu sürece dahil olmuştur. Sega Dreamcast 2001 Kasım ayında üretimden kaldırılırken aynı yılın Eylül ayında Nintendo Gamecube ve Kasım ayında Xbox raflardaki yerini almıştır. Bu dönem Playstation 2 nin satış rakamlarındaki dominasyonuna şahit olmuştur. 2008 Temmuz ortası verilerine göre 140 milyon adetlik satış rakamına ulaşmış olan sistem , tarihte en çok satan konsol unvanını hala korumaktadır. Bu dönemde Xbox 24 milyon adet, GameCube ise 21,6 milyon adet satışla yetinmiştir. Sega Dreamcast ise 10,6 milyon adette kalarak üretimden kısa süre içinde kaldırılmıştır. Sega Dreamcast ile başarısız olmuş gibi görünse de , aslında bu çağın başlamasına öncülük ederek tarihe adını altın harflerle kazımıştır. İlk defa bu platform kullanıcılarına özel On-line oyun oynama desteği sunulmuştur. Bu özellik diğer tüm üreticilere yol göstermiştir. Beşinci nesil video oyunu konsolları Beşinci nesil oyun konsolları sektörde önce 32-bit çağı olarak tanımlanmıştır. Atari firmasının "Jaguar" modeli ve Nintendo firmasının "Nintendo 64" model konsollarının da bu dönem dahilinde piyasaya dahil olması ile , 5. jenerasyon 32-64 bit veya bir diğer tanımı ile 3D çağı olarak adlandırılmaktadır. 5. Jenerasyon 1993-2006 yılları arasında piyasaya sunulan cihazlar dönemini kapsamakta olup, bu jenerasyonun lokomotifleri Sega Saturn ( 1994) , Sony Playstation ( 1994 ) ve Nintendo 64 ( 1996 ) cihazlarıdır. Bu nesile gelinceye kadar CPU da kullanılan bit işlem gücü , cihazların da statü ve sınıfını belirlemekte kullanılan ana ölçekti. Hatta firmalar bu unsuru cihaz model isimlerine kadar taşıdılar. ( Nintendo 64 ) . Atari firmasının Jaguar modeli de tüm reklam kampanyalarında 64 bit unsurunu bir statü ayracı olarak kullandıysa da, bu sınıfta görüntü kalitesi ve sistem performansını etkileyen faktörlerin çok daha çeşitli unsurlara yayılmış olduğu net olarak görüldü. Özellikle Sony Playstation modeli ile bu döneme damgasını vurdu. Bu jenerasyonla beraber oyun konsolları artık sadece oyun konsolu olmaktan çıkarak birer multi-media araca dönüşmeye başladılar. Bu konsolların çoğunda kullanılan CD sürücüler sayesinde MP3 müzik dinleme, VCD film izleme gibi özellikler , konsolları salonun birer parçası halinde getirdi. Beşinci jenerasyon sistemlerde görülen ortak yenilikler şu şekilde özetlenebilir; Daha komplike oyun kumandaları, CD kullanımı, Multi-medya kullanım ( MP3-VCD) , 32-64 bit işlemciler Dördüncü nesil video oyunu konsolları Dördüncü jenerasyon ( Oyun konsolu ) 30 Ekim 1987 yılında Japon NEC firmasının TurboGrafx-16 model sistemini piyasaya sürmesi ile başlayan ve 16-bit çağı olarak da bilinen dönemdir. 4. Jenerasyonda damgasını vuran oyun konsoları Sega Mega Drive, Nintendo SNES cihazlarıdır. Oyun salonları furyasının evlere taşınmaya başladığı dönem olarak da kabul edilir. Hausdorff uzay Hausdorff uzay ya da T uzay ya da ayrılmış uzay, herhangi iki noktasının birbirinden ayrık komşuluklara sahip olduğu topolojik uzay. Bir topolojik uzayı geometrik sezgiye yakın duruma getiren ilk kabullerden biri Hausdorffluk koşuludur (ya da T koşulu). Örneğin bir Hausdorff uzayın her bir noktası, kapalı bir altuzaydır. Ayrıca bir Hausdorff uzayda her yakınsak dizinin, ağın ya da süzgecin yakınsadığı nokta tektir. Hausdorff koşulu, ilk olarak Alman matematikçi Felix Hausdorff tarafından önerilmiş ve onun adıyla anılır olmuştur. "X" bir topolojik uzay olsun. Alınan herhangi iki noktası "x" ve "x" için iki açık komşuluk bulunabiliyorsa ("U" ve "U" olsun) ve bu komşuluklar birbirinden ayrıksa, yani "U" ∩ "U" = ∅ ise, "X" uzayına Hausdorff denir. Herhangi nokta çifti için böyle ayrık komşulukları bulunabilme koşuluna Hausdorff (T) koşulu ya da beliti denir. Bu koşul, bir topolojik uzay üzerine konulan ayrılma belitlerinden biridir. Bir "X" Hausdorff uzayda sonlu sayıda noktadan oluşan kümeler kapalıdır. Aslında bunun için "X"'in T uzay olması yeterlidir. Bir "x" noktasının "X" 'in bir "A" altkümesinin limit noktası olması durumunda, "x" noktasının her komşuluğu "A" kümesinden sonsuz tane eleman içerir. Bunun tersi ise "X" 'in Hausdorff olduğuna bakmaksızın her durumda doğrudur. "X" 'te tüm tıkız altuzaylar kapalıdır. Bir Hausdorff uzayın her bir altuzayı da Hausdorff'tur. İki Hausdorff uzayın (kartezyen) çarpım uzayı Hausdorff'tur. Bir "X" topolojik uzayının Hausdorff olmasıyla şu durumlar birbirine denktir: Üçüncü nesil video oyunu konsolları Üçüncü Jenerasyon ( Oyun konsolu ) 1983 yılında Nintendo Family Computer ( daha sonra Nintendo Entertainment System veya NES olarak anılacak) modelinin piyasaya sürülmesi ile başlayan ve 8-bit çağı olarak da bilinen oyun konsolları dönemidir. Bu döneme damgasınu vuran diğer bir ürün ise Ekim 1985 yılında piyasaya sürülen Sega Master System dir. Atari 7800 modeli de üçüncü jenerasyon oyun konsolu olmakla beraber NES ve Master System'in yakaladığı satış başarısını gösterememiştir. Video oyun çılgınlığının doruk noktasına çıkması bu döneme denk gelmekte olup, hala popülerliğini koruyan Super Mario Bros oyunu da Nintendo Entertainment System ile kullanıcıya sunulmuştur. Aynı dönemde ikon haline gelen bir diğer sembolik kahraman ise Sega'nın SONIC isimli kahramanıdır. Bruno Mbanangoyé Zita Bruno Zita Mbanangoye (15 Temmuz 1980, Port-Gentil), Gabonlu eski millÃ® futbolcudur. Bruno Zita, Tunus'un Esperance Sportif Zarzis takımında oynamış ve buradan sonra da Dinamo Minsk takımında forma giymiştir. 2009-2010 yılında Sivasspor'da 6 nolu forma ile orta saha bölgesinde görev yapmıştır. 2011 yılında sözleşmesi karşılıklı olarak feshedilince eski takımı Dinamo Minsk'e geri dönmüştür. Rabbit or Duck "Rabbit or Duck", Amerikan komedi dizisi "How I Met Your Mother"ın beşinci sezonunun on beşinci bölümüdür. Orijinal yayın tarihi 8 Şubat 2010'dur. Lily ve Marshall, Sevgililer Günü'nde Ted'e görücü usulü bir eş bulmayı unuturlar ve Barney'nin televizyonda telefon numarasını vermesiyle başlayan ve durdurak bilmeyen aramalardan ıskarta ettiği bir kızı Ted'le evlendirmeye karar verirler. Bunlar olurken Robin'in iğrenç addettiği bir meslektaşı, onu dairesinde bir partiye davet eder. Leonid Krasin Leonid Borisoviç Krasin (Rusçası: Леони́д Бори́сович Кра́син) (15 Temmuz 1870, Kurgan – 24 Kasım 1926, Londra), Rusya Sosyal Demokrat İşçi Partisi’nin ilk üyelerinden, 1903 yılında yaşanan ayrımda Bolşeviklerden yana olur ve 1903 - 1907 yılına kadar Bolşevik Parti Merkez Komitesi üyesi. İktidarın alınmasından sonra 1924 – 1926 yılları arasında Tüm Rusya Komünist Partisi (Bolşevik) Merkez Komitesi üyesi, Sovyet devlet adamı ve komünist siyasetçi. Tobolsk bölgesindeki Kurgan şehrinde dünyaya gelir. Liseyi Tyumen’de bitirir. 1887-1891 yılları arasında Petersburg Teknoloji Enstitüsünde okur. Burada öğrenciyken aralarında marksist çevrelerin de bulunduğu muhalif öğrenci hareketlerine katılır.1890 yılında şehirden uzaklaştırılır. Ertesi yıl yazar Shelgunova’nın cenazesine katıldığı için okulu tamamlayamadan atılır. Eğitimine ara vermek zorunda kalan Krasin gönüllü olarak orduya yazılır. Nizhny Novgorod’dayken Mayıs 1892’de marksist çevrelere katılmaktan dolayı tutuklanır ve Mart 1893’e kadar Moskova’daki Taganka Hapishanesinde hücre cezasına çarptırılır. Cezasını tamamladıktan sonra Tula’ya gönderilir ve askerliğini tamamlar. Buradan Kırım’a geçer, Aralık 1894’e kadar polis denetiminde bu bölgede kalacaktır. 1894 yılında Harkov – Voronezh demiryolu inşaatında önce işçi sonra da formen olarak çalışır. 1895 yılında marksist çevrelerle ilişkisi yüzünden yeniden tutuklanır ve İrkutsk’a sürgüne gönderilir. Burada yaşayan ailesinin yanında 3 yıl kalır. Burada bulunduğu dönemde bölgedeki demiryolu inşaatında diploması olmamasına rağmen mühendis olarak çalışır. 1897 yılında sürgünden döner. Harkov Teknoloji Enstitüsüne girer ve 1900 yılında mezun olur. Gelişmekte olan petrol kenti Bakü’den bir iş teklifi alır. Teklifi kabul ederek Bakü’ye gider ve elektrik santrali inşaatında çalışmaya başlar. Bakü’de bulunduğu süre boyunca birbirinden ayrı sosyal-demokrat çevreleri tek bir çatı altında birleştirmeye çalışır. 1903 yılında petrol işçilerinin düzenlediği ünlü Bakü grevinin örgütlenmesinde yer alır. 1903 Rus Sosyal Demokrat İşçi Partisi RSDİP 2. Kongresindeki Bolşevik – Menşevik ayrışmasında Bolşeviklerin tarafını tutar. Rus İmparatorluğu dışında basılarak yasadışı yollarla ülkeye sokulan Bolşevik yayın organı Iskra gazetesini Bakü’de kurduğu ve “Nina” ismini verdiği matbaa sayesinde bütün ülkeye dağıtılmak üzere çoğaltır. 1904 yazında Orekhov’ya giderek buradaki fabrikaların güç santrallerinin yenilenmesi işiyle uğraşır. Bu dönemde aldığı yüklü maaş sayesinde Bolşevik partiye önemli kaynak aktarır. Aynı zamanda Bolşeviklerin yasadışı örgütsel faaliyetleriyle de uğraşır. 1903 yılında Merkez Komiteye aday gösterilir, 1905 yılında da seçilir. 9 Ocak 1905'te Sankt Petersburg’a geçer. Mayıs ayında Londra’da yapılan Bolşevik 3. Kongresine katılır. Kongrenin başkan yardımcısı seçilir. Lenin ile birlikte yoğun mesai yapar. Kongrede Çarlık rejimine karşı silahlı ayaklanma için hızla örgütlenme kararı alınır. Yazın yeniden Sankt Petersburg’a geçer. Yıl sonuna kadar partinin silahlanması için mali kaynak yaratılmasıyla ilgilenir. Ekim ayında Çarlık rejiminin geri adım attığı ve Ekim Manifestosunu ilan ettiği dönemdeki büyük grev dalgasına katılır. İşçilerin taban örgütlemesiyle kurdukları Sankt Petersburg İşçi Vekilleri Sovyetine seçilir. Maksim Gorki ile birlikte RSDİP yayın organı Novaya Şisn (Yeni Hayat) gazetesini çıkartmaya başlar. 1905 Devriminin bastırılması sürecinde Çarlık kuvvetlerine karşı devrimci faaliyetler için silahlı soygun eylemlerine katılır. Bu dönemde 1907 yılında Bolşevik Kamo tarafından düzenlenen ünlü Tiflis soygununun örgütleyicilerindendir. Soygunda 250 bin ruble çalınacaktır. Bu dönemde Stockholm’de yapılan 4. Kongre ve Londra’da yapılan 5. Kongreye delege olarak katılır. Krasin’in görünürdeki mühendislik kariyeri ve yeraltındaki örgüt hayatı üzerinden süren ikili yaşamı 1908 yılında sona erer. Finlandiya’da yasadışı faaliyetlerde bulunduğu savıyla tutuklansa da aleyhinde delil yetersizliğinden bir ay sonra serbest bırakılır. Bunun sonrasında Krasin sürgüne İtalya’ya gider. Rusya’daki gelişmeleri takip etmeyi de ihmal etmez. Bolşevik Duma vekillerinin Merkez komite kararlarına uymaması üzerine partide yaşanan krizde Ultimatomcular arasında yer alır. Krasin parti içinde Merkez Komiteye kesin itaat gerektiğini savunuyordu. Bu konudaki sert tutumuyla Lenin ile çatışan Krasin siyasi faaliyetten uzaklaşacaktır. Berlin’de Siemens firmasında çalışmaya başlar ve kısa sürede mühendislik kabiliyetlerini gösterme fırsatı yakalar. 1912 yılında firmanın Berlin bölgesinde sorumluluk alır. Ertesi yıl önce Siemens Moskova temsilcisi, sonra da Rusya temsilcisi olur. Bu sayede Rusya ile bağlarını kopartmaz. I. Dünya Savaşının başlaması ile birlikte şirketin Rusya merkez ofisinde yer alır, devlet tarafından kamulaştırılarak üretime devam eden fabrikanın yönetiminde görevini sürdürür. Aynı zamanda Baranovski Mühimmat Fabrikasında da görev alır. 1917 Şubat Devrimi ile birlikte başa geçen Geçici Hûkumetin güçsüzlüğünü görse de iktidarın Bolşevikler tarafından alınmasından yana değildir. Sosyalist partiler arasında koalisyon yapılması fikrindedir. Ancak diğer sosyalist partilerin durumunun buna uygun olmadığını görür. Sürgünden gelen özellikle Menşevik aydınlarını inatçılıkla suçlayacaktır. Krasin, Aralık 1917’de Lenin ve Troçki tarafından yapılan davete uyarak Almanya İmparatorluğu ile yürütülmekte olan barış görüşmelerine katılır. Krasin bu dönemde partiye yeniden üye olur. 1918 yılında Kızılordu İaşe Komisyonunun başındadır. Ayrıca Ekonomik Konseyinin ve Savunma Konseyinin üyesidir. Kasım 1918 – Haziran 1920 arasında Sanayi ve Ticaret Halk Komiseri, Mart 1919 – Aralık 1920 arasında da Demiryollarından sorumlu Halk Komiseri görevlerini yürütür. Hükümette yürüttüğü görevlerin yanı sıra Sovyet yönetimine dış ilişkiler alanında da katkılarda bulunur. Maksim Litvinov ile birlikte Estonya ile barış görüşmelerini yürütür. 1920 yılından itibaren Litvinov ve Viktor Nogin ile birlikte özellikle Batı Avrupa ile ticari ilişkilerin yeniden kurulmasını sağlamaya çalışır. Rus İç Savaşı sırasında Bolşeviklere karşı askeri müdahalelerde bulunmuş olan İngiltere ve Fransa’nın Sovyetler Birliğini tanıması için çok çaba sarfeder. Bu kapsamda 1920-1923 yılları arasında İngiltere’deki Sovyet ticaret delegesi olarak görev yapar. 1923 yılında Krasin Sovyetler Birliğinin ilk Dış Ticaret Halk Komiseri olur. Batıdaki iş çevreleriyle olan sağlam bağlarını Sovyetler Birliğinin tanınması ve yeniden yapılanması için kullanır. İç savaş sonrasında harap durumdaki sanayiyi kalkındırmak için Bolşevik denetimindeki fabrikalara yabancıların yatırım yapmasını sağlamaya çalışır. Krasin’in dış ticarette tekel oluşturulmasına dair fikirleri partide kabul görürken, yabancı ülkelerden yatırım beklentisi parti tarafından reddedilecektir. 1924 yılında Merkez Komiteye seçilse de burjuvaziyle bağlarının kopmamış olması partide güven sorunu yaratır. Ayrıca özellikle fabrikalardaki düşük verimliliğe dair yaptığı eleştiriler haklı bulunsa da parti yönetimince yapıcı olmaktan uzak eleştiriler olarak değerlendirilir. Krasin, Lenin öldükten sonra vücudunun mumyalanarak saklanmasını ilk ortaya atanlardandır. Krasin 1926 yılında Sovyet Elçisi olarak görevliyken Londra’da hayatını kaybeder. Cenazesi yakılarak Moskova’daki Kremlin Duvarı Mezarlığı’na defnedilir. Krasin’in ismi Sovyetler Birliğinde yaşatılmaktadır. Onun adını alan iki buzkıran gemisi, bir yolcu gemisi, bir fabrika bulunmaktadır.Moskova, Sankt Petersburg, Novosibirsk, Kurgan, Orekhovo, Harkov ve Tver’de onun adına birer cadde vardır. Perm ve Kurgan’da ise Krasin isimli teknik eğitim okulları kurulmuştur. CanÄ±bek Giray Canıbek Giray, Kırım hanı. 1568- 1636 yılları arasında yaşamıştır. 1610-1623, 1624 ve 1628-1635 yılları arasında üç kez hanlık yapmıştır. Ancak, 1624 yılında filen tahta oturması III. Mehmet Giray'ın isyanı nedeni ile mümkün olmadığından, iki kez hanlık yaptığı kabul edilmiştir. Hanlığı I. Ahmet, I. Mustafa ve IV. Murat dönemlerine rastlar. I. Devlet Giray Han’ın torunudur. Babasını çocuk yaşta yitirdiği için amcaları I . Fetih Giray ve I. Selamet Giray tarafından büyütülmüştür. Selamet Giray'ın hanlığında kalgay olarak anılmıştır. Selamet Giray'ın ölümü ile (1610) yılında padişah I. Ahmet tarafından han olarak atanmıştır. Hükümdarlığının ilk yıllarında Kırım tahtında hak iddia eden, amca oğlu III. Mehmet Giray ile mücadele etmek durumunda kalmıştır. Osmanlı ordusu ile İran, Lehistan (1617) ve Hotin seferlerine (1622) katıldı. Anca, III. Mehmet Giray tarafından tahttan indirildi. I. Mustafa'nın tahta geçmesi ile hanlıktan azledilerek (1623) Rodos Adası'na gönderildi. Hanlığa atanan, amca oğlu III. Mehmet Giray'ın Osmanlı devletine karşı düşmanca bir tutum izlemesi üzerine ikinci kez hanlığa getirildi (1624). Ancak, Mehmet Giray, kardeşi Şahin Giray ile birlikte onu Kırım'dan ayrılmaya zorlayınca, ikinci hanlığı yalnızca dört ay sürebildi. 1628 yılında Kaptan Paşa komutasındaki donanma, Vezir Kenan Paşa ve Benyalukalı Hüseyin Paşa komutasnda yeniden hanın üzerine gönderilerek, Mehmed Giray azledildi. Bu kararın alınmasında Kırım’daki durumdan cesaret alarak Karadeniz sahillerine inen ve İstanbul'un Avrupa yakasındaki köyleri yağmalayan Don Kazakları'nın yaptığı vahşetin etkisi büyük oldu. Mehmed Giray ve kardeşi Şahin Giray kaçarak Kazaklara sığındı. Bu olaylar neticesinde Canıbek Giray Han, bir süre sonra üçüncü kez han atandı ve buyruğuna verilen kuvvetlerin yardımıyla amca oğullarını yenip saf dışı etti (1628). Tahta yeni oturan Canıbek Giray’ın askerleri ile Dobruca’dan Kırım'a Kenan Paşa komutasındaki sevk edilen Tatar askeri ile savaşa tutuşan III. Mehmet Giray öldürüldü. İstanbul ve Karadeniz sahillerini gemilerle yağmalayan Kazak Hatmanı da yakalanarak, Kefe Kalesinde idam edildi. Böylece Kırım'da yeniden istikrar sağlandı. Canıbek Giray, IV. Murat'ın Revan (Erivan) seferine katılması buyruğuna, yaşlılığını ileri sürerek karşı çıktığı için hanlıktan azledilerek yeniden Rodos'a sürgüne gönderildi (1635), orada öldü. Çakırtaş YerleÅŸim yerleri Jean-Baptiste Lully Jean-Baptiste Lully (d. Floransa, 28 Kasım 1632; ö. Paris, 22 Mart 1687), İtalyan asıllı besteci, kemancı ve balet idi. Çalışma hayatının hemen hemen tümünü Fransa'da XIV. Louis'in sarayında müzisyen olarak geçirdi. 1661'de Fransız vatandaşlığına geçti. Zamanının en ünlü Fransız bestecisi olarak bilinmektedir. Lully yeni çıkan İtalyan stili operanın müzik ve şarkılarının Fransızca diline pek uymadığını çalışma hayatının başında anlayıp Fransızcaya daha uygun şarkıları kapsayan yeni bir opera türü yaratmıştır. Böylelikle Fransız opera stilinin babası Lully sayılmaktadır. Operalar yanında Lully bale için müzik ve ayinler için kilise müziği'de bestelemiştir. Lully'nin ilginç bir kaza sonrasındaki enfeksiyondan dolayı gerçekleşen ölümü de hayatının dikkat çekici bir parçasıdır. Lully İtalya'da Floransa'da doğdu. İtalyanca adı "Giovanni Battista Lulli" idi. Lully pek fazla okul veya konservatuvar eğitimi almadı; ama üstün yetenekli olduğu için kendi kendini yetiştirdi. Gitar ve keman çalmayı ve balet olarak bale dansı yapmayı kendi kendine öğrendi. 1646da Fransiz "Guise Dükü"'nün oğlu tarafından Fransa'ya götürüldü ve Fransız "Montpensiere Düşeşi Anne Marie Louise d'Orléans"'in yanına önce hizmetkar olarak sonra da ona İtalyanca dil dersleri vermek üzere girdi. Paris'te hem birçok konserlere giderek hem de Nicolas Métru adlı müzisyenden müzik teorisi dersleri alarak sanatını geliştirdi. 20 yaşına yetiştiği zaman mükemmel bir besteci, kemancı ve dansçı balet olmuştu. 1652de Fransa Kralı XIV. Louis için Versay Sarayında çalışmaya başladı ve 1653de sarayda balet oldu. "Ballet des nuit (Gece Balesi)" adlı bir eğlence balesi için müziği besteledi. Bu balenin müziğini çok beğenen XIV. Louis tarafından sarayın entrümental müzik bestecisi olarak ve 24 kemandan oluşan "Grand Band" adı verilen saray orkestrasına şef olarak atandı. Bu orkestranın disiplinsiz hareketleri dolayısıyla Kral'ın izini ile "Petits Violons"' adini verdiği önce 16 sonra 20 kemandan oluşan yeni bir orkestra kurdu ve bu orkestrayı gayet sıkı bir eğitimden geçirmeye koyuldu. Bu orkestra ile kendi tercihi olan fazla müziksel süsü bulunmayan parçalardan oluşan bir repertuvar kurdu. 1661de Fransız vatandaşlığına geçti. 1662de Kraliyet Ailesi için Usta müzisyen unvanı verildi. Ayni yıl evlendiğinde evlilik vesikalarını kral ve kraliçe şahsen imzaladılar. 1650li ve 1660li yıllarda Kral için birçok bale eserinin müziğini ve dansların keografisini hazırladı. Bu balelerde de baş balet olarak görev yaptı. Kral da bale dansını sevmekte ve şahsen dans ederek bunlara katkı yapmakta idi. Versay Sarayı'nda oyun yazarı olarak görev yapan Moliere ile ortaklaşa çalışmalara baladı ve Moliere'in "Le Mariage forcé (Zoraki Evlenme)" (1664), "L'Amour médecin (Aşk Doktoru)" (1665) ve "Le Bourgeois gentilhomme (Kibarlık Budalası" (1670) gibi ünlü komedilerine eşlik yapacak müzik besteledi. Moliere ile birlikte bir önemli Fransız sanat geleneği olacak "Komedi-bale" janrini geliştirdi. Kral yaşlandıkça, (özellikle 1670den sonra) bale dansı yapamayıp temsillere katkısı ve ilgisi azaldı. Lully bu sefer yeni bir janr olarak İtalya'da geliştirilen opera bestelemeye önem verdi. Alceste (1674), Thésée (1675), Atys (1676), Phaéton (1683) ve Armide (1686) adlı klasik operalar hazırladı. Kral ve maliye nazırı Jean-Baptiste Colbert desteği ile Fransa'da opera temsil edilmesi patentini ve her türlü müzik eseri notalarının yayınlanması tekel imtiyazları 1867de ölene kadar Lully'ye verildi. Bu geniş tenkide uğradı. Özellikle Lully'nin müzikli kukla oynatılmasını kabul etmeyişi çok şikayete neden oldu. Lully bu imtiyazlardan büyükçe bir servet yapmayı başardı. Lully, arkadaşı ve kendi gibi müzisyen olan Michel Lambert'in kızı ile evli olmakla beraber, devamlı olarak bir hovarda olmakla, hem başka kadınlarla hem de erkeklerle aşk hayatı yaşamakla tanındı. Bu davranışları çok geniş söylentilere ve birkaç büyük skandala konu olduysa da Lully, Kral XIV. Louis tarafından desteklenmesi ve hatalarının hemen afedilmesi dolayısıyla, bu söylenti ve skandallardan pek zarar görmedi. 1686 sonlarına doğru Fransa Kralı hastalanmıştı ve iyilestiği zaman bu iyileşmeyi kutlamak için Lully'den yeni bir müzik konseri hazırlamasını istedi. Bu konser 8 Ocak 1687'de verildi. Orkestra bir Latince Te deum ilahi bestesini çaldı. Lully orkestra şefliğini yapmaktaydı. O zamanlar orkestra şefleri orkestrayı idare etmek için küçük "orkestra şefi batonu" kullanmazlardı ve şef ritmi ve birliği büyük bir değneği yere vurarak sağlardı. Lully orkestrayı idare ederken bu büyük değneği ayak başparmağına kazayla vurdu. Bu vurma ile ortaya çıkan yara ve abse enfeksiyonla büyüdü ve septik hale geldi. Lully doktorların ayak basparmağını operasyonla kesmelerine izin vermedi. Enfeksiyon büyüdü, kangren oldu ve Lully 22 Mart 1687 de hayatına gözlerini yumdu. Öldüğü zaman Lully'nin epeyce serveti olduğu ortaya çıktı. Mirascılarına Paris şehrinde 5 ev, kırsal alanlarda iki kır evi ve 800.000 livre frank nakit miras bıraktığı bildirilir. Lully bestelerini Barok müziği'in gelişmiş olduğu "Orta Barok Dönemi"'de hazırlamıştır. Hızlı ve canlı ritimde müzik ve özellikle dansedilebilir müzik, bestelemeyi tercih etmiştir. Lully besteleri ile Paris ve hatta Fransız müzik zevkini değiştirmiş olduğu kabul edilmektedir. Eserlerinde o zamana kadar kullanılmayan veya çok az kullanılır müziksel çalgılar kullanmaya önem vermiştir. Zamanının ünlü oyun yazarı ve Fransız sarayında çalışan Moliere ile yakın şahsi arkadaşlık kurmuş ve birlikte eserler vermiştir. Moliere ve Lully yeni bir müziksel şekil olan ve tiyatro, komedi ve baleyi bileştiren "comedie-ballet" janrını bulmuşlardır. Lully bundan başka "tragédie en musique (müzikli trajedi)" veya "tragédie lyrique (lirik trajedi)" adı verilen yeni bir Fransız opera janrı yaratmıştır. Hazırladığı opera eserlerinde bestelediği şarkıları resitatif veya arya olarak ayırıp sınıflandıracağına, hızlı olarak geçen olaylar halinde bu iki çeşit şarkıyı birleştirip kaynaştırmıştır. Gözlerindeki Sır Gözlerindeki Sır (İspanyolca özgün adı: El secreto de sus ojos), 2009 Arjantin-İspanya ortak yapımı dramatik gerilim filmidir. Juan José Campanella'nın yönettiği film Eduardo Sacheri'nin yazdığı "La pregunta de sus ojos" (Türkçe: Gözlerindeki Sorular) adlı romandan uyarlandı. Filmin başrollerinde Ricardo Darín, Soledad Villamil, Javier Godino, Guillermo Francella ve Pablo Rago yer alır. Yönetmen Campanella "Gözlerindeki Sır" filmini yapmak için ABD'de devam ettiği dizi yönetmenliğini bırakıp Arjantin'e döndü. Film daha önce Campanella'nın yönettiği üç Arjantin kökenli filmde de başrol oyuncusu olarak yer alan yönetmenin arkadaşı aktör Ricardo Darín'le dördüncü ortak çalışması oldu. Ancak yönetmenin bir diğer sıklıkla birlikte çalıştığı aktör Eduardo Blanco bu filmde yer almadı onun yerine Darin'in karakterinin arkadaşını aktör Guillermo Francella canlandırdı. Film Arjantin ve İspanya ortak yapımıdır. Filmde 70'lerin Arjantin'indeki ortamı yaratmak ve canlı futbol maçının sürdüğü bütün bir stadyumu kapsayan tek bir devamlı çekim gibi teknik sorunlar vardı. Bu stadyum sahnesinde kamera standart havadan görüntü ile başlar ve stadyuma yaklaşır, akış futbolcular arasında devam eder ve kalabalık arasında yer alan baş karakterin etrafında daire çizerek sonlanır. Bu özel sahne yapım öncesi çalışmanın iki yılını aldı. Sahnenin çekimi üç gün sürdü, ayrıca 200 ekstra çekildi ve kurgu için 9 ay uğraşıldı. Film yerel salonlarda 13 Ağustos'ta gösterime girdi ve 2 milyon seyirci sayısına (Arjantin nüfusunun %5'i) ulaşarak 2009'da en fazla izlenen Arjantin filmi oldu. Hem İspanya hem de Arjantin gişelerinde en tepede yer aldı. "Michael Jackson's This Is It" gösterime girene kadar üç ay boyunca zirvede yer almaya devam etti. "Gözlerindeki Giz" toplamda 8.5 milyon ABD doları (32,3 milyon peso ile Arjantin rekorudur) hasılat yaptı. Film Yabancı Dilde En İyi Film Akademi Ödülü'ne Arjantin adına aday adayı olarak gösterildi. Campanella'nın daha önceki "El hijo de la novia" adlı filmi de 2001'de Oscar adayı olmuş ancak ödülü "No Man's Land" filmi kazanmıştı. 2 Şubat 2010'da "Gözlerindeki Giz"'in Yabancı Dilde En İyi Film kategorisinde oscar adayı olduğu duyuruldu. Bu kategorideki diğer adaylar "Ajami" (İsrail), "Acının Sütü (The Milk of Sorrow)" (Peru), "Yeraltı Peygamberi (A Prophet)" (Fransa) ve "Beyaz Bant (The White Ribbon)" (Almanya) filmleridir. Carter Bays Carter Bays (doğum: 1975) , bir Amerikan televizyon dizisi yazarıdır. En çok, partneri Craig Thomas ile birlikte yazdığı, yarattığı ve idari yapımcılığını üstlendiği CBS durum komedisi How I Met Your Mother adlı televizyon dizisiyle bilinir. İkili ayrıca "The Solids" adında bir müzik grubunun da üyeleridir. Bays, Oliver Beene ve How I Met Your Mother dizilerinin müziklerini de bestelemiş grubun gitarist ve assolistidir. How I Met Your Mother dizisini yaratmadan önce Bays ve Thomas, Oliver Beene ve Quintuplets'i de içeren birçok dizi ve American Dad! dizisinin "Stan of Arabia" bölümünün ikinci kısmını yazmışlardır. Bays ve Thomas dizideki arkadaşlığı kendi arkadaşlıklarından yola çıkarak yazmışlardır. Buna göre Ted karakterinde daha çok Bays öne çıkarken Marshall ve Lily karakterleri ise Craig Thomas ve eşinden esinlenilmiştir. Sansür ve sitcomlar hakkındaki bir "National Public Radio" makalesine göre Bays'in annesi onu How I Met Your Mother için takdir ediyor ve düzenli olarak olumlu tepkiler veriyor. Bays, annesine ilişkin "Annem beni dizi sapıkça ya da müstehcen olduğunda asla aramaz, komik olmadığında arar ve bu çok daha utanç verici." diyor. Bays, Shaker Heights Lisesi ve Wesleyan Ãœniversitesi (Connecticut) mezunudur. Craig Thomas Craig Thomas (II), bir Amerikalı televizyon dizisi yazarıdır. En çok, partneri Carter Bays ile birlikte yazdığı, yarattığı ve idari yapımcılığını üstlendiği CBS durum komedisi How I Met Your Mother adlı televizyon dizisiyle bilinir. İkili ayrıca "The Solids" adında bir müzik grubunun da üyeleridir. Thomas, Oliver Beene ve How I Met Your Mother dizilerinin müziklerini de bestelemiş grubun davulcu ve vokalistidir. Bays ve Thomas dizideki arkadaşlığı kendi arkadaşlıklarından yola çıkarak yazmışlardır. Buna göre Ted karakterinde daha çok Carter Bays öne çıkarken Marshall ve Lily karakterleri ise Thomas ve eşinden esinlenilmiştir. How I Met Your Mother dizisini yaratmadan önce Bays ve Thomas, Oliver Beene ve Quintuplets'i de içeren birçok dizi ve American Dad! dizisinin "Stan of Arabia" bölümünün ikinci kısmını yazmışlardır. Thomas bu bölümde seslendirme de yapmıştır. 1997 yılında Wesleyan Üniversitesi (Connecticut)'nden mezun olmuştur. Kamu yönetimi Kamu yönetimi, işlevsel anlamda kamu politikaları belirleme ve uygulama, yapısal anlamda ise devletin örgütsel yapısını ifade eder. Kamu, bir ülkedeki halkın bütünü, halk, amme anlamlarına gelirken; kamu yönetimi bu bütünün sevk ve idaresi anlamına gelmektedir. Kamu Yönetimi; faaliyet, disiplin ve bir meslek niteliği taşımaktadır. Disiplinler arası bir nitelik de taşıyan kamu yönetimi çeşitli disiplinlerden gerekenleri alır ve kamusal sorunların çözümüne uygular. Çünkü kamu yönetimi; kamu politikalarının oluşturulması, uygulanması, planlanması, örgütlenmesi, yönlendirme, koordinasyon, denetim, sevk ve idare gibi işlem ve faaliyetlerin bir bütünüdür. Kamu bürokrasisini ve onun halkla ilişkisini ortaya koyan bir bilim dalıdır. Amaç olarak ise yönetimi oluşturan unsurların ortaya konulması, statü, örgüt, işlev ve davranışların tanımlanıp açıklanması söz konusudur. Daha önceleri siyaset bilimi altında incelenen kamu yönetiminin ayrı bir disiplin olarak incelenmesini ilk olarak Thomas Woodrow Wilson dile getirmiş, yazdığı "Yönetimin İncelenmesi" isimli makalesiyle kamu yönetiminin ayrı bir disiplin olarak gelişmesine büyük katkı sağlamıştır. Bu alan İngilizcede "Public Administration" kelimesi ile karşılanır. Türkiye'de TODAİE (Türkiye Ortadoğu Amme İdare Enstitüsü) bu alanda inceleme ve faaliyetlerin gerçekleştirildiği bir birimdir. Kamu Yönetimi, İktisadi ve İdari Bilimler Fakültesi'nin bölümlerinden biridir. "Kamu Yönetimi" bölümlerinde başta "Devlet İdaresi" olmak üzere "Anayasa Hukuku", "İdare Hukuku", "Siyaset Bilimi","Türk Siyasal Yaşamı", Toplumbilim, İktisat, Türkiye Ekonomisi, Mahalli İdareler (Yerel Yönetimler) gibi dersler de verilmektedir. Kamu Yönetimi bölümünün öğrenim süresi, yabancı dil hazırlık sınıfı olanlarda hazırlık sınıfı hariç 4 yıldır. Bölümün başlıca amacı, kamuda ve özel sektörde çalışabilecek nitelikte üst ve orta düzey yöneticiler yetiştirmektir. Öğrencilere, siyaset ve sosyal bilimler, yönetim bilimleri, kentleşme ve çevre sorunları ve hukuk bilimleri anabilim dallarının kapsadığı derslerin yer aldığı bir program uygulanmaktadır. Programda yer alan dersler ve eğitim-öğretim yöntemleri, alanla ilgili temel bilgileri vermenin yanında, öğrencilere analitik bakış açısını ve sorgulayıcı bir anlayışı kazandırmaya çalışmaktadır.Kamu Yönetimi bölümü İdari hakimler de yetiştirdiği için Hukuk Fakültesinden sonra en çok hukuk derslerinin verildiği bölümdür. Kamu yönetimi bölümünden mezun olan öğrenciler, başta kamu kuruluşlarının ve giderek artan oranda da özel sektör kuruluşlarının ve üçüncü sektör kuruluşlarının (dernekler, vakıflar, odalar, araştırma merkezleri, kooperatifler ve sendikalar gibi), genel yönetimi, personel (insan kaynakları) yönetimi, araştırma ve geliştirme, halkla ilişkiler gibi bölümlerinde görev almaktadırlar. Kısaca, Kamu Yönetimi Bölümü mezunları her türlü kuruluşun çeşitli kademelerinde uzman ve yönetici olarak görev almaktadırlar. Giderek daha fazla Kamu Yönetimi Bölümü mezunu belediyeler, dernekler ve vakıflar, il özel idareleri, uluslararası kuruluşlarda görev almakta veya ortaklık yoluyla kendi işini kurmaktadır. DÃ¶n Gel Dön Gel Kenan Doğulu'nun Ağustos 2004'te çıkan Kenan Doğulu 6,5 albümünün 2. teklisidir. Şarkı slow ritimli bir pop şarkısıdır. 2003 Haziran ayında çıkan Demedi Deme albümünün 8. parçası, 2005'in başından itibaren radyolarda yayınlanmıştır. Murad Küçük'ün yönetmenliğinde gerçekleşen klip, çizgi film panosunda çekildi. Klip, 25 Mayıs 2005'te yayına girdi. Klip ilk olarak Powertürk TV, NumberOne TV, Kral TV'de olmak üzere tüm müzik kanallarında yayınlandı. Ölüm Oyunu (film, 1982) Ölüm Oyunu, 1982 Birleşik Krallık yapımı dedektif filmidir. Özgün adı Evil Under the Sun dır. Ünlü İngiliz cinayet ve dedektif romanları yazarı Agatha Christie'nin 1941 tarihli aynı adlı romanından ("Evil Under The Sun") senaryosunu Anthony Shaffer'ın uyarlayıp yazdığı filmi Guy Hamilton yönetmiş, başlıca rollerinde Peter Ustinov, James Mason, Jane Birkin, Roddy McDowall, Diana Rigg ve Maggie Smith oynamışlardır. Shaffer'ın bu uyarlaması romana oldukça sadık bulunmuştu. "Ölüm Oyunu", Peter Ustinov'un beyaz perdede Agatha Christie'nin Belçikalı ünlü dedektifi Hercule Poirot'yu canlandırdığı ikinci filmdir. İlk kez 1978'de Nil'de Ölüm adlı filmde Hercule Poirot olan Ustinov, üçü TV filmi olmak üzere 4 filmde daha bu dedektifi oynayacaktır. Film ekibinden birçokları da Agatha Christie uyarlamalarına yabancı değillerdir. Dedektif filmlerine yazdığı senaryolarla tanınmış olan Anthony Shaffer daha önce de birçok Christie uyarlaması yazmıştı. Yönetmen Guy Hamilton 1980'de yine bir Agatha Christie uyarlaması olan Ve Ayna Kırıldı (The Mirror Crack'd)'yı yönetmişti. Oyunculardan Maggie Smith, Jane Birkin, Denis Quilley ve Colin Blakely de daha önce Christie filmlerinde rol almışlardı. Dedektif Hercule Poirot (Peter Ustinov), hem sahte bir elmasla ilgili sigorta davasını takip etmek, hem de tatilini geçirmek için bulunduğu Adriyatik adasında tanınmış bir aktrisin boğularak öldürülmesi üzerine cinayetin elindeki sigorta davasıyla da bir bağlantısı olduğunu düşünür. Poirot her zaman olduğu gibi kadınla aynı otelde kalan tüm konukları şüpheliler listesine alır. Konukların hepsinin de aktrisi öldürmeleri için birer nedeni ve suç anında başka yerde olduklarını ispat edecek birer mazeretleri vardır. Anthony Shaffer'ın "Ölüm Oyunu" için yazdığı uyarlama senaryo 1983 yılında Edgar Ödülü'ne aday gösterilmişti. "Agatha Christie: Poirot" adlı uzun soluklu İngiliz TV dizisinin 2001'de 8. sezonunda yayınlanan ilk bölümü de Christie'nin aynı romanından uyarlanmıştı ve yine "Evil Under the Sun" adını taşıyordu. Bu dizide Hercule Poirot'yu David Suchet canlandırıyordu. Filmin dış çekimleri tamamiyle İspanya'nın Akdeniz'deki Mayorka adası ve ona bağlı diğer Balear Adaları'nda gerçekleştirilmiştir. Çekimler birçok farklı adada gerçekleştirilmiş ama bunlar kurguda birleştirilerek olayların tek bir küçük adada geçtiği izlenimi verilmiştir. Filmde olayların geçtiği bu adadan "Tyrania" adlı kurgusal bir krallığa ait "Fransa'nın güneyinde yer alan bir Akdeniz adası" olarak bahsedilir ama arazi yapısı ve yöre insanlarının kıyafetlerinden buranın bir Adriyatik adası olduğu izlenimi alınır. Zaten bu kurgusal ada filmdeki otelde duvara asılı duran kabartma haritada da Mayorka adasından oldukça farklı ve daha küçük çizilmiştir. Romanda ise otelin güneybatı İngiltere'de Devonshire'da olduğu belirtilmiştir. Agatha Christie'nin yarattığı Belçikalı külyutmaz dedektif Hercule Poirot'yu sinemada ve televizyonda Austin Trevor, Albert Finney, Peter Ustinov, Ian Holm, Tony Randall, David Suchet, Hugh Laurie, Dudley Jones ve Alfred Molina canlandırmışlardı. "Ölüm Oyunu'nun Poirot'su Peter Ustinov bu rolü tam 6 kez üstlenmişti. Ustinov'un Hercule Poirot'yu oynadığı sinema ve TV filmleri şunlardır: Filmde müzikal komedilerin ünlü bestecisi Cole Porter (1891-1964)'ın besteleri kullanılmıştır. Parçaların düzenlemeleri ise orkestrayı da yöneten John Lanchberry'ye aittir. 5 Mart 1982'de filmin bir soundtrack albümü piyasaya verilmişti. Filmin en baskın parçası olan Cole Porter bestesi "You're the Top" ın düzenlemesi ise John Dalby'ye aittir ve filmin oyuncularından Diana Rigg tarafından seslendirilmiştir. The Frames The Frames Dublin'de kurulmuş İrlandalı rock grubu. 1990'da Glen Hansard tarafından kurulan grup, İrlanda'nın önde gelen rock gruplarından biridir. Grup şu ana kadar altı albüme sahiptir. Kurucu olarak Hansard'ın yanı sıra grupta şu an Colm Mac Con Iomaire, Joe Doyle, Rob Bochnik ve Johnny Boyle bulunmaktadır. Let's Adopt Let’s Adopt!, ya da Türkçe adıyla Sahip Çıkalım! Türkiye’de Viktor Larkhill ve Fulya Ulusoy adlı iki gönüllü tarafından kurulduğu 8 Ocak 2008’den beri faaliyet gösteren bir hayvan hakları hareketidir. Dernek ya da vakıf olarak kayıtlı olmayan Let’s Adopt!, genellikle internet üzerindeki sosyal medya olanaklarını ve özellikle Facebook sitesini kullanmaktadır. Grup, toplumu hayvan refahı konusunda bilinçlendirmenin ve tehlike altında bulunan ya da kötü durumdaki hayvanları kurtararak onları sahiplendirmenin yanı sıra, devlet organlarını ve karar mekanizmalarını etkilemek için çalışmalar yürütmektedir. Başlangıçta yalnızca internet kullanıcısı olan kısıtlı sayıda hayvansever tarafından tanınan Let’s Adopt! Türk kamuoyunun gündemine ilk kez 2009 yılının Haziran ayında, bakımını Taksim’deki Marmara Oteli'nin üstlendiği yaşlı sokak köpeği Ebru’nun bir grup genç tarafından öldürüldüğü iddiasıyla geldi.. Ebru’nun katilleri hakkında bilgi sağlayabileceklere 2000 TL ödül vereceğini açıklayan Let’s Adopt!, bu sayede birçok gazetede yer aldı. Ancak, grubun Türk medyası ile olan ilk karşılaşması bazı tartışmalara da neden oldu. Ebru’nun sorumluluğunu üstlendiği söylenilen Marmara Oteli, köpeğin ölümünde hiçbir saldırganın rol oynamadığına ve köpeğin doğal nedenlerle öldüğüne ilişkin bir basın açıklaması yaptı.. Bazı gazeteler grubun Viktor Larkhill isminde bir yabancı tarafından kurulmuş olduğunu söyleyerek, V for Vendetta adlı 80’lerde yaratılmış çizgi romana bir gönderme yapan bu adın gerçek olduğu zannına kapıldılar. Bu olaydan sonra daha önce gerçek kimliğini saklayan ve profil fotoğraflarında yalnızca çizgi romandan esinlenmiş bir maske kullanan Viktor Larkhill Facebook profiline kendi resmini koydu. Viktor Larkhill henüz gerçek kimliğini açıklamadı. Let’s Adopt! kurtardığı hayvanların yeni evlerde sahiplendirilmesinde, sahiplendirmenin en başarılı şekilde gerçekleşmesi adına zaman içinde geliştirilmiş olan bazı kuralları gözetmektedir. 1. Sahiplenen ailenin evde ikinci bir köpeği ya da kedisi olmalıdır. Bu kural sahiplenilen hayvanın terkedilmesi riskini en aza indirgemek için uygulanmaktadır. 2. Sahiplenilen hayvanın ev içinde aile üyeleriyle birlikte yaşaması gerekmektedir. Aldığı hayvana bahçesinde ya da evinin önünde bakmak isteyen adaylara hayvan verilmemektedir. Bu kural sahiplenilen hayvanın her zaman güvende olmasını garanti altına almak amacıyla konmuştur. 3. Sahiplenilen hayvan çiğ et ile beslenmelidir. Sonradan eklenen bu kural, ev hayvanlarının ilerleyen yaşlarda karşılaştığı sorunların çoğunun, hayvanlar için geliştirilmiş ticari besinlerden kaynaklandığı inancı doğrultusunda geliştirilmiştir. Hareketin kurucuları, laboratuvarlarda geliştirilmiş yemekler yerine, doğanın milyarlarca yıldır uyguladığı evrim testinden geçmiş olan çiğ beslenme metodunun en sağlıklısı olduğuna inanmaktadır. Let’s Adopt! Türkiye’nin konu ile ilgili yasasında benimsemiş olduğu kısırlaştır yaşat prensibine göre hareket etmektedir. Türkiye’nin hayvan nüfusunu kontrol altında tutmayla ilgili yasaları da bu yaklaşıma uygundur. Let's Adopt! mümkün olduğunca kurtardığı hayvanların hepsini kısırlaştırdıktan sonra sahiplendirmeye çalışır. Bunun yanı sıra, Let’s Adopt! kimi zaman yasayı ihlal ettiği söylenen belediyelere karşı protestolar da düzenlemektedir . Bazı belediyelerin köpekleri zehirlediği ya da açlıktan ölmek üzere ormanlarda ölüme terkettiği iddiaları Avrupa Birliği gündemine de getirilmiştir. 2009 yılının Temmuz’undan beri, grup uluslararası alanda kullandığı Let’s Adopt! adı ile uluslararası olarak da örgütlenmeye başlamıştır. Şu ana dek Kanada , Fransa, Almanya , ve ABD’de yerel gruplar oluşturmuştur. Bu gruplar yürüttükleri faaliyetlerde Türkiye tabanlı ana grubun yöntem ve prensiplerini benimsemektedir. Letâ€™s Adopt! blog, http://blog.myletsadopt.com Pogrom Pogrom; dinsel, etnik veya siyasi nedenlerle bir gruba karşı yapılan şiddet hareketleridir. Bu şiddet hareketleri genellikle evleri, işyerlerini veya ibadet yerlerini tahrip etmek, insanları dövmek, yaralamak, tecavüz etmek veya öldürmekten oluşur. Bu deyim ilk olarak tarihin çeşitli dönemlerinde Yahudilere karşı yapılan şiddet hareketlerini tanımlamak için kullanılmış, sonra da anlamı diğer gruplara karşı yapılan benzer şiddet olaylarını kapsayacak şekilde genişletilmiştir. Pogrom kelimesinin aslı Rusçadır (погром), fakat Rusçadaki anlamı daha geneldir. Rusçada her türlü toplu şiddet olaylarına pogrom denir. Kelime büyük ihtimalle bir Yahud dili olan Yidiş yoluyla batı dillerine ve Türkçeye girmiştir. M.Ö. 167 yılında Yahudilerle Yunanlar arasındaki Makabi ayaklanması tarihte kayda geçmiş ilk pogromlardan biridir. Haçlı Seferleri sırasında Avrupa'da yaşayan Yahudilere karşı birçok pogramlar yapılmıştır: 1096 yılında Fransa ve Almanya'da, 1189–1190 yıllarında İngiltere'deki (Londra ve York) pogromlar buna örnektir. 1543 yılında Protestan reformcu Martin Luther "Von den Jüden und iren Lügen" (Yahudiler ve Yalanları) adlı bir kitap yazmış, kitleleri Yahudilere karşı şiddete teşvik etmiştir. 19. ve 20. yüzyılda Rusya'da Yahudilere karşı birçok pogromlar yapılmış, o yüzden 1880 ve 1914 yılları arasında 2 milyon civarında Yahudi Rusya İmparatorluğu'ndan kaçmak zorunda kalmıştır. 1931 yılında Selanik'teki Yahudilere karşı Yunanlar tarafından bir pogrom yapılmıştır. 1938 yılında Almanya'daki Yahudi Soykırımı'nın başlangıcı sayılan Kristal Gece olayı pogromlara bir örnektir. İstanbul'da Yunanlara karşı yapılan 6-7 Eylül Olayları da pogrom tanımına uymaktadır. Soğuk Savaş'ın bitmesinden sonra çeşitli Doğu Bloku ülkelerinde gerçekleşen Sumgayıt Pogromu gibi şiddet olayları yakın tarihteki pogromlara örnek sayılabilir. Mikro çoğalma Mikro çoğalma, modern bitki kültür metotlarını kullanarak, bitki ile aynı soydan gelen mevcut bitkisel materyallerin, sayısını hızlıca artırmak ve üretmek için geliştirilmiş bir pratiktir. Mikro çoğaltma genelde, yeni bitki türlerinin sayısını artırmakta kullanılır. Örnek olarak; Bitkiyi, genetiğini değiştirerek veya klasik bitki besleme metotlarını kullanarak yetiştirmek verilebilir. Ayrıca mevcut bitkiler içinde, çekirdekleri yetişmeyen veya vejetatif üremeye istenen cevabı vermeyen bitkilerden, yeterli miktarda küçük bitki eldesi için de kullanılır. Mikro çoğaltma tekniği, çoğaltılacak bitkisel materyallerin seçilmesiyle başlar. En sağlıklı bitkilerin eldesinde, seçilen mevcut materyallerin hijyenik olması çok önemlidir. Bu materyallerin virüslerden ve mantarlardan tamamen arındırılması gerekir. Genellikle bitkiler ilk olarak virüslerden arındırılmışlıklarının saptanması için işaretlenirler. Öncelikle kültür için bitki materyali seçilir, explantların toplanmasına başlanır. Eplantların toplanması, kullanılacak kültürün tipine bağlıdır. Bunların içine, sap uçları, anterler, çiçek yaprakları, polenler ve diğer bitki kültürleri de dahildir. Daha sonra eksplantın yüzeyi temizlenir. Temizlik işlemi, genellikle explantın birkaç sefer çamaşır suyu ve alkolle yıkandıktan sonra sterilize su ile durulanması şeklindedir. 2010 Kış Olimpiyatları'nda sürat pateni 2010 Kış Olimpiyatları hız pateni disiplini yarışlarının Richmond Olimpik Oval'de yapılması planlanmıştır. Yarışmalar 13-27 Şubat 2010 tarihlerinde gerçekleşmiştir. * Finale katılmayan ancak madalya alan sporcular. Erkeklerde ve kadınlarda beşer kategoriden toplam 12 hız pateni yarışının yapılması planlanmıştır: Bütün zamanlar Pasifik zaman dilimine göre belirtilmiştir. Arto Paasilinna Arto Tapio Paasilinna (d. 20 Nisan 1942- ö. 15 Ekim 2018), Fin romancı. Paasilinna romanlarıyla ünlüdür, birçok romanının 27 dilde tercümesi bulunmaktadır. 35 romana imza atan Paasilinna'nın en ünlü romanı 18 farklı dile çevrilen "Jäniksen vuosi" isimli romanıdır. (1975, çev. "Vatanen'in tavşanı"). (Pandora.com.tr) Paasilinna Paasilinna ÅŸu anlamlara gelebilir: Arto, Erno, Mauri, Reino Paasilinna: 4 kardeÅŸ: Galerie Vivienne Galerie Vivienne, Fransa'nın başkenti Paris'in "de la Bourse" ("Borsa") olarak da bilinen 2e arrondissement sınırları içerisinde Paris'in 80 quartier'sinden biri olan Quartier Vivienne'da 4 rue des Petits Champs, 5 rue de la Banque ve 6 rue Vivienne 75002 adreslerinde bulunan lüks bir pasaj. Noter Odası (Chambre des Notaires) başkanı Marchoux "Paris'te en güzel ve çekici bir pasaj" yapmayı planladı. 1823 yılında mimar Francois Jean Delemoy'nın tasarımıyla inşa edildi ve Galerie Marchoux adıyla tamamlandı. Döşeme ise G. Facchina tarafından yapıldı. Ardından adı Galerie Vivienne olarak değiştirildi ve 1826 yılında alışveriş pasajı olarak halka açıldı. Açıldığında içinde "Grignon" restoranı, modacı, kitapçı dükkânları ve baskı ofisleri vardı. Ancak İkinci İmparatorluk döneminde lüks mağazaların büyük çoğunluğu Avenue des Champs-Élysées ve Église de la Madeleine etraflarına taşındıkları için gerileme yaşandı. 1960'lı yıllarda tekrar canlandırıldı. Parajın rue des Petits Champs, rue de la Banque, rue Vivienne olmak üzere üç girişi vardır. Her gün 8:30 - 20:30 arası açıktır. Roma köprüleri listesi Romalılar dünyanın ilk büyük köprü inşacılarıydı. Aşağıdaki liste, bugün hala hayatta kaldığı bilinen bütün pek çok Roma köprülerini oluşturmanın bir denemesidir. Bir Roma köprüsü, bu madde anlamında aşağıdaki özellikleri içerir: Aşağıdaki listede, köprüler onların malzemelerine ve fonksiyonlarına göre sınıflandırılırlar. Köprüleri sınıflandırmak diğer yapılardan daha fazla özellikle zordur, onlar yıpranmak, savaş ve tabii unsurların konududur. Çağlar boyunca onların tamir gereksinimleri sıklıkla onları melez yapılara dönüştürdü ve bu nedenle bir köprünün görünen orijinal parçasının gerçek tarihini belirlemek hemen hemen imkânsızdır. Bu nedenle aşağıdaki listelenmiş köprülerin çoğunluğu Orta çağ'ı kapsar veya (erken) modern değişiklikleri, tekrar yerine koyma veya genişletmeleri küçük veya geniş derecede içerir. Aşağıdaki köprüler taş ve tuğla dışında. Köprülerin köprü ayakları arasındaki açıklık ve yüksekliği olarak : S= Küçük, M= Orta ve L= Geniş. Genel görünüm Diğer Roma bina yapıları Diğer köprü listeleri Ana kaynak DiÄŸer kaynaklar Sievert Sievert (Sv sembolü ile gösterilir), canlı dokunun maruz kaldığı radyasyonun etkisini gösteren doz eşdeğerinin SI sistemindeki birimi. SI sistemindeki temel birimlerle ifade etmek gerekirse aşağıdaki eşitlikler kurulabilir; Doz eşdeğerinin eski ölçüm Birimi REM'dir (rontgen equivalent man). 1 Sv = 100 REM'e eşdeğerdir (Q=1 için). Nesnelerin yutmuş olduğu enerji miktarı (absorbed dose) ile karıştırılmamalıdır. Maruz kalınan radyasyonun tipine, etki süresine, parçacık tipi ve enerjisine bakılmaksızın, canlı doku üzerindeki etkisini gösterir. İsveçli Sağlık Fizikçisi Rolf Sievert tarafından isimlendirilmiştir. Rolf Sievert "Radyasyon Doz Ölçümü ve Radyasyonun Biyolojik Etkileri" isimli araştırma çalışması ile ünlüdür. Işımaya maruz kalma sınırını tespit ederken doğal ışıma değerleri göz önünde tutulmalıdır. Bu değer Almanya'da tespit edilen eşdeğeri yılda 2 mSv'dir. Şu değerler Almanya'da sınır değer olarak gösterilir: İş icabı ışınlara maruz kalan kişilerde izin verilen en yüksek yıllık dozaj 20 mSv olmasına karşın iş yaşamı boyunca 400 mSv'den fazla ışın almamalıdır. Normal halk için (doğal ışımayı ve