oğlu Manuil ile evlenmesi için yollamalarını talep ettiler. Konrad, karısının kızkardeşi Bertha'yı Emicho von Leiningen ve Würzburg Piskoposu ile yolladı. Bertha, Konstantinopolis'te imparatorluk sarayına vardığında, imparator İoannis ölmüş, Manuil imparator olmuştu. Manuil, evliliği üç yıl erteledi. 1146 yılında Bertha imparatoriçe oldu ve "İrini" () ismini aldı. Bu isim yabancı doğumlu prenseslere verilen en yaygın isimdir. Bertha ve Manuel'in iki kızı olmuştur: Bertha-İrini 1159 yılında ölmüştür. Manuil, 1161 yılında, Antakyalı Maria ile evlenmiştir. Verona ili Verona ili kuzey-doğu İtalya'da Veneto bölgesinin ili olup merkezi ismini aldığı Verona şehridir. İlin alanı 3.121 km² olup bu ile bağlı olan 99 komün içindeki il nüfusu (31.7.2010 itibarıyla) 916.937 kişidir. Verona ilinin kuzeyinde Trentino-Alto Adige Bölgesi'nde bulunan Trento ili; doğusunda Veneto Bölgesi'ne bağlı Vicenza ili ve Padova ili; güneyinde Rovigo ili; güneyinde ve batısında ise Lombardiya Bölgesi'ne bağlı Mantova ili ve Brescia ili vardır. Verona ili nüfusu (31.7.2010 itibarıyla) 916.937 kişidir. 19. yüzyıl sonundan 21. yüzyıl başına kadar Verona ili nüfusunun gelişmesi şu gösterimde verilmektedir: Şu tablo Verona ili şehir ve beldelerinden 10.000den fazla nüfusu olanlarının sıralamasıdır: Necip Asım Yazıksız Necip Asım Yazıksız (d. 29 Aralık 1861, Kilis – ö. 12 Aralık 1935, İstanbul), asker, müderris, tarihçi, Türkolog, milletvekili. Türk Ocakları'nın kuruluşunda rol aldı. Çoğu küçük risalelerden oluşan 40 civarında eser yayımladı. İlk kez Türk tarihini kaleme alanlardan birisidir. Türk dilinin sadeleşmesinde büyük emek sarf etmiştir. Türkiye’de dilbilimin gelişip yerleşmesinin öncülerindendir. Bilmisel çalışmaları için Fransızca, Arapça, Uygurca ve Çağatayca öğrendi. TBMM'de III., IV., V. dönem Erzurum milletvekili olarak yer aldı. 1861 yılında Kilis’te doğdu. Babası, Balhasanoğulları diya anılan bir sipahi ailesinden Hacı Asım Bey’dir. İlk ve orta öğrenimini Kilis’te yaptı. 1875’te Şam Askeri İdadisi’nde başladığı lise öğrenimine İstanbul’daki Kuleli Askeri Lisesi’nde devam etti. Bu sırada devrin ünlü bilim adamlarından Hoca Tahsin Efendi’den çeşitli konularda dersler aldı. 1878’de Ahmet Mithat Efendi ile tanıştı ve onun teşviki ile Tercüman-ı Hakikat Gazetesi’nde fen alanında yazılar yazdı. 1879’da girdiği Harbiye’den Piyade Mülazimi (Teğmen) rütbesi ile mezun oldu. Eğitimini tamamladıktan sonra askerî rüştiyelerde ve sonra Harbiye’de Türkçe, Fransızca ve tarih gibi dersler okuttu. Bu dönemde birçok gramer, okuma, coğrafya ve tarih kitapları yayınladı. Bu küçük okul kitaplarından başka “"Medrese-i Edep"”, “"Medeniyete Hizmet"”, “"Sitler"” gibi çeşitli eser ve tercümeleri, Fransızca, hatta fizik ve resim derslerine ait risaleleri basıldı. Fransız şarkiyatçı Léon Cahun’un Türk tarihi üstüne eserlerini ve Gök Bayrak (1876) adlı romanın tercüme etti. Bir yandan da Türkçülük çizgisi belirgin olan İkdam Gazetesi’nde Türk tarihi ve Türkçülük ile ilgili makaleler yayımladı. Yazdığı makalelerin şöhreti 1890’larda Avrupa’ya kadar ulaştı Paris’te faaliyet gösteren “"Asya Cemiyeti"”’ne üye seçildi ve 1892’de çalışmalarını takdir için Chicago’da açılan sergide kendisine bir madalya takdim edildi. Bilimsel araştırma ve incelemelerini sürdürüken askeri okullardaki öğretmenlik görevi de devam eden Necim Asım, 1913’te miralay (albay) rütbesi ile emekli oldu. II. Meşrutiyet’ten sonra İstanbul Darülfünun’nda Türk Tarihi ve Türk Dili Tarihi dersleri verdi. İstanbul Darülfünununda Türkoloji bölümünü kuran ve Türk Dili Tarihi kürsüsünün ilk profesörü kabul edilen Necip Asım, dilbilimin Türkiye’de gelişip yerleşmesinin öncülerinden birisi oldu. Türk Yurdu, Bilgi, Edebiyat Fakültesi Mecmuası, Türk Tarih Cemiyeti Mecmuası gibi birçok mecmuada makaleler yazdı, kitaplar çıkardı, çeviriler yaptı. Necip Asım Bey, Osmanlı Tarihi’nin yazılması ve belgelerin toplanması için Sultan Mehmet Reşat önderliğinde 27 Kasım 1909’da kurulan ve kendisine her türlü vasıtayı kullanma, arşivlerde inceleme yapma yetkisi verilen Tarih-i Osmani Encümeni’nde yer aldı. Encümen, yazacağı Osmanlı Tarihi’nin ilk cildini yazma görevini 9 Şubat 1910’daki ilk toplantısında Necip Asım ve Mehmet Arif Bey’e vermişti. İki araştırmacı, yedi yıllık çalışmadan sonra Osmanlı Tarihine ait tek cilt yayımlayabildi. Bu cilt, pozitivizme dayalı olmadığı gerekçesiyle Köprülüzade Mehmet Fuat, Akçuraoğlu Yusuf, Ahmet Refik tarafından ciddi biçimde tenkit edildi. Necip Asım, 1911 yılında Türk milliyetçiliğini esas alarak kurulan ilk dernek olan Türk Derneği’nin kurucuları arasında yer aldı ve başkanlığına getirildi. Mehmet Arif ile birlikte yürüttüğü Osmanlı tarihi ile ilgili çalışmalarını bu derneğin tüzel kişiliği altında gerçekleştirdi. Derneğin bazı üyeleri ile birlikte 1915 yılında kurulan Asar-ı İslamiye ve Milliye Tedkik Encümeni’ne katıldı. Osmanlılık düşüncesinin iyice yerleşmiş olduğu Abdülhamit devrinde Türkçü ve Türkçeci olarak belirmiş olan en kuvvetli fikir adamlarımızdandır.O günlerde Türkçeciler grubunda Ahmet Mithat Efendi ve Şemsettin Sami ile birlikte yer almıştır. 1910’larda Türk kelimesinin eski harflerle nasıl yazılacağı konusunda belirsizlik sürüyordu. Necip Asım’a gelinceye kadar kelimenin yazımında “"ü"” sesini veren “"vav"” kullanılmıyordu. Necip Asım Bey, “"Türk"”’ü “"vav"” ile yazmaya başlayan kişidir. Bu suretle Türkler’den bahsedilirken kullanılan “"Etrâk-i bî-idrâk"” (İdraksiz, anlayışsız Türkler) ifadesinin yazılması mümkün olmaktan çıkmıstır. Necip Asım Yazıksız ve onun gibi düsünen Veled Çelebi bu yüzden biraz da küçümseyici bir ifade olarak “"Vav’lı Türkler"” diye anılmıstır. 1927’de Erzurum milletvekili olarak TBMM’ye girdi ve ölümüne kadar milletvekilliğini sürdürdü. Türk Dil Kurumu çalışmalarında yer aldı. Soyadı Kanunu çıktığında “"Yazıksız"” soyadını aldı. Yazılarında "Başhasanoğlu" ve "Balkanoğlu" adlarını da kullandı. 12 Aralık 1935’te Kadıköy’deki evinde yaşamını yitirdi. Erenköy’de Sahrayıcedit mezarlığına gömüldü. Vasiyeti gereği mezar taşına “"Necip Asım, Türk tarihi müellifi, 1861-1935"” yazıldı. Fox Networks Group Fox Networks Group (FNG) Rupert Murdoch'un sahibi olduğu News Corporation'ın holdinglerinden birisi olan Fox Entertainment Group'ın bir parçasıdır. Şirket;Fox, Fox Crime, Fox Life, National Geographic, Baby TV ve Duck TV de dahil olmak üzere birçok kanala sahiptir. Şirket Avrupa, Afrika, Asya ve Latin Amerika olmak üzere 4 kıta'ya yayılmıştır. Şirketin eğlence, spor ve film kanalları vardır. FNG 1993 yılında Fox markalı kanallarının ilkini Japonya'da başlattı. şu anda National Geographic, FX, Fox Crime ve Baby TV olmak üzere 7 kanala sahiptir. Şirket Asya'da 110 milyon hane'ye ulaşmaktadır. Bu Fox International Channels tarafından işletilen kanalların listesidir. The UK assets used to include the now closed Real Estate TV. http://www.foxinternationalchannels.com/about/press/fox-international-channels-to-launch-on-odm-south-africa-in-spring Brian Little Brian Little (25 Kasım 1953; Newcastle upon Tyne, İngiltere), İngiliz eski futbolcu, teknik direktör. Conference North'ta mücadele eden Gainsborough Trinity'nin teknik direktörlüğünü yapmaktadır. Little, profesyonel futbol kariyerine 1970'te, kurulduğu yıldan beri ilk kez Üçüncü Lig'de mücadele eden Aston Villa'da başladı. 1971-72 sezonunda Üçüncü Lig, 1975 ve 1977 yıllarında Lig Kupası şampiyonlukları yaşadı. 1980'e kadar giydiği Villa formasıyla ligde 247 maça çıkan Little, 60 gol kaydetti. 1975 yılında, sadece bir kez İngiltere millî takımıyla oynama şansını elde etti. Dizinden yaşadığı sakatlık sebebiyle 26 yaşında futbolculuk hayatını sonlandırmak zorunda kalan Little, 2007'de belirlenen ve Aston Villa tarihinin en iyi 12 oyuncusunun yer aldığı "Aston Villa Hall of Fame" listesinde kendisine yer buldu. Futbolculuğu bıraktıktan sonra Aston Villa'da kalan Little, kariyerine kulübün altyapı antrenörü olarak devam etti. 1984 yazında teknik direktör Tony Barton'ın görevden alınmasıyla birlikte Little'ın da sözleşmesi feshedildi. Bunun üzerine Wolverhampton Wanderers'ın birinci takım antrenörü oldu. Brian Little'ın göreve geldiği zaman düşme hattında bulunan kulüp, 1985-86 sezonu sonunda tarihinde ilk kez Dördüncü Lig'e düştü. Bunun üzerine Ağustos 1986'da istifa eden teknik direktör Sammy Chapman'ın yerine, geçici olarak Little getirildi. Ekim 1986'da ise teknik direktörlük görevi için, birkaç hafta önce Aston Villa'dan ayrılan Graham Turner ile anlaşıldı. Wolverhampton'dan ayrılmasından kısa bir sonra, Bruce Rioch'un çalıştırdığı Middlesbrough'nun birinci takım antrenörü oldu. İki sezonda iki kez küme yükselen takım, 1988-89 sezonunda Birinci Lig'de oynamaya hak kazandı. Fakat sezon sonunda küme düşen takımdan ayrılan Little, Şubat 1989'da Darlington'ın başına geçti. Little'ın göreve geldiği sırada Darlington, Dördüncü Lig'in son sırasındaydı. Takım kümede kalmada başarısız olsa da ertesi sezon yeniden Dördüncü Lig'e çıktı. 1990-91 sezonunda ise Dördüncü Lig'de şampiyonluk elde eden takımın başındaki Little ile daha büyük kulüpler ilgilenmeye başladı. Haziran 1991'de, Gordon Lee'nin yerine Leicester City'nin teknik direktörlüğüne getirildi. 1991-92 sezonunda İkinci Lig'de mücadele eden Leicester, ligi dördüncü sırada tamamladı ve bir üst lige yükselen takımı belirleyen play-off'lara kaldı. Yarı finalde karşılaşılan Cambridge United elense de finalde Blackburn Rovers'a kaybeden takım Premier League'ye yükselme şansını kaybetti. 1992-93 sezonu sonunda yeniden playy-off'lara katıldı. Portsmouth ile oynanan yarı final maçından galibiyetle ayrıldı; fakat finalde Swindon Town'a 4-3 yenilerek ikinci kez Premier League'nin kapısından döndü. Ertesi sezon üst üste üçüncü kez play-off'lara kalan Leicester, finalde Derby County'yi 2-1'lik skorla geçerek Premier League'e yükseldi. Fakat teknik direktör Brian Little, Kasım 1994'te Ron Atkinson'un yerine Aston Villa'nın başına geçti. Little'ın geldiği sırada takım, ligin son sıralarında bulunmaktaydı. Sezonun son maçında Norwich City karşısında alınan 1-1'lik beraberlikle Villa kümede kalmayı başardı. Little'ın gelmesiyle birlikte Mark Bosnich ve Ugo Ehiogu gibi genç oyuncuların kadroda daha fazla yer bulmaya başladı. Bunun yanında Kasım 1994 ile Ağustos 1995 arasında Gary Charles, Ian Taylor, Mark Draper ve Savo Milošević gibi yeni oyuncular transfer edildi. Yeni kurulan takımla 1995-96 sezonu, son birkaç yıla oranla başarılı geçti. Premier League'i dördüncü sırada bitiren ekip FA Cup'ta yarı finale kadar yükselirken, finalde Leeds United karşısında alınan 3-0'lık galibiyetle Lig Kupası'nın sahibi oldu. 1996-97 sezonunda UEFA Kupası'na katılan Villa, birinci turda karşılaştığı İsveç ekibi Helsingborg'a elendi. Aynı sezon ligi beşinci sırada bitirdiğinden, sonraki sezon tekrar UEFA Kupası'na katıldı ve çeyrek finale ulaşmayı başardı. Şubat 1998'de Brian Little, yaklaşık üç yıldır bulunduğu görevinden ayrıldı. Bu sıralarda ligin dibinde bulunan takımın başına ise John Gregory getirildi. Little, Mayıs 1998'de Stoke City'nin yeni teknik direktörlü oldu. Yeni inşa edilen Britannia Stadyumu'ndaki ilk sezonunda Birinci Lig'den küme düşen takım, 1998-99 sezonunun ortalarına kadar ligde iyi bir görüntü sergilese de sonradan düşen performanslarının ardından ligi sekizinci sırada tamamladı. Böylece Birinci Lig'e yükselme şansı elde edemeyen takımda, teknik direktör Brian Little'ın görevine son verildi. 1999-2000 sezonu öncesinde West Bromwich Albion'ın yeni teknik direktörü oldu. Mart 2000'de, takımın başına geçtikten yalnızca sekiz ay sonra görevine son verilerek yerine Gary Megson getirildi. Nisan 2000'de, Üçüncü Lig'de mücadele eden Hull City ile anlaştı. Bu sıralarda kulüp maddi sıkıntılar içerisindeydi. 2001-01 sezonu sonunda, Adam Pearson'ın kulübü satın almasıyla içinde bulunduğu maddi krizden kurtulan Hull, İkinci Lig'e yükselmek için play-off turunda mücadele etti. Fakat yarı finalde Leyton Orient'a yenilerek küme yükselme şansını kaçırdı. Şubat 2002'de, iyi bir performans sergilemesine rağmen Hull City'de, teknik direktör Brian Little'ın görevine son verildi. Yerine ise Jan Mølby ile anlaşıldı. Ekim 2003'te Little, İkinci Lig'de yer alan Tranmere Rovers'ın başına geçti. Merseyside ekibindeki ilk sezonunda düşme hattında olan takımı, sezon sonunda sekizinci sıraya kadar yükseltirken, FA Cup'ta yarı finale ulaştı. Nisan 2004'te, takımın gösterdiği performansın ardından Little İkinci Lig'de Ayın Teknik Direktörü ödülünün de sahibi oldu. Ertesi sezon ise ligi üçüncü sırada bitiren takım yükselmek için play-off'larda oynamaya hak kazansa da, bu aşamada başarılı olamadı ve 2004-05 sezonu için yükselme şansını yitirdi. 2005-06 sezonunu, düşme hattının bir basamak üstünde tamamlayan takımda, sezon boyunca sergilenen kötü performanstan ötürü teknik direktör Little'ın görevine 5 Mayıs 2006'da son verildi. Tranmere Rovers'tan ayrıldıktan sonra boşta kalan Little ile Gillingham ve Port Vale kulüpleri ilgilenmeye başladı. Fakat Kasım 2007'de, Brian Carey'in yerine Wrexham'ın başına geçti. 22 Nisan 2008'de Hereford United ile oynadığı maçı 2-0 kaybeden takım, bir alt lige düştü. Buna rağmen Little'ın takımla olan sözleşmesi iki yıl uzatıldı. Stevenage Borough karşısında alınan 5-0'lık galibiyetle 2007-08 sezonuna iyi bir başlangıç yapıldı. Fakat devamındaki haftalarda giderek formdan düşen takım ligin ortalarına, düşme hattının dört puan üzerine kadar geriledi. Rushden & Diamonds maçında alınan 3-0'lık mağlubiyetin ardından kulüp taraftarları tarafından istifaya çağrılan Little'ın görevine son verildi. 28 Ağustos 2009'da, Conference North ekibi Gainsborough Trinity'nin teknik direktörlüğüne getirildi. Kulüpteki ilk sezonunda takım, ligi 14. sırada tamamladı. Mahir AydÄ±n Mahir Aydın (d. 5 Nisan 1993, Eruh), Türk futbolcudur. İstanbul Büyükşehir Belediyespor'da oynamaktadir. Futbola İstanbul Büyükşehir Belediyespor altyapısında basladı 2009 senesinde profesyonel olup a takımına yükseldi. A takımın sezon hazırlık kamplarına, bazı antrenmanlara ve resmî müsabakalara a takımı ile çıksa da henüz İstanbul BB'nin A2 takımında görev yapmaktadır. 9 kez millî takımlara çağrılan Mahir Aydın, 4 kez Türkiye U-16, 3 kez de Türkiye U-17 forması olmak üzere toplam 7 kez millî formayı giymiştir. İbrahim Yılmaz (futbolcu) İbrahim Yılmaz (d. 6 Şubat 1994, Fatih), Türk futbolcudur. Altınordu'da kiralık olarak oynamaktadir. Futbola İstanbul Büyükşehir Belediyespor altyapısında basladı 2009 senesinde profesyonel olup a takımına yükseldi. A takımın sezon hazırlık kamplarına, bazı antrenmanlara ve resmî müsabakalara a takımı ile çıksa da ilk profesyonel sezonunda İstanbul BB'nin A2 takım'da görev aldı. 2010-11 sezonunda 19 Aralık 2010 tarihinde Manisaspor ile oynanan Süper Lig müsabakasında 80. dakikada İskender Alın yerine oyuna girerek İstanbul BB için ilk resmî maçına çıkmış oldu. 2012-2013 sezonunda teknik direktör Carlos Carvalhal ile görüşüp, daha fazla forma şansı bulmak ve millî takıma seçilebilmek için 3. Lig takımlarından Darıca Gençlerbirliği'ne kiralandı. Darıca Gençlerbirliği forması ile ligde ve Türkiye Kupası'nda 15'i ayak, 7'si kafayla olmak üzere toplamda 22 gol atan genç oyuncu, ligde attığı 20 golle dikkat çekti. 2013-2014 sezonunda İstanbul Büyükşehir Belediyespor'a dönerek PTT 1.Lig'de mücadele etti. O sezon toplamda 20 maça çıktı, 7 gol attı ve 3 asist yaptı. Sezon sonunda takımı Süper Lig'e çıktı. 2014-15 sezonu öncesinde Altınordu FK ile kiralık olarak sözleşme imzaladı. Türkiye'de düzenlenen 2013 FIFA 20 Yaş Altı Dünya Kupası kadrosuna dahil edildi. 2. Tur elemelerinde Fransa karşısında elenip turnuvaya veda ettiler. Kane & Lynch: Dead Men Kane & Lynch: Dead Men, IO Interactive tarafından geliştirilen üçüncü şahıs nişancı türündeki video oyunu. Tüm oyun, iki ana kahramanın yoğun iş birliği ile ilerlemektedir. Oyun boyunca oyuncu Kane'i, yapay zeka ise Lynch'i yönetir. "Kane & Lynch"de ayrıca kooperatif oynanış imkânı da var ki, burada kahramanların her ikisini oyuncular kontrol ediyor. Bireysel bilgisayarlarda birlikte oyun en az bir Xbox 360 kontrolleri olduğunda mümkündür. Oluşturanların esas düşüncesi kahramanların özelliklerini oyundaki hareket tarzına geçirmektir. Uluslararası Açık Serileri Uluslararası Açık Serileri, sponsorluktan dolayı Pontin's Uluslararası Açık Serileri (PIOS) diye bilinmektedir, amatör olarak düzenlenen bir snooker serisidir. Tur hemen profesyonel Ana Turu seviyesine getirildi, ve 2003'ten beri Dünya Snooker Merkezi'nde düzenlemekteydi. İlk turnuva 1997'de düzenlendi. IO Interactive IO Interactive video oyunlar geliştiren Danimarka şirketidir. Şirket 1998 yılında Reto-Moto grubu tarafından oluşturulmuştur. 2004 yılına kadar bağımsız olsa da sonradan Eidos Interactive tarafından satın alınmıştır. Günümüzde ise Square Enix şirketine aittir. Günümüze bırakılan en popüler oyunları, kendi oyun motorları Glacier'de hazırlanılan Hitman'dır. Ian McDonald Ian McDonald (d. 31 Mart 1960), Britanyalı bilimkurgu yazarı. On beş adet basılmış romanı ve çeşitli dergilerde ve antolojilerde yayımlanmış hikâyeleri bulunmaktadır. "River of Gods", "Brasyl" ve "Derviş Evi" adlı romanları sırasıyla 2005, 2008 ve 2011 yıllarında Hugo Ödülü’ne aday gösterilmiş olan McDonald’ın romanları sekiz dile çevrilmiştir. Artun Akçakın Artun Akçakın (d. 6 Mayıs 1993, Çankaya, Ankara), Türk santrafor. Tarsus İdman Yurdu'nda forma giymektedir. Futbola Gençlerbirliği altyapısında basladı 2009 senesinde profesyonel olup A takımına yükseldi. A takımın sezon hazırlık kamplarına, bazı antrenmanlara ve resmî müsabakalara a takımı ile çiksa da ilk sezonunda Gençlerbirliği'nin A2 takım'da görev yaptı. 2010-11 sezonunda Gençlerbirliği'nin ara takımı olan Hacettepe'ye bir seneliğine kiralık verildi. 2011-12 sezonunun öncesinde Gençlerbirliği'ne geri döndü ve burada takımla beraber kampa katıldı. Kamp sonrası as takım için henüz yeterli bulunmadı ve bu sebepten tekrar bir sezonluğuna Hacettepe'ye kiralandı. Hacettepe'deki ikinci sezonunda genç yaşına rağmen ilk 11'de düzenli olarak forma giymeye başladı ve sezonunun başından itibaren 3. Lig gol krallığında ilk sırada bulunmayı başardı. Bunun üzerine 2012-13 sezonunda tekrar Gençlerbirliği'ne alınan Artun, düzenli olarak forma şansı bulamasa da, A takımda “Kupa Golcüsü” unvanı almasına neden olan 7 golün tamamını Türkiye Kupası maçlarında kaydetti. Aynı sezon 5 kez ilk 11 şansı yakalayan Artun, Süper Lig'de toplam 16 maça çıksa da golle buluşamadı. 59 kez millî takımlara çağrılan Artun Akçakın, 9 kez Türkiye U-15, 13 kez Türkiye U-16, 22 kez Türkiye U-17 ve 9 kez de de Türkiye U-18 forması olmak üzere toplam 53 kez millî formayı giymiştir ve bu müsabakalarda 37 gol kaydetmiştir. 20 yaş altı millî takımla 2013 FIFA 20 Yaş Altı Dünya Kupası'na katılan Artun, Son 16'ya kalma başarısını yakalamıştır. Hoca Tahsin Efendi Hoca Tahsin Efendi veya Hoca Hasan Tahsin (7 Nisan 1811, Yanya - 3 Temmuz 1881), son dönem Osmanlı astronomi bilgini ve düşünür. Osmanlı Devleti’nde batılı anlamda ilk üniversite olarak kurulacak Darülfünun’da görev almak için bursla Paris’e gönderilen iki kişiden biridir (diğeri Selim Sabit Efendi). Özellikle Modern astronominin tanınmasında büyük emek sarf etti ve bu alanda halkın da anlayacağı türde çeşitli eserler kaleme aldı. 1870'te kurulan Darülfünun’un ilk “rektörü” oldu. Ancak bir sene sonra görevden alındı, ertesi sene de kurum kapatıldı. Hoca Tahsin, ömrünü batı bilimlerini Osmanlı halkına tanıtacak çalışmalarla geçirmiş ancak insanların inançlarını bozmak ve aklını çekmek gibi suçlamalarla karşılaşmıştır. 1811’de Yanya ilinin Çamlık bölgesinde Filat ilçesinin Ninat köyünde dünyaya geldi. Müderris ve müftü Osman Efendi'nin oğludur. İlköğrenimini babasından aldı. Aile, İstanbul'a göç ettikten sonra öğrenimine İstanbul'da devam etti. Medrese öğrenimini İstanbul’da tamamladıktan sonra, kurulması düşünülen Darülfünun adlı Avrupa tarzı yüksek öğrenim kurumunda doğa bilimleri ve matematik dersleri vermek için yetiştirilmek ve Paris’teki Mekteb-i Osmani adlı kurumda görev yapmak üzere 1857’de Selim Sabit Efendi ile birlikte Paris’e gönderildi. Pozitif bilimler alanında tahsil gördü. 1861’de Paris’ten döndükten sonra 1862 yılında Abdülhak Hamid Bey ve ağabeyi Abdülhalik Nasuhi Bey ile birlikte tekrar Paris’e gidip sefaret imamı olarak görev yaptı. Bu sürede materyalist felsefe ile ilgilendi, kuşkucu düşünürler ile görüştü. Bu dönemde sarığını çıkarak hasır bir şapka giymeye basladı. Bu nedenle de “Mösyö Tahsin” ya da “Gavur Tahsin” olarak tanındı. Paris kafelerine, özellikle "Café Vachette" adıyla ünlü, sanatçıların ve kültür çevresinin uğrak yeri olan kafeye sıkça gitmeye basladı. 1867 ilkbaharında Paris’e gelen Namık Kemal ve Yeni Osmanlılar ile dostluk kurdu. 1868’de eski sadrazamlardan Keçecizade Fuad Paşa, hava değişimi için bulunduğu Nice şehrinde iken hayatını kaybedince onun cenazesini alarak İstanbul’a döndü. Ma‘ârif Nâzırı Mehmed Esad Saffet Paşa tarafından 8 Kasım 1869’da kuruluş aşamasında olan Darülfünun’ a müdür olarak atandı. Bilimsel toplantılar yaparak çağdaş bilimleri Türk halkına tanıtmaya çalıştı. Görevi bir yıl sürdü. Ertesi sene Ramazan ayında yapılan halka açık konferansların birinde o sırada İstanbul’da bulunan tanınmış İslam düşünürlerinden Cemaleddin Afgani, peygamberliğin bir yönetim sanatı, tekniği olduğunu söyleyince olaylar çıkmış; 5 Aralık 1870'te Hoca Tahsin Efendi’nin “"Terakkiyyât-ı ‘Ulûm"” başlıklı konuşması da ulema tarafından İslamiyet’e uygun bulunmamıştı. Bu olaylar sonucu Afgani İstanbul’dan uzaklaştırıldı, Tahsin Efendi Darülfünun’daki görevinden alındı. Okulda eğitim bir yıl daha sürebildi ancak 1872’de tatil edildi ve 1900'e kadar kapalı kaldı. Hoca Tahsin Efendi, Darülfünun’dan uzaklaştırılınca İstanbul’da Tersane Emini Yûsuf Efendi’nin Sıbyan Mektebi’ne çekildi ve kendini bilimsel çalışmalarına verdi. Etrafına topladığı kişilerin aklını çelmek ve inançlarını bozmak suçlamasıyla hakında soruşturma açıldı. Saffet Paşa’nın yardımları ile bu sorundan kurtulabildi. 1870'li yılların başında “"Memâlik-i İslâmiyye Coğrafya Cemiyeti"”’ni kurdu ve dönemin önde gelen devlet ve düşünce adamlarından Münîf Paşa’nın yardımıyla bir ara kütüphaneler müfettişliğine getirildi. 1878’de Darülmuallimin’e öğretmen olarak atandı. 1879’da bir bilim derneği kurdu ve batı bilimlerinin yurt içinde tanınması için çaba harcadı. 1879’dan itibaren yayınladığı “"Mecmû‘a-i ‘Ulûm"” adlı dergide çeşitli makaleler yayınladı. Hiç evlenmedi, yalnız yaşadı. Sağlığı bozulunca Münif Paşa’nın Erenköy’deki köşküne yerleşen Hoca Tahsin Efendi 3 Temmuz 1881’de hayatını kaybetti ve Sahray-ı Cedit Mezarlığı’na defnedildi. Hoca Tahsin’in ölüm haberini alan şair Abdülhak Hamit, onun için 150 mısralık bir mersiye yazdı; şiir Şemsettin Sami’nin çıkardığı ""Hafta"" dergisinde yayınlandı Şemsettin Sami’nin kardeşi ozan Naim Fraşeri, onun için bir ağıt yaktı. "Târîh-i Tekvîn yâhûd Hilkat" (Yaratılış Tarihi) adlı eseri öğrencisi Nâdirî Fevzî’nin gayretleriyle 1893 yılında İstanbul’da yayımlanmıştır. Mansûr (Fâtımî halifesi) Mansur veya El-Mansur Nasrillah veya Arapça tam adıyla "Ebu Tahir İsmail Mansur bi-Nasrillah" (Arapça: ) (d. 915 Rakada, Kayravan, Kuzey Afrika – ö. 19 Mart 953), 18 Mayıs 946 – 19 Mart 953 arasında Fatımi Devleti halifesi. Mansur 915'te Kayravan yakınlarında bulunan Rakada'da o zaman Fatımi Sultanı ve Halifesi olarak İfrikiyye'de hüküm süren El -Kaim Emirullah'un oğlu olarak doğdu. Kuzey Afrika'da doğan ilk Fatımi imamı ve halifesidir. Babası hükümdar iken 943'de batıdaki Harici Berberler Ebu Yezid komutası altında büyük bir isyan çıkardılar. İsyancılar birkaç hücumdan sonra Kayravan'ı ellerine geçirdiler ve devletin o zamanki başkenti olan Mehdiye'ye hücuma geçtiler. Babası Sultan Kaim bu hücuma karşı koyup Ziri Berberlerin desteği ile Ebu Yezid ordusunu geri püskürttü. Fakat 845'te Ebu Yezid geri kalan Tunus'u elinde bulundurmaktaydı. Fatımi güçleri toparlanıp Ebu Yezid isyancılarını bastırmak üzereydi; fakat Ebu Yezid yeni bir atakla Sus'u kuşattı. Fatımi Sultanı Kaim'in ordusu bu şehri savunmakta idi. Fakat 18 Mayıs 946 günü Halife-Sultan Kaim (sonradan Mansur lakabıyla bilinecek olan) oğlu ve veliahtı Ebu Tahir İsmail'i ardıl tayin ederek öldü. Sus'u savunan orduya Halife-Sultan Kaim'in oğlu yeni Sultan Ebu Tahir İsmail (Mansur) tamamıyla idareyi eline alıncaya kadar bu ölüm haberi verilmedi. Kaim oğluna son nasihat olarak Ebu Yezid'e karşı gitmesini istemişti. Ebu Tahir İsmail (Mansur)'un Sultan olarak ilk hedefi Sus kuşatmasını kaldırmak için Ebu Yezid ordusuna hücum etmek oldu. Ebu Tahir İsmail(Mansur)'un şahsi komutasında Fatımi ordusu bunda başarılı oldu, Ebu Yezid ordusuni Sus önünde yenip Kayravan'a doğru çekilmeye zorladı. Ebu Tahir İsmail (Mansur) "Sabta" yoluyla hücumuna devam edip 15 Ağustos 946'da Ebu Yezid'i Kayravan yakınlarında bir daha büyük yenilgiye uğrattı ve Kayravan'ı tekrar Fatımiler adına geri aldı. Fakat Ebu Yezid dağlara kaçmaya muvaffak oldu. Bundan sonra Ebu Tahir İsmail (Mansur) Ebu Yezid ordusunu yakından takibe başladı. Halife Ebu Yezid'i dağlardaki mevkilerinde söküp atmayı başardı. "Tubna" adlı bir mevkide Ebu Yezid ordusunu mağlup edip Ebu Yezid'i çöllere doğru kaçırttı. Fakat çöllerde Halife ordusu Ebu Yezid'in izini kaybetti. Ocak 947'de Ebu Yezid'in Masıla adlı bir kaleye hücum edeceği haberi alındı ve Halife ordusu ile geri döndü. Ebu Yezid bu mevkide yapılan çarpışmadan da mağlup çıktı. İsyancı Harici Berberlerin kendi arazileri olan Kıyan bölgesine "Kalaat Banı Hammad" adlı bir kaleyi tahkim edip bu kalede son savunma yapmaya karar verdi. 947'de Ebu Tahir İsmail Mansur ve kendine destek sağlayan komutanı Berber asıllı Ziri bin Manad ile birlikte bu kaleye hücuma geçerek isyancıları büyük bir mağlubiyete uğrattı. Ebu Yezid ağır yaralı olarak yakalandı. Halife yaralı-esir Ebu Yezid'i başkenti Mehdiye'ye götürüp halka göstermek için yola çıktı ama çok geçmeden Ebu Yezid yaralarından öldü. Cesedi kazığa vurularak Mahdiye'de halka gösterildi. Bu başarılarından sonra o zamana kadar "Ebu Tahir İsmail" olarak bilinen Halife-Sultan "Mansur" unvanını aldı. Ebu Yezid'in bir oğlu, Fazal, bu isyanı Avraş bölgesinde birkaç ay daha devam ettirdi . Sonunda 948'de Fatımi komutanı "Batıt bin Ya'la bin Batı" tarafından bu isyan da bastırılıp Fazal esir olarak Mehdiye'ye getirildi. Ebu Yezid'in diğer oğulları İspanya'ya geçerek Córdoba'daki Emevilere sığındılar. Zamanının tanınmış Arap tarihçisi Ali İbnü'l-Esîr'in değerlendirmesine göre, "Mansur askeri faaliyetleri şahsen üzerine aldı ve Ebu Yezid'in fitnesine son vermeyi başardı. Eğer bu fitneyi kontrol altına almayı başaramasaydı büyük olasılıkla Fatımi devleti böyle bir yenilgiden sonra yaşamıyacaktı." Fakat sonunda galip gelmesine rağmen Ebu Yezid isyanı Fatımilere, Halife-Sultan Mansur'a büyük zararlara neden oldu. Halife-Sultan'ın "İmam" olarak kabul edildiği Şii İsmailî hareketi ve organizasyonu ise imamın bu isyanla meşgul olduğu için bir karışıklık içine boğuldu. Mağrıb'deki Berber kabileler Ebu Yezid isyanının bastırılmasında sonra yine de Fatımi devletine hoşnutsuzluklarını devam ettirdiler. Bunlar arasında Zeneta kabilesi başta idi. Daha Ebu Yezid isyanı ile uğraşılmakta iken merkezi Mağrıp'te (şimdi Cezayir) önemli kabile reisi olan Hamid Bazaltain Endülüs Emevilerine bağlı olduğunu ilan ederek Tahrat şehrini kuşatmaya koyulmuştu. Mansur şahsen ordusuyla bu isyanı uzun sürmeden bastırdı ve Mağrıp'deki Banu İfran kabilesi reisi Yala bin Mahmud'u o bölgeye vali tayin etti. Fakat Fatımi devleti için İfrikiyye çok büyük bir bölge idi ve isyankar Berberlere karşı hemen yanıt vermek kolay olmadığı açıktı. Bunun için Mansur tarafından eski bir prensip olarak merkez devlete bağlı babadan oğla geçecek emirler ile uzak bölgeleri idare sistemine dönüldü. Bu arada Ebu Yezid isyanını bastırmakta çok desteği olan Berber asıllı Ziri bin Manad (935-971) orta Mağrıb'e bu şekilde vali tayin edildi ve valilik merkezi "Eşir" oldu. Sonradan Mansur öldükten sonra ve Fatımiler Mısır'a yerleşince bu valinin oğulları ve torunları önce İfrikiye'de Ziriler vasal devleti olarak hüküm sürdüler ve sonra da bir kolu da Endülüs'te Zıriler devleti hükümdarları oldular. Ebu Yezid isyanı ile uğraşmaktayken Mansur Sicilya idaresine pek ilgi duymamıştı. Ama Fatımilerin Sicilya valisi "İbni Ataf" pek pasif ve etkinsiz olmakla isim yaptı ve Fatımi merkezine birçok şikayete hedef oldu. Bizanslılar Fatımilerin Sicilya'da zayıflığından faydalanarak barış karşılığında Fatımilere ödemeyi kabul ettikleri yıllık tazminatı ödememeye karar verdiler. Sicilya halkı İbni Asaf'a karşı ayaklandı ve İbni Asaf ada da Fatımi merkezi Palermo eski kalesine sığındı. Fatımi idaresine karşı Palermo ve Ağrigento'da çıkan isyanlar dolayısıyla özellikle bu şehirlerdeki halktan vergi toplanamadı ve Fatımi Tunus merkezine gönderilen vergi gelirleri gittikçe küçüldü. Bu gelişmeleri iyi karşılamayan Mansur adaya halkı kışkırtmayacak ve merkezi Fatımi hükümetine sadık bir vali göndermeye karar verdi ve 942'de Hasan bin Ali el-Kalbi adlı kişiyi Sicilya valisi tayin etti. Sicilya'da "Hasan bin Ali el-Kalbi" halk isyanlarına ve vergi ödememe protestolarına son vermeyi başardı ve adada asayişi tekrar kurdu. Sicilya'daki orduyu ve gemi filosunu güçlendirdi. Bizans İmparatoru bu gelişmelerden yakın haberdar olduğu için yıllık Bizans tazminatını yeniden Sicilya'ya ödemeye başladı. Sultan Mansur'un 952'de ölümünden sonra Hasan bin Ali İfrikiyye'deki yeni başkent Mansuriye'ye döndü. Ama oğlu "Ahmed bin Hasan el-Kalbi" yeni Sicilya valisi olarak adada kaldı ve 953-969 arasında Sicilya valiliği yaptı. Bu babadan oğula geçen valilerin uygun tutumundan sonra Sicilya Fatımi valileri Kalbi ailesinden seçilmeye başlandı ve Sicilya Emirliği de Fatımilere vasal Kalbiler hükümdarlığına dönüştü. Arapların elinde olan Girit Emirliği'nde bulunan Arap korsanları devamlı Bizanslılar elinde bulunan Güney İtalya Calabria bölgesi kıyılarına hücumlara yapmaktaydı. Bizans İmparatoru VII. Konstantin 949'da hedefi Girit'in tekrar Bizans ıdaresine geçmesi için bir deniz seferi hazırlatmış ve 100 gemilik bir donanmayı Girit üzerine göndermişti ama bu sefer başarısı kalmıştı. 951'de Bizans İmparatoru olan VII. Konstantin'in yeniden Fatımiler elindeki Kuzey Afrika ve Sicilya'ya karşi bir deniz seferine hazırladığı haberi Fatımilere ulaştı. Mansur Tunus'taki kendi donamasını "Faraj Sakali" adlı amirali ile İtalya'da Bizans sahillerine karşı hucuma gönderdi ve Fatımilerin Sicilya valisi "Hasan bin al-Kalbi"de kendi Sicilya donanmasıyla buna katıldı. Bu Fatımi filosu İtalya Calabria'da bulunan Bizans sahillerini vurdular. VII. Konstantin barışı sağlamak için Fatımi sarayına bir elçi heyeti gönderdi ve yıllık tazminat vermeyi kabul ederek Calabria sahillerinde barış sağlamayı başardı. Zamanımızda İtalya'nın Reggio Calabria şehrinde yapılan kazılarda bulunan bir cami kalıntısının bu Fatımi deniz seferinden dönen donanmanın yaptırdığı bir yapı olduğu iddia edilmektedir. 947'de Mansur Kayravan'ın güneybatısında, şehre pek fazla uzak olmayan bir mevkide yeni bir başkent kurdurmaya başladı. Fatımi başkenti Mahdiye'den "Mansuriye" adı verilen bu yeni şehre nakledildi. Mansur 952'de öldü ve yerine oğlu El-Muizz Li-Dinillah Fatımi "imamı" ve halifesi oldu. Koop Koop, İsveç'li bir elektronik caz grubudur. Üyeleri Magnus Zingmark ve Oscar Simonsson'dur. Koop, "Waltz for Koop" albümüyle 2003 yılında İsveç Grammy Ödülü'nü kazanmış, ayrıca son albümleri "Koop Islands"'ın satışlarından dolayı altın sertifika almıştır. Grubun orkestra sesli müziği yüzlerce küçük müzik klibinin birleştirilmesinden oluşmakta ve bu yüzden Koop albümlerinin yapımı uzun zaman almaktadır. Vokaller ise Ane Brun, Yukimi Nagano, Hilde Louise Asbjornsen, Rob Gallagher ve Mikael Sundin gibi kişilerden sağlanmıştır. Şarkıları "Koop Island Blues", 2009'da Amerikan TV dizisi So You Think You Can Dance'de bulunmuştur. Ayrıca 'Strange Love' adlı parçaları Coca Cola reklamında kullanılmıştır. Aynı yıl içinde "Koop Island Blues" şarkısı Electronic Arts'ın PlayStation 3, Xbox 360 and kişisel bilgisayarlar için çıkardığı The Saboteur oyununda giriş müziği olarak kullanılmıştır. Primatomorpha Primatomorpha eteneliler alt sınıfında yer alan, molekülergenetik araştırmalar sonrası ortaya konulmuş olan bir üst takım. Primatomorpha: Maymunlar (Primates) ve Abalı memeliler (Dermoptera) Bundan kısa süre sonra Scandentia ve Primatomorpha olarak tekrar ikiye bölündüler. Placentalia (Eutheria) Köklüce Marcin KuÅ› Marcin Robert Kuś (d. 2 Eylül 1981, Varşova), Polonyalı futbolcudur. Şu anda MKS Cracovia'da forma giymektedir. Kariyerine doğduğu şehrin takımı olan Polonia Warszawa'da başladı. 2001 yılında Polonia Warszawa'nın A takımına yükseldi. 3 yıl bu takımda forma giydikten sonra bedelsiz olarak Lech Poznań'a transfer oldu. Lech Poznań'a transfer olan Kus, 2006 yılına kadar bu takımda forma giydi. Bu süre içerisinde Q.P.R.'da kiralık oynadı. Kus, Lech Poznań'da 20 maçta forma giymiş ve hiç gol atamamıştır. 2006 yılının Ocak ayında 6 aylığına Q.P.R.'de kiralandı. Q.P.R.'de sadece 3 maçta forma giydi ve hiç gol atamadı. Temmuz 2006'da çok az forma giydiği Lech Poznań'dan Torpedo Moskva'ya 250.000 € karşılığında transfer oldu. Torpedo Moskva'da da sadece 6 ay forma giyebildi. Ocak 2007'de 200.000 € karşılığında Korona Kielce'ye transfer oldu. Korona Kielce'de de fazla kalamadı. 1,5 yıl sonra, 2008'de başarılı bir performans sergileyeceği ve hala formasını giymiş olduğu İstanbul Büyükşehir Belediyespor'a transfer oldu. 2008 yılının Temmuz ayında Süper Lig ekiplerinden İstanbul Büyükşehir Belediyespor'a transfer oldu. Yeni takımında başarılı bir performans sergilemiştir. Polonyalı futbolcu hala İstanbul Büyükşehir Belediyespor'da oynamaktadır. Takımında 28 numaralı formayı giymektedir. McDuck Klanı McDuck Klanı, Walt Disney Company'nin diğer birçok çizgi roman karakteri gibi İskoç klanı tarzında oluşturulmuş hayali bir ailedir. Don Rosa'nın kronolojisine göre klanın varlığı, meçhul bir üyesinin Hadrian Duvarı'nın inşaatı için taş sattığı MS 122'den itibaren bilinmektedir. İsminin asıl hali Clan McDuich'tir. Ancak Galce telaffuzdaki bu halini yitirmiş ve 1071 yılından beri McDucklar olarak bilinmektedir. Klanın en bilinen üyeleri Scrooge McDuck ve Donald Duck'tır. Ördek Hanedanlığı'nın Tarihi ("Storia e gloria della dinastia dei paperi") adlı İtalyan Disney çizgi dünyası hikâyesine göre ise klan MÖ 1. yüzyılda "Petronius Paperonius" adıyla Roma vatandaşı olmuş Mısırlı Pah-Reh-Rheo ile birlikte ortaya çıkmıştır. Roma ordusuyla birlikte Büyük Britanya'ya giden Pah-Reh-Rheo Romalıların Kaledonya diye adlandırdığı İskoçya'da Piktler'in yaşadığı bir bölgeye yerleşmeye karar vermiştir. Donald, kız kardeşı Della Duck ve onun çocukları olan Huey, Dewey ve Louie Duck anneleri tarafından bu klan soyunun birer üyeleridir. 19.-20. yüzyıllardaki McDucklar'ı göstermekte olan bu soyağacı Don Rosa'nın Ördek ailesi/McDuck soyağacı baz alarak hazırlanmıştır. En ünlü McDucklar'dan Scrooge Mcduck, üvey kardeşleri Gideon McDuck ve Rumpus McFowl Rosa'nın ağacında yer almamışlardır. Carl Barks 1950ler'in başlarında Donald Duck ve akrabalarını konu alan çizgi romanlarında ikinci on yılının içindeydi. Scrooge Mcduck ve Gladstone Gander gibi bilinen birçok karakteri daha sonradan şahsen yaratmıştı ama bu karakterler arasındaki bağlar muğlak durumdaydı. Barks bunun için kendi soyağacını hazırlamaya karar verdi. Hiçbir zaman yayımlamayı düşünmediği ve kendi için özel hazırladığı bu soyağacında, ilişkileri daha iyi açıklayabilmek için çeşitli yeni aile üyelerine de yer verdi. 1981 yılında Barks emekliliğini sürdürürken, popülerliğini koruyan hikâyeleri onu beklemediği bir üne kavuşturdu. Verdiği birçok röportajda karakterler ve hikâyeleri üzerine kendi görüşleri konusunda soruları cevaplandırdı. Bahsettiği konulardan biri de bu hazırladığı temel soyağacıydı ve daha sonra taslak çizimleri hayran kaynakları aracılığıyla yayımlandı. Sevenleri karakterlere yapılan eklentileri beğenmişti. Bu arada Mark Worden karakterlerin portrelerini de içerecek şekilde ağacın çizimlerini yapmaya karar verdi. Mark ağaç üzerinde içinde Daisy Duck'ın Donald'ın sevgilisi olarak eklenmesinin de bulunduğu bir dizi değişiklik yaptı ve buz resimli versiyon önce hayran kaynaklarında daha sonra ise Carl Barks Kütüphanesi'nde yayımlandı. Son olarak çalışması on cilt halinde siyah ve beyaz kapaklı türleriyle yerini aldı. 1987 yılında Carl Barks'ın uzun süredir hayranlarından olan Don Rosa, Mark Worden'in bir arkadaşı ile birlikte Scrooge McDuck ve arkadaşlarını konu edinen kendi hikâyelerini yazmaya başladılar. Bazı yeniliklerin yanında, Barks'ın eserlerine atıflar da içeren yapıtlarıyla birkaç yıl içinde kendi hayran kitlelerini oluşturdular. 1990lar'ın başında Rosa'nın yayınevi Egmont, hikâyelerdeki takipçilerinin kafalarında uzun zamandır soru işaretlerine yol açan çelişkileri giderebilecek iddialı bir teklif yaptı. Buna göre Rosa'dan Scrooge'un biyografisi ve soyağacının eksiksiz verisyonunu hazırlaması istedi. Bu proje, ilk olarak 3 Temmuz 1993'te Norveç'te yayımlanan "The Life and Times of Scrooge McDuck" adlı hikâyeyle hayata geçirildi. Scrooge biyografisi çalışmalarında Don Rosa Carl Barks'ın onun geçmişinden bahseden hikâyelerine, kendi fikirlerini eklemiştir. Destekleyici karakterler için içerdiği bilgilerle bu biyografi bir anlamda diğer karakterler için de bir biyografi işlevi görmektedir. Clan McDuck'ın yaşam alanı McDuck Şatosu'dur. Şatonun ilk ortaya çıktığı hikâye Donald Duck Dört Renk'te ("Donald Duck Four Color") yer alan Eski Şatonun Sırrı'dır ("The Old Castle's Secret"). "The Hound of the Whiskervilles" şatoyu barındıran tek diğer Barks hikâyesidir. Don Rosa şatodan "The Life and Times of Scrooge McDuck" 1., 5. ve 9. bölümler ile "A Letter from Home/The Old Castle's Other Secret" adlı hikâyesinde bahsetmiştir. "The Life and Times of Scrooge McDuck" 'a göre şato İskoçya'nın gerçekte var olan Rannoch Moor bölgesindeki hayali alan "Dismal Downs"'ta yer alır. 1675 yılında bazı aile hayaletleri dışında tüm McDuck ailesi şatoyu boşaltıp en yakın köy olan McDuich'e, daha sonra ise korkunç şeytan köpek'in ("monstrous devil dog") saldırıları yüzünden Glasgow'a yerleşmişlerdir. Şatoya başka sanatçılar da eserlerinde yer vermiştir. Bunlardan en bilineni ise " The Sobbing Serpent" adlı bir Angus/Vicar hikâyesidir. "The Life and Times of Scrooge McDuck"'ta belirtildiği ve yayımlanmayan ilk çizimlerinde resmedildiği üzere şato MS 400 yılında inşa edilmiştir. Scrooge McDuck'ın Andrew Carnegie'nin kötü bir karikatürü olduğu göz önüne alındığında, şatoya en yakın yapı Skibo Şatosu'dur. Babası öldükten sonra Scrooge McDuck klanda "Laird" unvanını almış ve şato ile arazisinin sahibi konumuna yükselmiştir. Scrooge şatoyu mali anlamda ayakta tutarak 1885 yılında McDuck ailesinin tekrar burada yerleşmesini mümkün kılmıştır. "DuckTales" adlı televizyon dizisinin Scrooge, Webby ve yeğenlerinin İskoçya'da bir olayı araştırdığı "The Curse of Castle McDuck" isimli bölümünde şatoya yer verildiği görülmüştür. Bu bölüm kabaca "The Hound of the Whiskervilles" hikayesi temel alınmıştır. Tartan Evi tarafından MacDuck ve MacDuck Son Versiyon ("MacDuck Final Version") olmak üzere iki adet tartan kaydedilmiştir. MacDuck Son Versiyon 1942 yılında, MacDuck ise 1984 yılında Walt Disney tarafından yaratılmış ve kayıtları yaptırılmış olup hayali olmayan kilt veya diğer giyim eşyaları olarak bulunabilen tartanlardır. Bazı kaynaklarda MacDuck Son Versiyon'un Scrooge McDuck için tasarlandığı söylense de karakterin ortaya çıktığı ilk hikâyenin 1947 tarihli "Christmas on Bear Mountain" olduğu düşünüldüğünde bu durum olası değildir. Mac Duck Son Versiyon modeline benzeyen bir tartanın "The Old Castle's Other Secret or A Letter From Home" gibi Don Rosa hikâyelerinde kullanıldığı da görülmüştür. Scrooge McDuck'ın mezartaşında "Fortuna Favet Fortibus." yazılıdır ve bu söz klanın sloganı olmak için en iyi adaydır. Türkçe anlamı için "Zenginlik, Cesareti (veya Gücü) Getirir/Kazandırır." denilebilir. Sir Eider McDuck'tan Eski Şatonun Sırrı adlı Carl Barks hikâyesinde bahsedilmiş daha sonra ise kendisi Don Rosa'nın Ördek ailesi soyağacında yer bulmuştur. Sir Eider 880 yılında İskoçya'da doğmuş, ilerleyen yaşlarında klanın lideri olmuştur. 945 yılında İngiltere Kralı I. Edmund ve İskoçya Kralı I. Malcolm tarafından anlaşmayı yok sayan Anglosaksonlar tarafından 946 yılında şatoları kuşatılmıştır. Pahalı olduğu için askerlerine ok temin edemeyen ve saatlik 30 parça bakır ödeyebilen Sir Eider, askerleri canları kurtarmak için onu terk edince düşmana karşı tek başına savaşarak ölmüştür. Sir Eider aile mezarlığına gömülmüş, zırhı şatonun koridorlarından birine yerleştirilmiştir. Sir Quackly McDuck Eski Şatonun Sırrı adlı Carl Barks hikâyesinde yer bulmuş daha sonra ise kendisinden Don Rosa'nın Ördek ailesi soyağacında bahsedilmiştir. Bunların dışında yine Rosa'nın "The Life and Times of Scrooge McDuck" 'ında bir hayalet olarak ondan söz edilmiştir. 1010 yılında İskonçya'da doğmuş, ileride klanın liderliğini yapmıştır. 1057 yılında İskoçya Kralı I. Macbeth sürdürdüğü taht savaşına destek vermesi için bir hazine sandığı teklif etmiş, bunu kabul eden Sir Quackly daha sonra sandığı koruma telaşına düşüp, kazaylo kendisini şato içinde bir yere kilitleyip burada ölmüştür. Sir Quackly McDucklar arasında hayaletinin şatoda bulunup hazineyi koruduğu şeklinde efsaneleşmiştir. Eski Şatonun Sırrı'nda kötü karakter Diamond Dick kendini Quackly'in hayaleti olarak gösterip Scrooge McDuck'ı korkutup kaçırmaya çalışırken, "The Last of the Clan McDuck" 'ta hayalet insan kılığında görünüp, kimliğini açıklamadan genç Scrooge McDuck'a öğütler vermiştir. Sir Quackly'nin cesedi ve hazine sandığı 1948 yılında Scrooge McDuck tarafından bulunmuştur. Sir Roast McDuck'tan Eski Şatonun Sırrı adlı Carl Barks hikâyesinde bahsedilmiş daha sonra ise kendisi Don Rosa'nın Ördek ailesi soyağacında yer bulmuştur. 1159 yılında İskoçya'da doğmuş, çok açgözlü bir adamdı. O dönemde İskoçya'nın en zenginlerinden olan klan, 1189 yılında İskoçya Kralı I. William İngiltere Kralı I. Richard ile yaptığı anlaşmayı yerine getirmek için klanın hazinesinin büyük bölümünü isteyince durum değişti. Anlaşmaya göre William Richard'a 10000 mark ödediği takdirde ona hizmet yemininden kurtulacaktır, Sir Roast da kralı William'ın bu isteğini yerine getirmiştir. Daha sonra mali problemler yüzünden klan zayıflamış, Sir Roast'ın kralla ilişkileri bozulmuştur. 1205 yılında kralın kilerine saldırmıştır. Bir süre sonra mide fesatından ölmüş, aile mezarlığına gömülmüş ve zırhı şatonun koridorlarından birine yerleştirilmiştir. Sir Swamphole McDuck Carl Barks tarafından yaratılmış antik çağ McDucklar'ındandır. Sir Swamphole 1110 yılında İskoçya'da doğmuş, ilerleyen dönemlerde klanın lideri olmuştur. Klanı zenginleştirerek başarılı bir liderlik sergilemiştir. 1775 yılında ölmüş, aile mezarlığına gömülmüş ve zırhı şatonun koridoruna yerleştirilmiştir. Sir Stuft McDuck Eski Şatonun Sırrı adlı Carl Barks hikâyesinde yer bulmuş daha sonra ise kendisinden Don Rosa'nın Ördek ailesi soyağacında bahsedilmiştir. 1190 yılında İskoçya'da doğmuş, onun liderliğinde klan mali problemlerle karşılaşmıştır. 1220 yılında giderleri kısmak için şatoyu satmaya karar vermiş ancak koridorlardan zindanlara ve oradan da şato dışındaki aile mezarlığına ulaşan gizli bir geçit yaptırmış ve bu geçit şato diğer klanların saldırısına uğradığında kullanışlı bir yol olmuştur. 1260 yılında ölmüştür. Gizli geçidin mezarlıkta girişi onun mezarına yapılmış, kemikleri zırhının içinde saklanıp şatonun koridorlarına yerleştirilmiştir. Sir Donald McDuck isminden Don Rosa tarafından "The Life and Times of Scrooge McDuck" için hazırlanan ancak hikâyede yer bulamayan Clan McDuck'ın Tarihi ("The History of The Clan McDuck") bölümünde bahsedilmiştir. Sir Donald bozuk ruh halinden dolayı kara Donald olarak isimlendirilmiş, 1440 yılında golf, çekiç atma ve caber toss sporlarını bulduğu söylenmiştir. Golf oynadığı zamanlardaki öfkesi İskoç Kralı II. James'in bu sporu yasaklamasıyla sonuçlanmıştır. Pah-Peh-Rheo doğrudan klanın atası kabul edilen Clan McDuck'ın kurucusudur. İlk olarak Guido Martina, Romano Scarpa, Giorgio Cavazzano ve Giovan Battista Carpi tarafından 5 Nisan - 24 Mayıs 1970 tarihleri arasında yayımlanan Ördek Handanlığı'nın Tarihi'nin ("Storia e gloria della dinastia dei paperi") sekizinci bölümünde görülmüştür. Büyük bir olasılıkla, Bağdat sözcüğünden kelime oyunuyla türetilmiş Sagbad'ın son kralı olan Scrooge Shah'ın uzak bir akrabasıdır. Bu tarihten sonra ilk olarak Ekim 1967'de basılan Carl Barks ve Tony Strobl hikâyesi olan "King Scrooge the First"'te Scrooge McDuck'ın bilinen en eski atası olarak ortaya çıkmıştır. Bu hikâyeye göre Sagbad MÖ 2033 yılında genç ölümsüz kral Khan Khan'ın kuvvetleri tarafından yağmalanmış fakat kral Scrooge Shah ve varisi prens Donduk kaçmayı başarmıştır. Khan Khan izlerini kaybetmiş, ancak çok sonraları soylarından gelenleri tespit edebilmiştir. Pah-Peh-Rheo anlatıldığı bütün hikâyelerde Mısırlı'dır. Varsayımlara göre VII. Kleopatra'nın büyük-büyükannesi olan Mısır kraliçesinin hanedandan olmayan amcasıdır. Angus "Pothole" McDuck Scrooge McDuck'ın amcasıdır. Adından Carl Barks'ın "The Great Steamboat Race" hikâyesinde bahsedilmiş, daha sonra ise birçok Don Rosa hikâyesinde kendisine yer bulmuştur. Angus McDuck 1829 yılında İskoçya'nın Glasgow kentinde Dingus McDuck ve Molly Mallard'ın çocuğu olarak doğmuştur. Fergus McDuck ve Jake McDuck adlarında iki kardeşi olmuştur. Angus 1820'li yılların sonunda ABD'ye göç etmiştir. 1850 yılında "Drennan Whyte" adlı Mississippi Nehri'nde taşımacılık yapan bir teknede servis elemanı olarak çalıştığı sırada tekne batmış ve tek kurtulan o olmuştur. Kazadan sonra Mississippi üzerinde çalışan teknelerde çalışmaya devam etmiş, sonunda 1861 yılında "Cotton Queen" adlı kendi teknesine sahip olmuştur. Amerikan İç Savaşı (1861-1865) döneminde işleri iyi gitmiş, savaşın bitmesine kısa süre kala tekneci arkadaşı Porker Hogg ile güneydeki, daha sonra iflas edecek olan, "Cornpone Gables" çiftliğine ortak olmuşlardır. Aralarındaki anlaşmazlıkları çözemeyen ikili 1870'te kimin çiftliğin sahibi olacağına karar vermek için tekne yarışı düzenlemişler, bu yarışta ikisinin teknesi de batmıştır. Porker iki teknesi daha olduğu için sorun yaşamamış, ancak Argus sonraki on yılını profesyonel kart oyuncusu olarak sürdürmüştür. 1880 yılında Argus pokerde Porker'dan "Dilly Dollar" isimli teknesini kazanmıştır. Porker diğer teknesini ise haydutlar ailesi Beagle Boys'un ilk nesli olan Blackheart Beagle ve çocuklarına kaybetmiş ve emekli olmuştur. Diğer tarafta Angus, yeğeni Scrooge McDuck ve parası olamayan yatırımcı Ratchet Gearloose'u teknesinde işe almış; işler iyi gitmeyince 1882 yılında teknesini yeğenine bırakıp emekliliğinde New Orleans'a yerleşmiştir. Angus kendi hayatını abartılı bir şekilde konu alan "The Master of Mississippi" (Mississipinin Efendisi) adlı bir seriyle dergiler için ucuz romanlar yazmış, bu sayede ün kazanmış ve daha fazla hikâye bulabilmek amacıyla ülkeyi dolaşmaya başlamıştır. Don Rosa'nın "The Vigilante of Pizen Bluff" adlı hikâyesinde Buffalo Bill'in Vahşi Batısı'nda görülmüş, şovun parası Dalton kardeşler tarafından çalınınca,Angus Buffalo Bill, Scrooge, P. T. Barnum, Annie Oakley ve Geronimo ile birlikte haydutların peşine düşmüştür. Angus'un ölüm tarihi tam olarak bilinmemektedir. Scrooge McDuck ile Porter'ın yeğeni Horseshoe Hogg'ın "Cornpone Gables" için 1955 yılında amcalarının teknelerini tekrar hazırlayıp yaptıkları yarışı Scrooge kazanmıştır. Scrooge'un sevinci ancak 85 yıldır kullanılmayıp, dayanıksızlaşan malikanenin onun tek bir hapşırığıyla yıkılmasına kadar sürmüştür. ""Dirty Dingus"" lakaplı Dingus McDuck Don Rosa tarafından kendi Ördek ailesi soyağacı için yaratılmış ve herhangi bir hikâyede görülmemiştir. Bir kömür madencisi olan Scrooge McDuck'ın büyükbabası Dingus, Molly Mallard ile evlenmiş; bu evlilikten çocukları Angus McDuck, Jake McDuck, ve Fergus McDuck doğmuştur. 1960lar'da Bob Gregory ve Tony Strobl'un hikâyesinde Scrooge'un büyükbabası Titus McDuck olarak isimlendirilmiştir. Fergus Mcduck (1835-1902) "The Life and Times of Scrooge McDuck" 'da en öne çıkan karakterlerdendir. Hayatının büyük bölümünde değirmen işçiliği yapan Fergus o sıralar madencilikle uğraşan Dingus McDuck ve Molly Mallard'ın çocuğu olarak 1885 yılında Glasgow, İskoçya'da doğmuştur. Ayrıca Scrooge McDuck'ın babasıdır. William Van Horn'un bir hikâyesine göre bir zamanlar meçhul bir kadınla evlenen Fergus'un Rumpus McFowl adlı bir çocuğu olmuş, daha sonra ise Don Rosa hikâyelerindeki eşi Downy O'Drake ile evlenmiş ve bu evliliklten Scrooge Mcduck, Matilda McDuck ve Hortense McDuck isimlerinde çocukları olmuştur. İtalyan karakter Gideon McDuck'ın da Fergus'un çocuğu olması ihtimali bulunmaktadır. Fergus'un geri kalan hayatı "The Life and Times of Scrooge McDuck" 'ta anlatılmaktadır. Buna göre, oğlu Scrooge'un gözlemlenebilen zeki, yetenekli, çalışkan ve hırslı karakteri Fergus'ta onun klanı tekrar eski parlak günlerine ulaştırabileceği inancını doğurmuş; bu bakımdan 1877 yılında oğlunu kendini parasını kazanmaya başlaması için cesaretlendirmiştir. 1885 yılında klanın mirası olan topraklar Fergus vergilerini ödeyemediği için haczedilmiştir. Fakat Scrooge biriktirdiği 10000 dolar ile borçları ödeyerek arazilerin yeni sahibi olmuştur. Scrooge çalışmak için yanlarından ayrıldığı sırada aile tekrar McDuck Şatosu'na yerleşti, bu dönemde vergilerini ödemeleri için Scrooge ailesine para göndermeyi sürdürmüştür. Fergus 1897 yılında dul kalmıştır. Scrooge çalışmak için gittiği Klondike bölgesinden İskoçya'ya milyarder olarak geri dönmüştür. İlk niyeti şatoya dönmek olsa da daha sonra ABD'ye yerleşmeye karar vermiş, ailesini de yanında götürmek istemiştir. Kız kardeşleri bu teklifi kabul ederken, teklifi reddeden babası Fergus 67 yaşında bir gece ölmüş; böylece çocukları İskoçya'dan ayrılırken, onun ruhu karısına ve klanın diğer üyelerine kavuşmuştur. Bir NES oyunu olan Duck Tales 2'de Scrooge ve yeğenleri Fergus'a ait olduğunu öğrendikleri bir hazine haritası parçası bulmuştur. Bunun Fergus'un kayıp hazinesi için bir ipucu olduğu iddia edilmiş olsa da; Fergus'un vergilerini ödeyemediği düşünüldüğünde, eğer daha sonraki hayatında böyle bir hazine ortaya çıkmadı ise haritanın "The Life and Times of Scrooge McDuck" hikâyesine ait olamayacağı söylenmiştir. Don Rosa'nın "A Letter From Home" hikâyesinde anlatılanlara göre Fergus Tapınak Şövalyeleri'nden olan bir atasının şatoya gizlediği hazineyi bulmaya çalışmıştır. Fergus bundan Scrooge'a bahsetmemeye karar verse de, bu durumu Matilda McDuck'tan öğrenen Scrooge babasının kendisini buna layık görmediği için sır sakladığını düşünmüştür. Hazineye ulaşmak için ilerleyen Scrooge, yeğenleri ve Matilda o sırada Fergus tarafından yazılmış bir mektup bulmuştur. Mektuba göre Fergus Scrooge'un bir şekilde hazineyi bulacağına inanmasına rağmen, başkasının mirasına konarak değil kendi servetini kazanarak zenginleşmesini istediğinden hazineden ona bahsetmemiş; sır olarak saklamıştır. Kaptan Hugh "Seafoam" McDuck ilk olarak Swindle McSue'nun Seafoam'ı dolandırmasının arka planını oluşturduğu "The Horseradish Story" olarak bilinen isimsiz Carl Barks hikâyesinde ortaya çıkmıştır. Karakter öyküsü daha sonra Don Rosa tarafından geliştirilmiş olup "The Life and Times of Scrooge McDuck" 'ta diğer McDucklar ile birlikte cennetteyken görülmüştür. Hugh McDuck 1710 yılında İskoçya'da doğmuş, 1727'de Glasgow'a yerleşip denizcilik yapmaya başlamıştır. Bu alanda başarılır olup "The Golden Goose" (Altın Kaz) ismini verdiği kendi gemisine sahip olmuştur. Birleşik Krallık ile Karayipler arasında iyi işleyen bir taşımacılık işi kurmuştur. 1753 yılında bu talihi sona ermiştir. Swindle McSue Jamaika'ya bir sandık dolusu yaban turpu götürmek için anlaşmış, fakat üç hafta sonra gemi oraya ulaşamadan Swindle'ın sabotajına uğramış ve batmıştır. Hugh İskoçya'ya döndüğünde imzaladıkları anlaşmada kendisini fark edemediği küçük boyutlu yazılmış bir maddede, eğer taşıma başarısız olursa tüm mal varlığının Swindle'a geçeceği yazılı olduğunu öğrenmiştir. Hugh'a sadece elbiseleri, cebindeki gümüş saati ve ağzındaki altın dişler kalmış; hatta Swindle bunları da istemiş olmasına rağmen, o kaçarak kurtulabilmiştir. Bundan sonraki hayatı ile ilgili bilinen tek şey 1776 yılında 66 yaşındayken öldüğüdür. Amerikan Bağımsızlık Savaşı'na katıldığı varsayılmıştır. "The heirloom watch" olarak bilinen gümüş saati Quagmire McDuck'a miras kalmıştır. Don Rosa'ya göre Seafoam McDuck ve Hugh McDuck aynı karakterdir ve "Seafoam" sadece bir lakaptır. Jake McDuck Scrooge McDuck'ın amcasıdır. Donald Duck'ın Jake gibi giyinip Scrooge'u parasını hayır işlerine vermesi için kandırmaya çalıştığı "A Christmas for Shacktown" adlı Carl Barks hikâyesinde kendisine yer bulmuştur. Karakter daha sonraları Don Rosa'nın "The Life and Times of Scrooge McDuck" 'ında var olan on iki bölümden üçünde ortaya çıkmıştır. 1885 yılında kardeşi Fergus McDuck ile McDuck Şatosu'na yerlemiş, birlikte yaşadığı abisi ve karısına çocuklarını yetiştirirken yardımcı olmuştur. Bilinenlere göre 1902 yılında Jake artık şatoda yaşamamaktadır. Rosa'nın çizimleri ve kronolojisine bakılırsa, Jake 1832 yılında madenci Dingus McDuck ve Molly Mallard'ın çocuğu olarak doğmuş, ve ilerleyen zamanda Glasgow'daki ağıllarda çalışmaya başlamıştır. 1952 yılında Scrooge ve Donald onun hala hayatta olduğunu düşünüyorsa da, kesin ölüm tarihi bilinmemektedir. Malcolm "Matey" McDuck karakteri "Back to Long Ago!" adlı Carl Barks hikâyesinin Scrooge McDuck'ın bundan önceki hayatlarında yaşadıklarını görmek için hipnotize edildiği sahnesinde görülmüştür. Daha sonra ise Don Rosa tarafından kullanılmış, onun Ördek ailesi soyağacında yer bulmuş, ayrıca "The Life and Times of Scrooge McDuck" 'ta diğer McDucklar ile birlikte cennetteyken ortaya çıkmıştır. Malcolm 1530 yılında doğmuştur ve Clan McDuck'ın İngiltere'ye yerleşmiş olan bir kolunun üyesidir. İngiliz donanmasında görev yapmış, 1563'te "HMS "Falcon Rover"" firkateyninin kaptan "Loyal Hawk" 'tan sonra ikinci adamı olmuştur. Gemileri 1563-1564 yıllarında İspanyol Karayip Denizi'nde saldırıya uğradı. O ve gemiden arkadaşı Pintail Duck İngiltere Kraliçesi adına kaptan "Loyal Hawk" emrinde gemide bulunan patatesleri gömmüşlerdir. Söylentilere göre Malcolm McDuck 9 Aralık 1954'te İspanyol filosu gemileri "Falcon Rover"'a çarptığında bütün mürettebatla birlikte hayatını kaybetmiştir. Ancak bu doğru değildir çünkü 1579 yılında, daha sonra Cornelius Coot tarafından ele geçirilip adı Fort Duckburg olarak değiştirilecek olan, Fort Drakeborough'un komutanlığına getirilmiştir. Quagmire McDuck ilk olarak Carl Barks'ın Haziran 1955 yılında yayımlanan "The Heirloom Watch" adlı hikâyesinde görülmüştür. Quagmire Dingus McDuck 'ın kardeşi olup, Hugh McDuck'tan miras kalan gümüş saatin sahibidir. Kendi evine sahip olacak kadar varlıklı olduğu görülmüştür. O öldüğünde gümüş saat yeğeni Fergus McDuck'a kalmıştır. Yaşadığı ev, Fergus'un oğlu olan Scrooge gümüş saati alıp, eve sahip çıkana kadar boş kalmıştır. Locksley McDuck isminden Don Rosa tarafından "The Life and Times of Scrooge McDuck" için hazırlanan ancak hikâyede yer bulamayan Clan McDuck'ın Tarihi ("The History of The Clan McDuck") bölümünde bahsedilmiştir. Locksley 1707'den sonra firari Robert Roy MacGregor'a katılmış ancak "zenginden alıp fakire vermek" esasına dayanan birliktelikleri Locksley topladıkları ganimetleri dağıtmayı reddedince bozulmuştur. Molly Mallard Don Rosa tarafından kendi Ördek ailesi soyağacı için yaratılmış herhangi bir hikâyede yer almamıştır. Dingus McDuck ile evlenmiş; Angus McDuck, Jake McDuck ve Fergus McDuck isimlerinde çocukları olmuştur. Downy O'Drake Scrooge McDuck'ın annesidir. Don Rosa tarafından yaratılmış olup kendi Ördek ailesi soyağacında ve "The Life and Times of Scrooge McDuck" 'ta yer bulmuştur. İrlanda kökenli Downy 1840 yılında doğmuştur. Fergus McDuck ile evlilik yapmış ve Scrooge, Matilda ve Hortense adlarında çocukları olmuştur. Çok fedakâr bir ev hanımı ve anne olan Downy, 1885 yılında ailesiyle birlikte "Dismal Downs" 'taki McDuck Şatosu'na yerleşmiş; 1897 yılında ölünce aile mezarlığında gömülmüştür. Harun KaradaÅŸ Harun Karadaş (d. 14 Ocak 1988, Şişli), Türk millî futbolcudur. Darıca Gençlerbirliği'nde oynamaktadır. Futbola Kuştepespor altyapısında başlayan Harun Karadaş, burada iki sene oynadıktan sonra Galatasaray altyapısına transfer oldu. Burada genç millî takımlar için keşfedildi ve genç millî takımların değişik kademelerinde 70 müsabakada görev aldı. 2005 senesinde Türkiye 17 yaş altı millî futbol takımı gösterdiği performans ile kendinden söz ettirmeyi başardı. Türkiye 17 yaş altı millî futbol takımı ile Avrupa 17 Yaş Altı Futbol Şampiyonası Şampiyonu ve 2005 FIFA U-17 Dünya Kupası Dördüncüsü derecelerine erişti ve bu turnuvalarda gösterdiği performansıyla başarılarda önemli katkısı oldu. Buna rağmen 2007 senesinde kadar Galatasaray'da amatör olarak PAF takım'da oynamaya devam etti ve sezon sonu sözleşmesinin bitimiyle takımdan ayrıldı. Bunun üzerine Kasımpaşa ile profesyonelliğe geçiş mukavelesi imzaladı fakat a takıma giremedi ve PAF takımında oynamaya başladı. Sezon sonu burada ayrılıp Alibeyköyspor'da bir sezon oynadı. 2009-10 sezonundan beri Darıca Gençlerbirliği'nde oynaktadır. 69 kez millî takımlara çağrılan Harun Karadaş, 2 kez Türkiye U-15, 27 kez Türkiye U-16, 20 kez Türkiye U-17, 10 kez Türkiye U-18, 2 kez de Türkiye U-19 forması olmak üzere toplam 61 kez millî formayı giymiştir ve bu müsabakalarda 1 gol kaydetmiştir. 2005 senesinde Türkiye 17 yaş altı millî futbol takımıyla Avrupa 17 Yaş Altı Futbol Şampiyonası Şampiyonu ve 2005 FIFA U-17 Dünya Kupası Dördüncüsü unvanlarını kazanmıştır. Emre Balak Emre Balak (d. 11 Ağustos 1988, Merzifon), Türk futbolcudur. Futbola Merzifonspor altyapısında başlayan Emre Balak burada iki sene oynadıktan sonra Samsunspor altyapısına transfer oldu. Burada genç millî takımlar için erken keşfedildi ve genç millî takımların değişik kademelerinde 36 müsabakada görev aldı. 2005 senesinde Türkiye 17 yaş altı millî futbol takımı gösterdiği performans ile kendinden söz ettirmeyi başardı. Türkiye 17 yaş altı millî futbol takımı ile Avrupa 17 Yaş Altı Futbol Şampiyonası Şampiyonu ve 2005 FIFA U-17 Dünya Kupası Dördüncüsü derecelerine erişti ve bu turnuvalarda gösterdiği performansla başarılarda önemli katkısı oldu. Bu başarısı sayesinde 2005 senesinde Samsunspor ile profesyonelliğe geçiş mukavelesi imzaladı. Samsunspor'da iki sezon düzenli oynadıktan sonra Süper Lig ekiplerinin dikkatini çekmeye başladı ve neticesinde Süper Lig'in köklü ekiplerinden Gençlerbirliği'ne transfer oldu. Burada ilk sezon 10 Süper Lig müsabakasında forma giydi ve ikinci sezonunda Gençlerbirliği'nin ara takımı olan Hacettepe'ye kiralandı. 2010-11 sezonunda Gençlerbirliği'ne geri döndü ve ligin ilk yarısında üç karşılaşmada forma giydi. 54 kez millî takımlara çağrılan Emre Balak, 13 kez Türkiye U-17, 9 kez Türkiye U-18, 10 kez Türkiye U-19, 2 kez Türkiye U-20, 2 kez de Türkiye U-21 forması olmak üzere toplam 36 kez millî formayı giymiştir ve bu müsabakalarda 1 gol kaydetmiştir. 2005 senesinde Türkiye 17 yaş altı millî futbol takımıyla Avrupa 17 Yaş Altı Futbol Şampiyonası Şampiyonu ve 2005 FIFA U-17 Dünya Kupası Dördüncüsü unvanlarını kazanmıştır. Yevgeni Ustyugov Yevgeni Romanoviç Ustyugov (Rusça: Евгений Романович Устюгов; d. 4 Haziran 1985, Krasnoyarsk), Rus biatlet. Vancouver 2010 Kış Olimpiyatları erkekler 15 km toplu çıkış kategorisinde altın madalya kazanmıştır. 2010 oyunları öncesinde en iyi Dünya Şampiyonası derecesi bireysel etkinliklerde kazandığı 20.liktir. Ustyugov uluslararası yarışmalara 2005 yılında Dünya Gençler Şampiyonası ile başladı, 2006 yılındaki şampiyonada bireysel ve takip etkinliklerinde birincilik kazanmıştır. Daha sonra yetişkin seviye uluslararası yarışmalara katılmaya başlamıştır. 2008/2009 sezonu boyunca dünya kupasında en iyi on derecesini elde etmiş, bir sonraki sezon ise dünya kupası yarışlarında ilk birinciliğine Aralık 2009 tarihinde Pokljuka ve Oberhof'taki organizasyonda ulaşmıştır. 2009 yılında kendi takımı, takım etkinliklerinde en iyi on arasında olmasına rağmen 2010 oyunları öncesinde bireysel etkinliklerde en iyi Dünya Şampiyonası derecesi kazandığı 20.liktir. 2010 Kış Olimpiyatları'nda erkekler 15 km toplu çıkış etkinliklerinde Olimpiyat şampiyonu olmuştur. Ustyugov ilk atış mesafesinden sonra 13. sırada iken parkur boyunca yükselişine devam etmiş ve yarışın son bölümünde liderliği ele geçirmiştir. En yakın rakipleri Fransız Martin Fourcade ve Slovak Pavol Hurajt'ı atış bölümündeki başarılı performansı sayesinde 10 saniyeden fazla farkla geride bırakmıştır. Yarışı kazanması Norveçli Ole Einar Bjørndalen'in 12. Olimpiyat madalyası umutlarını tüketmiştir ve Ustyugov 1994 Kış Olimpiyatları'ndan bu yana biatlon'da Olimpiyat altın madalyası kazanan ilk Rus erkek sporcu olmuştur. Ustyugov doğum yeri Krasnoyarsk'ta bulunan Devlet Teknoloji Üniversitesi'nden ("Siberian State Technological University")) çevre mühendisliği diplomasına sahiptir. Roland Koch (futbolcu) Roland Koch (d. 28 Ekim 1952, Osnabrück, Almanya) Alman eski futbolcu, antrenör ve teknik direktör. Şu anda Süper Lig ekiplerinden Kayseri Erciyesspor'da Hikmet Karaman'ın yardımcılığını yapmaktadır. Koch, Osnabrück'te dünyaya geldi. Meppen şehrinde ise okula başladı. Öğrenciliği sırasında SV Meppen takımında da forma giydi. Bir süre de BC Berrenrath 1926 e.V takımında oynasa da futbol kariyeri uzun sürmedi. Köln'de Spor Akademisi'ne giden Koch, üniversite eğitimi bittikten sonra burada hoca olarak eğitim vermeye başladı. 1981'de 29 yaşında 1. FC Köln takımının altyapısında antrenörlüğe başladı. 1986'ya kadar U-19 takımının teknik direktörlüğünü yaptı. Bu dönemde uzun süre beraber çalışacağı Christoph Daum ile tanıştı. 1986'da Daum takımın başına geçince, Koch da 1. FC Köln II takımının başına geçti ve takımı 2 sezon yönetti. 1989-90 sezonunda ise Daum'un yardımcılığını yaptı. 1990'da doğduğu şehrin takımı VfL Osnabrück'ün başına geçti. 2. Bundesliga'daki takımı 22 Kasım 1990'a kadar yönetti. Sezona FC Schweinfurt 05 galibiyetiyle başlayan ekip, ilk hafta birinciliğe yükseldi. Ancak daha sonra başarısız sonuçlar üst üste geldi ve 15 maçta sadece 3 galibiyet aldılar. Osnabrück ligde 17.ciliğe düşünce Koch görevinden istifa etti. 2002'de Kocj, İran ekibi BFV İstiklâl'in başına geçerek kariyerinde ikinci kez teknik direktörlük yaptı. Büyük umutlarla gelen Koch, AFC Şampiyonlar Ligi'nde ilk turda elenip, İran Ligi'nde ise kötü sonuçlar aldı. 26 maçta 8 galibiyet alan teknik adam, sezon bitmeden takımla yollarını ayırdı. 1. FC Köln'de Christoph Daum ile çalışmaya başlayan Koch, tek başına teknik direktörlük denemesinden sonra, Daum'un VfB Stuttgart'ın başına geçmesi ile Daum'un teknik ekibine katılıp bu takıma geçti. Koch, daha sonra uzun süre Christoph Daum'un teknik ekibinde yer almaya devam etti. Burada Bundesliga şampiyonluğu yaşadı. 1993-94 sezonunun ikinci yarısında Christoph Daum ile beraber ilk kez Almanya dışına çıkıp, Beşiktaş takımının yardımcı antrenörlüğünü yaptı. 1994-95 sezonunda Türkiye ligi şampiyonu oldular. 1995-96 sezonunda başarılı olamadılar. Daum, sezon bitmeden takımdan ayrıldı. Roland Koch ise son 2 maçta Beşiktaş'ın başında maça çıktı ancak ligde iddiası kalmayan Beşiktaş, 2 maçı da kaybetti. Daha sonra sırasıyla Bayer 04 Leverkusen, Austria Wien, Fenerbahçe, 1. FC Köln ve Eintracht Frankfurt'ta görev yaptı. Fenerbahçe SK ile iki kez Türkiye şampiyonu, Austria Wien ile bir kez Avusturya şampiyonluğu yaşadı. 2011-12 sezonu öncesinde teknik direktör Tayfur Havutçu'nun yardımcısı olarak üçüncü kez Beşiktaş'a geldi. Böylece, Koch uzun bir aradan sonra Daum'dan ayrı çalışmış oldu. Sezon başında Tayfur Havutçu'nun şike soruşturması nedeniyle cezaevine gönderilmesi nedeniyle hazırlık kampında takımın teknik direktörlüğünü yaptı. Daha sonra takımın başına geçen Carlos Carvalhal'ın yardımcısı olarak görev yapmaya devam etti. Sezon sonunda takımın başına Samet Aybaba, kendi teknik kadrosuyla çalışmak istediği için takımdan ayrıldı. 2014 yılında ise Kayseri Erciyesspor'un başına Hikmet Karaman'ın gelmesinin ardından yardımcı arayışına giren takım yardımcılığa Koch'u getirdi. Koch ile 1,5 yıllık sözleşme imzalandı. Alto Alto, kadın ve çocuk seslerinin en kalın (pes) olanı. Kontralto da denir. Ses alanı sol ile ince fa arasında 2 sekizliden bir ses fazladır. Bu alan Türk müziğinde kaba rast (sol) muhayyer (la) arasında diye tanımlanır. Kimi altolar bir ses peşini de (do ya da kaba acem aşiran) bulurlar. Bu alandaki erkek sesleri (Kontrtenor) de aynı adı alır. Alto anahtarı portenin üçüncü çizgisine konan do anahtarıdır. Kemandan daha büyük olan ve bir beşli pes akort edilen yaylı çalgı (viyola) da Fransızcada alto diye anılır. Ses genişliği alto sese benzeyen üfleme çalgı sakshorna da alto denir. Alto sesler 17. yy'dan sonra dramatik roller için aranır oldu. Ünlü operalardaki önemli alto rollerin başlıcaları: Verdi'nin Aida'sında Amneris, Saint Saens'in Samson Operasında Dalila, Gluck'un Orpheus'unda Orpheus. Kanayan Kansas Kanayan Kansas ("Bleeding Kansas"), Kanlı Kansas ("Bloody Kansas") ya da Sınır Savaşı ("Border War"), 1854 ve 1858 yılları arasında Amerika Birleşik Devletleri'nin Kansas Bölgesi ve Missouri Eyaleti'nin batıdaki sınır kasabalarında gerçekleşen, kölelik karşıtı "Free-Stater" (Özgür Eyaletçi) ve kölelik destekçisi "Border Ruffian" (Sınır Haydutu) unsurları içeren bir dizi şiddet olayıdır. Çatışmaların merkezinde Kansas'ın Birlik'e bir özgür eyalet olarak mı veya bir köle eyaleti olarak mı katılacağı sorusu yer alıyordu. Dolayısıyla Kanayan Kansas, ABD'de kölelik sorunu üzerinde Kuzeyliler ve Güneyliler arasında bir nevi vekil savaşı ("proxy war") oldu. "Kanayan Kansas" terimi "New York Tribune" gazetesinden Horace Greeley tarafından icat edildi; kapsadığı olaylar Amerikan İç Savaşı'na doğrudan önsezi yarattı. Landry Mulemo Landry Mulemo (d. 17 Eylül 1986, Liège), Belçika doğumlu Demokratik Kongo asıllı Bucaspor'un Defans oyuncusudur. Ailesi Demokratik Kongo'dan Belçika'ya göç etmiş ve Mulemoda Belçika vatandaşlığına geçmiştir. Altyapısını R. Standard de Liège'de başlamış ve 2004 yılında A takıma çıkmıştır.2004-2010 yılları arasında R. Standard de Liège forması giyen oyuncu 2004-2007 yıllarında Sint-Truidense'de kiralık olarak oynamıştır. 2010 yazında ise Bucaspor'a transfer olan oyuncu "Stoper" olarak görev yamaktadır. Mulemo, Belçika U-21 takımıyla 2007 yılında düzenlenen UEFA tarafından düzenlenen Avrupa 21 yaş altı futbol şampiyonasında Hollandaya karşı forma giymiştir.2008 Pekin Yaz Olimpiyatlarında ise Belçika U-23 formasını giymiştir. Ivan Radeljić Ivan Radelic (d. 14 Eylül 1980, İmotski, Yugoslavya), Boşnak eski futbolcudur. Futbol yaşamına Hırvatistan'ın Hajduk Split takımında başlamıştır. Burada fazla forma şansı bulamayan oyuncu şansını NK Zadar'da denmek istese de burada forma dahi giyememiş ve 2000-2001 yılında tekrar Hajduk Split'e geri dönmüştür. 2001-2002 yılında HNK Sibenik takımına giden oyuncu 2002-2003 yılında Hajduk Split formasını tekrar giymiş ve 13 resmi maça çıkmıştır. 2003-2004 sezonunda ise İnter Zapresic'e transfer olan oyuncu 2004 yılında kısa bir Japonya macerası yaşamış ve Cerezo Osaka takımında kiralık olarak forma giymiştir. 2004-2005 sezonunda ise İnter Zapresic'e geri dönen Radelic, 2006-2008 sezonunu Slaven Belupo takımında geçirmiş 61 maçta 1 gol atmıştır. 2008 yılında Almanya'nın Energie Cottbus takımına transfer olmuştur. Ağustos 2009'da Gençlerbirliği'ne transfer olan oyuncu 2009-2010 sezonunda 22 maça çıktığı Gençlerbirliği formasını terk etmiş ve 2010-2011 sezonunda Antalyaspor forması giymeye başlamıştır. İlk sezonunda 3'ü Türkiye kupası olmak üzere 26 maçta forma giyen Radeljic, 2011-2012 sezonunda da takımda yer almış ve Süper Lig'de 8, Türkiye Kupası'nda 3 ve Sportoto Kupası'nda ise 5 maçta forma giymiştir. Türkiye Kupası'nda 1 de gol atan Radeljic, performansından dolayı kadro dışı kalmıştır. 2012'de ise RNK Split'e transfer oldu. 2007 Mart ayında ilk kez Norveç maçı ile millî olmuştur. Kendisini millî takıma ise Fuad Muzurovic davet etmiştir. Sammy N'Djock Sammy N'Djock (d. 25 Şubat 1990, Yaoundé), Kamerunlu kaleci. Minnesota United'da oynamaktadır. Kamerun doğumlu N'Djock, futbola Fransa'da başladı ve sırasıyla ACS Dervallières, FC Nantes, Angers SCO ve Lille OSC takımlarında forma giydi. N'Djock, 2010 yılında Antalyaspor ile profesyonel futbola başlamıştır. 30 Ağustos 2010'da Trabzonspor ile oynanan maçta takımının kalesini koruyarak profesyonel kariyerine başladı. İlk iki sezonunda fazla forma şansı bulamadı. Beşiktaş ile 20 Ocak 2012'de oynanan Süper Lig maçında fibula kemiği kırılan oyuncunun bir süre futboldan uzak kaldı. 2012-13 sezonuna birinci kaleci olarak başlasa da Galatasaray maçında yediği goller nedeniyle Ocak ayına kadar sadece Türkiye Kupası'nda forma giyse de daha sonra kalesine geri döndü. 2013-14 sezonu öncesi ise Sašo Fornezzi'nin transfer olmasıyla bitlikte 1. Lig ekibi Fethiyespor'a kiralandı. 4 Aralık 2013 günü Fenerbahçe ile karşılaşan Fethiyespor'da ilk 11 başlayan N'Djock, takımının Fenerbahçe'yi elemesinde büyük pay sahibi oldu. Sözde dışbükeylik Sözde dışbükey küme, matematikte çok değişkenli karmaşık analize temel oluşturan bir tanım kümesidir. Daha açık bir şekilde ifade edilecek olursa, çok değişkenli karmaşık analizde esas araç olarak kullanılan holomorf fonksiyonların doğal tanım kümesi sözde dışbükey kümelerdir. Sözde dışbükey kümeler için birden fazla tanım vermek mümkündür: Hartogs sözde dışbükeyliği Levi sözde dışbükeyliği sınırı olan formula_10 ise formula_11 olsun (yani yerel olarak iki kere türevli sürekli bir fonksiyonun görüntüsü olsun). formula_2 nın tanımlayıcı fonksiyonunu ise formula_13 ile gösterelim. Eğer formula_14 iken koşulunu sağlayan her formula_16 için ise, o zaman formula_2 ya "sözde dışbükey" adı verilir. Bu eşitsizlik formula_10 nın noktalarında formula_20 dan daima büyükse, o zaman bölgeye "kati sözde dışbükey" adı verilir. formula_10 nın formula_11 olmadığı durumda, formula_2 nın altkümesi olan kati sözde dışbükey kümeler dizisinin limiti olarak formula_2 elde edilebiliyorsa, formula_2 ya yine "sözde dışbükey" adı verilir. Verilen bu iki sözde dışbükeylik tanımı birbirine denktir. Bütün dışbükey kümeler aynı zamanda sözde dışbükeydir. formula_26 iken, bütün bölgeler(açık, bağlantılı) sözde dışbükeydir. Fonksiyonel analiz konuları listesi Bu sayfa fonksiyonel analiz konularının listesini içermektedir. LÃ©on Cahun David Léon Cahun (23 Haziran 1841, Alsace – 30 Mart 1900, Paris) Yahudi asıllı Fransız gezgin, oryantalist ve yazar. Tarihi romanlar ve araştırma kitapları yayımlamıştır. “'Gök bayrak"” (1876) adlı romanı ile ""Asya Tarihine Giriş, Türkler ve Moğollar'" (1896) adlı araştırma kitabı, Türkçeye çevrildiğinde devrin Türkçülerine büyük esin kaynağı olmuş, temel başvuru kitabı haline gelmiştir. Kitaplarının Türkiye’nin kurucusu Atatürk tarafından da okunduğu bilinmekte ve onu etkileyen yazarlar arasında adı geçmektedir 1841 yılında dünyaya geldi. Ailesi, onun asker olmasını istiyordu. Ama o, kendisini coğrafi ve tarihi araştırmalara adadı. Revue Française’de coğrafyaya ilişkin makalelerini ve Mısır ve çevre ülkelerde yaptığı gezilere ilişkin yazılarını yayımlamaya başladı. 1864’te Mısır, Nubya, Kızıl Deniz’in batı kıyıları ve Anadolu topraklarını keşfe başladı. 1866’da Fransa’ya dönen Cahun, La Liberté gazetesinin siyasi yazılar yazan bir yazarı olmuştu. Gazete İkinci Fransa İmparatorluğu’nu destekleyince oradan ayrıldı ve La Réforme ile La Loi gazetelerinin yazarları arasına katıldı. Fransa-Prusya Savaşı sırasında çeşitli gazeteler için muhabirlik yaptı. 1870'te gönüllü olarak orduya katıldı. Savaşın sonunda yeniden şarkiyat çalışmalarına döndü ve kendini özellikle Türk ve Tatar tarihini araştırmaya adadı. 1875’te Fransız Millî Kütüphanesi’nde görev yapmaya başladı. Bu sıralarda bir tarihi roman serisi yayımlamaya başladı. Yaygın olarak bilinmeyen tarihi gerçekleri sunmak niyeti ile kaleme alınmış bu kitaplar yoluyla genel tarih ve coğrafyaya katkıda bulunmayı amaçlıyordu. Fenike keşiflerini anlatan “"Kaptan Magon’un Sergüzeştleri" (1875), Haçlı Savaşları ve Moğol istilaları sırasında bir Müslüman, bir Hristiyan ve bir paganın maceralarını anlatan “"Gök Bayrak"” (1876), 16. yüzyılda Türk ordu yaşamını anlatan “"Yeniçeri Hasan"” bu kitaplardan bazılarıdır. 1878’de eşi ile beraber seyahatlere çıktı. Suriye’den İzlanda’ya kadar pek çok yere gittiler. Bu seyahatleri ile ilgili yazılar ve makaleler yayımladı. 1890’da Sorbonne’da Asya tarihi ve coğrafyasına ilişkin ders verdi. Seyahatlerden topladığı materyale dayanarak ""Asya’nın Genel Tarihine Giriş"" (1896) adlı eseri yazdı. Eser, 3 yıl sonra Necip Asım tarafından Türkçeye çevrildi. Türkçülüğün kuruluşunda rol oynayan ana kitaplardan birisi oldu Leon Cahun, 30 Mart 1900’de Paris’te hayatını kaybetti. Smuggler's Run Smuggler's Run, Angel Studios tarafından tasarlanılarak, Rockstar Games tarafından piyasaya çıkarılan Smuggler's Run serisinin ilk oyunu. PlayStation 2 için 11 Ekim 2000'de Kuzey Amerika'da, 28 Kasım 2000'de Japonya'da piyasaya çıkarılan oyun, GameBoy Advance için 22 Temmuz 2002'de Kuzey Amerika'da piyasaya çıkarılmıştır. Deadwood (dizi) Deadwood, ABD yapımı Western tarzı televizyon dizisidir. David Milch tarafından yazılan dizi 21 Mart 2004 ile 27 Ağustos 2006 tarihleri arasında 12 bölümden oluşan 3 sezon olarak HBO televizyon kanalında gösterilmiştir. Dizi 1870’li yıllarda Güney Dakota bölgesindeki Deadwood adlı madenci kasabasında geçer. Bölge yerlilerle yapılan antlaşma kapsamında ABD sınırları dışında yer alsa da bulunan zengin altın madenleri sebebiyle ilhak edilecektir.Dizide küçük bir madenci kampı olarak kurulan yerleşim yerinin giderek büyüyerek küçük bir kent haline gelmesi işlenir. Bu sırada özellikle batı kapitalizminin gelişimi eleştirel bir yöntemle incelenir. Dizide tarihsel kişiliklerden de yararlanılmıştır. Bu kapsamda Seth Bullock, Al Swearengen, Wild Bill Hickok, Sol Star, Calamity Jane, Wyatt Earp, E. B. Farnum, Charlie Utter ve George Hearst karakterleri tarihsel gerçekliklerden kimi yerlerde ayrılarak dizide işlenir. Dizi özellikle senaryo alanında ve başrolü paylaşan Ian McShane'in başarılı oyunculuğuyla olumlu eleştiriler alacak, sekiz Emmy Ödülü ile bir Altın Küre ödülüne layık görülecektir. Üç sezonun ardından çekimleri durdurulan dizinin sonlandırılması için iki televizyon filmine ihtiyaç duyulduğu açıklansa da 2008 yılında HBO’dan yapılan açıklamada bu ihtimalin artık iyice azaldığı belirtilmiştir. 1876 yılında Seth bullock Montana’daki şeriflik görevini bırakarak Deadwood madenci kampında hırdavat satmak için ortağı Sol Star ile yola koyulur. Vahşi Batının ünlü silahşörü Wild Bill Hickok da beraberinde Charlie Utter ve Calamity Jane ile beraber aynı yere doğru gitmektedir. Kamptaki Gem adlı salonun sahibi Al Swearengen aynı zamanda bir genelev işletmektedir. New York’dan gelen Brom Garret karısı Alma ile The Grand Central Otelinde kalmaktadır. Swearengen ve otelin işletmecisi E. B. Farnum Brom’u kandırarak altın olmayan bir madeni ona satarlar. Bu sırada kampa gelen Cy Tolliver ve ekibi Gem Salonunun tam karşısına ona rakip daha lüks bir salon olan The Bella Union Salonunu açarlar.