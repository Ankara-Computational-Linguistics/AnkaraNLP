acele bir şekilde pazarlık yapmayacaklarını Alman hükümetine bildirdi. Ayrıca olayı kontrol altına almak amacıyla İsrail'in kendi özel kuvveti olan anti-terör timini bölgeye yollama talebini de Alman hükûmeti reddetti. Bir süre sonra saldırganlar bu taleplerinden vazgeçerek helikopter eşliğinde istedikleri uçaklara kadar eşlik edilerek yurtdışına çıkmak istediklerini bildirdiler. Alman polis kuvvetlerinin uzman ekibi yoktu ve Alman ordusu, Almanya yasalarına göre olaya müdahale edemiyordu. Saldırganlar rehinelerle birlikte sağlanan iki helikoptere bindiler ve havaalanına doğru hareket ettiler. Saldırganlar havaalanına vardıktan belli bir süre sonra, havalanındaki ekip kendi inisiyatiflerine dayanarak operasyona başladılar. Saldırganlar uçağa yaklaştıklarında bomboş bir uçakla karşılaştılar. Tam bu sırada projeksiyon lambaları yakıldı ve keskin nişancılar ateş etmeye başladı. (Profesyonel keskin nişancı yoktu, gönüllü polisler vardı.) İlk ateşte 2 saldırgan öldürüldü. 3. saldırgan ağır yaralandı. Bu sırada 4 helikopter pilotu, helikopterlerini bırakıp kaçtılar. Artık şanslarının kalmadığını düşünen bir saldırgan helikopterin içini taramaya başladı, daha sonra da el bombası attı. Bu sırada diğer saldırganlar da siper aldıkları pozisyondan çıkarak polise karşı bir yarma saldırısına başladılar. Sonuçta ilk çatışma sırasında öldürülen 2 saldırgandan sonra kalan 6 saldırgandan da 2'si bu saldırı sonucunda öldürüldü. Bir saldırgan kaçmaya çalışsa da Alman polisi tarafından yarım saat sonra yakalandı. Olaylar, 11 İsrailli sporcu ve antrenör, 1 alman polisi ve 5 saldırganın ölmesi ile sonuçlandı. 3 saldırgandan 2'si sağ 1'i yaralı olarak ele geçirildi. Olay sonrasında olimpiyatlar durdu ve pek çok ülke olimpiyatları terk etti (olimpiyatların tarafsızlık ilkesi ve barış teması). Ölen 5 Arap'ın cenazesi Libya'da devlet töreni ile gömüldü (büyük tepkiler alındı). Olaydan 1 ay sonra Lufthansa uçağı kaçırıldı ve 3 saldırganın serbest bırakılması istendi. Alman hükûmeti korsanların isteğini yerine getirdi. Olayların sonucu olarak İsrail sivil ve askeri pek çok örgütlenme kurarak bir dizi karşı saldırı başlattı. Suikastlara başladı. FKÖ'nün Çakal Carlos'dan karşı saldırılarda yardım aldığı bilinmektedir. BelÃ§ika'daki fenerler ve fener gemileri Bu liste BelÃ§ika'daki fenerler ve fener gemileri listesidir. Seyrek Tuzçullu Seyrek Tuzçullu, İzmir ilinin Menemen ilçesine bağlı Menemen'e 24 km uzaklıkta İzmir Kuş Cenneti'ne 7 km uzaklıkta bulunan bir mahalle. 2014 öncesinde köy statüsündeydi. Köy halkı çoğunlukla geçimini çifçilik ve hayvancılıkla sağlar. Tarıma elverişli topraklarında genellikle başta pamuk olmak üzere buğday, mısır, ıspanak yetiştirilmektedir. Toprakların su ihtiyacı Gediz Nehri'nden sağlanır. Köyde okul ve sağlık ocağı mevcut değildir. Köyde evler genellikle betonarme ve kiremit çatılıdır. Köy halkı kışın avcılık ile vakit geçirir. yazları ise şehirde oturan köy halkı köye gelerek çifçilik yapmaya devam eder. Bu göç Nisan ayında başlayarak okulların yaz tatiline girmesiyle tamamlanır. Köyde okuma-yazma oranı yüksektir. Köydeki öğrenciler 11 km uzaklıktaki Seyrek beldesinde eğitim görmektedir. Köydeki turistik alanlar; İzmir Kuş Cenneti, Homa Dalyanı ve Gediz Nehri'nin denize döküldüğü yerdir. Brat Pack (filmler) Brad Pack 1980li yıllarda daha çok "The Breakfast Club" ve "St. Elmos Fire"'da rol almış genç oyuncuların grubuna denmektedir. Kiefer Sutherland ve Tom Cruise gibi oyuncular buraya dahildir. The Most Gigantic Lying Mouth of All Time The Most Gigantic Lying Mouth of All Time (TMGLMOAT) İngiliz rock grubu Radiohead'in 1 Aralık 2004'te yayımladığı ikinci DVD'si. Chris Bran'ın yönettiği DVD'de TMGLMOAT'ın dört bölümü, Radiohead'in daha önceden duyulmamış şarkıları, bazı konser kayıtları, animasyonlar ve grup üyeleriyle yapılmış röportajlar vardır. Bazı klipler Chris Bran, Stanley Donwood ve Radiohead tarafından yapılmış, bazıları da gruba gönderilen klipler arasından seçilmiştir. DVD'nin dört bölümü de Nigel Godrich ya da Stanley Donwood'u temsil ettiği düşünülen bir hayalî karakter olan Chieftan Mews tarafından yapılan yorumlarla başlar ve sonlanır. DVD'de Thom Yorke and Ed O'Brien ile yapılmış röportaşlar vardır. Fakat verilen cevaplarda Yorke'un sesi ile elektronik oynama yapılarak sertleştirilmiştir; O'Brien ise sorulan sorulara kahkahayla veya anırmaya benzer bir sesle karşılık verir. DVD'den bazı filmler 2005 Ether Festival'de Jonny Greenwood tarafından gerçekleştirilen performansta sahne arası eğlencesi olarak kullanılmıştır. TMGLMOAT aslında televizyon ya da Radiohead Television gösterimi için yapılmıştır. Fakat daha sonra DVD olarak satışa sunulmasına karar verilmiştir. Başta, DVD'nin ilk üç bölümü Radiohead Television'a QuickTime formatında yüklenmişti. Fakat daha sonra vidyoların yerini DVD'nin reklamı aldı. Radiohead'in EMI (Parlophone/Capitol) ile olan sözleşmesi "Hail to the Thief" albümüyle sona ermişti. Başka bir şirketle anlaşmayan grup, DVD'yi etiketsiz olarak, sadece grubun resmi sitesinden ve birkaç anlaşmalı müzik marketten satışa sundu. Chieftan Mews: Eğer burada, The Most Gigantic Lying Mouth'ta bizimle iletişime geçmek istiyorsanız, bize yaşınızı belirten bir mektup gönderin... Sadece yaşınız. Chieftan Mews: Lütfen bana aşık olmayın. Size karşılık veremem. Bütüm sevgim kullanıldı... Kendi üstümde. Cheiftan Mews: Canavarların sizi yakalamasına izin vermeyin. Beni yakaladılar. Chieftan Mews (Kapak kitapçığı içinde):Bu bir aldatmaca. Paramı istiyorum. Kurtuluş (film) Kurtuluş ABD yapımı macera gerilim filimdir. Özgün adı Deliverance dır. Senaryosunu James Dickey'in 1970 tarihli aynı adlı kendi romanından uyarlayıp yazdığı filmin yönetmeni John Boorman dır. İngiliz yönetmen John Boorman Warner Bros şirketi adına filmin yapımcılığını da üstlenmiştir. Filmin başlıca rollerinde Jon Voight, Burt Reynolds, Ned Beatty ve Ronny Cox oynamışlardır. Senarist James Dickey'in filmde küçük bir de rolü var; Şerif Bullard rolünde kısa bir süre gözüküyor. Kurtuluş, Ned Beatty'nin sinemadaki ilk filmidir. James Dickey'in romanı 1971 yılında Türkiye'de "Babil Kitap" tarafından Türkçe olarak yayımlanmış ve tıpkı ABD'de olduğu gibi haftalarca çok satanlar listesinde kalmıştı. Bu sırada roman henüz sinemaya aktarılmamıştı. Filmde bir hafta sonunu vahşi doğanın içinde geçiren 4 şehirli arkadaşın güzel başlayan nehir yolculuklarının kabusa dönüşmesi, fiziksel ve ruhsal sınırlarının sonuna kadar zorlanması anlatılmaktadır. Bir 'vahşi doğaya dönüş macerası' gibi başlayan film, uygarlık dışı varlıkların yaşadığı bir cehenneme yapılan kıyamet yolculuğuna dönüşür. 1973'te 3 dalda Oscar'a aday gösterilen film ABD'de "kültürel, tarihi ve estetik olarak önemli" filmler arasına seçilerek Kongre Kütüphanesi'nin "Ulusal Film Arşivi"nde muhafaza edilmesine karar verilmiştir. ABD'nin güney eyaletlerinden Georgia ile Güney Carolina 'yı birbirinden ayıran kurgusal Cahulawassee nehri üzerine bir baraj inşa edilmek üzeredir. Kısa bir süre sonra bu nehir ortadan kalkacak yerini de yapay bir baraj gölü alacaktır. Atlanta'lı doğa tutkunu Lewis (Burt Reynolds) ve üç şehirli arkadaşı, Ed (Jon Voight) Bobby (Ned Beatty) ve Drew (Ronny Cox) nehrin doğası sonsuza dek bozulmadan önce son bir kez kano ile nehri boydan boya geçmeyi ve bir çeşit macera yaşamayı planlarlar. Bu hafta sonu tatilinin her zaman golf oynadıkları hafta sonlarından farklı olmasını istemektedirler. Nehir boyunca ormanın derinliklerine doğru ilerledikçe doğanın güzelliği ile ters orantılı olarak yöre insanlarının pek de dost canlısı olmayan davranışları ile karşılaşırlar ve yolculukları bir kabusa dönüşür. Deliverance (anlam ayrımı) Milne HattÄ± Milne Hattı, Türk Kurtuluş Savaşı’nın başlarında, Türk kuvvetleri ile Yunan kuvvetleri arasında belirlenen hat. Mondros Mütarekesi'nden sonra İstanbul’daki işgal kuvvetleri komutanlarından biri olan İngiliz General George Milne, İstanbul hükümetlerinin çalışmalarını yönlendirmeye yönelik çabalarıyla tanıyordu. Milne, Anadolu’nun batısında Türkler ile Yunanlar arasında çatışmaları önlemek için bir sınır belirledi ve 3 Kasım 1919’da Harbiye Nezareti’ne bildirdi. Bu hat, Ayvalık’ın kuzeyindeki Aymazdağı’ndan güneye doğru Tatarköy, Keşelli, Sart, Bademlik, Umurlu ve Selçuk’tan geçiyordu. Bu sınır büyük tepki gördü ve çeşitli yerlerde gösteri ve mitinglerle protesto edildi. Öte yandan Yunanlar da Milne Hattı’nı aşmak amacıyla 18 Ocak 1920’de Soma ve Salihli cephelerinden saldırıya geçtiler, ama geri çekilmek zorunda kaldılar. 22 Haziran 1920’de başlayan Yunan saldırısı, Milne Hattı’ndan başladı ve bu yapay sınır bu saldırıyla birlikte ortadan kalktı. Yelena Pavlova Yelena Pavlova (d. 12 Aralık 1978-Taşkent/Özbekistan) Kazak voleybolcu. 1980 Moskova Olimpiyat Oyunları’nda Sovyetler Birliği bayan voleybol takımıyla altın madalya kazanan Larisa Pavlova‘nın kızıdır. Voleybola 13 yaşında Özbekistan’da başladı. İlk kulübü Özbekistan’ın “Skif” takımı, ilk antrenörü T. Abramova’ydı. 1997 yılında Kazakistan’a yerleştiler. Kazakistan ulusal takımının kaptanı ve en önemli oyuncusudur. Kazakistan Devlet Enstitüsü mezunudur. Avrupa’nın çeşitli liglerinde oynadı. Şu an Japon ligindeki Hisamitsu Springs kulübünde volebol kariyerini sürdürüyor. Ömer Lütfü Çetin Ömer Lütfü Çetin (d. 1934, Lice, Diyarbakır), Türk ressam. Ortaokul ve liseyi şimdiki Diyarbakır Ziya Gökalp Lisesi olan Diyabakır Lisesi'nde okudu. İstanbul Üniversitesi İktisat Fakültesi'nden iktisatçı olarak mezun oldu. Lise öğrenimi sırasında şans eseri dönemin resim öğretmeni Turan Erol'un teşviki ile resim çalışmalarına başladı. Üç yıl boyunca öğretmeninin rehberliğinde resim çalıştı. Yüksek öğrenimi için geldiği İstanbul'da öğrenimi süresince ara verdiği ya da yeterince zaman ayıramadığı resim çalışmalarına mezuniyeti ile birlikte Ankara'da Lütfü Günay Atölyesi'nde yeniden başladı. 1968 yılından bu yana katıldığı resim sergileri ile sanat çevresinde tanınır duruma gelen sanatçı, 34. Devlet Resim Heykel yarışmasına katıldığı 1973 yılında bir tablosu derece aldı. Devlet Resim Yarışması'nda iki eseri juri kararı ile satın alındı. Yurt içi ve yurt dışı özel koleksiyonlarda eserleri bulunan Ömer Lütfü Çetin, Atlılar Grubu ve Birleşmiş Ressamlar ve Heykeltıraşlar Derneğinin üyesidir. İzlenimci uslupla teknik olarak seçtiği "Yağlıboya" ve "Yağlı Pastel"le "Peyzaj'larını 1970 yılından beri Ankara'da kendi atölyesinde üretmeye devam etmektedir. Abdülaziz Efendi (Hekimbaşı) Hekimbaşı Abdülaziz Efendi, Osmanlı tıp bilgini, bestekâr ve şairdir. Osmanlı Devleti'nde Subhizadeler diye bilinen ve çok sayıda devlet adamı, hekim, şair ve bestekâr yetiştiren bir aileye mensuptur. İstanbul’da 1735 yılında doğdu. Tıp eğitimi görerek hekim oldu. Bir süre Viyana’da da tıp eğitimi gördü, pek çok doğu ve batı dilini öğrendi. Osmanlı saray hekimleri arasına girdi. Yüksek müderris (Ordinaryüs Profesöre denk akademik derece) oldu. Meşhur Hollandalı hekim Herman Boerhaave tarafından yazılmış olan Aphorismi de cognoscendis et curandis morbis adlı kitabı Latince’den Türkçe’ye tercüme etti. Bu eser Türk tıp tarihinde tercüme edilen ilk batı tıp eseridir. 41 yaşında hekimbaşı oldu. Görevi dışındaki devlet işlerine müdahale ettiği gerekçesiyle bu görevinden alındı ve daha sonra İstanköy adasına sürgün edildi. 14 Zilhicce 1191 (13 Ocak 1778) tarihinde İstanköy adasında yaşamını yitirdi ve oraya defnedildi. Mezar taşı günümüze kadar gelmiştir. Hekimbaşı Abdülaziz Efendi “Aziz” mahlasıyla Türkçe ve Farsça şiirler yazmıştır. Küçük bir divan oluşturacak sayıdaki şiirlerinin elyazması tek nüshası İstanbul Üniversitesi Kütüphanesinde bulunmaktadır. Klasik divan şiiri kaidelerine uygun olarak yazılmış olan şiirleri, edebi açıdan orta seviyededir. Çeşitli şiirleri kendisi ve başka bestekârlar tarafından bestelenmiştir. Özellikle “Arâm edemem yâre nigâh eylemedikçe” sözleriyle başlayan gazeli çok sevilmiştir. Bu şiir üzerine kendisi ve başka bestekârlar tarafından çok sayıda beste yapılmıştır. Hekimbaşı Abdülaziz Efendi Klasik Türk Musikisi alanında önemli bir bestekârdır. Musiki konusunda eserler de kaleme almıştır. Klasik büyük formlarda bestelediği 6 eser günümüze kadar gelmiştir. TRT repertuvarında da yer alan bu eserler şunlardır: Bayati Beste: Ey gamze söyle zahm-ı dilimden zebânım ol (Güfte: Nedîm) Bayati Nakış Ağır Semai: Ârâm edemem yâre nigâh eylemedikce (Güfte kendisinin) Bayati Nakış Yürük Semai: Söyle güzel rûh-i musavver misin? (Güfte kendisinin) Hüzzam Beste: Âşıka tân etmek olmaz mübtelâdır neylesin (Güfte: Nef’î) Şehnaz Buselik Ağır Semai: Be-şeset tîğ-ı tegafül Şehnaz Buselik Yürük Semaî: Bir dilberi sevdim ki güzeller güzelidir Argo (anlam ayrımı) Argo ÅŸu anlamlara gelebilir: Olivier Besancenot Olivier Besancenot (d. 18 Nisan 1974), sol görüşe sahip Fransız siyasetçi, 2007 Fransa Genel Seçimleri'nde başkan adayıydı. 2002'den beri LCR sözcülüğünü yapmakta, aykırı söylemleri toplumun her kesiminden farklı bir etki yaratmaktadır. Kendisi son süreçte Fransa'nın Che Guevara'sı olarak nitelenmektedir. Troçkist olan LCR son süreçte referans olarak kendisine Troçki, Che ve Rosa Luxemburg ile farklı bir açılıma gitmiş, Güney Amerika örneklerinin izlenebilir olduğunu söylemektedir. Jus sanguinis Jus sanguinis, ülkelerin vatandaşlık kanunlarına göre, arzuları üzerine bireylerin kendi ailelerinin veya atalarının sahip oldukları vatandaşlığa geçebilmelerini sağlayan ve kan bağına bağlı olarak atfedilecek hukuk ilkesidir. (Latince "jus" (hak) ve "sanguinis" (kan) sözcüklerinin birleşmesiyle oluşmuştur. Herhangi bir vatandaşlığın ülke toprakları içerisinde dünyaya gelinmesiyle kazanılmasını sağlayan hukuk ilkesi ise jus soli'dir. Jus sanguinis 11 Şubat 1964'te kabul edilen Türk vatandaşlığı kanununun ilk maddesinde şu biçimde belirtilmiştir: Argo (gemi) Argo, Yunan mitolojisinde İason ile Argonotların Altın Post’u ele geçirmek üzere İolkus kentinden yola çıktıkları geminin adıdır. Argo gemisi, Argus adında bir tersane işçisi tarafından yapıldı. Geminin koruyucusu tanrıçası Hera idi. Bu efsanenin asıl kaynağı Rodoslu Apollonios’un Argonautika adlı yapıtıdır. Bu geminin Altın Post’un peşine düşen denizcilerin adı Argonot da bu gemiden gelir. Trakun balığı Trakun balığı ("Caranx crysos"), istavritgiller (Carangidae) familyasından, kemikli balık türü. Kızıldeniz'den Akdeniz'e göç etmeleri sonucu 1990lı yılların ortalarından itibaren Akdeniz kıyı bolgelerinde ve Güney Ege'de görülmeye başlayan tür, bütün Akdeniz'de ve Cebelitarık Boğazı'ndan çıkarak Kuzeybatı Afrika kıyılarına kadar uzanan yaşama alanına sahiptir. Genelde 20-25'li sürüler halinde dolaşır. Süratli bir balıktır. Akya balığıyla karıştırılır. Maksimum 5 kg'a kadar büyür. Lady Snowblood , Ana karakteri Yuki Kashima olup Meiko Kaji tarafından canlandırılmıştır, yönetmeni: Toshiya Fujita'dır. Japonya karışık bir dönemdedir. Yuki'nin babası öğretmen olarak bir köy veya kasabaya gelir o kasaba veya köyün yerel çetesi tarafında babası katledilir, annesi ise tecavüze uğrar annesi bu yerel çetenin bir elemanını öldürür ve böylece hapishaneye düşer orada intikamını almak için önüne gelen erkekle yatar intikamını bu doğan çocuğun almasını sağlamaktır amacı intikam gözünü kör etmiştir. Aynı zamanda bir kız çocuğu doğurur. Bu kız çocuğunu doğurduktan bir süre sonra ölür. Kız hapisten çıkar ve budist bir rahip tarafından yetiştirilir. Her türlü dövüş tekniğini öğrenerek ailesinin katillerinin peşine düşer. Salt intikam duygularını dayanan bir film; intikam için doğan Yuki'nin hikâyesidir. Quentin Tarantino'nun "Kill Bill" filmindeki O-Ren Ishii karakterini bu filmden esinlenerek yarattığı söylenir. Soundtrack'inde Meiko Kaji'nin söylediği "The Flower of Carnage" parçası bulunur. Filmde, The Bride'ın O-Ren Ishii'yi öldürdükten sonra çalar bu şarkıdır. Soundtrack'inde de Meiko Kaji'nin söylediği "Urami Bushi" parçası bulunur. Bu şarkı da film bittiğinde çalmaktadır. Eduard MÃ¶rike Eduard Mörike (d. 8 Eylül 1804 Ludwigsburg - ö. 4 Haziran 1875 Stuttgart) Romantik dönem Alman yazar, şair. "Stuttgart Cücesi" ve "Mozart Prag Yolunda" kitapları ile bilinir. Babası bölge sağlık danışmanı olan Mörike, uzun bir dönem Ludwigsburg'da dini eğitim gördü. Ardından, 1818 yılında Urach'ta Kilise'ye bağlı yatılı okulda okudu. Eğitimine devam ettiği yıllarda şair Waiblinger'le dostluk kurdu. Bir süre sonra din görevlisi olarak Tübingen Manastırı'nda çalıştı. Çeşitli yerlerde papaz yardımcısı olarak bulunduysa da bu görevi hiç sevmedi. 1827 yılında edebi çalışmalara başladı. Geçici olarak bir gazetede redaktörlük yaptı. Ancak yedi yıl sonra din adamlığına geri dönerek Cleversulzbach'a papaz olarak gitti. Papaz olmaktan hoşlanmadığı halde bu işe devam eden ancak bir yandan da farklı meslekler deneyen Eduard Mörike, 1843'te öğretmenlik yapmaya karar verdi. Yaşamının son yıllarına kadar bu işi sürdüren yazar, emekli olduktan sonra önce Nürtingen'de daha sonra da Stuttgart'ta, o dönemin toplumsal sorunlarından uzak sakin bir yaşam sürdü. Alman edebiyatında romantik dönem ile gerçekçi akım arasında yer alan ve çağının gerçeklerinden uzak, yılgın Biedermeier döneminin önde gelen temsilcileri arasına katılan Mörike, şiirlerinde klasik dönemin ölçü ve biçim özellikleri ile romantik dönemi, kendine özgü bir anlayışla birleştirdi. Dünyadan kopuk, sessiz bir yaşamın ürünleri olan yalın dizelerinde halk şarkıları ile romantik dönemin doğanın derinliklerinde kendini bulma eğilimi, Goethe'nin biçim ve ölçü alanındaki ustalığını bir araya getirmiş, tüm benliğiyle algıladığı doğayı dizelerinde şiirleştirmiştir. "Bir Lamba İçin" adlı eserinde olduğu gibi küçük ayrıntıları anlattığı şiirlerinin yanı sıra korku ile zevk, sevinçle üzüntü, istek ile isteksizlik arasında bir denge kurmaya çalışarak kendi iç dünyasındaki duyguları dile getirdi. "Mummel Gölü Kıyısındaki Hayaletler" adlı masal ve mitoslara dayanan baladları ile "Terkedilmiş Kız" gibi halk şarkıları en beğenilen yapıtları arasındadır. Şiirlerin yanı sıra uzun hikâye ve romanlar da yazan Eduard Mörike'nin yayınlanan romanı "Ressam Nolten" adını taşımaktadır ve adından anlaşılacağı gibi bir sanatçının hayatını anlatır. Goethe'nin Wilhelm Meister romanının bir uzantısı olan bu yapıtta, karışık bir olay dizisinin yanı sıra lirik, duygusal bölümlere, şiirlere, mektuplara, günlük tutanaklarına, monologlara da yer veren Mörike, daha sonra giderek yaygınlaşacak olan psikolojik romanların ilklerinden birini yaratmıştır. Yayınlandığı yıllarda ilgi toplayan "Ressam Nolten"den daha başarılı bulunan "Mozart Prag Yolculuğunda" adlı eserinde ise 'Don Juan' adlı yapıtının galasına katılmak üzere Prag'a giden Mozart'ın yolculuk sırasında bir kontun şatosunda geçirdiği günü anlatır. Mörike'nin uzun hikâye tarzıyla kaleme aldığı "Mozart Prag Yolculuğunda"da gerçek bir sanatçı olmanın güzel ve eğlenceli yanlarının yanı sıra tehlikelerini de gösterilir. Söz konusu eserde çocukça bir yaşam sevinci ile büyük bir ağır başlılık, sevinç ile üzüntü, deha pırıltısı ile ölümün gölgesi birlikte dile getirilmektedir. Tüm bu unsurlar içine melankolinin de eklenmesiyle Mozart'ın dahi kişiliğini göstermek için kullanılır. Anakreon, Theokritos başta olmak üzere antik şairlerden yaptığı usta işi çeviriler ve duygusal mektuplar sayesinde edebiyat dünyasındaki ününü pekiştiren Eduard Mörike, 1875'te Stuttgart'ta yaşamını yitirdi. Niall Duthie Niall Duthie (15 Mayıs 1947) Aberdeen, İskoç roman yazarı. Gana, İngiltere ve Malezya'da bulunan yazarın romanları kadınlar hakkındadır. Sharon Maas Sharon Maas Georgetown, Guyanalı 1951 doğumlu yazar. Siyasetle ilgilenen bir aileden gelen yazarın annesi Guyana'nın ilk feministlerinden ve insan hakları savunucularındandı. Babası ise Guyana hükûmeti için görev yapıyordu. Mass, Guyana ve İngiltere'de eğitim aldı. Sonrasında "Sunday Chronicle" gazetesinde makaleler yazmaya başladı. Yazar, 1971 ile 1972 yıllarında Brezilya, Peru, Ekvador ve Kolombiya'ya seyahat etti. Seyahatları hakkında yazdığı makaleler gazetede yayınlandı. 1973 yılından itibaren Hindistan, Türkiye, İran, Afganistan ve Pakistan'a seyahat etti. Hindistan'da iki yıl geçirdikten sonra Almanya'ya gitti. Yazar şu an İngiltere ve Almanya'da yaşamakta ve iki çocuğu bulunmaktadır. Almanca, İspanyolca, Fransızca ve Danca bilmektedir. Reha Muhtar Reha Muhtar (d. 21 Temmuz 1959, İstanbul), Türk televizyon programcısı, yorumcusu ve haber sunucusu. Babasının Dil ve Tarih-Coğrafya Fakültesi'nde Arap Dili ve Edebiyatı bölümünde öğretim elemanı olarak çalışmasından dolayı, kışları Ankara'da yazları ise İstanbul'da yaşıyorlardı. İlk orta ve liseyi TED Ankara Koleji'nde bitirdi. İş yaşamına 1983 yılında Milliyet gazetesinde muhabir olarak başladı. 1985 yılında Milliyet gazetesinden ayrıldıktan sonra hem TRT'ye geçen Muhtar, Atina, Yunanistan'da TRT muhabiri olarak tanındı. Atina yıllarında Yunanistan briç şampiyonu oldu. 1991 yılında "CNN International" 'ın programı olan "Crossfire" 'ın benzeri "Ateş Hattı" programını hazırlamaya başladı. 1993 yılında TRT'den ayrılıp Kanal D'ye geçti. 1994 yılında Kanal D'nin satılması nedeni ile Kanal D'den ayrıldı ve TRT'ye döndü. 1995 yılında yeniden TRT'den ayrılıp Star TV'ye geçti. ve kısa bir süre bu kanaldan ayrılıp Kanal D'ye döndü. 1996 yılında Kanal D'den tekrar ayrılıp Show TV'ye geçerek ana haber sunucusu ve haber genel yayın yönetmeni oldu. 2000 yılında Akşam gazetesinde başladı. 2002 yılında Show TV'den ve Akşam gazetesinden ayrılan Muhtar, Star TV'ye geri dönmüştür. 2003 yılında Star TV'yi bırakan Muhtar, Star gazetesinde yazarlığa devam etti fakat Star Medya Grubu'ndan ayrıldı. 2004 yılında atv'ye geçerek Akademi Türkiye jürisi oldu ve Sabah gazetesine geçmiştir. 2006 yılında Ciner Medya Grubu'ndan ayrılan Reha Muhtar, Show TV'ye döndü ve PişşTi adlı programını sundu ve Reha Muhtar TV programını sundu ve tekrar Show TV'den ayrıldı ve Vatan gazetesinde yazmaktadır. 2007 yılında FOX'a geçerek Çapraz Ateş programını sundu ve bu kanaldan ayrıldı. 2008 yılında Kanal 1'e geçeçekti ama geçemedi ve 3 kere Show TV'ye dönerek yarışma sunucusu oldu ve tekrar bu kanaldan ayrıldı. 2009 yılında CNN Türk'te "Çok Farklı" programını yaptı ve bu kanaldan ayrıldı ve Kanaltürk'te "Son Kale" adlı programları yayınlanmıştır. 2011 yılında "Çok Farkı" Kanaltürk'te program yapan Muhtar, bu kanaldan ayrıldı. 2012 yılında Reha Muhtar tvem ile anlaşmaya gelecekti ama tvem'e gidemedi. Muhtar, Vatan Gazetesi'nde yazarlığa devam etmektedir. 1983 yılında kendisi gibi gazeteci olan Selin Çağlayan'la olan evliliği beş yıl sürdü. 2001 yılında Nilüfer ile başlayan ilişkisi 2003 yılında ikilinin yaptığı basın açıklamasıyla sona erdi. 2006-2007 yıllarında şarkıcı Gülşen‘le olan ilişkisiyle magazin medyasında çokça yer aldı. 2008 yılında oyuncu Deniz Uğur'la olan ilişkisi 2010 yılında sona erdi. Reha Muhtar, Nilüfer’in kızı Ayşe Nazlı’nın manevi babası olup, oyuncu Deniz Uğur’la olan ilişkisinden de 2009 yılında dünyaya gelen Mina ve Poyraz adında ikiz çocukları bulunmaktadır. Bayanihan Linux Bayanihan Linux, Debian tabanlı bir Linux dağıtımıdır. Canlı CD özelliğine sahip olan yazılım, CD'den USB parmak belleklerden çalıştırılabilir veya Sabit Diske kurulabilir. Bayanihan Linux KDE masaüstü ortamını kullanmaktadır. Filipin Gelişmiş Bilim ve Teknoloji Enstitüsü (ASTI) (Tübitak benzeri bir kurum) tarafından geliştirilmektedir ve çoklu dil desteğine sahiptir. (Türkçe de bu dillerin arasında yer alıyor) Kurulum sırasında Anaconda kurulum yöneticisini kullanıyor. Bu sayede ilk defa işletim sistemi kuracaklar bile kolayca kurulum yapabilirler. Battal Gazi (film, 1966) Battal Gazi, 1966 yapımı macera tarzı Türk filmidir. Senaryo yazarı ve yönetmen Muharrem Gürses'tir. Battal Gazi rolünde Atilla Gürses vardır. Diğer oyuncular Tijen Par, Sevim Emre, Atif Kaptan ve Diclehan Baban'dır. Türkçe ve siyah-beyaz bir yapımdır. Yapımcı firma Atilla Film'dir. Aptitude aptitude APT'ın kullanıcı arabirimidir. Yazılım paketlerini listelemeye, onları seçip kurmaya ve kaldırmaya yarar. Çok güçlü bir arama sistemine sahiptir. Debian için yapılmış uygulama, RPM tabanlı sistemlere de uyarlanmıştır. codice_1 ncurses kütüphanesini kullanan grafiksel kullanıcı arayüzüne sahiptir. ncurses kütüphaneli arabiriminin yanında birçok apt-get komutunu emule etmiştir. codice_1 ilk olarak 1999 yılında yapılmıştır. O zamanda APT'ın kullanıcı arabirimine sahip 2 uygulama bulunmaktaydı: dselect ve console-apt. İlk açık sürümü 0.0.1 18 Kasım 1999 tarihinde dağıtıldı. Çok limitli olan ilk sürüm sadece paketleri listelemeye yarıyordu. Onları yüklemeye, indirmeye ve silmeye olanak vermiyordu. 0.0.4a sürümü ile birlikte eklenen bu ve daha birçok özellik ile Debian 2.2 `potato`da yerini aldı. 2000 yılları sonunda yeniden yazılan kullanıcı arabiriminin fikri, GTK+ ve Qt gibi modern widget araçlarından alındı. Eski kullanıcı arabirimine benzemesine karşın, açılır kapanır menüler ve pop-up dialoglarıyla bezendi. Aptitude'nin kullanılmayan özelliklerinden, ufak bir mayın tarlası implementasyonu eklendi. Yeniden düzenlemiş şekilde 0.2.0 sürümü dağıtıldı. 0.2.11.1 Debian 3.0 `woody` ile dağıtıldı. Aptitude'ye göre, APT'da bulunan "Süper İnek Güçleri" aptitude de bulunmamaktaydı. Apt-get içerisinde bulunan "Süper İnek Güçleri" codice_3 komutuyla harekete geçirilebilinir. Aptitude ile bunu denerseniz size sürpriz yumurta olmadığını söyleyecektir. Fakat -v ve ardından devam eden -vv parametreleri ile kullanıcıyı başından defeden bir döngü ile karşılaşabilirsiniz. En sonunda çıkan resim orijinal apt-get de bulunan sürpriz yumurtadaki resme benzememektedir. Programın farklı sürümlerinde farklı döngüler görülmekte. Bunlardan bir tanesi: Robert McAlmon Robert Menzies McAlmon (d. 9 Mart 1896, Clifton, Kansas - ö. 2 Şubat 1956), Amerikalı yazar, şair ve yayıncı. Clifton, Kansas'ta doğdu. Minnesota Üniversitesi'ne kabul edildi. Burada yalnızca bir sömestr okudu, sonra 1918'de ABD Hava Kuvvetleri'ne (United States Air Corps) katıldı. II. Dünya Savaşı'nın sonunda üniversiteye , ancak bu kez Güney Kaliforniya Üniversitesi'ne döndü. 1920'ye dek aralıklı olarak derslere devam etti, bu tarihte önce Chicago'ya, ardından New York'a taşındı. New York'ta William Carlos Williams'la "Contact" adlı bir dergi çıkarmak için iş birliği yaptı. Ertesi sene Bryher adıyla tanınan İngiliz yazar Annie Winifred Ellerman'la evlenmesinin ardından Paris'e taşındı. Taşındıktan sonra McAlmon üretken bir yazar haline geldi, gençliğinde Güney Dakota'da yaşadıklarına dayanan pek çok öykü ve şiir yazdı. 1922'de kısa öykülerinden oluşan kitabı "A Hasty Bunch" 'ın yayımlanmasının ardından, kendi yayın şirketi "Contact Editions" 'ı kurdu. Burada kendi çalışmalarının yanı sıra, eşi, Gertrude Stein, Ernest Hemingway ve dönemin diğer önde gelen yazarlarının eserlerini bastı. En önemli eserlerinden biri, bir Amerikan kasabasının karamsar portresini sunan "" (1924) adlı kitabıdır. McAlmon 1940'ta ABD'ye döndü ve 16 yıl sonra neredeyse hiç tanınmadığı memleketinde Desert Hot Springs, California'da öldü. 1990'larda Edward Lorusso McAlmon'ın kitaplarından "Village" (1990), "Post-Adolescence" (1991) ve "Miss Knight and Others" (1992)'ı yayımladı. Yazarın tek biyografisi, Sanford J. Smoller'ın yazdığı 1975 basımı "Adrift Among Geniuses: Robert McAlmon, Writer and Publisher of the Twenties" 'dir. Vakıflar Yasası Vakıflar Yasası ya da Azınlık Vakıfları Yasası, 1936 yılında Türkiye'de azınlık vakıflarının mülk edinmelerine engelleme getirmesi ile bilinen yasadır. Yasa, vakıfların yönetimi, faaliyetleri ve denetimine, yurt içi ve yurt dışındaki vakıf taşınır ve taşınmaz eski eserlerin tescili, muhafazası, onarımı ve yaşatılmasına, vakıf varlıklarının ekonomik şekilde işletilmesi ve değerlendirilmesinin sağlanmasına ilişkin usul ve esasların belirlenmesi; Vakıflar Genel Müdürlüğünün kuruluşu ile Genel Müdürlüğün teşkilat, görev, yetki ve sorumluluklarının düzenlenmesi amacıyla hazırlanmıştır. Cumhurbaşkanı Abdullah Gül'ün onayladığı 5737 sayılı "Vakıflar Kanunu", 27 Şubat 2008 tarihinde Resmi Gazete'de yayımlanarak son hali ile yürürlüğe girdi. Yeni durumda, yabancılar Türkiye'de mütekabiliyet esasına göre yeni vakıf kurabilecekler ve Vakıflar Genel Müdürlüğü'ne beyanda bulunmak şartıyla şube ve temsilcilik açabilecekler. Filippi Muharebesi Filippi Muharebesi, İkinci üçlü yönetimin başat güçleri Marcus Antonius ve Octavian'a bağlı birliklerle Jül Sezar'ın suikastçileri Marcus Junius Brutus ve Gaius Cassius Longinus arasında Makedonya'daki Filippi() kenti yakınlarında MÖ 42 yılında yapılan son ve bitirici savaş. İkinci üçlü yönetim bu savaşı Sezar'ın intikam savaşı olarak ilan etmişti. Savaş antik Filippi kentinin batısındaki ovada birbiri ardında gelen iki çarpışma halinde olmuştur. İlk çatışma Ekim ayının ilk haftasında olmuş, Brutus Octavian'la karşı karşıya gelirken Antonius'un birlikleri de Cassius'un karşısına çıkmıştır. İlk olarak Brutus Octavian'ı geri püskütrmüş ve karargahını ele geçirmiştir. Ancak güneyde Cassius'un birlikleri Antonius tarafından yenilince, Cassius Brutus'un da yenildiği şeklindeki yanlış bilgiye istinaden intihar etmiştir. Brutus, Cassius'un geride kalan birliklerini bir araya toplamış ve bir sonraki saldırıya hazırlanmıştır. İkinci ve son savaş 23 Ekim tarihinde yapılmış, Brutus'un birlikleri yenilmiş ve Brutus intihar ederek Roma Cumhuriyetinin kontrolünü İkinci üçlü yönetime bırakmıştır. Sextus Pompeius Sextus Pompeius Magnus Pius ya da kısaca Sextus Pompeius, Roma Cumhuriyetinin sonlarında (MÖ 1. yüzyıl) yaşamış Romalı general. İkinci üçlü hükümdarlık'in karşısına çıkan son muhaliftir. Sextus Pompeius, Büyük Pompey'in (Gnaeus Pompeius Magnus) üçüncü karısı Mucia Tertia'dan olan oğludur. Büyük kardeşi Gnaeus Pompeius'da aynı kadındandır. Her ikisi de babaları Romalı büyük general Büyük Pompey'in gölgesinde büyümüşlerdir. Sezar'ın MÖ 49 yılında Rubicon nehrini geçmesiyle başlayan iç savaşta, Sextus'un büyük kardeşi Gnaeus pek çok Romalı muhafazakâr senatörün yaptığı gibi doğuya kaçan babasını takip etti. Sextus, üvey annesi Cornelia Metella'ya göz kulak olmak için Roma'da kaldı. Pompey'in ordusu MÖ 48'de Pharsalus savaşını kaybedince Pompey hayatını kurtarmak için kaçmak zorunda kaldı. Cornelia ve Sextus onunla Lesbos adasında buluştu ve birlikte Mısır'a kaçtılar. Mısır'a ulaştıktan bir süre sonra aynı yılın 29 Eylüllünde babasının bir ihanet sonucu öldürülmesine şahit oldu. Pompey'in ölümünün ardından Cornelia Roma'ya döndü ancak Sextus ertesi yıl Afrika'da bulunan Roma eyaletlerindeki Sezar muhaliflerine katıldı. Metellus Scipio, Genç Cato, kardeşi Gnaeus ve diğer senatörlerle birlikte Sezar'a ve ordusunu karşı koyma hazırlıklarına giriştiler. Sezar'ın muhaliflerle ilk savaşı olan MÖ 46 yılındaki Thapsus savaşını kaybeden Metellus Scipio ve Cato intihar etti. MÖ 45'te, Sezar Pompeius'un kardeşini Hispania'daki Munda savaşında yendi. Gnaeus Pompeius idam edildi ancak genç Sextus bir kez daha kaçmayı başararak Sicilya'ya gitti. Roma'da, Sezar 15 Mart MÖ 44 tarihinde elebaşlığını Cassius ve Brutus'un yaptığı bir grup senatör tarafından öldürüldü. Bu cinayet, ortamı yatıştırmak bir yana Sezar'ın mirasçıları ve suikastçileri arasında yeni bir iç savaşın başlamasına yol açtı. Sezar'ın intikamını almak ve tüm muhaliflerini bastırmak amacıyla Octavian, Marcus Antonius ve Marcus Aemilius Lepidus arasında İkinci üçlü yönetim oluşturuldu. Sicilya'da bulunan Sextus Pompeius tam anlamıyla bir isyancıydı ancak Triumvirlerin önceliği Sezar'ın katilleri Cassius ve Brutus'tu. Böylece tüm adayı bir üs haline getiren Sextus, orduyu geliştirmek ve daha önemlisi güçlü bir donanma oluşturmak için aradığı zamana ve kaynağa sahip oldu. Brutus ve Cassius Filippi savaşını kaybetti ve intihar ettiler. Bu olayın ardından triumvirler yönlerini Sicilya ve Sextus'a çevirdi. Ancak bu andan itibaren, Sextus güçlü bir direnişe hazırlandı. Ertesi yıl süren çatışmalarda her iki tarafta kesin bir zafer elde edemedi ve MÖ 39'da Sextus ve triumvirler arasında bir barış anlaşması imzalandı. Anlaşmanın nedeni doğuda Partlara karşı muhtemel bir savaştı. Antonius, mümkün olan en fazla lejyonu toplamayı düşündüğünden Sicilya cephesinin güvenliğini geçici bir süre de olsa sağlamak gerekiyordu. Barış uzun sürmedi. Octavian ve Antonius arasında sık sık yaşanan didişmeler Sextus'a karşı bir savaşın yeniden başlaması için gerekli politik motivasyonu sağlıyordu. Octavian yeniden Sicilya'yı fethetmeyi denedi ancak ilki MÖ 37'de Messina'da ve ikincisi MÖ 36 Ağustosun da olmak üzere iki deniz savaşında da yenildi. Ancak Octavian çok yetenekli bir general olan Marcus Vipsanius Agrippa'ya sahipti. Sadece bir ay sonra Agrippa Sextus'un donanmasını Naulochus burnu açıklarında bozguna uğrattı. Sextus, yegane destek üssü Sicilya'yı terk ederek doğuya kaçmak zorunda kaldı. Sextus Pompeius MÖ 35'te Milet'te yakalandı ve mahkemeye çıkarılmaksızın Antonius'un emrindeki Marcus Titius'un emriyle idam edildi (Pompeius Roma vatandaşı olduğundan bu yasadışı bir durumdu). Vahşice öldürülmesi yıllar sonra Octavian ve Antonius arasındanki ilişkiler kopma noktasına geldiğinde Octavian tarafından bir silah olarak kullanılacaktı. Mick Thomson Mick Thomson (d. 3 Kasım 1973) Slipknot'ta gitaristlik yapan Amerikan müzisyen. Gruba katılmadan önce 'Ye Olde ' gitar mağazasında gitar dersleri veriyordu. Gruptaki Numarası #7'dir. Sol kolunda bu nedenden 'seven' yazılı bir dövme vardır. 2 metrelik boyuyla 'ayı' lakabıyla anılır. Seri katiller ilgi alanıdır. Kardeşleri arasında en yaşlısıdır, 3 erkek ve 1 kız kardeşi vardır. 'Aslında çok sakin bir insan' olduğunu, 'Sadece konserlerde kendini bulduğunu' belirtir. Maskesinde Hokey oyuncularının kullandığı maskelerden esinlenilmiştir. Yığın sıralaması Yığın Sıralaması (İngilizcesi: "Heapsort"), bilgisayar bilimlerinde kullanılan karşılaştırmaya dayalı bir sıralama algoritmasıdır. Uygulamada pek çok bilgisayarda hızlı sıralama algoritmasından daha yavaş çalışsa da en kötü durumda O(n log n) çalışma süresi vardır. Yığın sıralaması diziyi yerinde sıralar ancak kararlı bir sıralama algoritması değildir. Aşağıda yığın sıralaması algoritmasının sözde kodu verilmiştir. "swap" dizideki iki öğenin yerlerini değiştirmek için kullanılmaktadır. "heapify" fonksiyonu alttan üste doğru bir yığın oluşturmak için kullanılırken yığın özelliği kazandırılmak için öğeler aşağıya doğru incelenir. Aşağıda gösterilmiş bir diğer yol kullanılarak yığın üstten alta oluşturulup öğeler yukarı doğru incelenebilir. Ancak aşağıdaki uygulama her ne kadar anlaşılması daha kolay olsa da daha yavaştır. Ayhan Çevik (bürokrat) Ayhan Çevik (1951, Çıkrıkçı, Hayrabolu, Tekirdağ - 7 Ağustos 2014), Türk bürokrat. 1993-1996 yılları arasında Gümüşhane, 1996-1998 yılları arasında Tokat, 1998-1999 yılları arasında Çankırı, 1999-2003 yılları arasında Uşak, 2003-2005 yılları arasında Bilecik valilikleri yapmıştır. 22 Temmuz 2005 tarihinde merkez valisi olarak atanmıştır. 5 Mart 1999 tarihinde Çankırı Valisi olarak görev yaparken, bombalı saldırıda ağır yaralanmıştır. Saldırıda, koruma polisi ve iki lise öğrencisi ölmüştür. Saldırıyı, yasa dışı TİKKO örgütü üstlenmiştir. Yargıtay Cumhuriyet Savcılığı, kamuoyunda mafya lideri olarak bilinen Sedat Peker'in adamlarına menfaat karşılığı silah ruhsatı verdiği iddiasıyla Ayhan Çevik'in, görevi kötüye kullanma suçundan cezalandırılmasını ve suçun birden fazla işlenmesi nedeniyle cezanın artırılarak uygulanmasını istedi. Alejo Carpentier Alejo Carpentier y Valmont (d. 26 Aralık 1904 - ö. 24 Nisan 1980) Kübalı gazeteci, yazar. Latin Amerika edebiyatının 20. yüzyılın önde gelen roman yazarlarından biridir. Aynı zamanda müzikolog, eleştirmen ve oyun yazarı da olan Carpentier, büyülü gerçekçilik akımının ilk örneklerini vererek, kendisinden daha genç olan Gabriel Garcia Marquez gibi yazarları da etkilemiştir. Uzun yıllar Havana'da doğduğuna inanılan Carpentier'in ölümünden sonra İsviçre'nin Lozan kentinde doğum belgesi bulunmuştur. Annesi Rus asıllı dil profesörü, babası ise Fransız bir mimardı. 12 yaşında Paris'e taşındıkları zaman Jeanson de Sailly lisesinde müzik okumaya başladı. 1920'lerde Küba'ya döndükleri zaman, mimarlık okumaya başladı ama tamamlamadı. 1922'de "El Heraldo de Cuba" ve "La Discusión" 'da müzik eleştirileri yazmaya başladı. 1923'te "la Protesta de los Trecete yer aldı ve diktator Machado rejimini eleştiren ve estetik devrimi savunan küçük bir grup olan "Grupo Minoristas'a" katıldı. Avance gazetesinin kurucuları arasındaydı (1927). Aynı yıl Azınlıklar Manifestosunu ("Manifesto Minoristas") imzaladığı için komünist"' olduğu gerekçesiyle 7 ay hapse mahkûm edildi. Hapiste "¡Ecue-Yamba-O!" romanını yazmaya başladı. Serbest kaldığı zaman Amadeo Roldán ile birlikte "yeni müzik" konserleri organize ettiler ve Stravinsky, Poulenc, Eric Satie ve Malipiero'nun eserlerini Küba'ya getirdiler. 1928 yılında Paris'e kaçarak, gazetecilik yapmaya başladı. Fransa'da sürgündeyken André Breton, Paul Eluard, Louis Aragon, Jacques Prévert ve Antonin Artaud gibi sürrealistlerle tanıştı. Ayrıca tanıştığı Guatemalalı yazar Miguel Angel Asturias'ın mitoloji hakkındaki eseri yazım tarzını etkiledi. Çağdaş kültür konularında yazarak hayatını kazanmaya devam etti, bir yandan da Komünist Parti gazetesine katkıda bulundu. Fransa'dayken İspanya'ya çok sayıda ziyaret yaptı ve bu geziler sırasında Barok tarzını sevmeye başladı. 1937'de İspanyol İç Savaşı sırasında, Madrid'te faşizme karşı yapılan yazarlar konferansına katıldı. 1942'de eşiyle beraber Haiti'ye seyahate çıkarlar, bu yolculuk onun için "lo real maravilloso", büyülü gerçek dediği Amerikan dünyasının yeniden keşfi gibi olur. 1944 Meksika'ya yaptığı yolculuktan sonra, müzik konusunda önemli araştırmalar yaptı. "Küba'da Müzik"("La música en Cuba") 1945'te yayınlandı. 1946-1958 yılları arasında Venezuela'da radyoculuk ve yayımcılıkla uğraştı. Küba Devrimi olunca, 1959'da ülkesine dönünce, Eğitim Bakanlığında çeşitli üst düzey görevler yaptı. 1968'de Paris'in Küba Büyükelçiliği'nde Kültürel İlişkiler Ateşeliği görevine getirildi. Çeşitli gazetelerde yazmaya devam etti. Ülkesinde aldığı ödüllerden başka, "Cino del Duca", "Alfonso Reyes 1975" ve Cervantes (1978) gibi uluslararası ödüller de aldı. Kitapları pek çok dile çevrildi. Üzerinde çalıştığı son kitabı Arp ve Gölge'nin yayınlandığını göremeden 1980'de Paris'te öldü. Ayhan Çevik (siyasetçi) Ayhan Çevik, (d. 1964, Van, Türkiye), Türk siyasetçi. Anadolu Üniversitesi İktisat Bölümü mezunu.Serbest Muhasebeci ve Mali Müşavir.21. Dönem Milliyetçi Hareket Partisi Van Milletvekili. K.İ.T.komisyon üyeliği, T.B.M.M 21. Dönem Türk-Amerikan parlamenterler dostluk kurulu başkanlığı.Vanspor kulubu dönem başkanlığı.Çevik Şirketler Grubu Yönetim Kurulu başkanlığı.Evli ve iki çocuk sahibi. Naum Tiyatrosu Naum Tiyatrosu, İstanbul Beyoğlu'nda, bugün Çiçek Pasajı'nın olduğu yerde bulunan 1844 - 1870 yılları arasında kullanılan tiyatro salonu. Istanbul’da kurulan ikinci tiyatro binasıdır (İlki, Venedikli Jüstinyen tarafından Galatasaray civarında inşa edilen Fransız tiyatrosu idi).. Naum Tiyatrosunun adı, işletmecisi olan Mihail Naum'dan gelir. Tiyatro temsillerinin yanı sıra İtalyan Operası'nın önemli temsillerine ev sahipliği yapan Naum Tiyatrosu, Türk tiyatro tarihi ve Osmanlı Batılılaşması açısından büyük bir öneme sahiptir. Mekan, Abdülmecid devrinde bir saray tiyatrosu gibi kullanılmış ve Tanzimat döneminin önemli tiyatro olaylarına sahne olmuştur Tiyatro binası, 1870 İstanbul yangınında yandı. Bugünkü Balıkpazarı’nın bulunduğu sokak tiyatronun anısı olarak "Sahne Sokak" adını taşır. İstiklal Caddesi ile bugünkü adıyla Sahne Sokak’ın kesiştiği yerde bulunan Osmanlı uyruklu Tütüncüoğlu Mihail Naum’a ait ev 1831’de yanmış; arsası üzerinde İtalyan illüzyonist Giovanni Bartolomeo tarafından 1839 yılında ahşap bir tiyatro binası yapılmıştı. Bosco’nun hokkabazlık hünerleri gösterdiği ve Avrupa’dan gelen sanatçıların tiyatro oyunları oynadığı "Bosco Tiyatrosu" adlı bu sahnede tiyatro temsilleri mevsimler halinde 1844 yılına kadar devam etti. Mihail Naum bugünkü Galatasaray Lisesi'nin karşısındaki "Bosco Tiyatrosu"'nu devralıp 1844 yılında "Théatre de Péra" adıyla açtı. Burası sadece tiyatro değil, opera temsilleri de sahnelenen bir mekandı. Naum Tiyatrosu’nun sahnelenen ilk yapıtı "Lucrezia Borgia" adlı bir opera oldu. O dönemde İstanbul’a genellikle İtalya’dan operalar gelmiş ve henüz Avrupa’nın Paris ve Londra gibi merkezlerinde seslendirilmeden Osmanlı başkentinde sahneye konmuştur Örneğin ünlü besteci Verdi’nin, 1844 yılında yazdığı "Ernani" operası 1 Şubat 1846 tarihinde İstanbul’da sahnelendi. Ahşap yapı, 1846’da çıkan bir yangında kül oldu. Yangından sonra Mihail Naum, Sultan Abdülmecid’in yardımıyla tiyatrosu yerine yeni kagir yapıyı inşa ettirdi. Yeni bina, İngiliz Sefaretini inşa etmek için İstanbul’a gelmiş olan Mimar Willam Smith’e yaptırıldı. Avrupa'daki benzerlerini aratmayacak kesme taştan ve son derece lüks olarak inşa ve dekore edilmiş; iç duvarlar altın varak kaplama süslerle, koltuklar ince ipek kumaştan tezyin edilmişti; Sultan için özel bir kapıdan girilebilen Hünkar Locası yaptırılmıştı. Tiyatro 4 Kasım 1848’de Verdi’nin Macbeth operası ile yeniden açıldı. Aynı yıl Aralık ayında Sultan Mecid,Cuma namazından sonra habersiz olarak yeni Tiyatroyu görmeye gitmiş, bina ve dekorasyonu ve özellikle dekorları indirip kaldıran mekanizmayı çok beğenmişti. 9 Şubat 1849’da ise Naum Tiyatrosu’nda Donizetti’nin ""Linda di Chamouix"" adlı operasını izledi; ayrılırken sanatçılara 50 bin kuruş ihsanda bulundu. Onun bu ziyareti için özel olarak bir Türkçe kasideyi bestelenip seslendirilmiştir. Tiyatronun adı, 1849 yılında "Théatre Italien Naum" oldu. İstanbul, Avrupadaki Monarşi karşıtı ayaklanmalar nedeniyle ülkelerinden kaçan bürokratlar, sanatçılar ve aydınlarla dolduğu için Naum Tiyatrosu bu Avrupalı kalabalığa bir Balo Salonu olarak da hizmet verdi. Abdümecid’in halkla beraber oyunu seyretme deneyimi yaşamak üzere 26 Mart 1851’de geleceğin üç padişahı ile (V. Murad, II.Abdülhamid ve V. Mehmet) ile temsil saatinde ansızın Naum Tiyatrosu’na gelmesi opera tarihinin önemli olaylarındandır. Bu temsilden kısa bir süre sonra iki prima donna, Rosina Penco ve Marcella Lotti taraftarları arasında patlak veren kavga sonucu operada işlenen bir cinayet tiyatronun kısa bir süre kapatılmasına sebebiyet verecekti. 1849-1850 temsillerinin sonunda Naum Tiyatrosu sadece operaya yönelmeye başladı. Donizetti Paşa Naum tiyatrosunda müzik direktörü olarak görev yapıyordu. Sahne yönetmeni ise Lanzoni idi. Saray ile çok iyi ilişkileri olan Naum, 1851-1852 sezonunda 15 yıl süre ile opera oynatma hakkını elde etti ve kadrolu olarak 117 kişilik bir İtalyan Opera topluluğunu koro, orkestra, teknik personel ve yöneticileri ile birl ikte İstanbul’a davet etti. Grup, Verdi'nin ""I Masnadieri"" operasının Türkiye prömiyerini yaptı. Verdi'nin Il trovatore operası ise 19 Ocak 1853 yılında Roma’da sergilendikten yalnızca 10 ay sonra 18 Kasım 1853’te bu ekip tarafından Naum tiyatrosu’nda sergilemiştir. 1857 yılında Dolmabahçe’de kurulan Gazhane’den çekilen hatla havagazına kavuşması, tiyatro için bir dönüm noktasıdır. Böylece salon o güne kadar hayal bile edilemeyecek bir aydınlığa kavuşmuştur. Tiyatronun ön cephesinde yer alan tiyatronun adı ve ay yıldızlı Osmanlı arması günlerce konuşulur. Naum tiyatrosu, ilk kurulduğu yıllarda repertuvarı İtalyan ve Fransız bestecilerinin eserlerinden oluştuğu için, İstanbul’un elit gayr-ı müslim tabakasına ve yabancılara hitap ediyordu. Sultan Abdülmecid’in tiyatroya olan ilgisi ve cömertçe yaptığı bağışlar ile asker-sivil Osmanlı bürokrat ve aydınlar tarafından da rağbet edilir oldu. Avusturya İmparatoru Franz Joseph, Fransa Kraliçesi Eugenie, İngiltere veliahdı Edward ve eşi Alexandra (7 Nisan 1869) gibi ünlüler seyirciler arasında yer aldı.. 1868’de İtalya Birleşik Krallığı’nın Birinci Kuruluş yıldönümü için Naum’da büyük bir yemekli gösteri düzenlendi. Sultan Abdülaziz bu gösteri için Naum Tiyatrosu’na gelmiş; temsilleri çok beğendiğini söyleyerek, sanatçılara l.000 lira ihsanda bulunmuştur Rossini'nin Sevil Berberi, Bellini'nin Norması, Gaetano Donizetti'nin Don Pasquale'si, Auber'in "Fra Diavolo"'su ve "Porticili Dilsiz Kız", Verdi'nin Atilla,Rigoletto, Un Ballo in Maschera Ernani, La Traviata ve Nabucco operaları Naum Tiyatrosu’nda sahnelenen eserlerdendir. Dikran Çuhacıyan'ın ilk operası "Arşak II" 1868-1869 sezonunda İtalyanca sahnelenmiş, ertesi yıl aynı yapıtın yeni düzenlemesi olan "Olimpia"yı Ermenice oynamıştır. 5 Haziran 1870 Pazar günü Valideçeşme’de bir Macar göçmenin evinde başlayıp İstiklâl caddesi’ne ulaşan Büyük Beyoğlu Yangınında Naum Tiyatrosu tamamen yandı. Rum banker Hristaki tarafından satın alınan arsası üzerinde "Hristaki Pasajı" yapıldı (bugünkü Çiçek Pasajı) Günümüzde Çiçek Pasajı’na girerken, iki yanda görülen kadın heykelleri ve üstteki saat Naum Tiyatrosu’ndan kalmıştır. Bugünkü Balıkpazarı’nın bulunduğu sokak tiyatronun anısı olarak Sahne Sokak adını taşır. Bursa Organize Sanayi BÃ¶lgesi Bursa Organize Sanayi Bölgesi (BOSB), Türkiye'nin ilk organize sanayi bölgesidir. 1961 yılında kurulmuştur. 670 hektarlık toplam alanında 220'den fazla firma faaliyet göstermektedir. 1961 yılında bir müşavirlik firması "Devlet Planlama Teşkilatı" adına, uygun bir sanayi alanı bulmak için Türkiye'nin her tarafında bir araştırma yapmıştır. Bu araştırma özellikle Bursa, İstanbul, Adapazarı, Adana, Mersin ve Zonguldak şehirlerinde gerçekleştirilmiştir. Bu çalışmalar sonucunda, Bursa'nın bu tür bir proje için Türkiye'deki en uygun şehir olduğuna karar verilmiş ve bu öneri bir raporla sunulmuştur. Bursa Organize Sanayi Bölgesi, türünün gerçekleştirilen ilk örneğidir. Projeye Bursa Ticaret ve Sanayi Odası sahip çıkmış, ve 1961 yılında kurulmuştur. Türkiye'de ilk modern uygulama olarak, 1962 yılında Milletlerarası Kalkınma Teşkilatı Artık Paralar Fonundan Maliye Bakanlığı'nca sağlanan 26.200.000 TL krediye BTSO'nun %10 oranında katkısı suretiyle kurulmaya başlanmış ve 1966 yılında resmi olarak hizmet vermeye başlamıştır. Organize Sanayi Bölgesi'ne tahsis edilmiş olan arsalar Bursa Ticaret ve Sanayi Odası tarafından satın alınarak endüstriler için uygun parsellere bölünmüş ve daha sonra yol, su, drenaj, doğalgaz, elektrik ve telefon gibi altyapı hizmetleri tamamlanmıştır. Konut ihtiyacını karşılamak için ise, Bölgenin yakınındaki arazi yerleşim bölgesi olarak planlanmıştır. Bursa Organize Sanayi Bölgesi Müdürlüğü tarafından faaliyet gösteren firmalara her türlü altyapı bakım hizmeti sağlanmaktadır. Ayrıca, çöp toplama, yangın söndürme ve ambulans hizmetleri, firmalara ücretsiz olarak sunulmaktadır. 1992 yılından itibaren doğalgaz hizmeti de verilmektedir. Başlangıçta Bölge'nin alanı 1.8 milyon metrekareydi ve 4 firma faaliyet halindeydi. Zamanla, parsel talabi arttı ve bu talebe karşılık verilemedi. Genişlemiş olan Bölgenin alanı şu anda, 6.8 milyon metrekareye ulaşmıştır. Bunun 2.450.000 metrekaresi altyapı tesislerinde, 3.850.000 metrekaresi de sanayi arsası olarak kullanılmaktadır. Organize Sanayi Bölgesindeki işletmelerin her birinin münferiden arıtma yapması pratik olmayacağı düşüncesiyle toplu arıtma sistemi yapılması uygun bulunmuştur. Bu amaçla yapılan yatırım, 1998 yılı içerisinde devreye alınmış ve halen tam kapasiteyle çalışmaktadır. Bu şekilde, ortak ve tek bir kanalizasyondan deşarj edilen Sanayi Bölgesindeki atık suları da müşterek sistemde arıtılması imkânına kavuşmuştur. 2006 yılında atık su arıtma tesisinin kapasitesi 2 katına çıkarılmıştır. Ayrıca ileri seviye arıtma yöntemlerinin kullanıldığı Ultrafiltrasyon Membran Arıtma Sistemi de 2007 yılında faaliyete geçmiştir. 2008 yılında Çevre ve Orman Bakanlığı tarafından düzenlenen çevrenin korunması, iyileştirilmesi, temizlenmesi, her türlü çevre kirliliğin önlenmesi ve çevre bilincinin yaygınlaştırılmasını teşvik için düzenlenen "En Çevreci OSB" yarışmasını kazanmıştır. Çevreye ve kanunlara uyumlu, atıksu arıtma tesislerini tamamlama ve faaliyete geçirme, düzenli atık depolama tesisleri ile bertaraf tedbirlerini alma kriterlerine göre Manisa OSB ile birlikte birinciliğie layık görülmüştür. Bursa Ticaret ve Sanayi Odası'ndan ayrılarak bölge katılımcılarının oluşturduğu Genel Kurul aşamasına geçildiği 10.10.2012 tarihinden sonra BTSO Organize Sanayi Bölgesi olan ismi, Bursa Organize Sanayi Bölgesi olarak değiştirilmiştir. Kuzey Vey Kuzey Vey (Çince: 北魏, pinyin: běi wèi; 386-534), Yuan Vey) ya da Türkçe kaynaklarda geçen diğer bir adıyla Tabgaç Devleti (元魏), Dey Vey (代魏) ve Toba Vey (拓跋魏) olarak da bilinen; Siyenpilerin Toba boyunun önderi Tuoba Gui (拓跋珪 tuò bá guī: imparator olarak Dao Vu Di (道武帝 daò wǔ dì) tarafından Kuzey Çin’de kurulan Çin kültürünü benimsemiş Türk devleti. 439’da üçüncü imparatoru Tai Vu Di (太武帝 tài wǔdì, aslı adı: 仏狸 fólí)'nin Hiung-nu Helian boyu (赫連部 hèlián bù)'nun kurduğu Xia ve Hiung-nu Juqu boyu (沮渠部 jùqú bù)'nun kurduğu Kuzey Lyang'ı yıkıp Kuzey Çin'i birleştirmesiyle Çin tarihinde Güney Kuzey Hanedanları dönemi başlamıştır. Tai Wu Di, Taoist Kou Qianzhi (寇謙之 Kòu Qiānzhī)'nin tavsiyesiyle Budizm'i bastırmış ve daha sonra Konfüçyüsçülüğe önem vermeye başlamıştı. Ancak diğer hükümdarlar Budizme önem verdiği için Budizm kültürü gelişmişti. Hanlaştırma siyasetini izleyerek mevcut boylar sisteminin yerine aristokrat sistemi getirmiştir. Fakat Tuoba boyu başta olmak üzere Sien-pi’ler bu siyasetlere karşı çıkmış ve 524’te Altı Garnizon’un İsyanı (六镇之亂 liùzhèn zhī luàn) meydana gelmiştir. İsyanı bastıran askerlerin söz hakkı büyümüş ve Doğu Vey (東魏 dōng wèi: Doğu Wei; 534 - 550) ile Batı Vey (西魏 xī wèi: Batı Wei; 535 - 556) olmak üzere ikiye bölünmüştü. Tai Wu Di öldüğünde ardılı olan hükümdarlar Ven Çeng Di (文成帝 wén chéng dì; taht 452 - 465) ve Hyan Ven Di (獻文帝 xiàn wén dì; taht465 - 471) zamanlarında Güney Çin'deki hanedanları Liu Sung Hanedanı ve kuzeydeki Rouranlara mücadele etmişti. Ciddi önlemler alınmaması sonucunda Budistleşme ve onunla özdeş gözüken Hanlaşma süreci de başlamış oluyordu. Nihayet kendisi de Budist olan Xiao Wen Di (孝文帝 xiào wén dì; taht 471 - 499) başkentini kuzeydeki bozkır bölgesinden alarak Çinli nüfusun ağırlıkta olduğu Lo-Yang'a taşımış, böylece asimilasyon süreci tamamlanmıştır. 495 yılında Sien-pi kıyafetleri, gelenekleri ve dili yasaklandı. Buna karşı çeyrek yüzyıl süren tepkiler bastırıldı. Xuan Wu Di (宣武帝 xuān wǔ dì; taht 499-515)'dan sonra tahta çıkan imparatoriçe Xiao Ming Di (孝明帝 xiào míng dì; taht 515-528) Ak Hun ülkesine rahip gönderip onları hidayete davet edecek kadar inançlı bir Budist'ti. Artık Çinlilerden ayrılmayan Tobalar 534'e doğru, Doğu ve Batı Vey'leri olmak üzere ikiye ayrıldı. Önce 550'de Bei Qi (北齊 běi qí; 550 - 577) Doğu Wei'nin, 557'de Kuzey Çov (北周 běi zhōu; 557 - 581) Batı Wei'nin yerlerini almıştır. 577'de Bei Zhou, Bei Qi'yi yıkarak Kuzey Çin'i birleştiyse de 581'de Sien-pi Puliuru boyu (普六茹 pǔliùrú)'na mensup olan Yang Jian (楊堅 yáng jiān), Bei Zhou'yu yıkıp Suy Hanedanı (隋 suí; 581 - 619) kurmuştur. Wei Shou, ""Wei" Kitabı", 魏收, "魏書" Çiftlik, Sarıoğlan Çiftlik Kayseri ili Sarıoğlan ilçesine bağlı bir mahalledir. Sarıoğlan ilçesine 10 km uzaklıkta, Kayseri il merkezine is 70 km uzaklıktadır. Naulochus Deniz Muharebesi Naulochus Deniz Muharebesi 3 Eylül MÖ 36 tarihinde Jül Sezar'ın muhaliflerinden ve büyük Romalı general Pompey'in oğlu Sextus Pompeius ve Octavian'ın generali Marcus Vipsanius Agrippa arasında Sicilya'daki Naulochus burnu açıklarında yapılan deniz muharebesi. Muharebe, Agrippa'nın zaferiyle sonuçlanmış ve böylece Pompeius'un İkinci üçlü hükümdarlığa karşı süren direnişi sona ermiştir. Octavian ve Marcus Antonius arasındaki bağın Brundisium paktı ile güçlendirilmesinden sonra, her iki triumvir de dikkatlerini Sicilya'daki Sextus Pompeius tehlikesine verdiler. Sextus, Roma'nın en önemli tahıl tedarik üssü olan Sicilya'yı ele geçirmişti. Sextus'un MÖ 39 yılında Roma'yı neredeyse bir kıtlığın eşiğine getirmesi üzerine Octavian ve Antonius, Sextus'a bir uzlaşma önerdiler ve Misenum anlaşmasıyla onu beş yıllığına Sicilya, Sardunya ve Peleponez valisi olarak atadırlar. İttifak kısa sürdü ve Sextus Roma'ya tahıl sevkiyatını durdurdu. Octavian MÖ 38 yılında Sicilya'yı işgal etmeyi denediyse de kötü hava şartları yüzünden gemileri geri dönmek zorunda kaldı. Agrippa, Via Ercolana'nın bir bölümünü keserek Lucrinus gölünde Julius olarak adlandırılan bir liman inşa etmek amacıyla göl ve deniz arasına bir kanal kazdırdı. Yeni liman donanma gemileri için eğitim üssü olarak kullanıldı. Özgür kölelerden oluşturulmuş 20,000 kürekçili bir donanma inşa edildi. Gemiler, daha fazla deniz piyadesi taşıyabilmesi için bilinenden daha büyük inşa edildiler. Ardından, Antonius 20.000 piyadeden oluşan bir orduyu 120 gemiyle Part cephesinden Titus Statilius Taurus komutasında Roma'ya gönderdi. MÖ 36 Temmuzunda her iki donamada İtalya'dan ayrıldığında, üçüncü bir donanma da diğer triumvir Marcus Aemilius Lepidus komutasında Afrikadan Sextus'un üssü Sicilya'ya saldırmak üzere yelken açmıştı. Ağustos'ta Agrippa nihayet Sextus'u Mile (modern Milazzo) yakınlarındaki bir deniz savaşında yenmeyi başardı; aynı yerin kuzeyinde, Taormina yakınlarında Octavian yenilmiş ve ciddi bir biçimde yaralanmıştı. Agrippa, Sextus'un donanmasıyla Naulochus burnu önlerinde karşılaştı. Her iki donanma da yaklaşık 300 gemiden oluşuyordu ancak Agrippa'nın gemileri "corvus" olarak biline bir tür köprünün daha gelişmiş bir çeşidi olan "arpax" adından bir silaha sahipti. Agrippa bu yeni silahı etkili kullanarak Sextus'un manevra açısından daha yetkin gemilerini durdurmayı başarmış, kanlı ve uzun bir çarpışmanın ardından düşmanını yenmiştir. Agrippa üç gemi kaybederken, Sextus'un gemilerinden 28 tanesi batmış, 17 gemi kaçmayı başarırken diğerleri yakılmış ya da tutsak edilmiştir. Sextus'un Sicilya'da yedi yıl süren hakimiyeti ve İkinci üçlü hükümdarlık liderlerine büyük donamasıyla verdiği sıkıntı sona ermiştir. Sextus, beraberindeki 7 gemi ile önce Messana'ya, oradan Mitilene ve son olarak da MÖ 35 yılında Antonius tarafından idam ettirileceği Milet'e gitmiştir. Octavian ve Lepidus Sicilya'daki son direnişide kırmıştır. Bu olaydan sonra Lepidus'un tüm politik ve askeri gücü Octavian'ın entrikaları ve kurnazlıkları sonucu elinden alınmış ve Octavian batı'daki tek güç haline gelmiştir. Kuzey Kıbrıs Türk Cumhuriyeti'nin dış temsilcilikleri Kuzey Kıbrıs Türk Cumhuriyeti'nin dış temsilcilikleri, Kuzey Kıbrıs Türk Cumhuriyeti (KKTC) sadece Türkiye tarafından tanınmakta ve resmî diplomatik misyonları sadece Türkiye'de bulunmaktadır. KKTC'nin Türkiye'de bir büyükelçilik, bir başkonsolosluk ve iki konsolosluğu bulunmaktadır. Bunun dışındaki tüm dış misyonları temsilcilik sıfatı ile hizmet vermektedir. KKTC'nin çok sayıda ülkede fahri konsoloslukları da bulunmaktadır. Ayhan Ã‡evik Gürcistan'ın idari bölgeleri Gürcistan, iki özerk cumhuriyet (Gürcüce: ავტონომიური რესპუბლიკა / "avtonomiuri respublika") ve on idari bölgeden oluşur (Gürcüce: მხარე / "mhare"). Özerk cumhuriyteler Abhazya ve Acara, Sovyet döneminde kuruldu ve bugün Gürcistan Anayasası’nca da tanınmaktadır. Hukuki açıdan özerk olmasına karşın Abhazya fiilen ayrıdır. Abhazya’nın başındaki yönetici, anayasal açıdan Yüksek Konsey başkanı olarak tanınmakla birlikte, fiilen devlet başkanı sıfatını taşımaktadır. Acara özerk cumhuriyetinin başındaki kişi ise, 2004’teki iktidar değişikliğinden sonra Bakanlar Kurulu başkanı sıfatını taşır. Eskiden Güney Osetya Özerk Bölgesi ("Oblast") statüsü taşıyan Güney Osetya (Samaçablo veya Şinvali Bölgesi olarak da adlandırılır), Gürcistan devlet başkanı tarafından atanan bir Devlet Komiseri (Gürcüce: სახელმწიფო რწმუნებული) tarafından yönetilmesi gerektiği halde, bölgenin yaklaşık yarısı fiilen devlet başkanı sıfatını taşıyan ayrılıkçı yönetimin lideri tarafından yönetilmektedir. Bölgenin kalan kısmı ise, Tiflis yönetimince atanan Güney Osetya Geçici Yönetimi’nin kontrolündedir. Güney Osetya, Şida Kartli bölgesinde yer almakta ve küçük bir bölümünde komşu bir bölgede bulunmaktadır. Bölgeler, ayrıca ilçelere (Gürcüce: რაიონი / "raioni") ayrılır. Abhazya Özerk Cumhuriyeti'nde Abhazca; Acara Özerk Cumhuriyeti'nde de Lazca resmi dildir. Ülkeye göre sıralanmış arkeolojik siteler listesi Bu liste ülkeye göre sıralanmış dikkate değer arkeololjik siteler listesidir. The Times 2001, Archaeology of the World, Edited by Chris Scarre, Harper Collins Publishers, London. ISBN 0-7230-1032-3 David Bisbal David Bisbal (gerçek adı David Bisbal Ferre) Latin Grammy Ödüllerini kazanan İspanyol şarkıcıdır. 5 Haziran 1979'da İspanya'nın Almería kentinde doğmuştur. Operación Triunfo adlı bir reality showda finalist olarak şöhreti yakalamıştır. Üç albüm çıkartmıştır. İspanya'da single müzik listelerinde birinci olmuş ve İspanya ile Latin Amerika'da turnelere çıkmıştır. David Bisbal 5 Haziran 1979'da İspanya'nın Almería kentinde doğmuştur. Bisbal ailenin üçüncü çocuğudur; iki tane kendinden büyük kardeşi vardır. Abisinin adı José María, ablasının adı María del Mar'dır. Bisbal okuldan erken yaşta ayrıldı çünkü müzikle daha ilgiliydi. Ailesi serada çalıştıkları zamanlarda müzik kariyerine 18 yaşında başladı. Orquesta Expresiones adlı bir orkestra tarafından keşfedilmiştir. 2002'de 16 yarışmacının olduğu Operación Triunfo adlı showda İspanya'yı temsil etmek üzere Eurovision'a seçilmiştir. David Bisbal Rosa López tarafından kazanılan o showun ikinci finalistiydi. Solo CD'sini yapması için anlaşma teklif ettiler. İlk CD'si Corazón Latino 2002'nin yaz mevsiminin sonlarında yayınlandı. Bu CD Miami'de kaydedildi ve Kike Santander tarafından üretildi. CD bir anda başarılı oldu. İspanya'da CD marketlerde hızla popülerleşti. Çıkış albümü şarkıları ayda tam 1 milyon tane sattı. 2002 yazında yeni CD'si ile birlikte İspanya'da turnelere çıkmaya başladı. 2002'de Corazón Latino yılın en iyi albümü seçildi ve ödüle layık görüldü. Premios de la Musica'da en iyi yeni sanatçı, Premios Amigo'da da en iyi albüm ve en iyi sanatçı için aday gösterildi. Bisbal'ın ünü çok zaman geçmeden İspanya'nın dışına yayıldı. 2003'te Latin Amerika'da turneye başladı, 80'nin üzerinde konser gerçekleştirdi, tüm konserlerinde biletleri satıldı. Çok sayıda resmi dergilerin kapağında yayınlandı. David Bisbal Amerika ve Latin Amerika'da 8 altın plak kazandı. 2003'te Latin Grammy ödülünü aldı ve en iyi vokal pop albümü için aday gösterildi. 2004'te dördüncü albümü olan Bulería'yı çıkardı. Bu albüm de diğerleri gibi İspanya, Latin Amerika ve Amerika'da milyonlar sattı. Son albümü Premonición'dur ve David Bisbal başka sanatçılarla işbirliği yapmıştır.(Tomatito, Vicente Amigo, Wisin & Yandel, Dan Warner, Lee Levin, ve Jon Falcone gibi) Bisbal aynı zamanda üçüncü dünya ülkeleri diye isimlendirilen ülkelerde yaşayan çocuklara yardım etmek için gönüllü bir grup oluşturmuştur. Parıltılı Gözler Parıltılı Gözler 1967 ABD yapımı dramatik filmdir. Özgün adı Reflections in a Golden Eye olan film Türkiye'de 15 Nisan 1969 tarihinde sinemalarda gösterime girmişti. Amerikalı yazar Carson McCullers'ın 1941 yılında yazdığı aynı adlı romanından senaryosunu Gladys Hill'in yazdığı filmi John Huston yönetmiş, önemli rollerinde Elizabeth Taylor, Marlon Brando, Brian Keith ve Julie Harris oynamışlardır. Görüntü yönetmenliğini Aldo Tonti'nin yaptığı filmin müzikleri Toshirô Mayuzumi'ye aittir. Film bir askeri üste geçen cinsellik, ihanetin tuhaf ve kasvetli öyküsünü anlatır. Carson McCullers'ın 1941'de kitap olarak yayımladığı kısa romanı, üç kez de Türkçeye çevrildi. Her üçünün de adı Altın Gözde Yansımalar'dı. Roman Türkiye'de ilk kez 1991 yılında Telos Yayınları'ndan Nur Nirven ve İsmail Hakkı Yılmaz'ın Türkçe çevirisiyle çıktı. Aynı yıl romanı bir kez de Cem Yayınları, Nihal Yeğinobalı'nın Türkçesiyle yayımladı. Roman 1993 yılında Mehmet H. Doğan'in Türkçe çevirisiyle Can Yayınları tarafından bir kez daha yayımlandı.(ISBN 975-545-002-5) (ISBN 975-510-517-4) Öykü 1948 yılında ABD'de bir askeri üste 6 ana karakter etrafında gelişir. İktidarsız ve gizli eşcinsel olan Binbaşı Weldon Penderton (Marlon Brando) güzel, dişilik dolu ama henüz olgunlaşmamış karısı Leonora (Elizabeth Taylor)'yı tatmin edememektedir. Şımarık ve seks düşkünü (nemfoman) bir kadın olan Leonora, masasının çekmecesinde çıplak erkek resimleri saklayan, gizli eşcinselliğini bastırmak için pek de beceremediği erkeksi sporlara aşırı düşkünlük gösteren kocasını her fırsatta aşağılamaya ve küçük düşürmeye bayılır. Bu arada kocasını yakın dostları ve lojman komşuları olan Yarbay Morris Langdon (Brian Keith)'la aldatır. Yarbayın karısı Alison Langdon (Julie Harris) ise bebekleri öldükten sonra bunalıma girerek meme uçlarını bahçe makası ile budamış sinir hastası bir kadındır ve evlerinde kalan kadınsı tavırları olan (efemine) uzak doğulu bir erkek hizmetkarla kendini avutur. Altıncı karakter ise binbaşının hayranlık duyduğu esmer yakışıklı bir er olan L.G. Williams (Robert Forster)'tır, Williams, kadın iç çamaşırlarına düşkün bir fetişist ve röntgencidir. Geceleri gizlice Leonora'yı gözetler, bazen de çırılçıplak at biner. Er Williams'ın kendisini değil de karısı Leonora'yı seçmesi binbaşıyı çılgına çevirir. Filmde ruhsal açıdan acı çeken bu insanların takıntıları, karanlık arzuları ve bastırılmış duyguları iç karartıcı, kasvetli bir atmosfer içinde anlatılır. Guernsey sterlini Guernsey Poundu Guernsey'in para birimidir. Alt birimi Penny'dir. 1 G. Poundu 100 Penny'ye eşittir. ISO 4217 kodu verilmemiştir ancak gayriresmi olarak GGP kullanılmaktadır. Anastas Mikoyan Anastas İvanoviç Mikoyan, (25 Kasım 1895 Sanahin - 21 Ekim 1978 Moskova), Bolşevik önder ve Ermeni Sovyet politikacı. Stalin ile Kruşçev dönemlerinde iç ve dış ticaretten sorumlu olarak görev yapmıştır. MiG firması kurucularından Artem Mikoyan'ın ağabeyidir. 1915'te Eçmiadzin'deki ilahiyat okulundan ayrılarak Bolşeviklere katıldı. Kısa sürede Kafkasya'daki devrimci hareketin önderlerinden biri oldu. 1918'de, İç Savaş'a müdahale eden İngiliz birliklerince tutuklandı. Serbest bırakılınca Komünist Parti'de çalışmaya başladı. 1920'lerin başındaki iktidar mücadelesinde Stalin'i destekledi. 1923'te partinin Merkez Komitesi'ne seçildi. 1926'da iç ve dış ticaretten sorumlu halk komiserliğine getirildi; bundan sonra hep bu alanda görev aldı. 1935'te Politbüro üyeliğine seçildi. II. Dünya Savaşı sırasında yönetimi üstlenen Devlet Savunma Komitesi'ne atandıktan sonra (Şubat 1942) sonra silahlı kuvvetlere malzeme sağlanması ve ulaştırılması işinden sorumlu oldu. 1946'da ticaretten sorumlu başbakan yardımcılığına (Bakanlar Konseyi başkan yardımcılığı) getirildi. Stalin'in gözünden düşmeye başladığı sırada liderin ölmesi (Mart 1953) üzerine tasfiye edilmekten kurtuldu. Stalin sonrası hükümette ticaret bakanı ve başbakan yardımcısı olarak Parti Prezidyumu (eskiden Politbüro) üyeliğini korudu. Daha sonra desteklediği Kruşçev başa geçince onun yakın danışmanlarından biri ve başbakan birinci yardımcısı oldu. Kruşçev'in görevden alınmasından sonra, büyük ölçüde sembolik bir makam olan Yüksek Sovyet Prezidyumu başkanlığında bulundu (1964-Aralık 1965). Nisan 1966'da Parti Prezidyumu'ndan çıkarılmakla birlikte Merkez Komitesi üyeliğini ve protokoldeki yerini korudu. Tropik kuşu Tropik kuşu, tropik kuşugiller (Phaethontidae), tropikal pelajik deniz kuşlarındandır. "Phaethon" cinsine ait üç tür vardır. Beyaz tüyler hakimdir, uzamış kuyruk tüyleri ile küçük kuvvetsiz bacaklar ve ayakları vardır. 76 cm-102 cm uzunluğa ve 94 cm-112 cm kanat açıklığına sahiptirler. Beyaz tüyler hakimdir,uzamış merkezi kuyruk tüyleri vardır. Gagaları büyük ve kuvvetlidir. Üç tür, yüz, arka ve kanatlardaki siyah işaretlerin farklılığı ile ayrılır. Başları büyük; boyunları, kısa ve kalındır. Çoğunlukla balık, özellikle uçan balıklarla ve bazen kalamarla beslenirler. Caulonia Caulonia (Grekce:"Καυλωνία Kaulonia") güney İtalya' nın Calabria bölgesinde Reggio Calabria ili'ne bagli bir komün ve kucuk kasabadir. Beldenin eski ismi Castelvetere idi. Belde birbirleriyel esit onemde yerleske olan iki bolumden oluşur: "Caulonia Eski Sehiri" (yahut Yukari Caulonia) ve Caulonia Marina. Caulonia beldesi Catanzaro'nun 60 km güney batısında , Reggio Calabria'nın da 70 km kuzey doğusundadır. Beldenin alani 100.7 km² dir. Caulonia belediyesi "frazioni" Crochi, S.Nicola, Focà, Campoli, Agromastelli, Ursini ve Cufò'yu kapsar. Nüfusu (31.7.2010 tahminlerine göre) 7.401 kisidir. 19. ve 20. yy.da kbeldenin nüfusunun gelişimi şu gösterimde incelenebilir: Caulonia şu belediyelerle komşudur: Nardodipace, Pazzano, Placanica, Roccella Ionica, Stignano. Sarıcan, Karakoçan Elazığ İline bağlı Karakoçan ilçesinin bir beldesi olan Sarıcan eski ismi (Sarcon) Beldesinin tarihi 1700'lü yıllara dayanmaktadir. Belde halkının tamamı Zaza olmakla beraber köken itibarıyla tümü akrabalık bağı taşımaktadır. Coğrafi olarak Karakoçan ilçesi ile arasında, herhangi bir engel bulunmayan ve oldukça yakın olan Sarıcan Beldesi, bu konumu dolayısıyla iklim açısından Karakoçan İlçesi ile aynı özellikleri taşımaktadır. Voleybolda Olimpiyat madalyasÄ± kazananlar listesi Voleybol ilk kez 1964 Tokyo Olimpiyat Oyunları'nda olimpiyat programına alınmıştır. O tarihten bugüne kadar yapılan tüm yaz olimpiyat oyunlarında altın, gümüş ve bronz olarak madalya kazanan tüm erkek ve bayan voleybolcular eksiksiz bir liste olarak aşağıda sıralanmıştır. Gröbenzell Gröbenzell Almanya'nın güney doğusunda Bavyera eyaletinde, Fürstenfeldbruck iline bağlı bölge. 6,36 km² yüzölçüme sahiptir. Nüfusu, 31 Aralık 2006 itibarıyla 19202 olarak tespit edilmiştir. Argonautica Argonautica, Gaius Valerius Flaccus'un sekiz kitap ve 5.600 dizeden oluşan epik şiiri. İason'un Altın Post'u aramak için çıktığı seferi anlatan yapıt olasılıkla yazarın ölümü yüzünden yarım kalmıştır. Ya bitmemiş ya da çoğaltılırken zarar görmüş olan şiirin yedi kitabı ve sekizincinin de bir kesimi korunabilmiştir. Bunlar bir dizi bölümü içerir ve bu bölümler Apollonios'un dört kitaplık "Argonautika"sında anlattığı öykünün yaklaşık dörtte üçüyle benzeşmektedir. Birinci kitapta çeşitli macera ve engellemelerle dolu olan yolculuk Kolhis'e dek sürer. İkinci kitaptan dördünü kitaba kadar Kral Aietes'in sarayında dönen oyunlar ve mücadeleler ile Aietes'in kızı Midia ve İason arasındaki aşk, Altın Post'un ele geçirilmesinden sonraki zorlu dönüş yolculuğu anlatılır. Beşinci ve sekizinci kitaplar arasında mitolojideki geçerli versiyon olarak kendini kabul ettirmiş Apollonios'un şiirinden belli başlı neredeyse tüm bölümleri almasına karşın, çoğu kez Argonotlar öyküsünü yeniden işlemeyi amaçlar ve Varro Atacinus'un o dönemde hala ünlü olan yapıtında yapmış olduğu gibi konuyu Romalaştırarak sadeleştirmek için kendini sınırlamamıştır. Kısaltmalar ve eklemeler yapar, karakterlerin psikolojik durumlarında, tanrıların olaylara karışmasında ve öykünün ritminde önemli değişiklikler yapar. Geride İskenderiye şiiri yalnız mitosla ilgili geleneğin kaynağı olarak değil gerçek bir şiir modeli olarak hep vardır. Valerius, orijinal "Argonautika"yı metni yakından izlediği yerlerde etki yaratma amacı güder gibi görünmektedir. Acının vurgulanması, konuyu dramatize etme, hayalde canlandırma ve düşünceyi sürekli olarak kısa ifade etme ve retorikten yararlanma okuyucuda daha büyük bir heyecan yaratmak için sık sık kullanılan tekniklerdir. Homeros'u taklit eden ve Publius Vergilius Maro tarafından da taklit edilen Apollonios'un metni, geniş bir epik geleneği bir araya getiren birbiriyle bağlantılı bir ağ örgüsünün tam ortasındadır. Böylece sıradan bir taklitçi kadar bir biçemi aşırı derecede kullanarak bilinçli olarak taklitçilik yolunda ilerler. Homeros ile ilgili zorunlu bilgileri ortaya çıkarabilir, Vergilius'tan kaynaklanan malzemelerle birlikte aynı metni tamamlamak zorundadır. Ayrıntılarda, kişilerin psikolojik analizlerinde zarif ve ince olmasına karşın yaratıcı anlatım konusunda çoğu kez başarısızdır. Açıklığın ve olayın akıcılığının eksik olması şiiri ayrı ayrı kesimler halinde ele aldığını ve tüm yapıtın açıklığından ve bütünlüğünden çok, tek tek sahnelerin açık ve anlaşılır olmasına ve etki yaratmasına daha çok önem verdiğini gösterir. Vergilius'un oldukça güçlü olan etkisi Valerius'u muhalif şiir sanatına doğru itmiştir. Konu mitolojiktir, tanrısal güç her yerde hazırdır. Apollonios, İason'u sorunlu ve ikircikli bir kahraman hatta neredeyse kahraman olmayan biri olarak göstermiştir. Valerius ise başkahramanını ileri destan düzeyine çıkarmıştır. Vergilius'un tanrısal yazgısı ve onu dile getiren Jüpiter tüm olayların akışını kontrol etmektedir. Apollonios (kütüphaneci) Rodoslu Apollonios (Latince; Yunanca: Ἀπολλώνιος Ῥόδιος Apollōnios Rhodios), MÖ 3. yüzyılda yaşamış şair ve İskenderiye Kütüphanesi yöneticisidir. Argonautika adlı ünlü yapıtında İason ve Argonotların, Altın Post’un ele geçirmek için yaptıkları efsanevi yolculuğunu anlatır. Bir Dilek Tut DerneÄŸi Bir Dilek Tut Derneği, İstanbul'da yerleşik bir sivil toplum kuruluşu'dur. Meryem Mizrahi ve arkadaşları tarafından 2000 yılında kurulan dernek, Amerika'da aynı adı taşıyan bir vakfın yayınladığı bir filmden esinlenerek hayata geçirilmiştir. Ana sponsorluğunu Akbank'ın üstlendiği dernek, ""Bir hayali gerçekleştirebilirsiniz"" ve ""Yaşama gün değil ama güne yaşam verebilirsiniz"" sloganlarını kullanmaktadır. ABD'de 1980 yılında ölmek üzere olan lösemi hastası 7 yaşındaki bir çocuğun en büyük dileği polis olmaktı. Bu dilekten esinlenerek, bunu çıkış noktası yapan annesi, arkadaşları polis teşkilatı, çocuğun isteğini yerine getirebilmek için çaba gösterdiler. Çocuğun bedenine uygun polis üniforması, kask, ve küçük bir polis motorsikleti sağlanarak, hazırlanan özel bir sınavın ardından, çocuğa polis rozeti takılarak, ölmeden önce son dileğinin gerçekleştiğini görmesi sağlandı. Bu olayın hemen ardından iki gün sonra çocuğun yaşamını yitirmesi üzerine, ülkede "ilk kez bir sivile resmi cenaze töreni düzenlendi." Olayda aktif rol oynayan iki polisin girişimiyle de "Bir Dilek Tut Vakfı" kuruldu. Vakıf, 30 ülkede şubeleriyle etkinlik göstermektedir. Derneğin amaçları; Türkiye’nin dört bir yerinde yaşayan ve hayati tehlike taşıyan bir hastalığı olan 3 ve 18 yaş arası çocukların “dileklerini” gerçekleştirmek, şeklinde özetlenmektedir. Bir Dilek Tut Derneği, amacı doğrultusunda çocukların isteklerini gerçekleştirmeye çalışmaktadır. Kermesler, bağış kampanyaları, oyuncak satışı, sponsor bulma, yardım geceleri vb. etkinliklerle amacına yönelik çalışmalar yapan derneğin, "Hayalimi Paylaş" adlı bir projesi bulunmakta, bu proje çerçevesinde üniversite ve liselerle ortak çalışmalar yürütmektedir. Bu proje kapsamında TED Koleji, HEV Okulları , Üsküdar Amerikan Lisesi , Galatasaray Lisesi , İstanbul Lisesi , Robert Koleji , Koç Lisesi , Sabancı Üniversitesi , Koç Üniversitesi , Anadolu Üniversitesi, Kadir Has Üniversitesi proje ortaklarından birkaçı.. Ayrıca internet sitesinde "Gönüllü olmak istiyorum" ve "Bağış yapmak istiyorum" bağlantılarıyla derneğe katkı sağlamaya çalışmaktadır. Orta Doğu Teknik Üniversitesi İktisadi ve İdari Bilimler Fakültesi Orta Doğu Teknik Üniversitesi İktisadi ve İdari Bilimler Fakültesi, iktisat, işletme, siyasal bilimler ve kamu yönetimi bölümlerini kapsayacak şekilde 1957 yılında kurulmuş fakülte. Bu bölümlere 1986 yılında öğretime başlayan Uluslararası İlişkiler Bölümü, dahil olmuştur. Öğrencilerini ulusal ve uluslararası düzeyde ekonomi ve toplum yönetimi hakkında geliştirmeye çalışan fakültenin, yalnızca lisans programları değil, Avrasya Çalışmaları, Orta Doğu Çalışmaları, Avrupa Çalışmaları gibi yüksek lisans ve doktora programları mevcuttur. 2007 itibarıyla 85 öğretim görevlisi olan fakültenin, Orta Doğu Teknik Üniversitesi'nün genel prensibi olarak bütün programlarında eğitim dili İngilizcedir. İktisat ve İstatistik Bölümü adıyla kuruldu. Bölüm bugünkü adını 1975 yılında, Uygulamalı İstatistik Bölümü kurulması ile aldı. 1999-2000 Bahar Döneminde bölümde 97 lisans ve 7 yüksek lisans öğrencisi öğrenim görmektedir. Bölümde 30 tam zamanlı öğretim üyesi ve 27 araştırma görevlisi bulunmaktadır. Bölüm, devlet yapısı içinde çeşitli görevlerde deneyim kazanmış iktisatçılar tarafından verilen seçmeli derslerle kalite çıtasını yüksek tutmaktadır. 1957 yılında kurulan bir bölümdür. Fakültenin ilk programları olan İş İdaresi, Endüstri İdaresi ve Amme İdaresi arasında ilk ikisi İşletme Bölümü'nün, Amme İdaresi ise şimdiki Siyaset Bilimi ve Kamu Yönetimi Bölümü'nün temelini oluşturmuştur. İşletme Bölümü'nün normal lisans programına ek olarak SUNY Binghamton Üniversitesi'yle ortak lisans programı da bulunmaktadır. Yüksek lisans seviyesinde Tezli ve Tezsiz MBA programlarına ek olarak bir de Yöneticiler için MBA (Executive MBA) programı bulunmaktadır. Doktora seviyesinde Finans ve Muhasebe alanlarında programları bulunmaktadır. Bölümün toplam öğrenci sayısı 600 civarındadır. Batman Beyond Batman Beyond, Emmy Ödüllü ABD yapımı çizgi film serisi. Avrupa, Latin Amerika, Avustralya, Yeni Zelanda ve Hindistan'da Batman of The Future olarak da bilinmektedir. The WB Television Network tarafından DC Comics ortaklığıyla Batman efsanesinin bir devamı olarak yapılmıştır. 10 Ocak 1999 - 18 Aralık 2002 tarihleri arasında The WB kanalında yayınlanmıştır. Çizgi filmin 3 sezon boyunca 52 bölümü yayınlanmıştır. 31 Ağustos 1999'da çizgi filmin 20 şarkılık soundtrack albümü satışa sunulmuştur. IGN, Batman Beyond'u "En İyi 100 Animasyon TV Dizisi" listesine 40. olarak sokmuştur. Reebok Reebok International Limited, 1895 yılında Bolton'da İngiltere'de Joseph William Foster tarafından kurulmuş bir spor giyim markasıdır. Daha sonra Adidas tarafından satın alınmıştır.1998-2001 sezona kadar Beşiktaş'ın sponsorluğunu yapmıştır. The Wraith The Wraith 1986 yapımlı bilimkurgu/aksiyon filmidir. Filmin yönetmeni ve senaristi Mike Marvindir. Başrolde aynı yıl rol aldığı Platoon ve Ferris Bueller's Day Off ile iyi bir çıkış yapan Charlie Sheen vardır. Küçük bir kasabada Keri Johnson (Sherilyn Fenn) isimli bir genç kız, bir çete lideri olan, şiddete düşkün, Keri'yi her şeye kıskanan, arabalarla ilgilenen Packard ile çıkmaktadır. Packard herkesi Keri'den kıskanır. Şehre yeni gelen motosikletli bir genç olan Jake Kasey (Charlie Sheen) Keri'ye rastlar ve ondan bir yere gitmek için yön sorar, Keri ise ona onun motosikletine binerek yolu göstereceğini belirtir ancak bu sırada gelen Packard sinirlenir ve Jake ile tartışır. Ardından gittikleri plajda yine Jake Kasey'i gören Packard ve çetesi için bardağı taşıran son damla denizde Jake ile Keri'nin konuşmaları olur. Jake Kasey ile olan tartışma bir cinayete dönüşür ve Jake öldürülür. Aradan geçen zaman sırasında robota benzeyen bir adam (İntikam Ruhu/The Wraith) Packard'ın yanına gelir ve onları dağıtıp gider. Sadece bir manyak diye düşünen Packard ve çetesi ertesi gün Turbo İnteceptor isimli ancak gerçekte "Dodge M4S" olan siyah arabaları çeteden kimsenin yüzünü göremediği bir adam onları yarışa zorlamaktadır. Yarışın ardından hepsini teker teker öldürmektedir. Ne çeteden birisi ne de polisler bu adamı yakalayamamışlardır. Bu arada Keri ile Padcard'ın ilişkisi kötü giderken, en sonunda bu siyah arabalı adamın İntikam Ruhu Jake Kasey olduğu öğrenilir. Film içerdiği cinsellik içeren görüntüler, şiddet ve korku içerikli olabilecek sahneler ve aynı zamanda bazı konuşmalardan (argo genellikle) MPAA tarafından PG-13 değerlendirmesi almıştır. Yani film 13 yaş ve üzeri yaş grubuna hitap etmektedir, ancak büyük gözetimi altında izlenmesi tavsiye olunmaktadır. Orijinalde MPAA tarafından R alan film daha sonra değiştirilerek PG-13 kategorisine sokulmuştur. Bütçesi tahminen $2,700,000 kadar olan film ilk haftasında ABD'de $1,402,535 getirirken (588 sinemada), daha sonra en sonda $3,500,000 kadar bir hasılat elde etmiştir. Chuck Rudolph ve Clint Morris filmin iyi olduğu düşünseler de birçok eleştirmenin bunun aksine düşünmekteydi. Film Rotten Tomatoes'de 33% alarak Rotten değerlendirmesi almıştır. Jon Nickum filmi hiçbir etki yaratmayan bir film olarak görmüştür. Karatavuk (oyun) Karatavuk (İng. "Blackbird") İskoç oyun yazarı David Harrower tarafından 2005 yılında yazılmış tiyatro oyunudur. Oyun kısmen, 2003'te "" isimli Amerikalı bir denizcinin 12 yaşındaki bir İngiliz kızı kaçırması olayından ilham alınarak yazılmıştır. In-yer-face akımı içinde değerlendirilen oyun, "çocuk tacizi" ve "pedofili" konularını ele alır. 15 yıl önce 12 yaşındayken, o zamanlar 40 yaşındaki "Ray" ile bir ilişki yaşayan "Una", gazetede gördüğü bir resimden yola çıkarak adamı bulur. Amacı Ray ile yüzleşmek ve aralarında geçen olaylardan sonra çektiklerini ona anlatmaktır. Çocuk tacizinden mahkûm olmuş ve hapse girmiş olan Ray, ismini değiştirerek kendine yeni bir hayat kurmuştur. Bir yandan karşısına çıkıveren Una'nın olayı, yeni çevresine anlatmasından korkan