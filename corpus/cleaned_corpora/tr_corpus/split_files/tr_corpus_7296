bayrak taşıyıcıları) birleşmeleri neticesinde oluşmuşdur. 2010 gelir ölçümlerine göre, dünyanın 6. ve Avrupa'nın 3. en büyük havayolu şirketidir. Iberia Iberia, "Líneas Aéreas de España, S.A." İspanya'nın bayrak taşıyıcı havayolu taşımacılığıdır. Merkezi Madrid'dedir. Havayolu taşımacılığının, (2007'de € 327.6 milyon, 2006'da € 56.7 milyon, 2005'te € 395 milyon) 2008'de € 32 milyonun net bir karını açıklamıştır. İberia 2006'da 27,799,000 yolcuyu taşıdı. (2005'te 27,675,000). İberia Havayolları, Air Nostrum ile İberia grubunun bir parçasıdır. Taşınan yolcular ve nakliyeye ek olarak, İberia grubu hava aracı bakımı gibi, sistemler ve uçuş sırasındaki yiyecek-içecek ile ilgili faaliyetleri kapsar. İberia grup havayolu taşımacılıkları 39 ülkede 102 varış yerine uçar. Diğer şirketlerle kod-paylaşma düzenlemeleri yoluyla diğer 90 varış yerine uçuş düzenlemektedir. 12 Kasım 2009'da İberya havayolu taşımacılıkları British Airways ile birleşmesi için ön bir anlaşmayla uzlaşmış olduğunu doğruladı. Bu birleşmeyle birlikte Iberia havayolu taşımacılığı, Delta Air Lines ve American Airlines'dan sonra gelir bakımından dünyanın üçüncü en büyük havayolu taşımacılığı olacaktır. Cüneyt Dumlupınar Cüneyt Dumlupınar (d. 19 Ağustos 1980, İzmir), eski Türk futbolcu ve teknik direktör. Manisa Celal Bayar Ãœniversitesi mezunudur. Orhan Atalay Orhan Atalay (d. 1 Aralık 1965, Göle), Türk siyasetçi. Atatürk Üniversitesi İlahiyat Fakültesi mezunudur. Yüksek lisans ile doktorasını aynı üniversitede Temel İslami Bilimler alanında tamamladı. Atatürk Üniversitesi İlahiyat Fakültesinde öğretim üyesi olarak görev yaptı. 2007 yılında profesör oldu. Yayınlanmış biri çeviri olmak üzere 4 kitabı bulunmaktadır. TBMM XXIV.ve XXV. Dönem Ardahan milletvekilidir. XXIV. Dönemde İslam İş Birliği Teşkilatı Parlamento Birliği (İSİPAB) Türk Grubu Başkanı oldu. Evli ve bir çocuk babasıdır. HÃ¼seyin Filiz Hüseyin Filiz (d. 2 Şubat 1958, Çankırı), Türk siyasetçi. Balıkesir Savaştepe Eğitim Enstitüsü Sınıf Öğretmenliği Bölümü mezunudur. Ticari hayatına Çankırı'da başladı ve devam etti. Tarım Makineleri Fabrikası kurdu. 1995'te Çelik Kapı Fabrikasını kurdu, yurt içinde ve yurt dışında çok sayıda showroom açtı. Traktör ve değişik markaların otomotiv bayiliklerini aldı. Ankara'da akaryakıt istasyonu işletmeciliği yaptı. Konut inşaatı müteahhitliği ile inşaat sektörüne girdi. Filiz Tarım Makineleri AŞ, Filiz Otomotiv Ticaret Limited Şirketi, Filiz Çelik Mamulleri Ticaret Limited Şirketi ve Filiz Tarım ve Hayvancılık Ticaret Limited Şirketinde Yönetim Kurulu Başkanlığı yaptı. Çankırı Çerkeş ilçesinde et, hayvancılık, süt ürünleri tesisi bulunmaktadır. Çankırı Yakınkent OSB'nin kurulmasına önderlik etti. Anyang, Gyeonggi Anyang (; "Anyang-si"), Güney Kore'nin Gyeonggi ilinde bulunan bir şehirdir. Seul'un uydu kentlerinden biri olup Seul'un 21 km güneyinde ve Suwon'un 19 km kuzeyinde yer almaktadır ve Seul metrosunun 1. ve 4. hatları ile bağlanmaktadır. Yüzölçümü 58.46 km² olan şehrin nüfusu 2014 yılı itibarı ile 614,687'dir. Anyang Anyang (; ; ), Çin'in Henan eyaletinde bulunan bir şehirdir. Yüzölçümü 7.355 km² olan şehrin nüfusu 2010 yılı itibarı ile 5.172.834'tür. Anyang şehri 4 semt ile 1 ilçe düzeyi şehir ve 4 ilçeden oluşmaktadır. Se pÃ¥ mej "Se på mej" (Türkçe: "Başka gece"), 1995 Eurovision Şarkı Yarışması'nda İsveç'in temsilcisi Jan Johansen tarafından seslendirilen şarkıdır. İsveç yarışmayı üçüncü sırada tamamlamıştır. Urasoe Urasoe ( "Urasoe-shi"), Japonya'nın Okinawa prefektörlüğünde bulunan bir şehirdir. Şehir, Okinawa Adası'nın güneyinde yer almakta olup Naha, Ginowan ve Nishihara belediyeleri ile komşudur. Yüzölçümü 19.09 km² olan şehrin nüfusu Eylül 2014 tarihi itibarı ile 113,992'dir. Urasoe 1 Temmuz 1970 tarihinde şehir statüsü almıştır. Japonya'nın en büyük beşinci bira şirketi olan Orion Breweries'in merkezi Urasoe'de bulunmaktadır. Ayrıca ABD Deniz Piyade Kolordusu'nun Camp Kinser üssü kentin kıyısında yer almaktadır. Jan Johansen Jan Christian Johansen (doğum 17 Ekim 1951 Stockholm) İsveçli şarkıcı. Babası Norveçli caz sanatçısı Egil Johansen, annesi ise İsveçli Ellen Böbak'tır. Johansen, İsveç'i 1995 Eurovision Şarkı Yarışması'nda "Se på mej" adlı şarkıyla temsil etmiş ve 100 puanla üçüncü sırada bitirmiştir. Şarkı beş hafta boyunca Svensktoppen listesinde üst sıralarda kalmayı başarmıştır. Johansen, "Se på mig" adlı şarkıyla kazandıktan sonra üç kez Melodifestivalen'e katılmış, 2001'de "Ingenmansland" adlı şarkıyla dördüncü, 2002'de "Sista andetaget" adlı şarkıyla yedinci, 2003'te Pernilla Wahlgren ile yaptığı düette "Let Your Spirit Fly" adlı şarkıyla ikinci olmuştur. Johansen bir kitap yazmış, kitap Mart 2003'te yayınlanmış, "Med nya ögon" isimli kitabın diğer yazarı ise Colette van Luik'tir. Kitapta alkolün kötü alışkanlık olduğunu ve bunun nasıl üstesinden gelineceği anlatılır. Lou Williams Louis Tyrone Williams (d. 27 Ekim 1986), National Basketball Association (NBA) takımlarından Los Angeles Clippers'ta forma giyen Amerikalı profesyonel basketbolcu. Williams, Memphis, Tennessee'de doğmasına rağmen Snellville'de büyümüştür. 2005 NBA Seçmeleri'nde Philadelphia 76ers tarafından 45. sırada seçilmiştir. Yedi sezon burada forma giydikten sonra 2012'de Atlanta Hawks'a katılmıştır. İki sezon da burada oynadıktan sonra 2014'te Toronto Raptors'a takas olmuştur. 2015 ve 2018 sezonlarında NBA Yılın Altıncı Adamı Ödülü'nü kazanmıştır. Ahmet Koca Ahmet Koca, (d. 1963, Bolvadin, Afyon), Türk siyasetçi. Bursa Uludağ Üniversitesi İlahiyat Fakültesi mezunudur. Özel Sektörde Yönetim Kurulu Üyeliği ve Genel Müdürlük yapmıştır. TBMM XXII. ve XXIII. Dönem Afyonkarahisar Milletvekilidir. Türkiye - Cibuti Parlamentolararası Dostluk Grubu Başkanlığı yapmıştır. Evli ve üç çocuk babasıdır. HTC One M9 HTC'nin 2015 MWC (Mobile World Congress) (Mobil Dünya Konferansı)'de tanıttığı 16 Mart'ta piyasaya çıkardığı akıllı telefondur. HTC One (M8)'in halefidir. https://web.archive.org/web/20150618172401/http://www.htc.com/tr/smartphones/htc-one-m9/ __İÇİNDEKİLERZORUNLU__ __DİZİN__ __YENİBAŞLIKBAĞLANTISI__ Subklinik enfeksiyon Belirti göstermeden veya belirgin işaretleri gözlemlenemeden seyreden enfeksiyonlara subklinik enfeksiyon (ya da preenfeksiyon) denir. Subklinik enfeksiyon gösteren bir kişi mikrobun asemptomatik taşıyıcısıdır, parazitler ya da virüsler genellikle hastalıklara neden olurlar, bazı etkenler kendi konakçıları vasıtasıyla sessizce yayılım gösterirler, bu gibi enfeksiyonlar insanlarda ya da hayvanlarda meydana gelebilirler. Bir asemptomatik enfeksiyona yakalanmış kişi kendini hafif soğuk algınlığına yakalanmış gibi hissedebilir. bu tarz enfeksiyon etkenleri mikrobiyolojik kültüre alınarak veya DNA testi teknikleri (polimeraz zincir tepkimesi gibi) ile tespit edilebilirler. Bireyde subklinik enfeksiyon döneminden sonra soğuk algınlığı gibi belirtiler gözlemlenebilir bu döneme kuluçka devresi denir. Buna örnek; AIDS ve genital siğiller gibi subklinik cinsel yolla bulaşan hastalıklardır. Subklinik enfeksiyon geçiren ve enfeksiyon belirtilerini göstermeyen bireyler, birer rezerv durumuna gelirler ve etkenlerin diğer insanlara bulaştırılmasına aracı olarak onların enfekte olmalarına yol açarlar. Klinik belirti vermediklerinden dolayı sağlık istatistikleri enfeksiyonun prevalansınıtam olarak vermezler, bu da enfeksiyonun bulaşması hakkında doğru modelleme yapmayı önler. Ateş, hastalık davranışı ve enfeksiyona ait diğer işaretleri konak kendini enfeksiyondan korumak için fizyolojik ve davranışsal tepkiler geliştirir. Vücut bu zor süreci yaşamak yerine patojenleri tolere etme yoluna gidebilir Bu seçenek enfektif patojenleri kontrol etmek veya yok etmek için alternatif bir yoldur. Rezerv taşıyıcıları onları yaydıkları sürece bu tür enfeksiyonlar çok mühimlerdir ve hastalıkla alakasız gibi görünen klinik sorunlara neden olabilirler, mesela idrar yolları enfeksiyonu olan bir kadın tedavi olmadan hamile kalırsa erken doğum yapabilir. Asemptomatik hastalıkların insan popülasyonunun çoğunda bulunduğu bilinmektedir: The Whispers The Whispers, Los Angeles, Kaliforniya kökenli Amerikalı bir müzik grubu. Stjärnorna "Stjärnorna" (Türkçe: "Yıldızlar"), 1994 Eurovision Şarkı Yarışması'nda İsveç'in temsilcisi Marie Bergman ve Roger Pontare tarafından seslendirilen şarkıdır. İsveç yarışmayı on üçüncü sırada tamamlamıştır. Kris Humphries Kris Nathan Humphries (d. 6 Şubat 1985), National Basketball Association (NBA) takımlarından Washington Wizards'ta forma giyen Amerikalı profesyonel basketbolcudur. 2004 NBA Seçmeleri'nde Utah Jazz tarafından 14. sırada seçilmiştir. Yakup GÃ¶r Yakup Gör (d. 10 Kasım 1988, Oltu), Türk serbest güreşçi. İstanbul Büyükşehir Belediyesi SK sporcusudur. Gör, Bakü'de düzenlenen ilk Avrupa Oyunları'nda, 70 kg'da bronz madalya kazanmayı başardı. Miguel (şarkıcı) Miguel Jontel Pimentel (d. 23 Ekim 1985), bilinen adıyla Miguel, Amerikalı şarkıcı-söz yazarı. Los Angeles, Kaliforniya'da doğup büyüyen sanatçı, 2007 yılında Jive Records plak şirketi ile sözleşme yaptı. "All I Want Is You" adını taşıyan ilk stüdyo albümü Kasım 2010'da piyasaya çıktı. Albüm, ilk haftasında 11 bin kopyayla Amerikan "Billboard" 200 listesine 109. sıradan girebildi. Çok az tanıtımı yapılan albüm, beklenenin üzerinde bir başarı göstererek toplam 45 hafta kaldığı "Billboard" 200'de 37 numaraya yükselmeyi başardı. Jive Records'un faaliyetine son vererek RCA Records'a katılmasının ardından, Miguel'in ikinci stüdyo albümü "Kaleidoscope Dream", RCA etiketiyle Ekim 2012'de dinleyiciyle buluştu. İlk haftasında 71 bin sattı ve "Billboard" 200 listesine üç numaradan girdi. Albümün ilk single'ı "Adorn", radyolarda hit oldu. "Billboard" Hot 100'de 17, Hot R&B/Hip-Hop Songs listesinde bir numaraya yükselen şarkı, ayrıca 2013 Grammy Ödülleri'nde En İyi R&B Şarkısı dalında bir Grammy kazandı. Ağustos 2013'te Miguel'in Mariah Carey'ye eşlik ettiği "Beautiful", sanatçının "Sure Thing" ve "Adorn"un ardından ABD'de bir milyon satan üçüncü single'ı oldu. Miguel'in üçüncü stüdyo albümü "Wildheart", 30 Haziran 2015'te piyasaya çıktı. Sanatçı albümde Lenny Kravitz, Kurupt ve Salaam Remi gibi isimlerle çalıştı. Açılış haftasında 41 binlik satış adediyle ABD'de iki numara olmayı başardı. Sanatçı, "War & Leisure" adını taşıyan dördüncü albümünü 1 Aralık 2017'de yayınladı. Rick Ross, Travis Scott ve J. Cole gibi isimlerin eşlik ettiği albüm, ABD listelerine dokuz numaradan girdi. Japon Ceza Kanunu Japon Ceza Kanunu, (刑法 "Keihō") 1907 yılında yürürlüğe giren 45 sayılı kanundur. Japon hukuku'nun temelini oluşturan altı kanundan biridir. 2018 Türkiye genel seçimleri 2018 Türkiye genel seçimleri, 24 Haziran 2018'de yapılan ve Türkiye Büyük Millet Meclisinin 27. döneminin 600 yeni üyesinin belirlendiği seçimlerdir. 2017 Türkiye anayasa değişikliği referandumunda kabul edilen bazı değişikliklerin yürürlüğe girdiği seçimdir. Cumhurbaşkanlığı seçiminin ilk turu ile aynı gün yapıldı. Normal şartlarda 3 Kasım 2019'da yapılması gereken seçim, MHP Genel Başkanı Devlet Bahçeli'nin önerisi ve Cumhurbaşkanı Recep Tayyip Erdoğan'ın kabulüyle erkene alındı. 2016 Türkiye askerî darbe girişiminin ardından ülkede olağanüstü hâl ilan edildi. 2017 Türkiye anayasa değişikliği referandumu ile ülkenin yönetim şekli başkanlık sistemi olarak belirlendi. 16 Mart 2018 tarihinde, 26 maddelik "Seçimlerin Temel Hükümleri ve Seçmen Kütükleri Hakkında Kanun ile Bazı Kanunlarda Değişiklik Yapılmasına Dair Kanun" yürürlüğe girdi. Kanunla, seçimlere katılma yeterliliği taşıyan siyasi partilerin ittifak yaparak milletvekili seçimine katılmalarına imkân tanınırken, siyasi partilerin seçimlerde başka bir siyasi partiyi destekleme kararı almalarını yasaklayan hüküm kaldırıldı. Kasım 2017'de Milliyetçi Hareket Partisi Genel Başkanı Devlet Bahçeli'nin Adalet ve Kalkınma Partisi ile ittifak yapmayı önermesi sonucunda Şubat 2018'de Cumhur İttifakı kuruldu. Seçimin normal şartlarda 3 Kasım 2019'da yapılması gerekiyordu ancak, Bahçeli'nin 17 Nisan 2018 tarihinde partisinin TBMM'deki grup toplantısında erken seçimi gerekli gördüğünü belirtmesi ve Cumhurbaşkanı Recep Tayyip Erdoğan'ın ertesi gün buna olumlu yaklaştığını açıklaması ile seçim tarihi erkene alındı. Aynı gün olağanüstü hâl seçim tarihini de içine alacak şekilde üç ay daha uzatıldı. 20 Nisan 2018'de erken seçim önerisi Türkiye Büyük Millet Meclisinde kabul edildi. Çıkan Kanunun 4. maddesine göre; milletvekillerinin seçim çevrelerine dağılımı yapılırken; toplam milletvekili sayısından (600) önce her ile bir milletvekili tahsis edilir. Son genel nüfus sayımı ile belli olan Türkiye nüfusu, kalan milletvekili sayısına (519) bölünmek suretiyle bir sayı elde edilir. İl nüfusunun bu sayıya bölünmesi ile her ilin ayrıca çıkaracağı milletvekili sayısı tespit olunur. Bu suretle hesaplanan milletvekillerinin sayısı 600'ü bulmadığı takdirde, nüfusu; milletvekili çıkarmaya yetmeyen illerin nüfusları ile artık nüfus bırakan illerin, artık nüfusları büyüklüklerine göre sıraya konulur ve ilk hesapta iller arasında bölüştürülmemiş bulunan milletvekilleri bu sıra esas alınarak dağıtıma tabi tutulur. Yapılan tespit sonunda çıkaracağı milletvekili sayısı (18)'e kadar olan iller bir seçim çevresi sayılır. Çıkaracağı milletvekili sayısı (19)'dan (35)'e kadar olan iller iki, (36) ve daha fazla olan iller üç seçim çevresine bölünür. Bu seçim çevreleri numara sırasına göre adlandırılır. 2839 sayılı Kanunun 4. maddesinin yukarıda belirtilen hükümleri ile 2016 yılı nüfus bilgileri göz önünde bulundurulmak suretiyle, 600 milletvekilinin (81) il'e dağılımı yapılmıştır.İllerin çıkardığı milletvekili sayıları aşağıdaki gibidir: 2017 Türkiye anayasa değişikliği referandumu sonrası kabul edilen kararla TBMM üye sayısı 550'den 600 vekile çıkarılmıştır. Ankara 3 seçim çevresine bölünürken, Bursa 2 seçim çevresine bölünmüştür. İstanbul ve İzmir'in seçim çevre sayıları aynı kalmıştır. 18 Temmuz 2017 tarihinde Yüksek Seçim Kurulu illerin çıkartabildiği milletvekili sayılarını açıklamıştır. Yüksek Seçim Kurulu, 22 Nisan 2018 tarihinde yapılan açıklama ile seçimlere on partinin katılabileceğini ilan etti. 25 Nisan 2018 tarihinde de Hür Dava Partisi'nin itirazını kabul ederek seçime katılabileceğine karar verdi. 20 Mayıs 2018 tarihinde yapılan kura sonucu siyasi parti ve ittifakların oy pusulasındaki yerlerini belirledi. Büyük Birlik Partisi seçime Adalet ve Kalkınma Partisi listelerinden, Demokrat Parti ise İYİ Parti listelerinden gireceğini açıkladı. Bağımsız Türkiye Partisi, 21 Mayıs 2018'de seçime katılmama kararı aldığını duyurdu. Anayasa değişikliği referandumunda "Evet" cephesinde yer alan Adalet ve Kalkınma Partisi, Milliyetçi Hareket Partisi ve Büyük Birlik Partisi, "Cumhur İttifakı" adı altında seçimlere katılacaklarını ve cumhurbaşkanı adayı olarak da Recep Tayyip Erdoğan'ı destekleyeceklerini açıkladılar. Cumhur İttifakı'nın protokolü 4 Mayıs 2018'de YSK'ya teslim edildi. Anayasa değişikliği referandumunda "Hayır" cephesinde yer alan Cumhuriyet Halk Partisi, İYİ Parti, Saadet Partisi ve Demokrat Parti milletvekili seçimlerinde ittifak yapma kararı aldılar. Ancak partiler cumhurbaşkanlığı seçiminin ilk turunda kendi adaylarını destekleme kararı almışlardır. Şayet seçimin ikinci tura kalması hâlinde ittifakın adayının etrafında toplanacaklarını belirtmişlerdir. Adı "Millet İttifakı" olarak belirlenen ittifakın protokolü 5 Mayıs 2018'de YSK'ya verildi. Erken seçim kararının açıklanmasından iki gün sonra Amerika Birleşik Devletleri Dışişleri Bakanlığı Sözcüsü Heather Nauert, olağanüstü hâl yürürlükteyken özgür, adil ve şeffaf bir seçim düzenlemenin zor olduğunu belirtti. Türkiye Dışişleri Bakanlığı Sözcüsü Hami Aksoy, bu açıklamayı kabul edilemez olarak değerlendirdi. Avrupa Konseyi Parlamenter Meclisi, ülkenin içinde bulunduğu koşullarda yapılacak seçimin 'Avrupa kriterlerine' uygun olmayacağını gerekçe göstererek seçimin ertelenmesi yönünde çağrı yaptı. AK Parti ve MHP milletvekilleri bu çağrıyı "siyasi, haksız, yersiz ve hadsiz" olarak niteledi. Seçim kararı alındıktan sonra Meral Akşener önderliğinde kurulan İYİ Parti'nin seçime katılıp katılamayacağı konusu tartışılmaya başladı. YSK'nın da seçime katılacak partiler konusunda açıklama yapmak için gecikmesiyle tartışmalar daha da alevlendi. 25 Ekim 2017'de kurulan parti büyük kurultayını 10 Aralık 2017'de yapmıştır. Siyasi Partiler Kanunun 36. Maddesi partilerin seçimlere katılma şartlarını beyan eder. Kanunda "Siyasî partilerin seçimlere katılabilmesi için illerin en az yarısında oy verme gününden en az altı ay evvel teşkilat kurmuş ve büyük kongrelerini yapmış olması veya Türkiye Büyük Millet Meclisinde grubu bulunması şarttır. Bir ilde teşkilatlanma, merkez ilçesi dahil o ilin ilçelerinin en az üçte birinde teşkilat kurmayı gerektirir." ibaresi yer alır. Cumhuriyet Halk Partisi sözcüsü Engin Altay, 22 Nisan 2018 tarihinde yaptığı açıklamayla YSK'nın baskı altında olduğunu, seçimlerin ve demokrasinin sekteye uğramaması adına genel başkan Kemal Kılıçdaroğlu'nun direktifiyle 15 CHP'li vekilin İYİ Parti'ye geçtiğini açıkladı. Böylelikle önceden 5 milletvekili bulunan İYİ Parti'nin TBMM'de grup kurması sağlanarak 36. maddesi yerine getirilmesi sağlandı. Adalet ve Kalkınma Partisi Genel Başkanı Recep Tayyip Erdoğan, ilk mitingini 28 Nisan 2018'de İzmir'de yaptı. Erdoğan'ın 6 Mayıs 2018'de İstanbul'da seçim manifestosunu açıklayacağı duyuruldu. Erdoğan'ın seçime kadar 55 ilde miting düzenleyeceği açıklandı. Ayrıca 20 Mayıs 2018'de Avrupa'da yaşayan Türklerle buluşmak için Bosna-Hersek'in başkenti Saraybosna'da miting yaptı. 24 Mayıs 2018'de Ankara'da partisinin seçim beyannamesini açıkladı ve milletvekili adaylarını tanıttı. Cumhuriyet Halk Partisi Genel Başkanı Kemal Kılıçdaroğlu, 26 Mayıs 2018'de partisinin seçim bildirgesini açıkladı ve milletvekili adaylarını tanıttı. Milliyetçi Hareket Partisi Genel Başkanı Devlet Bahçeli, 26 Mayıs 2018'de partisinin seçim bildirgesini açıkladı ve milletvekili adaylarını tanıttı. 6-10 Haziran 2018 tarihlerinde beş ilde istişare toplantıları düzenledi. Yüksek Seçim Kurulu, yurt dışında yaşayan seçmenlerin 7-19 Haziran arasında oy kullanabileceklerini, gümrük kapılarında oy verme işlemlerinin ise 24 Haziran'a kadar devam edeceğini açıkladı. YSK kesin seçim sonuçları; Anderson County Anderson County ÅŸu anlamlara gelebilir: 5 tane: Özgür Ege Nalcı Özgür Ege Nalcı (d. 16 Ağustos 2006, Gebze Kocaeli), Çocuk dizi film ve reklam oyuncusudur. 2006 yılında Kocaeli'nin Gebze ilçesinde dünyaya geldi. İlk defa kamera ile 4 yaşında Turkcell reklamlarında Selocan olarak tanıştı. Çeşitli reklam filmlerinde yer aldıktan sonra 2012 yılında Muhteşem Yüzyıl dizisinde Şehzade Beyazıt karakterini canlandırarak dizilerde yer almaya başladı. Muhteşem Yüzyıl, Şubat, 20 Dakika, Güzel ve Çirkin, Kaçak ve Tatar Ramazan dizilerinde rol alan Özgür Ege Nalcı'yı 2013 yılında Denizbank Reklamlarında canlandırdığı Cuma'nın oğlu Cumartesi karakteri geniş kitlelere tanıtmıştır. Çeşitli reklamlarda seslendirme de yapan Özgür Ege Nalcı'nın en büyük hayali büyüdüğünde iyi bir yönetmen olmaktır. 1992 Yaz OlimpiyatlarÄ±'nda Irak 1992 Yaz Olimpiyatları'da Irak'ın 3 spor dalında toplam 9 sporcuyla yarıştı. Erkekler Erkekler Erkekler Penang Uluslararası Havalimanı Penang Uluslararası Havalimanı Malezya'nın Penang adasında yer alan uluslararası havalimanı. Adanın güneydoğusunda Bayan Lepas bölgesinde yer alan havalimanı, 1935 yılında faaliyete girmiştir. Malaysia Airports tarafından işletilmekte olan havalimanı, 2014 yılında 6,041,583 yolcuyu ağırlamıştır. Jhené Aiko Jhené Aiko Efuru Chilombo (d. 16 Mart 1988), bilinen adıyla Jhené Aiko, Amerikalı şarkıcı-söz yazarı. Los Angeles, Kaliforniya'da doğup büyüyen sanatçı, müzik yaşamına R&B grubu B2K'ye vokal yaparak başladı. Akrabalıkları bulunmamasına rağmen, o dönem bir pazarlama taktiği olarak Sony ve Epic Records tarafından B2K üyesi Lil' Fizz'in "kuzeni" olarak tanıtıldı. Aiko, 2003'te "My Name Is Jhené" adını taşıyan ilk solo albümünü yayınlamaya hazırlanıyordu, ancak albüm rafa kalktı ve Aiko eğitimine devam etmek üzere plak şirketinden ayrıldı. Aiko, Mart 2011'de yayınladığı ".sailing soul(s)." adlı mixtape ile müziğe döndü. 16 Aralık 2011'de Amerikalı prodüktör No I.D.'nin Def Jam Recordings çatısı altındaki plak şirketi Artium Recordings ile sözleşme yaptı. 2013'te, Big Sean'a eşlik ettiği "Beware" ile ilk kez Amerikan "Billboard" Hot 100 listesinde ilk 40'a girdi. O yılın Kasım ayında Artium ve Def Jam etiketiyle çıkan ilk projesi olan "Sail Out" adlı EP'yi piyasaya çıkardı. "The Worst" adlı single'ı ile Amerika Birleşik Devletleri'nde platin plak kazandı. Aiko'nun ilk stüdyo albümü "Souled Out", 9 Eylül 2014'te dinleyiciyle buluştu. Albüm, ilk haftasında 70 bin satarak "Billboard" 200 listesine üç numaradan girdi. Jaguar XK Jaguar XK, Jaguar Cars tarafından 1996-2014 yılları arasında üretilen iki kişilik grand tourer otomobil serisidir. XK8, ilk defa 5 Mart 1996 tarihinde Cenevre Otomobil Fuarı'nda tanıtıldı ve XJS'nin yerine üretimine başlandı. Araç coupé ve cabriolet olmak üzere iki gövde stilinde üretildi. XK8, Jaguar'ın yeni geliştirdiği AJ-V8 motorunu kullandığı ilk araç oldu. 1998 yılında süperşarjlı XKR modeli seçeneği eklendi. Ancak hem XK8 hem de XKR 155.4 mph (250.1 km/h) hız ile sınırlandırılmıştır. Yeni tasarlanan XK, 2005 yılında Frankfurt Otomobil Fuarı'da tanıtıldı. Sınırlandırma olmadan standart XK modeli 158 mph (255 km/h) ve XKR modeli ise 174 mph (280 km/h) hıza sahiptir. En hızlı model olan XKR-S 2012 yılında Cenevre Otomobil Fuarı'nda tanıtıldı. XKR'den 40 bg daha güçlü olan XKR-S, 100 km/h hıza sadece 4.4 saniyede çıkmakta ve 186 mph (300 km/h) son hıza çıkabilmekte olup Jaguar XJ220'den sonraki en hızlı Jaguar modelidir. Lalla Ward Lalla Ward (d. 28 Haziran 1951) İngiliz oyuncu ve yazar. 1979 ve 1981 yılları arasında "BBC" kanalında yayınlanan "Doctor Who" dizisinde Doktor'un yol arkadaşı Romana rolünü oynamıştır. Dark Before Dawn Dark Before Dawn Amerikan rock grubu Breaking Benjamin'in 5. stüdyo albümü. Çıkış tarihi 23 Haziran 2015 olarak belirtildi. Albüm grubun yeni üyeleri ve kurucusu Benjamin Burnley ile çıkardığı ilk albüm olma özelliğini taşıyor. Kayıt ve albümün ilk teklisi olan "Failure" 12 Mart 2015 tarihinde yayınlandı. Venom (Bullet for My Valentine albümü) Venom, Galli metalcore grubu Bullet for My Valentine'in beşinci stüdyo albümü. Albüm 14 Ağustos 2015 tarihinde RCA Records etiketiyle piyasaya sürülecek. Grup, 18 Mayıs 2015 tarihinde albümün teklisi "No Way Out"'u yayınlarken bas gitarist Jason James'in yerini Jamie Mathias'a bıraktığını açıkladı. "No Way Out" ve "Broken" parçalarının prömiyeri grubun headliner olarak sahne aldığı Camden Rocks Festival'de 30 Mayıs 2015'te yapıldı. Albümün diğer teklileri "You Want A Battle? (Here's A War)", "Army of Noise" ve "Venom" sırasıyla 29 Haziran, 17 Temmuz ve 16 Ekim 2015'te, "Worthless" ve "Skin" ise sırasıyla 8 Şubat ve 21 Mart 2016'da video klipleri ile beraber yayınlandı. Kasım 2013'te bir önceki albüm Temper Temper'dan bağımsız bir şekilde çıkan "Raising Hell" şarkısı ise albümün Deluxe sürümüne son şarkı olarak dahil edildi. Albümün ilk single'ı bu sebeple "No Way Out" değil, "Raising Hell" olarak kabul edilir. Venom , grubun 2008 yılında çıkardığı Scream Aim Fire albümünden sonra ikinci thrash albümüdür. Albümde scream vokaller ile clean vokaller karıştırıldığından metalcore albümü gibi dursa da albümün tarzı metalcore değil thrash metal'dir. Karagöz Ahmet Paşa Camii Karagöz Ahmed Paşa Camii, Anadolu Beylerbeyi Karagöz Ahmed Paşa'nın Şahkulu isyanında şehit olmasından sonra vasiyeti üzerine eşi Şah-ı Devran binti Abdullah tarafından 1511 yılında yaptırılmıştır. Caminin doğu kapısı yanındaki pencere kemer oyması içinde 1901 tarihli ve Mehterbaşı Seyyid el Hac Mehmed Ağa'nın çeşme kitabesi konmuştur. Ayrıca minber içinde Anadolu Valisi Yeğen Mehmed Paşa’nın çeşme kitabesi olduğu tahmin edilen 1780 tarihli bir kitabede muhafaza edilmektedir. Cami iki kapılıdır. İki kapı üzerine de talik hatla taş boya ile yazılmış kitabe vardır. Vakfiyeye göre küçük çapta bir külliye olarak yapılmıştır. XVI. y.y. başlarında Osmanlı Mimarisi'nde Sinan dönemi öncesinin ilgi çekici eserlerinden kabul edilebilir. Bugün sadece cami ile medresenin bulunduğu bilinen yerdeki avlusu durmaktadır. Tamamen kesme taş kaplamalı Kütahya camilerinin kubbesi en büyük olanına sahip tek kubbeli, revaklı, son cemaat yeri bulunan, minare gövdesi tuğladan bir yapıdır. Eski durumun da, kubbe kasnağı üzerindeki kademeli bir kiremit çatı taşıdığı bilinir. Cami 1970 senesinde esaslı bir onarımdan geçmiş ve bu örtü kaldırılarak kurşunla kaplanmış, son cemaat yerinde de bazı değişiklikler yapılmış ve oldukça başarılı olan bu onarımla son şeklini almıştır. Şimdiki avlunun ve şadırvanın bulunduğu yerdeki medresede iki taraflı üçer oda ile kuzeyde bir dershane odasının bulunduğu eski durumunu bilenlerce rivayet edilmiştir. Medrese avluyu çevrelediği için camiye şimdiki son cemaat yerinin iki tarafında bulunan tonozlu bölümlerden girilmekte idi. Bugünkü şekli ile son cemaat yeri ortada iki sütunun taşıdığı, üç kemerli bir açıklıkla kuzeye bakmaktadır. Sıvalı bölümler raspa edildiğinden, kemerlerin tuğladan olduğu açığa çıkmış ve bunlar olduğu gibi bırakılmıştır. Sütun başlıkları ise basit fakat yastıklıdır. Yapıdan, minare ve kemerler dışında tuğlanın kesme taş ile birlikte dekoratif olduğu görülmektedir. Cephelerin üst kısmında ikişer tepe penceresi, güneyde, mihrabın üstün de tek bir daire pencere, üç cephede hafif destek payandalar, yüksek küp biçimindeki ana mekanın dış görünüşüne hafif bir hareket sağlamaktadır. Kuzey duvarı ile batı duvarının arasındaki bölümde tek bir sütuna oturtulmuş mahfile, minareye de çıkılan merdivenle ulaşılır. Bu bakımdan mahfil yerinin orijinal olduğu anlaşılmaktadır. Bir kısmı mermer olarak görülen mihrap; yarım ongen nişin üstündeki mukarnaslı dolguyu çevreleyen geniş ve süslemesiz bir çerçeve şeklindedir. Buckcherry Buckcherry 1995'te kurulan Anaheim, Kaliforniya asıllı rock grubudur. Grup 2002 yazında dağılmadan önce 2 albüm yayımlamıştır, bunlar "Buckcherry" (1999) ve "Time Bomb" (2001). 2005 yılında vokalistleri olan Josh Todd ve gitarist Keith Nelson Buckcherry'yi Nisan 16, 2006'da yeniden düzenleyip yeni bir albüm yayımlamışlardır. Bu Buckcherry'nin o tarihlerde büyük hit almasını sağlamıştır, "Crazy Bitch" ve ilk "Billboard" Hot 100 birinciliği, "Sorry". Dördündü albümleri, "Black Butterfly", Eylül 2008'de, beşinci albümleri, "All Night Long", Ağustos 3, 2010'da yayımlanmıştır. Buckcherry'nin altıncı albümü olan "Confessions " Şubat 19, 2013'te yayımlanmıştır. Sosyal sorumluluk Sosyal sorumluluk, etik çerçevede bir kuruluşun ya da bir bireyin kendi çıkarlarının olduğu kadar toplumun genel çıkarlarının yararına da hareket etmesi durumu. Sosyal sorumluluk, her bireyin ekonomi ve ekosistem arasında bir denge sağlamak amacıyla gerçekleştirdiği bir çeşit görevdir. Eğitim, sağlık ve çevre konuları sosyal sorumluluğun öncelikli konularıdır. Josh Todd Josh Todd (Joshua Todd Gruber, 4 Nisan 1970 - Los Angeles), Amerikalı müzisyen ve aktör, bilinen unvanıyla Buckcherry grubunun lideridir. Josh Todd Anaheim, Kaliforniya'da büyüdü ve daha sonra Lake Forest, Kaliforniya'ya taşındı. Orange County, Kaliforniya'da bulunan Trabuco Hills Ortaokulu'na gitti ve 1989'da mezun oldu. Buckcherry grubundan önce, Josh Todd Hollywood glam rock grubu Slamhound'daydı. Slamhound Skydoor Records adlı bağımsız kayıt stüdyosu ile anlaşmıştı ancak Slamhound grubu Josh Todd'un liderlik ettiği çok fazla şarkı yazdığı için stüdyo albümü yayımlamakta başarısız oldu. 1995 yılında Josh Todd dövmecisi sayesinde gitarist Keith Nelson ile tanıştı. İkili AC/DC sevgileri sayesinde kaynaştı. Daha sonra Sparrow adını verdikleri ve daha sonra adının Buckcherry olacağı grubu oluşturdular. Todd Jasmine Lawson adındaki Amerikalı artist ve model ile evlendi. Şu anda Mitzi Martin ile evli ve 2 çocukları var. Her Temas İz Bırakır Behzat Ç. Her Temas İz Bırakır. Emrah Serbes'in yazdığı bir polisiye romanıdır. Romanın baş karakteri Behzat Ç.'dir. 19 Eylül 2010 tarihinde Tarkan Karlıdağ yapımcılığında hayata geçen roman bir dizi olarak Star TV'de yayına girmiştir. Dizinin müzikleri Pilli Bebek grubuna aittir. Dizinin 1. sezonu bitip tatile girildiği zaman dizinin ilk filmi olan Behzat Ç. Seni Kalbime Gömdüm filmi çekilmiştir. Dizinin finali gelmesi ve 3. sezonun bitmesinden sonra dizinin 2. filmi olan Behzat Ç. Ankara Yanıyor filmi çekilmiştir. Chic (müzik grubu) Chic () veya şimdiki adıyla Chic featuring Nile Rodgers, 1976'da gitarist Nile Rodgers ve basçı Bernard Edwards tarafından kurulan Amerikalı bir müzik grubu. "Dance, Dance, Dance (Yowsah, Yowsah, Yowsah)" (1977), "Everybody Dance" (1977), "Le Freak" (1978), "I Want Your Love" (1978), "Good Times" (1979), "My Forbidden Lover" (1979) gibi ticari olarak başarılı birçok disko şarkısı kaydetti. Grup, kendilerini "hippi barış, sevgi ve özgürlük konusunda iyi yapan" disko hareketi için bir rock grubu olarak görüyordu. 2017 yılında Chic, on birinci kez Rock and Roll Hall of Fame'e aday gösterildi. İlk üyeler Şimdiki üyeler The Chic Strings Diğer üyeler Bertrand de Blanchefort Bertrand de Blanchefort (veya Blankfort), 1156'dan 1169'daki ölümüne kadar Tapınak Şövalyeleri'n altıncı Büyük Üstadı idi. Tarikatın büyük reformcusu olarak bilinir. CBC News CBC News, CBC Television, CBC Radio ve çevrim içi hizmetlerdeki haber programlarını hazırlamakla ve haber toplamakla görevli olan Canadian Broadcasting Corporation departmanı. 1941'de kurulan CBC News, Kanada'daki en büyük haber yayıncısıdır. Harezm Sovyet Halk Cumhuriyeti Harezm Sovyet Halk Cumhuriyeti (Özbekçe: Xorazm Xalq Sho'ro Jumhuriyati; Rus: Хорезмская Народная Советская Республика, Khorezmskaya Narodnaya Sovetskaya Respublika) gelen baskının etkisiyle hanın tahttan feragat ederek Hive Hanlığı'nın halefi olarak 26 Nisan 1920 tarihinde Birinci Harzemşah Kurultay'ında (Meclis) kurulduğu ilan edildi ve 20 Ekim 1923 tarihinde Harezm Sosyalist Sovyet Cumhuriyeti'ne dönüştü (Rusça: Хорезмская ССР, Khorezmskaya SSR). 27 Ekim 1924 tarihinde Harezm SSR milliyetlerine göre Orta Asya sınırlandırılması parçası olarak Özbek ve Türkmen SSR ve Karakalpak Özerk Oblast arasında bölündü. Harezm Sovyet Halk Cumhuriyeti, doğuya kuzeyde ve güneyde Buhara Halk Sovyet Cumhuriyeti ve Türkistan Özerk Sovyet Sosyalist Cumhuriyeti ile sınır komşusuydu. Batı sınırını Kırgız ÖSSC (bugünün batı Kazakistan) ve Aral Gölü oluşturuyordu. 62.200 km²'lik bir alanı (24.000 sq mi) ve 600.000 'den fazla nüfusu, başta Özbekler-62,5% 28,6% Türkmenler-, Karakalpaklar-% 3,0 ve Kazaklar-3,5% vardı. Başkenti Hiva idi. Niyazi Nefi Kara Niyazi Nefi Kara, (d. 20 Ağustos 1969, Manavgat) Türk doktor ve siyasetçi. Beyin ve sinir cerrahisi uzmanıdır. Cumhuriyet Halk Partisi parti tüzüğüne göre 7 Haziran 2015 seçimleri için yapılan önseçim sonuçlarına göre Antalya İli'nde CHP eski genel başkanı Deniz Baykal'ı geride bırakarak 1. sırada yer almış ve yapılan genel seçimde CHP Antalya Milletvekili olarak Meclise girmiştir. Romana (Doctor Who) Romanadvoratrelundar, kısa adıyla Romana, Birleşik Krallık yapımı kült bilimkurgu dizisi "Doctor Who"da kurgusal bir karakter. Gallifrey gezegeninden bir Zaman Leydisi olan Romana, Dördüncü Doktor'un yol arkadaşı olmuştur. Bir Zaman Leydisi olduğu için rejenerasyon geçirebilen Romana televizyonda iki yüzüyle görünmüştür. Hayranlar bu yüzleri Romana I ve Romana II olarak adlandırmıştır. 1978'den 1979'a kadar Mary Tamm Romana I'i, 1979'dan 1981'e kadar Lalla Ward Romana II'yi oynamıştır. Romana'nın üçüncü yüzü romanlarda geçmiştir. Dördüncü yüzü ise (Juliet Landau seslendirmiştir.) 2013, 2014 yıllarında ve 2015'in başlarında Big Finish Productions tarafından yayınlanan çeşitli radyo oyunlarında geçmiştir. Dizide Doktor'un seyahat ettiği yol arkadaşlarından ikisi Doktor'un ırkındandır. Onlardan birisi Romana, diğeri de Doktor'un torunu Susan Foreman'dır. Nagoya Ãœniversitesi Nagoya Üniversitesi, Japonya'nın en seçkin üniversitelerinden biridir. 'Ulusal 7'liden (National Seven Universities) biri olan üniversitenin 1700'ü aşkın sayıdaki akademik kadrosu arasında Türk bilim adamı ve Türki-İrani diller uzmanı da yer almaktadır. Bakinskiy RaboÃ§iy (gazete) Bakinskiy Raboçiy ("Rusça":Бакинский рабочий), 1906 yılının Mayıs ayından beri yayınlanmakta olan Azerbaycan gazetesidir. Azerbaycan basın tarihinin en uzun ömürlü gazetesi olarak kabul edilmektedir. İlk kurulduğunda Stepan Şaumyan, Josef Stalin, Prokofiy Caparidze, Suren Spandaryan, V. Efimov (Saratovets), Viktor Nogin, V. A. Radus-Zenkoviç gibi isimler Yayın Kurulu'nu oluşturuyordu. 1905'teki Birinci Rus Devrimi'nden sonra kurulan gazete, Bolşeviklerin propagandasını yapmaktaydı. Aralıklarla gazetede Neriman Nerimanov, Sergey Kirov, K. Ordenikidze, S. M. Yafyandiyev, A. P. Serebrovski, P. A. Ahundov, K. M. Musabeyov gibi isimlerin yazıları da yayınlanmıştır. Gazete, 1946 yılında Kızıl Bayrak İşçi Nişanı'na lâyık görülmüştür. Rusça olarak basılan gazete günümüzde de faaliyetlerine devam etmektedir. Türk Akımı Türk Akımı ya da resmî adıyla TürkAkım, Rusya'dan başlayıp Karadeniz üzerinden Türkiye'ye aktarılması planlanan doğal gaz boru hattı projesinin adıdır. Projenin önerisi Türkiye'ye yaptığı bir devlet ziyareti sırasında, 1 Aralık 2014 tarihinde Rusya devlet başkanı Vladimir Putin tarafından yapıldı. Daha önceden yapılması planlanan "Güney Akım Projesi"nin yerini alan proje 10 Ekim 2016 tarihinde imzalanan Hükümetlerarası Anlaşma ile resmiyet kazanmıştır. Boru hattının Anapa yakınlarındaki Russkaya kompresör istasyonundan başlatılması planlanırken, Türkiye'ye nereden giriş yapacağı henüz karara bağlanmamıştır. Hattın Türkiye'deki başlangıç noktasına karar verildiğinde Gazprom'un boru döşeme çalışmalarına hemen başlaması beklenmektedir. Ayrıca iki tane boru döşeme gemisi Karadeniz'de halihazırda beklemektedir. Boru hattının planlanan tahmini taşıma kapasitesi yılda 31.5 milyar metreküp'tür. Türkiye'nin bu projeden yılda 15.75 milyar metreküp doğal gaz alması ve geriye kalan 15.75 milyar metreküp gazın Avrupa'ya ihraç edilmesi düşünülmektedir. Ancak, Türk-Yunan sınırından Avrupa'ya aktarılacak doğal gaz hattının bu miktarı taşımak için yeterli kapasite olmadığı yönünde endişeler de vardır. Avrupa Enerji Komisyonu başkanı Maroš Šefčovič ise önerilen boru hattının müşterilerinin taleplerini aştığını belirtmektedir. Sonuç olarak Rusya ile Türkiye arasındaki müzakereler halen tamamlanmış değildir. Türkiye ve Rusya arasındaki ilk doğrudan doğal gaz boru hattı olan Mavi Akım 2005 yılında devreye girdi. Daha sonra genişletme planı çerçevesinde ismi "Güney Akım" olarak değiştirildi. 2009 yılında Rusya devlet başkanı Putin, Karadeniz'in altından geçerek Samsun'dan Ceyhan'a kadar uzanan ve ayrıca Suriye, Lübnan, İsrail ve Kıbrıs'ı da içeren "Mavi Akım 1" projesini açıkladı. Asur Evrensel İttifakı Asur Evrensel İttifakı, Orta Doğu’da Asur kökenli bir Şemsiye kuruluşudur. Asur Evrensel İttifakı dünya genelindeki Asur federasyonları ve kuruluşlarının farklı sektörleri ile bağlantılı olan uluslararası bir ittifaktır. Kuruluşun Genel Sekreteri İranlı Asur Yonathan Betkolia’dır. "Asur Evrensel İttifakı" 1968 yılında Asur ismini yaymak, korumak ve geliştirmek, Asur halkının kendi yurdunda insan haklarını güvence altına almak ve Asur atalarının vatanında özerk bir devlet kurmayı amaçlayan evrensel bir organizasyon olarak kuruldu. 1991 yılında Asur Evrensel İttifakı UNPO’nun bir üyesi oldu, (Temsil Edilmeyen Milletler ve Halklar Organizasyonu). Mahir Ãœnal Mahir Ünal, (d. 01. Temmuz 1966, Elbistan, Kahramanmaraş) Türk siyasetçi, AK Parti genel başkan yardımcısı ve parti sözcüsü. 24., 25. ve 26. dönem TBMM Kahramanmaraş milletvekili. Kültür ve turizm eski bakanı. Marmara Üniversitesi İlahiyat Fakültesi'nden mezun oldu bitirdi. Yüksek lisansını İstanbul Üniversitesi Sosyal Bilimler Enstitüsü'nde sosyal yapı ve sosyal değişme anabilim dalında yaptı. İTO'da müşavir olarak çalıştı. 2004 ve 2009 yerel, 2007 genel seçimlerinde Adalet ve Kalkınma Partisi seçim kampanyası strateji ekibinde danışmanlık yaptı. İstanbul Büyükşehir Belediyesi Spor Kulübü yönetim kurulu üyeliğinde bulundu. Irak, Malezya, Kıbrıs ve Lübnan gibi birçok ülkede seçim kampanyalarında strateji ekiplerinde görev aldı. Ayrıca bazı siyasilere etkili iletişim hususunda danışmanlık yaptı. Kent çalışmaları, yerel yönetimler ve siyasal iletişim konularında danışmanlık hizmeti verdi. Özel bir üniversitede davranış bilimleri bölüm başkanlığı görevini yürüttü. Bir vakıf üniversitesinde MBA'da örgütsel davranış dersleri verdi. İstanbul Üniversitesi Edebiyat Fakültesi Sosyoloji Anabilim Dalında doktorası devam etmektedir. 2011 ve 2015 genel seçimlerinde Kahramanmaraş milletvekili seçildi. 2011 yılı itibarıyla Adalet ve Kalkınma Partisi grup başkanvekilidir. Arapça ve İngilizce bilen Mahir Ünal, 1 çocuk babasıdır. South African Airways South African Airways (SAA) Güney Afrika'nın ulusal ve bayrak taşıyıcı havayolu şirketi. 1934 yılında kurulan SAA, üs olarak kullandığı OR Tambo Uluslararası Havalimanı'ndan 27 ülkede 39 farklı noktaya uçuş gerçekleştirmektedir. SAA, Nisan 2006'dan bu yana Star Alliance üyesidir. Aslan SavaÅŸan Aslan Savaşan (d. 4 Ocak 1965,İzmir) Türk hekim ve TBMM 25. dönem milletvekili. Orta öğrenimini İzmir Özel Türk Koleji’nde, liseyi İzmir Atatürk Lisesi’nde tamamladı. 1982 yılında girdiği İstanbul Üniversitesi Çapa Tıp Fakültesi ’nden 1988 yılında doktor olarak mezun oldu.Tıp Fakültesinden mezun olduktan sonra mecburi hizmetini Kütahya'nın Tavşanlı ilçesinde tamamladı.Karşıyaka Devlet Hastanesi Acil Servisi’nde 2 yıl çalışan Aslan Savaşan ihtisasını Behçet Uz Çocuk Hastanesi Çocuk Sağlığı ve Hastalıkları Uzmanlığı üzerinde yaptı.İhtisasını tamamladıktan sonra 2000-2013 yılları arasında Alsancak Nevvar Salih İşgören Devlet Hastanesi’nde Başhekimlik görevinde bulundu. 7 Haziran 2015 genel seçimlerinde Milliyetçi Hareket Partisi'nden 25. dönem İzmir milletvekili seçildi. 2008-2009,2009-2010 ve 2013-2014 sezonlarında Altay Spor Kulübü'nde yöneticilik yapan Aslan Savaşan, 2014-2015 sezonunda aynı kulüpte başkanlık yaptı. Mezahir Avşar Mezahir Avşar (Avşar Məzahir Ərtuğ Babaş oğlu; d. 12 Ocak 1955, Ağcabedi Rayonu, Azerbaycan SSC, SSCB) — seramik sanatçısı, ressam, Azerbaycan Ressamlar Birliği ve Azerbaycan Tasarımcılar Birliği, UNESCO Uluslararası Plastik Sanatlar Derneği, GƏSAM - Türkiye Kültür Bakanlığı Sanat Eserleri Sahipleri Birliği'nin üyesi, Türkiye Konya Selçuk Üniversitesi Sanat ve Tasarım Fakültesi öğretim üyesi. Mezahir Ertuğ AVŞAR 12 Ocak 1955 yılında Ağcabedi ilçesinin (Karabağ) Avşar köyünde doğdu. Köydeki Nizami adına orta okulu bitirdikten sonra A.Azimzadə adına Azerbaycan Devlet Ressamlık mektebine kabul edildi. 1978 yılında aynı okulun Anıtsal resim bölümünü bitirdi. 1973-1975 yıllarında Polonya ve Almanya'da askeri hizmette bulundu. 1978-1984 yıllarında St. Petersburg Endüstriyel Sanat Akademisinde (eski V. Muşina) eğitim gördü ve Dekoratif-Tatbiki Sanatlar Fakültesi Seramik Bölümünden mezun oldu. Bakü'ye döndükten sonra bir süre Azerbaycan Kültür Bakanlığı bünyesindeki Müzelerin tertibatı idaresinde çalıştı. Çeşitli yıllarda Azerbaycan Bilimler Akademisi Uluslararası "Sovyet Türkolojisi," "Hazar," "Kurtuluş" ve "Gobustan" dergilerinde sanatsal editör olarak görev yaptı. Öğretmenlik faaliyetine Bakı Tatbiki Bilimler ve Sanat Koleji ile Azerbaycan Mimarlık ve İnşaat Mühendisleri Üniversitesi Tasarım bölümünde başladı. 2000 yılında Türkiye Cumhuriyeti Selçuk Üniversitesi yönetiminin daveti üzerine SÜ Güzel Sanatlar Fakültesi kuruculuğunda bulundu, on yıl boyunca (2000-2010) SÜ GSF Seramik Bölümü Başkanlığını yürüttü. Günümüzde Prof. Mezahir Ertuğ AVŞAR aynı üniversitenin Sanat ve Tasarım Fakültesi Seramik Tasarım Bölümünde çalışmaktadır. Aktif vatandaşlık mevkiinden yola çıkarak Azerbaycan’ın yakın tarihine ve özellikle Karabağ savaşına ait bilgilerini çeşitli etkinlik, panel ve programlarda paylaşan sanatçı, yaşananların doğru şekilde bilinmesini ve gelecek namına unutulmaması gerektiğine inanır. 1999 yılında Ankara Çankaya Köşkü'nde Uluslararası "Türk Dünyasına Hizmet" ödülünü dönemin Cumhurbaşkanı Süleyman Demirel’in elinden aldı.1986 yılından itibaren SSCB Ressamlar Birliği, 1989 yılından ise SSCB Tasarımcılar Birliği üyesidir. Azerbaycan Ressamlar Birliği ve Azerbaycan Tasarımcılar Birliği, UNESCO Uluslararası Plastik Sanatlar Derneği, GƏSAM - Türkiye Kültür Bakanlığı Sanat Eserleri Sahipleri Birliği gibi çeşitli sanatsal kurumların üyeliğinde bulunmaktadır. Mezahir Ertuğ AVŞAR’ın sanat ve yaratıcılığında işlediği konular arasında Türk halklarının tarihi ve kültürü büyük yer işkâl etmektedir. Eski Türk damgaları, Orhun-Yenisey yazıtları, Türk mitolojisi, Erken Dönem Türk sanatı simge ve motifleri sanatçı tarafından çağdaş yorum ve anlayış içinde ele alınmaktadır. Daha çok seramik heykel şeklinde vücuda gelen eserlerinde o, tarihteki Türk halklarının yaşam tarzına ait motifleri, devletçilik geleneğine ait simge ve anlamlarını, cengâverlik ruhunu, kültürel simgeleri, alp-eren geleneği gibi konuları canlandırmağa çalışır. Ressamın üç boyutlu forma karşı ilgisi, insan anatomisi ve desen bilgisi, detaylara karşı duyarlılığı kendini biraz hamasi ve yalın bir tarzda ortaya koymaktadır. Yapıtlarında göz okşayan süsleyici detaylar çok nadirdir, uygulanan tüm motifler ise belli bir tarihsel veya etnografik kaynaktan beslenir. Bugün Konya Selçuk Üniversitesi Alaeddin Keykubad yerleşkesinde Mezahir Ertuğ AVŞAR tarafından yapılmış birkaç anıt durmaktadır. S. Demirel Kültür Merkezi karşısında yükselen “Totem” anıtı seramikten yapılmıştır. Uzun bir sütun halindeki bu anıtın kaidesi mermer, gövdesi ise üst üste konmuş maskeler halindeki seramik bloklardan oluşur. Bunlar tarihteki alp erenlere atıf yaparak, onların kültürümüzdeki yerini bizlere anımsatıyor. Sanatçının iki renk mermerden yapılmış "Uyarı" anıtını çalıştığı Sanat ve Tasarım Fakültesi binası önünde yükseliyor. Bu yapıt parçalanmaların acı sonuçlarını plastik bir dille anlatmağa çalışır. Mezahir Ertuğ Avşar'ın bir başka büyük eseri ağaç parçalarından yapılmış "Türk'ün Tekeri" anıtıdır. Bir zaman kütüphane binası önünde duran bu yapıtta tarihteki 24 Oğuz boyunun damgaları tekerin ön ve arka yüzüne kazılarak, tarihi zamanın günümüzde de bir teker misali döndüğüne ima edilmekte idi. Sanatçının, heykel dışında grafik çalışmaları olan ilgisi kendine özgü bir tarzın gelişmesiyle ortaya koymuş. Daha çok portre şeklinde yapılmış bu eserlerde simalar bir ağ kurgusunun içinden, sanki ortak bir Zaman ve Mekan’dan belirerek kendi kendine ortaya çıkmakta ve bu oluşum Vahdet-i vücud (varlık birliği) ve vahdet-i şuhut (Görünenlerin birliği) gibi felsefi konu ve görüşleri akla getirmektedir. Sanatçı 1981.yıldan itibaren aktif olarak yurt içi ve yurt dışında sergilerle katılmaktadır. Rusya, Azerbaycan, Moldova, Özbekistan ve KKTC’de müzelerinde ve çok sayıda özel koleksiyonlarda eserleri bulunur.. Yayınları: Hidden Path Entertainment Hidden Path Entertainment (Hidden Path olarak da bilinir); Bellevue, Washington merkezli, 2006 yılında Michael Austin, Jim Garbarini, Dave McCoy, Jeff Pobst, and Mark Terrano tarafından kurulan Amerikan video oyunu geliştiricisi şirket.2008 yılında,Defense Grid The Awakening oyununu çıkarttı.Defense Grid oyunuyla yüksek beğeni topladı ve piyasaya çıktığından sonra yarım milyon adet sattı.2009 yılında,Valve Software Hidden Path ile çalışmaya başladı.Valve Software ve Hidden Path oldukça başarılı bir oyun olan Counter Strike:Source adlı oyunu, ilk olarak 2004 yılında piyasaya sürdü. Hidden Path ve Valve yeni bir oyun olan Counter-Strike serisinden Counter-Strike: Global Offensive adlı oyunu 21.08.2012 tarihinde yayınladı. Hidden Path ve Ensemble Studios Age of Empires II HD oyununu 1999 yılında çıkarttılar ve oyun 2013 yılında Steam üzerinden satışa sunulmaya başlandı.Steam'de Empires II HD Age oyununun genişleme paketi olarak Age of Empires II HD: The Forgotten çıktı. Hidden Path ve Valve arasında işbirliği vardır.Hidden Path Left 4 Dead 2 için model çalışması katkıda bulunmuştur. Haikyuu Haikyuu!! (ハイキュー!!) Haruichi Furudate tarafından yazılmış ve resimlendirilmiş bir Japon shōnen manga dizisidir. Şu ana kadar 74 bölümü yayınlanmıştır. Küçük ortaokul öğrencisi Hinata Shōyō, televizyonda ulusal şampiyonaları gördükten sonra voleybola birdenbire aşık olur. Kısa boyuna rağmen (162 cm) oynayışını gördükten sonra şampiyonaların yıldızı olan 'Küçük Dev' lakaplı oyuncunun izinden gitmeye karar verir. Okulunda bir voleybol takımı kurar ve kendi kendine çalışır. Sonunda 3 diğer üye Hinata'nın ortaokuldaki son yılında takıma katılır, daha sonra da Hinata'nın ısrarı üzerine farklı takımlardaki arkadaşları da sadece turnuvalara gidebilmeleri için voleybol takımına girer. Ama turnuvanın ilk maçında içinde 'Sahaların Kralı' lakaplı Tobio Kageyama'nın bulunduğu, turnuvanın favori takımına yenilirler. Hinata'nın takımını bu yenilgiden sonra perişan haldedirler ve canları yanmıştır. Bir gün Kageyama'yı yeneceğine söz verir. Hikâye buradan başlar. John Thurloe John Thurloe (1616-21 Şubat 1668), Avukat ve devlet adamı. İngiliz İç Savaşının ardından Oliver Cromwell tarafından ilan edilen Protektora döneminde dışişleri bakanı ve istihbarat şefidir. Thurloe Essex'de dünyaya gelmiştir. Doğum günü bilinmemekle beraber 12 Haziran günü vaftiz edildiği bilinmektedir. Papaz olan babası Thomas Thurloe sayesinde iyi bir eğitim alır. Lincoln's Inn Barosu bünyesinde avukatlık faaliyetlerine başlar. Görev yaptığı süre boyunca Oliver St. John ile birlikte çalışır. İç savaş döneminde 1645 yılında sonuçsuz kalmış olan Uxbridge Antlaşmasını düzenleyen parlamenter hukuk ekibinde yer alır. İç savaş sırasında faal olmasa da Oliver Cromwell'in iktidara çıkmasıyla beraber talihi değişir. Protektora döneminde 1652 yılında dışişleri bakanı olarak ilan edilir. 1653 yılında istihbarat birimlerin başına getirilir. Bu görev kapsamında tüm İngiltere'de ve kıta Avrupasında casus ağları kurmaya girişir. Thurloe'nin kurduğu başarılı ekip arasında çok ünlü isimler vardır: Thurloe ve ekibi monarşi yanlılarının Sealed Knot adlı gizli örgütünü ortaya çıkartmıştır. 1654 yılında Ely seçim bölgesinden parlamentoya girmiştir. Bu dönemde Cromwell'in kendisini kral ilan etmesi fikrini benimsemiştir. 1655 yılında tüm iletişimden sorumlu olan "Postmaster General" görevine getirilmiştir. Casusları el konulan mektuplar sayesinde 1657 yılında Edward Sexby tarafından Cromwell'e yönelik planlanan suikastı ortaya çıkartmayı başarmışlardır. Bu dönemde çeşitli devlet görevlerinde daha görev alan Thurloe 1658 yılında Oliver Cromwell ölünce oğlu Richard Cromwell'in iktidarını savunur. 1659 yılında keyfi yönetim gerekçesiyle istihbarat birimlerinin başındaki görevinden azledilir. Buna rağmen eyniden dışişleri bakanı görevine dönen Thurloe II. Charles'ın yeniden tahta geçmesine karşı çıkar. Restorasyon'dan sonra 15 Mayıs 1660 günü vatana ihanetten yargılanır. İstihbarat ve diplomasi alanındaki engin tecrübeleri nedeniyle ceza almaz, yeni hükümete istendiğinde yardımcı olması koşuluyla 29 Haziran günü afla salıverilir. Herhangi bir görevde bulunmayıp göz önünden çekilse de yeni hükümetlere yardımcı olduğu bilinmektedir. John Thurloe 21 Şubat 1668 günü Lincoln's Inn'de hayatını kaybeder ve buradaki kiliseye gömülür. El yazmaları ve eserleri Oxford'daki Bodleian Kütüphanesi ve British Museum'dadır. Bir kısmı 1742 yılında Thomas Birch tarafından basılmıştır. Kendisi çok sayıda eserde ele alınmıştır. Bunlardan bazıları şöyledir: Burak Akbay Burak Akbay (1971, İstanbul), Türk iş adamı. Türkiye'deki eğitimine Maçka İlkokulu’nda başlayıp ardından Özel Dost Lisesi'nde liseyi bitirdikten sonra üniversite eğitimini, İngilizce ve Fransızca, Pazarlama ve İdari işletme üzerine İsviçre'de, American College of Switzerland da tamamladı. Öğreninmini tamamladıktan sonra Türkiye'ye dönen Akbay, iş hayatına İstanbul’da kurduğu ilk matbaa ile Türk ve yabancı uyruklu farklı gazetelerin baskıları ile başlayan ve ilerleyen yıllarda bir spor gazetesi ile yayıncılık hayatına giren Akbay, 2007 de Sözcü gazetesini kurmuştur. Evli ve günümüzde halen hiçbir kurum ve kuruluşa bağlı olmayan Sözcü gazetesi sahibi ve yöneticisidir. Aynı zamanda Korkusuz ve AMK gazetelerinin de imtiyaz sahibidir. BC Yaz Oyunları BC Yaz Oyunları Britanya Kolumbiyası, Kanada eyaletinde her yıl düzenlenen amatör bir spor etkinliğidir. En son Britanya Kolumbiyası'ndaki Nanaimo şehrinde 17 - 20 Temmuz 2014 tarihleri arasında gerçekleştirildi. Ali Ulvi Kurucu Ali Ulvi Kurucu, (d. 1922, Konya - ö. 3 Şubat 2002, Medine), Türk şair, yazar ve hafız. İlk ve orta eğitimini doğduğu şehir olan Konya'da tamamladı. Hafızlığını babasından ikmal etti, Arapça öğrendi. Amcası ve babasından dini eğitim alırken jandarma tarafından basılması sebebiyle dini eğitimini tamamlayabilmek için ailesiyle Medine'ye göç etti. Eğitimini Kahire el-Ezher Üniversitesinde tamamladı. Medine’de Evkaf Dairesinin İnşaat ve Sicillat Emini olarak vazife yaptı. Daha sonra sırasıyla Mahmudiye Kütüphanesi'nde ve Şeyhülislam Arif Hikmet Kütüphanesi'nde çalıştı. 1985’te emekli oldu. 3 Şubat 2002 tarihinde Medine’de vefat etti. Cennetü’l-Bakî mezarlığına defnedildi. Steve Bartman OlayÄ± Steve Bartman Olayı,14 Ekim 2003'te Chicago'daki Wrigley Stadı'nda Chicago Cubs ile Florida Marlins takımları arasında oynanan Amerikan Ulusal Beyzbol Ligi maçında meydana gelen skandal. Ulusal Beyzbol Ligi Şampiyonluk Serisi'nin 6. maçınında Chicago Cubs 3-0 öndeydi ve ilk yediye kalmak için birkaç sayıya ihtiyacı vardı.Cubs'ın sekizinci atışında birkaç taraftar Florida takımının ikinci vurucusu Luis Castillo'nun attığı topu yakalamak için tribünün sahaya yakın kısmına doğru yöneldi. Taraftarlardan biri olan Steve Bartman topu yakalama ihtimali bulunan Chicago Cubs oyuncusu Moisés Alou'dan önce topu yakaladı. Alou topu yakalasaydı, sayı olacaktı, ve Chicago Cubs 1945'ten beri ilk ulusal lig şampiyonluğu için avantaj yakalayacaktı. Ancak, bu atıştan sonra Cubs hiç sayı alamayarak maçı 8-3 kaybetti. Ertesi günkü yedinci maçta elendikten sonra,Steve Bartman Olayı şampiyonluk serisinin kırılma noktası olarak görüldü. Olayın ardından Chicago Cubs taraftarı Steve Bartman stadyumdan güvenlik görevlileri eşliğinde çıkarıldı ve ismi ile adresi ifşa edildikten sonra bir süre polis koruması altında hayatına devam etti. Olay sırasında Mark Prior sekizinci atışta Chicago Cubs adına atış yapıyordu.Cubs 3–0 öndeydi ve 1945'ten beri ilk kez World Series'e ulaşmak için sadece 5 sayıya ihtiyacı vardı ve 1908'den beri şapiyon olamamıştı.Luis Castillo bir faulle Florida Marlins adına atış çizgisindeydi. Castillo vuruşu yaptığında Bartman sahanın sol köşesine bakan ilk sırada oturuyordu.Chicago Cubs'ın soldaki oyuncusu Moisés Alou duvara yaklaştı ve topa ulaşmak için zıpladı.Bu sırada Steve Bartman de topu yakalamak için girişimde bulundu ancak Alou'nun eldiveninden seken top oyun alanından çıktı.Alou elini büyük bir hüsranla savurdu ve taraftarlara bağırdı.Özellikle Alou ve Prior olmak üzere Chicago Cubs müdahale olduğunu savundu,ancak maçın hakemi Mike Everitt top sahayı oyun alanından ayıran duvarı geçtiği için taraftar müdahalesi olmadığına hükmetti. Chicago Cubs manajeri Dusty Baker yedek kulubesinin tavanı görüş alanını kısıtladığı için olayın oluşumunu görmedi. Everitt'in kararı yıllardır mercek altına alınıyor.Örneğin, Mad Ball: The Bartman Play'in yazarları fotoğrafların Bartman'ın kollarının oyun alanını ihlal ettiğini ve bu yüzden Castillo'nun taraftar müdahalesi nedeniyle tepki vermesi gerektiğini savunuyor. Olayın devamında,Marlins sekiz sayı kazandı ve maçtan galip ayrıldı. Ertesi gece Florida Kerry Wood'un üstesinden geldi ve oyunu 5-3'ten 9-6'ya çevirerek şampiyonluk flamasını kazandı.Böylece Florida Marlins,New York Yankees'i 4-2 yenerek 2003 World Series'i kazandı. Chicago Cubs olaydan beri hiçbir playoff maçını kazanamadı.Sonraki sezonlarda ise playoffa kalamadı. Kamera ona yaklaştığında Bartman oturup kalmıştı.Bartman'in karamsar duruşuyla birlikte Chicago Cubs şapkası,gözlükleri,kulaklığı ve yeşil boğazlı kazağı akıllarda kaldı.Statta dev ekran bulunmadığı için,diğer seyircilerin maçı televizyondan takip eden arkadaşları ve aileleri onları arayıp Bartman'den ve görünüşünden bahsedene kadar kalabalıktaki kimsenin Bartman'den haberi olmadı. Birçok Chicago Cubs taraftarı Bartmen'i işaret ederek "pislik" sloganı atmaya başladı.Bu sebeple Bartman stadı güvenlik görevlilerinin eşliğinde terk etmek zorunda kaldı.Hatta bir taraftar elindeki bir bardak birayı Bartman'in başından aşağı döktü. Güvenlik görevlileri Bartman'i ve ona eşlik eden iki kişiyi çıkış tüneline doğru götürdü. Kameralar,diğer seyirciler onu içecekler ve diğer şeylerle taşladığı için güvenlik görevlileri tarafından çevrelendiğini gösterdi. İsmiyle birlikte kişisel bilgileri de maçın bitiminden dakikalar sonra ifşa edildi.Olaydan sonra altı tane polis aracı Bartman'i ve ailesini korumak için evinin önünde toplandı.1Ardından,zamanın Florida valisi Jeb Bush Bartman'e sığınak teklif ederken,zamanın Illinois valisi Rod Blagojevich tanık koruma programına dahil edilmesini önerdi. Olaydan kısa bir süre sonra Bartman çok üzgün olduğunu söyleyen ve şu cümleyi içeren bir bildiri yayınladı: "Yaklaşan topa o kadar odaklanmıştım ve kendimi o kadar kaptırmıştım Moisés Alou'yu görmedim bile." Yatıştırıcı bir profil çizmek isteyen Bartman röportajları,sponsorluk anlaşmalarını ve halkın önüne çıkmayı reddetti ve ailesiyle birlikte can sıkıcı aramalardan kaçınmak için telefon numaralarını değiştirdi.Florida Marlins taraftarlarından Çocuk Diyabet Araştırma Vakfı'na bağış yapmalarını rica ettiBartman,Temmuz 2008'de kendi fotoğrafını imzalaması için Ulusal Spor Koleksiyoncuları Topluluğu'ndan 25.000 $'lık bir teklif aldı ancak teklifi geri çevirdi. Wrigley stadında VIP müşteri olmayı reddetti.Olaydan sekiz yıl sonra 2011'de ise ESPN belgeselinde görünmeyi ve Super Bowl reklamında oynamak için teklif edilen altı haneli teklifi reddetti. Bartman Olayı birçok taraftara 1945 World Series sırasında Billy Sianis ve evcil keçisinin Wrigley Stadı'ndan kovulduğu Billiy Goat Lanetini hatırlattı.Chicago Cubs bu seride Detroit Tigers'a yedi oyunda kaybetti ve elendi.Bartman ayrıca 9 Eylül 1969'da Chicago Cubs ve New York Mets arasındaki normal sezon karşılaşmasının oynandığı Shea Stadyumu'nun çevresinde karşılaşılan kara kediye de benzetildi.Chicago Cubs o zaman birinci sıradaydı,ancak kedi görüldükten sonra Cubs oyunu kaybetti ve sonunda Mets'in sekiz sayı gerisine düşerek playoff şansını kaybetti. Uğursuz top Chicagolu bir hukukçu tarafından alındı ve Aralık 2003'te açık arttırmayla satıldı.Grant DePorter topu 113.824$ karşılığında Harry Caray Restoran'ı adına satın aldı.26 Şubat 2004'te özel efekt uzmanı Michael Lantieri tarafından halka açık bir şekilde patlatıldı. 2005'te topun kalıntıları restoranın bir makarna sosunda kullanıldı.Topun kendi parçası sosta yoktu,top kaynatıldı ve buharı alınıp damıtıldı ve karışıma eklendi. Nisan 2008'de Moisés Alou ABD haber ajansı Associated Press'e şunları söyledi: "En komiği de ne biliyor musunuz?Zaten topu yakalayamazdım." Ancak Alou daha sonra bunu reddetti.Palm Beach Post'tan bir yazara konuşan Alou "Eğer bunu söylemişsem muhtemelen Bartman'i iyi hissettirmek içindir.Ama bunu söylediğimi hatırlamıyorum" dedi ve ekledi "Şimdi Bartman'i unutup hayata devam etmenin zamanı." 2011'de Catching Hell belgeselinde ise "Topu yakalayacağımdan yüzde yüz emindim" dedi. II. Dünya Savaşı'nda Finlandiya II. Dünya Savaşı'nda Finlandiya, üç büyük savaşa girdi. Bunlardan ilk ikisi Sovyetler Birliği'ne karşı yapıldı. Son savaşı ise müttefik olduğu Almanya'ya karşı yaptı. Savaşlar sonucunda, Finlandiya bağımsızlığını savunmayı başardı, ancak ikinci büyük kenti olan Viipuri dahil olmak üzere topraklarının yaklaşık % 10'nu devretmek zorunda kaldı. Ayrıca büyük miktarda Sovyetler Birliği'ne savaş tazminatı ödemek zorunda kaldı. Bu toprak kaybından sonra bölgede yaşayan birçok Fin, toprağını terk etti. 1809 yılında, Rus İmparatorluğu Finlandiya'yı İsveç'ten aldı. Burayı aldıktan sonra Rus İmparatorluğu Finler'e geniş bir özerlik tanıdı. Rusya duraklarken burası gelişiyordu. Ancak 20. yüzyılın başlarında Finler arasında bağımsızlık istekleri arttı. Rusya'da patlak veren iç sorunlar Finlandiya'da bağımsızlık ilanını sağladı. Bağımsızlık ilanından sonra Almanlar tarafından desteklenen sağcılar ile Sovyetler Birliği tarafından desteklenen solcular arasında savaş başladı. Fin İç Savaşı olarak bilinen savaşı sağcılar kazandı. İki Dünya savaşı arası dönemde, Finlandiya ve Sovyetler Birliği arasındaki ilişkiler gergindi. Finlandiya'da bulunan aşırı milliyeçi unsurlar "Büyük Finlandiya" hayalini kuruyordu. Bu toprakların adı Karelia olmakla beraber bu topraklar Sovyet kontrolündeki bölgelerdi. Sovyetler Birliği için en önemlisi devrimin önderi olan Lenin'in adını taşıyan ve en büyük kentlerden biri olan Leningrad'ın (şimdiki St. Petersburg) güvenliği idi. 24 Ağustos 1939 tarihinde Almanya ile Sovyetler Birliği Molotov-Ribbentrop Paktı imzalandı. Bu paktın imzalanmasıyla birlikte Finlandiya Sovyetler Birliği'ni kutladı. Daha sonra Sovyetler Birliği Leningrad'ın güvenliğini sağlamak için Finlandiya ile görüşmelere başladı. Leningrad'ın güvenliğini sağlamak için Sovyetler Finlandiya'dan Karelya Isthmus, Finlandiya Körfezi adaları ve Hanko Yarımadası'nı istedi. Stalin’in Finlerden istediği bu topraklar 1.700 km²'dir. Bunun karşılığında, Finlandiya-Sovyetler sınırının orta kesimlerinden 3.500 km²'lik bir araziyi teklif etmektedir. Bu görüşmelerden hiçbir sonucuna varılamadı. 26 Kasım'da Mainila köy bombalandı. Sovyetler Birliği Finlandiya'yı suçladı. Bunun üzerine 4 gün sonra Finlandiya'ya savaş ilan etti. Milletler Cemiyeti saldırıyı kınadı. Bununla yetinmeyip 14 Aralık'ta Sovyetler'i cemiyetten kovdu. 30 Kasım 1939'da Kızıl ordusu savaş ilan etmeksizin Finlandiya’ya saldırdı ve ertesi gün de Finlandiya'nın sınır şehri Terijoki (bugünkü Zelenogorsk)'ye girerek, orada Fin komünist Otto Ville Kuusinen'in başkanlığında bir devlet olan Fin Demokratik Cumhuriyeti'ni ilan ettirdi. Savaş sırasında Sovyet birlikleri ilk kez düşman uçağını tespit etmek için radar kullanmıştır. Bu noktada, Kızıl Ordu'nun hücumu, Fin Körfez'inden Barents Denizi kıyılarındaki topraklarında gerçekleştirildi. Finlandiya-Sovyetler Birliği sınırının çeşitli cephelerinden giren Sovyet saldırıları kısa sürede durduruldu. Finler, Tolvajärvi (bugünkü Tolvayarvi, Rusya) ve Suomussalmi savaşlarını kazanmak suretiyle kanatlardan sarkıp ikmal hatlarını kestiler ve ikmal olanaklarından yoksun Sovyet birliklerine saldırarak onları dağıttılar. Özellikle Fin ordusunun kayakçı birlikleri büyük başarılar kaydettiler. Ani saldırıları ve çekilişleri özellikle ormanlık bölgelerde işe yarıyor ve Ruslar henüz tepki gösteremeden operasyonlar bitiyordu. Doksan bin kadarı kadın savaşçılardan oluşan bu birlikler, Sovyetlere çok zor anlar yaşattılar. Bu yüzden Sovyetler, Karelya Yarımadası'nın doğusunda bir ilçe merkezi olan Rautu (bugünkü Sosnovo)'yu 25 Aralık'ta alabildi. 1940 yılının Şubat ayı gelindiğinde Fin orduları için Leningrad’ın hemen kuzeyindeki Mannerheim Hattı'nı devamlı takviye alan Sovyet kuvvetleri yüzünden tutma olanağı kalmadı. Nihayet hattın batı kanadında bulunan Summa (bugünkü Soldatskoye), 2 haftadan beri süren yoğun Sovyet saldırılarının karşısında 15 Şubat'ta Sovyetler'in eline geçti ve hat yarıldı. Böylece Sovyet Ordusu, Koivisto (bugünkü Primorsk)'yu almış ve Karelya Yarımadası'nın en büyük, Finlandiya'nın 2. büyük kenti olan Viipi (bugünkü Vyborg)'ye doğru ilerlemeye başladı. 6 Mart 1940'ta Fin Hükümeti, Sovyetler Birliği ile barış görüşmeleri için masaya oturmaya razı oldu. Beklenenin üzerinde zayiat veren Sovyetler, önde bulundukları savaşı bir an önce sona erdirmeye çalıştılar. Fin Hükûmeti de savaşın sona ermesi için antlaşmaya razı olmak durumunda kaldı. Finler-Sovyetler Birliği ile barış yapmak zorunda kaldı. Ancak Finler kendilerini daha iyi savunabilmek için hızlıca silahlanmaya ağırlık verdi. Ayrıca müttefiklik için devletler ile görüşmelere de başlar. İlk olarak İngiltere ile görüşseler de umdukları bulamadılar. Bunun üzerine Norveç'i yeni işgal etmiş olan Almanya ile görüşmelere başlanıldı ve müttefik olundu. Finlandiya'nın Alman tarafını seçmesi İngiltere'yi karşısında bulmasına neden oldu. Almanlar, Barbarossa Harekatı'nı başlattığında Finlandiya'nın Lapland bölgesinden de yararlandı. Ayrıca bu harekata Fin ordusu da katıldı. Finler Leningrad Kuşatması'na katıldı. Aralık ayında İngiltere Finlandiya'ya savaş ilan etti. Bunun akabinde İngilizler Kirkenes ve Petsamo üzerine baskın düzenledi. Ancak başarılı olamadı. Leningrad Kuşatması başarılı olamadı. Zaten Aralık ayında birçok yerde savunma konumdaydı. 9 Haziran 1944 tarihinde, Kızıl Ordu Finlandiya topraklarına büyük taarruza başladı. Fin ordusu birçok yerde Sovyet taarruzu durdurdu. Salpa Hattı Kış savaşı'nda olduğu gibi Devam savaşı'nda da Sovyetler bir türlü aşamadı. Ancak, Fin kaynakları tükenmiş durumdaydı. Ve o ülkenin başka bir Sovyet taarruzuna karşı direnebileceği düşünülmüyordu. Bu yüzden Finlandiya barış masasına oturmaya karar verdi. Finlandiya ve Sovyetler Birliği arasında imzalandı (nihai barış antlaşması 1947 yılında Paris'te imzalandı). Finlandiya, Karelya, Finlandiya Körfezi Salla ve adaları bu antlaşmayla Sovyetler Birliği'ne vermek zorunda kaldı. Antlaşmanın koşulları daha önce imzalanan Moskova Barış Antlaşması ile benzerdir. Yeni ateşkes antlaşmayla Finlandiya, komünist partileri yasallaştırılması ve faşist örgütleri yasaklamasını kabul etti. Son olarak, ateşkesle Finlandiya'da bulunan Alman askerinin Finlandiya'dan çıkarılması gerekiyordu. Lapland Savaşı, Finlandiya ile Almanya arasında gerçekleşmiştir. Lapland, Finlandiya'nın kuzey kesiminde bulunur. Bölgede Almanya'nın temel stratejik öneme sahip olan nikel bu alanda bulunuyordu. Nikel Almanlar için önemliydi. Ancak bu nikel Avusturya'da vardı. Ayrıca burada nikelde azalmaktaydı. Aynı zamanda Kuzey Finlandiya'nın savunması için lojistik ve askeri zorluklar mevcuttu. Stratejik önemi daha büyük olan Norveç'in savunması Hitler için daha önemliydi. Ayrıca yapılan bu savaşların çoğunu Finler kazanması ile Alman ordusu Norveç'in Lyngen kentine çekildi. Bazı savaşlarda Sovyetler Birliği yaptı. Almanlar geri çekilirken her yeri yıkıyordu (yanmış toprak taktiği). Toplam 100.000 Fin sivil savaş sonrasında evsiz kaldı. Finlandiya bu savaşta yaklaşık 1000 asker kaybetti. Almanya ise 2000 asker kaybetti. Nisan 1945 tarihinde Almanlar tamamen geri çekildi. Kiralık Aşk Kiralık Aşk, başrollerini Barış Arduç, Elçin Sangu, Salih Bademci, Müjde Uzman, Seçkin Özdemir, Nergis Kumbasar, Levent Ülgen ve Onur Büyüktopçu'nun paylaştığı Star TV'nin 2015 yapımı romantik komedi dizisidir. Dizi, 20 Ocak 2017 tarihinde final yaparak sona ermiştir. Abisi Serdar'ın borcu için para gerektiğinde kendisini bir aşk oyununda bulan Defne Topal (Elçin Sangu) adında genç bir kızın hikâyesidir. Defne anneannesi Türkan, kızkardeşi Esra ve ağabeyi Serdar ile birlikte yaşamakta ve garson olarak hayatını sürdürmektedir. Annesi ve babası Defne'yi ve kardeşlerini terketmiştir. Bir gün Defne'nin çalıştığı restorana gelen Ömer (Barış Arduç) adındaki iş adamı, yengesinin onun için düzenlediği buluşmadan kurtulmak için aniden Defne'yi öper. Defne ve Ömer'in bilmediği şey yengesi Neriman (Nergis Kumbasar)'ın orada olup öpüştüklerini görmesidir. Bu olaydan sonra Defne'nin hayatı değişir. Neriman evlenmek ve sonra o adamı terk etmek şartıyla Defne'ye bir teklif ile gelir. Neriman 400.000 lira vermeye hazırdır ama Defne sadece 200.000 lira için anlaşır ve kardeşini kurtarmak için teklifi kabul edip gerekli parayı alır. Ömer İplikçi'nin asistanı olarak işe başlayan Defne, restoranda onu öpen adam olduğu gerçeğini onu görene kadar fark etmez. Artık anlaşmayı çoktan yapan Defne, işkolik Ömer ile 6 ay içinde evlenmeli ve sonrasında boşanmalıdır. Ömer'i kendisine aşık etmeye çalışırken Defne de Ömer'e aşık olur. Daha sonra Defne, Neriman'a 200.000 lirayı tekrar verir. Ömer ve Defne birbirini bu kadar severken evlenme kararı alırlar. Evlenecekleri gün Defne her şeyi Ömer'e anlatır. Ömer her şeyi geride bırakıp yeni bir hayata yelken açar. Torunu ülkeyi terkettiği ve geri gelmeyeceğini düşündüğü için Hulusi Dede (Ferdi Merter) bütün mirasını Defne'ye bırakmaya karar verir ve bunu Neriman'a söyler. Bunu öğrenen Neriman, yeğeni olan ve İstanbul'a yeni gelen Pamir (Seçkin Özdemir) ile Defne'yi kendisine aşık etmesi için anlaşır. Bu sırada Ömer de Roma'da kendisine pek de yakıştıramadığı bir hayat kurar. Ömer'in en yakın arkadaşı olan Sinan, Ömer'in durumunu merak eder ve ondan habersiz Roma'ya gelir. Aşk ve gurur arasında hata yaptığını itiraf eden Ömer, Sinan'ın da isteğiyle İstanbul'a gelmeye karar verir. Alt katını kiraya verdikleri ofiste çalışan Defne'den habersiz olan Ömer, Defne ile uzun bir aradan sonra ilk defa karşılaşır ve olaylar Ömer, Defne, Pamir üçgeninde dönmeye başlar. Uncle Grandpa bölümleri listesi Bu madde "Uncle Grandpa" çizgi dizisinin bölümlerini gösteren bir listedir. Elektra balinasÄ± Elektra balinası (Peponocephala electra; diğer isimleri Çok dişli siyahbalık ve Kavun başlı balina) (Delphinidae) ailesine mensup bir (Cetacea). Cüce katil balina ve pilot balina ile benzerdir, genel olarak bu yunus cinslerinin ismi siyah balıklar olarak adlandırılır. Ayrıca Yalancı katil balina ile de ilişkilidir. Elektra balinaları daha çok tropikal sularda bulunurlar fakat derin suları tercih ettikleri için insanlar tarafından çok fazla gözlemlenemezler. Robby Krieger Robert Alan "Robby" Krieger (d. 8 Ocak 1946) Amerikalı rock gitaristi ve söz yazarı. "Rolling Stone'un" "Tüm Zamanların En İyi 100 Gitaristi" listesinde 91. sırada yer almıştır. 2015 Avrupa Oyunları'nda güreş 2015 Avrupa Oyunları'nda güreş müsabakaları, 13-20 Haziran'da Bakü'deki Haydar Aliyev Arena'da yapıldı. İsveç sineması İsveç sineması, 20. yüzyılda İskandinavya'nın önde gelen sinema endüstrisi olarak bilinir. Bu popülerlik büyük ölçüde Victor Sjöström ile Ingmar Bergman'ın; daha yakın dönemlerdeyse Roy Andersson, Lasse Hallström ve Lukas Moodysson gibi yönetmenlerin başarılarından kaynaklanmaktadır. İbrahim Özdiş İbrahim Özdiş (d. 17 Ocak 1956, Adana), Türk Mühendis ve siyasetçi. AİTİA Mühendislik Yüksekokulu İnşaat Mühendisliği Bölümü mezunudur. Özel Sektör Yöneticiliği, Seyhan Belediye Başkan Yardımcılığı yapmıştır. TBMM XIX., XXV.ve XXVI. Dönem Adana Milletvekilidir. TBMM XIX. Dönem Başkanlık Divanı Kâtip Üyesidir. Evlidir. XXVI. Dönem İdare Amiridir. Amy Acker Amy Louise Acker (d. 5 Aralık 1976), Amerikalı aktris. Winifred Burkle ve Illyria karakteri olarak "Angel" dizisinde ve Kelly Peyton karakteri olarak da "Alias dizisinde oynadı". Son olarak Samantha "Root" Groves karakterini 'Person of Interest dizisinde canlandırmıştır. Acker Dallas, Texas'ta doğdu ve orada büyüdü. Dallas'ta bulunan Lake Highlands Lisesinden mezun oldu. Sonradan Southern Methodist Üniversitesi'nden tiyatro() lisansı aldı. Küçük yaşlarda modelliğe başladı. 1999 yılında da Leon Rabin ödüllerine() aday olarak gösterildi. Acker ilk televizyon deneyinimi Winifred "Fred" Burkle karakteriyle Angel" dizisiyle sağladı ve" Illyria karakteriyle de 2003 yılında Saturn Ödüllerini TV'de en iyi yardımcı aktör unvanı ile aldı. 2005 yılında Alias dizisine final sezonunda girdi ve Kelly Peyton karakterini canlandırdı. 2005 yılında Justice League Unlimited animasyon dizisinde Huntress karakterini seslendirdi. Konuk oyuncu olarak "How I Met Your Mother dizisinde yer aldı". Acker ayrıca Dr. Claire Saunders/Whiskey karakterini Dollhouse dizisinde canlandırdı. 2010 yılında Happy Town, aynı yıl Human Target" ve The Good Wife dizilerinde oynadı." 2012 yılında korku filmi olan The Cabin in the Woods"'ta yer aldı. Yine aynı yılda "konuk oyuncu olarak Warehouse 13, Once Upon A Time, ve Grimm" dizilerinde oynadı." Acker daha sonra Husbands‍ dizisinin 3. sezonunda görüldü ve ardından da Agents of S.H.I.E.L.D. "dizisinde görüldü". Acker, 25 Nisan 2003 yılında aktör James Carpinello ile Kaliforniya'da evlendi. Çiftin iki çocuğu vardır. Kızıl havalimanı Kızıl Havalimanı (Rusça:Аэропорт Кызыл / Aeroport Kızıl) (IATA:TOF, ICAO:UNTT) Rusya'nın Kızıl kentindedir. İlk havayolu uçuşları 1946 yılında gerçekleşti. 2012 yılında havaalanı toplam yolcusu 13.200 kişidir. Aaron Russo Aaron Russo (14 Şubat 1943-24 Ağustos 2007), Amerikalı iş adamı, film yapımcısı, yönetmen ve aktivist. Brooklyn'de doğup büyüdü. Çeşitli gece kulüpleri açarak eğlence sektöründe faaliyet gösteren Russo daha sonra film ve belgesel yapımcılığı işine girdi. En önemli belgeselleri arasında , ve Yeni Dünya Düzeni sayılabilir. 24 Ağustos 2007'de 64 yaşında mesane kanseri sebebiyle öldü. Aston Martin DB7 Aston Martin DB7, Aston Martin tarafından 1994-2004 yılları arasında üretilen iki kişilik grand tourer otomobil modelidir. Prototipi Kasım 1992'de yapılan aracın tanıtımı Mart 1993 Cenevre Otomobil Fuarı'nda gerçekleştirilmiştir. Toplam olarak 7000 adet üretilmiştir. Asemptomatik hastalık Tıpta, bir hasta hastalık mikrobunun taşıyıcısıysa ya da hastalıkla ilgili belirtiler göstermiyorsa, hastalık asemptomatik hastalık olarak kabul edilir. Asemptomatik enfeksiyonlara, subklinik enfeksiyonlar da denir. Asemptomatik hastalıklarda belirtiler sonradan ortaya çıkabilir ve hastanın durumu kötüleşebilir ancak hastalık iyi huylu olabilir ve hiç belirti çıkmadığı da olur. Hastanın genetik yapısı da bu durumu etkiler. Asemptomatik enfeksiyonlara Ã¶rnek: Sitomegalovirüs (CMV) bir herpesvirüs uyesidir. "Tüm yenidoğanların % 1'inin CMV ile enfekte olduğu tahmin edilmektedir, ancak enfeksiyonların büyük çoğunluğu asemptomatiktir." (Knox, 1983; Kumar et al. 1984) Asemptomatik olgularda hasta medikal testlere tabi tutulmazsa hastalık ortaya çıkmaz (X-ray ve diğer tetkikler). Bazı kanserli hastalar uzun bir süre asemptomatik kalabilirler, böyle hastalarda ihtiyati önlemler alınmalıdır. Bazı kişilerin genetik yapıları belirtilerin başlamasını geciktirebilir hatta engelleyebilir. Klinik olarak kaydedilen asemptomatik vakalar. Bu listenin bir benzeri subklinik enfeksiyon sayfasÄ±nda da mevcuttur. Cobalt (video oyunu) Cobalt, Oxeye Game Studio tarafından geliştirilen ve Mojang tarafından yayınlanan eylem odaklı yan kamera bakış açısından oynanan video oyunu.Windows, Mac, OS X geliştirilmekte ve Linux için beta sürümü planlanmaktadır. Bilgisayar versiyonlarına ek olarak, Xbox 360 ve Xbox One için geliştirilmekte. "Cobalt" için birçok farklı oyun modu mevcuttur. Bunlara örnek verecek olursak Bayrak kapma, Deathmatch, TeamStrike (Counter-Strike oyunundan esinlenilmiştir), Survival ve bu özellikler ile birlikte oyuncuların kendi haritalarını oluşturabileceği harita editörü bulunur. Guiyang Guiyang (), Çin'in Guizhou eyaletinin merkezi olan şehirdir. Yüzölçümü 8,034 km² olan şehrin nüfusu 2010 yılı itibarı ile 4,324,561'tür. Guiyang, Guizhou eyaletinin ekonomik ve ticari merkezidir. Yıldız Köyü, Sivas Sivas merkeze bağlı belde. Belde ismini Yıldız Dağı'ndan almaktadır. Kıbrıs Çıkarması'na beldeden katılım olmuş ve belde halkından Ömer Yıldırım şehit düşmüştür. Ömer Yıldırım'ın adı belde mahallelerinden birine verilmiştir. SS Savannah SS Savannah, 1818 yılında inşa edilmiş yandan çarklı bir Amerikan gemisidir. 1819 yılı Mayıs ve Haziran ayları arasında gerçekleşen yolculukta, mesafenin sadece bir kısmı buhar gücüyle aşılmış ve çoğu zaman rüzgar enerjisi kullanılmış olsa da Atlantik Okyanusu’nu geçen ilk buharlı gemi olmasıyla bilinir. Târihi öneminden öte "SS Savannah" bir buharlı gemi olarak ticarî bir başarı sağlayamamış ve Avrupa’dan dönüşünden hemen sonra yelkenli gemi formatına sokulmuştur. Gemi 1921 yılında Long Island’da karaya oturmuştur. "SS Savannah"’ın yolculuğundan sonra 30 yıl boyunca hiçbir buharlı Amerikan gemisi Atlantik Okyanusu’nu geçmemiş, 1838 yılında ise iki buharlı İngiliz gemisi, "SS Great Western" ve "SS Sirius", New York’a "SS Savannah"'tan farklı olarak tamamen buhar gücüyle varmışlardır. Syriatel Syriatel (), Suriye Arap Cumhuriyeti'nde mobil şebeke sağlayıcısıdır. MTN Syria ile beraber Suriye'deki sadece iki sağlayıcılarından biridir. 20 Mart 2011 tarihinde, Beşar Esad'a yakınlığı ile bilinen Rami Makhlouf'un sahibi olduğu Syriatel'in şehirdeki binası ateşe verilerek yakılmıştır. Syriatel Şam'da, 2000 yılında kuruldu. Syriatel GSM 900/1800 hücresel ağlarına işletilmektedir. MTN Syria MTN Syria (Arapça: شركة MTN السورية ) Suriye'deki iki mobil operatörlerden biridir. MTN Syria daha önce "Areeba" olarak biliniyordu. GSM ve 3.5G genişbant hizmetleri sunmaktadır. Ancak, Videofon veya streaming gibi 3G servisleri cep telefonlarında henüz mevcut değildir. Haplogrup Haplogrup (, "haploûs", "onefold, tekli, saf"), benzer haplotip gruplarının tümünde ortak atadan gelen aynı tek nükleotid polimorfizmi (SNP) mutasyonuna sahip gen serilerinin oluşturduğu grup. Bir haplogrup benzer haplotiplerden oluşur ve bu sayede bir haplogrubu haplotiplerinden tahmin etmek mümkündür. SNP testi bir haplogrubu doğrular. Haplogruplar harflerle adlandırılır. örneğin R1b1 çeşitli sayı ve harf kombinasyonlarından oluşur. Y kromozomu ve mitokondriyal DNA haplogrupları farklı haplogrupları temsil eder. Haplogrupların oluşumları binlerce yıl öncesine dayanmaktadır. İnsan genetiğinde, Y kromozomu (Y-DNA) haplogrupları ve mitokondriyal DNA (mtDNA) haplogruplarının her ikisi de farklı haplogrupları tanımlamak için kullanılır. Y kromozomu sadece erkekte bulunduğundan bu kromozomun haplogrupları babadan oğula düzenli bir şekilde geçerken, X kromozomu hem dişide hem erkekte de bulunduğundan mitokondriyal DNA halpogrupları anneden yavruya aktarılır. Böylece ne Y-DNA ne de mtDNA genetik içeriği mutasyonlar dışında değişmez. Mitokondri, ökaryotik yapıdaki hücrelerin sitoplazmasında bulunan bir organeldir. Bunların temel amacı hücreye enerji sağlamaktır. Mitokondri yapısında dairesel yapıda DNA molekülleri içerir. Buna mitokodonriyal DNA ismi verilir. Bir insanın DNA'sının ezici çoğunluğunu hücrenin çekirdeğinde bulunan kromozomlar oluştururken, mitokondri sadece bir istisnadır. Birey kendi sitoplazmasını ve sitoplazma içerisinde bulunan organelleri yumurta hücresinden alır; spermin sahip olduğu mitokondri oosit içinde eridiğinden mtDNA anneden yavruya direkt aktarılır. Mitokondri üzerinde herhangi bir mutasyon meydana geldiğinde bu mutasyon anne soyundan gelmiş olur. İnsan Y kromozomu erkeğe özgü bir eşey kromozomu olup; bir Y kromozomu bireyin tüm morfolojik özelliklerini oluşturacaktır. Y kromozomları hücre çekirdeğinde yer alan ve X kromozomu ile eşleştirilmiş olmasına rağmen, sadece Y kromozomunun uç noktası X kromozomu ile homolog olup; Y kromozomunun kalan %95'i ile homolog değildir. Bu nedenle Y kromozomu ve içinde ortaya çıkan mutasyonlar direkt babadan oğla geçer. Örneğin yapışık parmaklılık, kıllı kulak ve balık pulluluk Y kromozomunun homolog olmayan kısmından taşınan hastalıklardır. Y kromozomu mtDNA ile aynı özgü özellikleri paylaşırlar. Diğer kromozomlar, kadınlardaki X kromozomu ve otozomlar, mayoz bölünme sırasında (krossing over sonucu gen değişimi) kendi genetik metaryellerini paylaşır. Bu şekilde genetik metaryal her nesilde daha da karışır, bu nedenle herhangi bir yeni mutasyon evebeynlerden çocuklara rastgele geçer. Y-Chromosome - *https://web.archive.org/web/20040728005528/http://www.scs.uiuc.edu/~mcdonald/WorldHaplogroupsMaps.pdf Ali Baba ve 7 CÃ¼celer Ali Baba ve 7 Cüceler, Cem Yılmaz'ın hem yazıp hem yönettiği dördüncü filmidir. Aynı zamanda filmin yapımcılığını ve baş rolünü de Cem Yılmaz üstlenmektedir. Filmin başrol oyuncuları ise Cem Yılmaz, Zafer Algöz ve Çetin Altay'dır. Filmin vizyon tarihi olarak önce 16 Ekim 2015 belirlenmiştir. Filmin gösterim tarihi seçim süreci ve terör olayları nedeniyle 29 Ekim'den 13 Kasım'a ertelenmiştir. Film, Cem Yılmaz'ın birden çok karakteri oynadığı filmlerinden biridir. Ayrıca, sanatçı Barış Manço'nun eserlerini kullanmış, karakterlerden birine de isminin benzerini vermiştir. "Boris Mancov" isimli karakteri Cem Yılmaz oynamıştır. Film 352 farklı sinema salonunda gösterilmiştir. Filmin bir kısmı Bulgaristan'da çekilmiştir. Ali Baba ve 7 Cüceler, ilk üç günde 540 bin izleyiciye ulaşarak, Cem Yılmaz'ın bir önceki filmi "Pek Yakında"nın 399 bin ilk üç gün izleyici sayısını geçmiştir. Film bahçe cüceleri satan, Şenay Cüccaciye’nin de ortağı olan, Şenay ve İlber’in, Avrupa’da bir fuara katılmalarını ve burada başlarına gelen akıl almaz olayları konu alıyor. Zengin olma hayalleriyle Sofya Bahçecilik Fuarı için Bulgaristan’a gelen Şenay (Cem Yılmaz) ve İlber (Çetin Altay)’in hiçbir şey istediği gibi gitmemektedir. Fuar alanında ürünlerinin tanıtımlarını yapan ikilinin amacı,markalarının ve ürettikleri cücelerin farklı ülkelere ihracatıdır. Gelişen olaylar neticesinde kendilerini yaşam savaşının tam ortasında bulan ikili, kendi yöntemleri ile tüm bu zorlukları aşmaya çalışmaktadır. Kötü adam Mancov’u yenebilmek için zengin olma hayallerini bir kenara bırakan Şenay ve İlber’in, bu yolda en büyük yardımcıları Rus Veronica