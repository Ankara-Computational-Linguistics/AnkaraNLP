ve babasından ve evde bulunan kitaplarından temel eğitimini almıştır. Mahabad Vakıflar Dairesi Müdürlüğünü yaptıktan sonra babasının yerine kadılığına atanmıştır. Kadı Muhammed 22 Ocak 1946 tarihinde Çarçıra meydanında, mahşer günü gibi kalabalık bir ortamda Kürdistan Cumhuriyetini ilan etti. Bu olaydan tam 20 gün sonra, 11 Şubat 1946 tarihinde Kürdistan Milli Meclisi (KMM) toplantısında hükûmet şöyle teşkil edildi: Aynı Gün Kürdistan Millet Meclisi (KMM) Kürtçe dili devletin resmi dili olarak kabul etti, aynı zamanda "Ey Raqib" Kürdistan Marşı ve bayrağı seçildi, bayrağın şekli de böyle idi: üstte kıırmızı, ortada beyaz, altta yeşil, onların üstünde de yirmibir köşeli, sarı bir güneş vardı. Bir süre sonra basın yayın örgütlenmesi yapıldı ve 10 Ocak 1946′da yayın hayatına başlamış olan Kurdistan dergisinin yayına devamına ve Kurdistan adlı resmî bir gazetenin çıkarılmasına karar verildi. Kürdistan Milli Meclisi, aldığı kararlar ile eğitim alanında iyileştirme kararı aldı ve genel ve zorunlu ilk öğretimi tesis eden yasalar çıkardı. Fakir ailelerin çocuklarına para yardımı, giyecek ve ders kitapları verildi. Kültürel çalışmaların önemini vurgulayan meclis, ilk olarak iki Kürt şairin, Hejar ile Hêmen’in şiir kitaplarını devlet matbaasında bastırdı. Kısa bir süre içerisinde Kürt okulları kuruldu ve Kürtçe eğitime başlandı. Hawar ve Hilale adıyla iki yeni dergi yayınlandı. 10 Mart’ta ise Sovyetlerin göndermiş olduğu bir verici istasyonu ile Mehabad Radyosu yayın yapmaya başladı. Sovyetler 9 Mayıs'ta İran topraklarından çekilince 17 Aralık'ta İran ordusu Mahabad'ı işgal ederek Mahabad Cumhuriyeti'ni yıktı. 31 Mart 1947'de Cumhurbaşkanı Kadı Muhammed, Başbakan Hacı Baba Şeyh ve Savunma Bakanı Muhammed Hüseyin Han Seyfi Kadı, Cumhuriyetinin kurulduğu yer olan Çarçıra Meydanı'nda asılarak idam edildi. Hudson Nehri Hudson Nehri (), 507 km uzunluğunda New York eyaleti ile New Jersey eyaleti arasında sınır teşkil eden ABD'de bir nehirdir. Nehrin adı Henry Hudson'dan gelmektedir. Kuzeyde Essex'den güneye doğru New York şehrine doğru akmaktadır. Hudson nehri okyanusa döküldüğünden suyunda tatlı suyun yanı sıra tuzlu suda içermektedir. Hudson Nehri endüstriden kaynaklı yoğun kirlilik yaşamaktadır. Ancak yapılan temizlik çalışmalarıyla birlikte eskisine göre daha temiz bir hale getirilmiştir. Nehir nadir de olsa Kuzey Nehri (North River) olarak da bilinmektedir. MahaÃ§kale Mahaçkale veya Mahaçkala (Kumukça: Anсi, Ancikala, Rusça: Махачкала; Avarca: МахIачхъала; Lakça: МахIачкъала, Анжи), Dağıstan'ın başkenti. Eski adı Anji-kala, Kumukca'da İnci-kale anlamına gelmektedir. Sovyetlerin dağılması aşamasında şehre Şeyh Şamil’in hatırasına "Şamilkale" ismi verilmiştir. Mahaçkale yaklaşık 520.000 nüfusa sahip bir kenttir. Yüzölçümü 8.600 kilometrekaredir. Mahaçkale Belediyesi'nin bütçesi 1,35 milyar ruble (43,2 milyon $) olup bu rakam Dağıstan bütçesinin onda biri civarındadır. Kent halkının etnik bileşenleri tüm Dağıstan halklarının çeşitliliğini yansıtmaktadır. Başta Kafkas dilli Avar, Dargi, Lezgi ve Laklar kent nüfusunun yaklaşık %60'ını oluştururlar. 1989 Kadınlar Voleybol Dünya Kupası 1989 Bayanlar Voleybol Dünya Kupası, 3-14 Kasım 1989 tarihlerinde Japonya’da yapıldı. Kupaya 8 ülkenin ulusal takımları katıldı. Maçlar tek devreli lig usulü oynandı. Bu maçlar sonunda tüm maçlarını kazanan Küba, 1989 Dünya Kupası'nın şampiyonu oldu. Suçlu Yürekler Suçlu Yürekler (İngilizce özgün adıyla Crimes of the Heart), Beth Henley tarafından yazılmış seyirlik bir oyundur. Henley'in 1978 yılında kaleme aldığı eser, 1981'de Drama Dalında Pulitzer Ödülü kazandı ve En İyi Oyun Tony Ödülü'ne de aday gösterildi. Oyun aynı adla sinemaya da uyarlanmış ve üç dalda Akademi Ödülü adayı olmuştu. Bireyselleşmiş ve iç dünyasına kapanmış Amerikan halkından insanların bir kesitinin ele alındığı oyunda, uzun süre ayrı yaşayan farklı karakterlerdeki üç kız kardeşten en küçüklerinin bir cinayet girişiminde bulunmasıyla kardeşlerin bir araya gelmesi, sorgulanan geçmişlerinde bulduklarının, yitirilen değerler ve aile kavramı olduğu anlatılmaktadır. Türkçe olarak Ankara Devlet Tiyatrosu tarafından sahnelenen oyun, 2 perdelik olup, güçlü dekor ve kostüm desteğiyle altı kişilik bir oyuncu kadrosu tarafından oynanmıştır. Symbolic Symbolic, Death grubunun 6. stüdyo albümüdür. Diğer albümlere göre daha progresif öğeler taşır; bu sebeple de albümdeki tüm parçalar melodiktir. 1 Nisan 2008'de albümün 5 tane şarkısı demo şeklinde yayınlanmıştır. Demo şarkılar Chuck Schuldiner'ın 1994'te symbolic albümü için yaptığı çalışmalardır. Albümde en çok dikkat edilen nokta, Chuck Schuldiner'ın brutal vokalden scream vokale geçmesidir. Schuldiner, yunan hayranlarına verdiği bir röportajda, ""Vokali kasıtlı olarak değiştirmedim, benim gırtlağım da değişiyor ve gelişiyor."" diyerek scream vokale geçmesinin sebebinin tamamen gırtlağı ile alakalı olduğunu ve brutal vokali isteyerek değiştirmediğini vurgulamıştır. 2000 yılında hastaneye düşen Schuldiner, metal dergisine verdiği bir röportajda, "Yaptığım melodik işlerin üzerine çığlık atarak onları mahvetmek istemiyorum. Bu sebeble Control Denied'e ağırlık vereceğim" demiştir. Far Cry (seri) Far Cry birinci şahıs nişancı türünde serinin ilk oyunundan ismini alan bilgisayar ve video oyunu serisidir. İlk oyun "Far Cry" Almanya'daki Crytek Stüdyoları tarafından geliştirilmiş ve Microsoft Windows için 23 Mart 2004 tarihinde Ubisoft tarafından yayınlanmıştır. "Far Cry" çıkışından itibaren olumlu dönütler almıştır. Bu özgün oyun dört devam oyunu tarafından ("Far Cry 2", "Far Cry 3" , "Far Cry 4" ve "Far Cry 5") ve ayrıca bu seriden doğan "Far Cry Instincs", "", "", "Far Cry Vengeance", "" , "Far Cry Primal" ve "" gibi pek çok yan oyun tarafından takip edilmektedir. 2008 çıkışlı İngilizce diline sahip bir Alman filmi olan Far Cry oyunu baz almıştır. Far Cry serisi oyuncuyu egzotik açık dünya atmosferlerine, Himalayalardan Afrikanın ovalarına sokmasıyla nam salmıştır. Seri aynı zamanda çok oyunculu türde oyunculara kendi rastgele haritalarını oluşturup paylaşabildikleri üç boyutlu harita düzenleme programı içermektedir. "Far Cry" Almanya'daki Crytek Stüdyoları tarafından geliştirilmiş ve Ubisoft tarafından Windows için 23 Mart 2004'te yayınlanmış birinci şahıs nişancı türünde bir bilgisayar oyunudur. "Far Cry" çıkışının ilk dört ayı içerisinde 730,000 adet satmıştır. Oyunun hikâyesi Jack Carver ismindeki eski Özel Kuvvetler çalışanının Mikronezya'daki gizemli bir takımadada karaya oturmasıyla başlar. Kahramanımız, tekneleri paraları askerler tarafından yok edilmesinin ardından kaybolan kadın gazeteciyi aramaktadır. İlk oyunun yapımcısı olan Crytek, Ubisoft ile yollarını ayırmış ve "Far Cry 2"nin yapımında yer almamıştır. Ubisoft, Far Cry'ın devamı niteliğindeki Far Cry 2'yi piyasaya sürmüştür, ancak bu devam oyunu ilk oyunla çok az benzerlikler taşımaktadır. Oyun yeni bir oynanabilirlik sunacak şekilde tamamen yeni karakterler ve seçenekler içerir. Bu seçenekler oyuncuya 50 km²'lik bir alanda çöller, ormanlar ve ovalar gibi Afrika arazilerini keşfetme özgürlüğü tanıyor. Oyun anarşi ve iç savaşın hüküm sürdüğü günümüz zamanında kurgulanmış Etiyopya olduğu iddia edilen kurgusal bir Doğu Afrika devletinde geçmektedir. Hikâye örgüsü, kötülüğü ile ün salmış "Çakal" adındaki bir silah taciri tarafından Afrika'da birbirine karşı iki ayrı gruba bölünmüş çetelerin etrafında dönmektedir. Oyuncu "Çakal"'ın yerini belirleyip suikast girişiminde bulunması için görevlendirilmiş bir askeri yönetiyor. Oyun, Ubisoft tarafından 21 Ekim 2008'de piyasaya sürülmüştür. Hikâye bir grup Jason Brody ve onun arkadaşları olan Amerikan turistler etrafında dönmektedir. Bu grup Pasifik'te belirtilmeyen bir takım adada tatil yaparken çılgın Vaas önderliğindeki adada hak iddia eden korsanlar tarafından alıkonulurlar. Baş kahraman Jason kaçmayı başarır, ancak ormanda hayatta kalmanın ve arkadaşlarını kurtarmanın yollarını öğrenmelidir. Söz konusu oyun 29 Kasım 2012'de Avustralya'da, 30 Kasımda Avrupada ve 4 Aralıkta Kuzey Amerika'da satışa sunulmuştur. Pagan Min adında kendini kral ilan eden despot lider tarafından yönetilen Himalayalar bölgesinde kurgusal Kyrat ülkesinde geçmektedir. Baş kahraman, Ajay Ghale bir savaşta yakalanmıştır ve Pagan Min'i devirmesini merhum annesi öğütlemiştir. Oyun 18 Kasım 2014'te Avustralya'da ve Kuzey Amerika'da, 20 Kasım 2014'te ise Avrupa'da satışa sunulmuştur. Sevil AkÄ± Saner Sevil Akı, Türk tiyatrocu, dizi ve film oyuncusu ve seslendirme sanatçısı. 9 Eylül 1971'de Erzurum'da dünyaya geldi. İlk, orta ve lise eğitimini İzmit'te tamamladı. 1989 - 1991 yılları arasında Trakya Üniversitesi İşletme Bölümü'nü bitirdikten sonra 1991'de Müjdat Gezen Sanat Merkezi Tiyatro Bölümü'ne girdi ve 1995'te mezun oldu. 1996 - 97 sezonunda kurucuları arasında bulundugu Espri Standartları Enstitüsü Kurumu tiyatro topluluğu ile "Tükürür kaçarım" adlı oyunda rol aldı. 1997 - 98 sezonunda İstanbul Devlet Tiyatrosu'nun "Kadı" Müzikalinde rol aldıktan sonra üç sezon Ortaoyuncular'a katıldı. 1996'dan bu yana Akbank Çocuk Tiyatrosu'nda da görev yaptı. 2000 yılında İstanbul Şehir Tiyatrosu'na katıldı. Tiyatro oyunculuğunun yanı sıra birçok sinema, televizyon, seslendirme ve reklam Filmlerinde (Akbank reklam filmi) çalıştı. Gümüş nitrat Gümüş nitrat en önemli gümüş tuzudur. Renksiz ağır kristaller teşkil eder. Tıpta dağlamak maksadıyla kullanılır ve antibakteriyel özelliği vardır. Bu özelliğinden dolayı siğil tedavisinde sıkça kullanılır. Ayrıca deriyi ve organik maddeleri karartmada tercih edilir. Deriyi kararttığından cehennem taşı ismini almıştır. Suda ve alkolde kolayca çözündüğünden birçok gümüş bileşiklerinin elde edilmesinde ilkel madde olarak kullanılır. En çok kullanıldığı yerler, başta fotoğrafçılık olmak üzere mürekkepler, saç boyası yapımı ve gümüş kaplamacılığıdır.bileşenleri gümüş ve nitrik asittir. Sentezi ise örnekteki formüle göre yapılır: Nitrat, (kim. formülü: NO), kimyada bir azot ve üç oksijen atomundan oluşan bir nitrik asit (kim. formülü: HNO) tuzu iyonudur. Organik kimyada, nitrik asit ve bazı alkollerin esterlerine nitrat adı verilir. Moleküler ağırlığı 62.0049'dir. Moleküler geometrisi düzlem üçgendir ve oksijen atomları arasındaki açı 120 derecedir. Aynanın arkasına sürülüp şeker eklendiğinde ayna elde edilir. Böylece gerçek görüntü açığa çıkar. Şekerin Gümüşnitrat ile birleştirilmesi onun ayrıştırılması içindir. Aykut ErÃ§etin Aykut Erçetin (d. 14 Eylül 1982; Göppingen), Türk eski futbolcudur. Aykut Erçetin, 14 Eylül 1982 tarihinde Almanya'nın Göppingen şehrinde göçebe bir ailenin oğlu olarak doğdu. Babası bir hentbol kalecisi olan Aykut, 5 yaşına geldiğinde ise babasının Hentbolcu olması gerektiğine dair uyarılarına rağmen futbolcu olmak istediğini babasına belirtmiştir. İlk önce bulundukları şehrin bir kulübüne başvuran Aykut ve babası bu kulüpte futbol branşı olmadığını duyunca bu kulüpten ayrılmışlardı. Bu maçın ardından ikinci bir kulübe gittiklerin de ise bu kulüpte futbolun olduğunu duyan Aykut direkt olarak bu kulübe başvurdu ve kabul edildi. Aykut yıllar sonra bir röpotajda bu dönemle ilgili olarak "Babam bir hentbol takımının kalecisiydi. 5 yaşıma geldiğimde bana da "Spor yapman gerek" dedi. Futbolu sevmezdi ve benim de hentbolcu olmamı istiyordu. Bense futbolcu olmak niyetindeydim. Beni bir kulübe götürdü ama orada futbol branşı yoktu. İkinci bir kulübe gittiğimizde, merdivenlerden çıkarken bana dönüp "Burada da futbol branşı yoksa seni hentbola yazdıracağım" dedi. Binaya girene kadar, orada futbol branşı olması için nasıl dua ettiğimi anlatamam." ifadelerinde bulunmuştur. Bu sırada ayrıca diller ve spor yüksekokuluna giden Erçetin, Profesyonel futbol kariyerine Alman Bundesliga takımlarından Eislingen'de başlamış ve devam ediyordu. 14 yaşına kadar birçok maça çıkan Aykut, 14 yaşında ise onu birkaç senedir takip eden Stuttgart'ın altyapısına transfer oldu. O düzeyde rekor şampiyonlukları olan Stuttgart'a transfer olan Aykut, bu takımla alt kategorilerde. birçok şampiyonluk yaşadım. Stuttgart'ta kendi yaş kategorisinde Alman genç millî takımlarında oynayan iki kaleci daha olan Aykut, Stuttgart kalesinde kendinin oynamaya başlayıp gayet iyi giderken antrenörü bir anda kendini yedek bıraktı. Bu durumdan sonra ise ne yaptığını daha sonra bir röporajda şu ifadelerle ifade eden Erçetin; "Aslında böyle şeyler yapmaya yatkın bir insan değilim ama antrenörüme gidip "Beni neden oynatmıyorsunuz?" diye sordum. "Kusura bakma. Alman Federasyonu'ndan aradılar ve 'Elinde millî kaleciler varken neden onları oynatmıyorsun?' diye sordular" cevabını verdi." Kelimeleriyle kendi durumunu özetliyordu. Bunu gördükten sonra Almanya'da işinin çok zor olduğunu anlayan Aykut, daha sonra Stuttgart'ın amatör takımında oynadı. O dönem Kevin Kuranyi ve Michael Fink gibi genç yıldız adayları yetiştiren Stuttgart'ta teknik direktör Peter Starzmann, 32 hafta yedeklere dahi almadığı Aykut'u ligin bitimine 2 hafta kala oynanan maçta kadroya aldı ve bu maça Markus Miller'ın yerine oynayan filebekçisi 90 dakika sahada kalsa da kalesinde gördüpü 3 gole engel olamadı. Bir sonraki hafta ise SV 07 Elversberg karşısında maça ilk 11'de başlayan Aykut, bu maçın hemen ilk dakikasın kalesinde golü gördü. Devamında ise rakibine yaptığı müdahale sonucu kırmızı kart gördü, penaltıya sebep oldu ve 45. dakikada oyundan atıldı. Sezonu 2 maç ile bitiren Erçetin, bir sonraki sezon takımlan antrenmanlara alınmadı ve altyapı takımıyla antrenmanlarını sürdürdü. Böylelikle 2002-03 sezonunda hiç maça çıkamadı. Ancak gurbetçi oyuncularla yakından ilgilenen eski Galatasaray'lı Erdal Keser, Aykut'u da keşfetti ve bu oyuncuyu teknik direktör Fatih Terim'e önerdi. O zamanlar omzundan sakat olan Aykut, takımın İspanya kampına çağrıldı. Ancak Aykut "Omsum sakat, Bana birkaç gün zaman verir misiniz?" diye rica etti ve kulüp bu ricayı hoşgörüyle karşıladı. 12 gün sonra ise bu sefer Antalya kampına çağırdı. O sürede omzu sakat olan Aykut, bu arada 12 gün boyunca çift antrenman yaptı. Takımın Antalya kampına katılan Aykut, Antalya kampında takımla çalışmaya başladı. İlk antrenman maçında ise, Bülent Korkmaz'a "Topu niye bana atmıyorsun" diye bağıran Aykut'a kaptan önce ters ters baksa da İkinci bir pozisyonda ikilinin arasına atılan bir pasta "Bu benim topum" diye uyaran Aykut özgüveni ve soğukkanlılığı ile dikkat çekiyordu.. İki-üç günden sonra ise kulüp idarecileri Aykut'a "Aykut bavullarını toparlıyorsun, Almanya'ya gidiyorsun. Git, mukaveleni feshet ve bizimle sözleşme imzalamak için geri dön." ifaelerinde bulundu. Almanya'ya dönüp mukavelesini fesheden Aykut, geldiğinde ise "Seni 6 aylığına Antalya Kepez'e vereceğiz, sonra geri döneceksin" ifadeleriyle karşılaştı. Ancak kurallara göre bir oyuncu aynı dönem içinde iki transfer yapamamasından ve eğer giderse bir daha Galatasaray'a geri dönemeyeceğinden dolayı Kepez'e gitmedi. Transferi yine çıkmaza giren Aykut'a Burak Elmas "Sen bunu bir düşün" ifadelerinde bulundu. Daha sonra ise Burak Elmas genç eldivenin yanına geldi, "Fatih Hoca ile konuştum. Seni hiçbir yere yollamıyoruz. Şimdi sözleşme imzalayacağız" açıklamalarında bulundu. Aykut böylelikle Galatasaray'ın "İmparator" lakaplı hocası Fatih Terim sayesinde Galatasaraylı oldu. 2003-04 döneminde sezona Galatasaray ile başlayan Erçetin, 2003-04sezonunu yedek geçirdi. Genellikle "12" numaralı formasıyla Faryd Mondragón'un yedek kaleciliğini yapan Erçetin, ayrıca o sezon UEFA Şampiyonlar Ligi'nde grup aşamasında oynanan tüm karşılaşmalarda yedek kaldı ve bir bakıma ilk Avrupa tecrübesini yaşadı. O sezon Süper Lig'de ilk maçına Denizlispor karşısında Kasım 2003'te kaleci Mondragon'un kırmızı kart görmesiyle çıktı ve takımı 2-1 mağlup oldu. Bu maçtan bir hafta sonra cezalı olması nedeniyle Mondragon'un yerin oynayan Aykut, "12" numaralı formasıyla kalesinde 70.dakikadan sonra kalesinde Celaleddin Koçak ve Muhammet Hanifi Yoldaş'tan iki gol görmüş ve maç 2-2 bitmiştir. Erçetin sezonu Süper Lig'de 7, Türkiye Kupası'nda ise 1 maçla bitirmiştir. 2004-05 sezonunda ise A takımla sadece bir maça çıkabilen Aykut, bu maça da Türkiye Kupası'nda Kardemir Karabükspor karşısında 22 Aralık 2004 günü çıktı. Takımı bu maçtan 2-0 galip ayrılırken Aykut Galatasaray formasıyla o sezonki ilk maçında "cleansheet" yapıyordu. Bu maçın dışında idmanlara A takımla çıkan Aykut, zaman zaman ise dakika bulması adına Galatasaray A2 takımına yollanmıştır. O sezon kadrosunda Cihan Can, Mülayim Erdem, Cafercan Aksu, Aydın Yılmaz ve Arda Turan gibi genç yıldızları bulunduran A2 tamıyla ilk maçına ise 19 Şubat 2005'te Sakaryaspor A2 karşısında çıkmış ancak takımı 1-0 mağlup olmuştur. Aykut o sezon A2 takımında toplam 5 maça çıkmıştır. Ayrıca A takımın 2004-05 Türkiye Kupası şampiyonu kadrosunda yer alarak ilk kupasını da kazanmıştır. 2005-06 sezonunda da Türkiye Kupası'nda 4 maça çıkan Aykut, Fevzi Elmas ile Faryd Mondragón'un giydiği formayı kapmak için mücadele etmiştir. O sezonki ilk maçına ise Malatyaspor ile 1-1 berabere kalınan Türkiye Kupası maçında çıkmıştır. O sezonki ilk cleansheetini ise 2 Şubat 2006'da Ali Sami Yen Stadyumu'nda oynanan ve takımının Giresunspor'u 5-0 mağlup ettiği maçta yapmıştır. Süper Lig'de tüm sezon Kolombiyalı Faryd Mondragón'un yedek kaleciliğini yaptı. Faryd Mondragón o sezon 34 maçın tamamında forma giyerken, Aykut ise bu maçların çoğunda bu oyuncunun yedeği oldu. O sezon sonunda Süper Lig'de kalesinde yalnızca 11 gol gören Galatasaray, son hafta da Kayserispor ile karşılaşmış ve bu maçı 3-0 kazanmıştır. Bu maçın ardından Süper Lig'de 10 dakika uzatılan Denizlispor - Fenerbahçe maçında Fenerbahçe'nin puan kaybetmesini bekleyen Galatasaray, bu takımın berabere kalmasının ardından Şampiyonluğunu ilan etmiştir ve unutulmaz bir Şampiyonluk coşkusu yaşamıştır. Erçetin ise bu maçta da 90 dakika boyunca yedek beklemiş ve kariyerindeki ilk Süper Lig şampiyonluğunu yaşamıştır. 2006-07 sezonunda ise ilk maçına 25 Ekim 2006'da Bursaspor karşısında Türkiye Kupası maçında çıkan Aykut, 5. dakikada Veliçe Şumulikoski'nin golüne engel olamasa da takımı bu maçı Necati Ateş ve Ümit Karan'ın golleriyle 2-1 yendi. Süper Lig'de ise ilk maçına 11 Mart 2007'de Ali Sami Yen Stadyumu'nda Galatasaray-Trabzonspor rekabeti'nde çıktı. Bu maçı Galatasaray, Arda Turan ve Saša Ilić'in golleriyle 2-1 kazandı. Rakibin tek golü ise 52. dakikada Erdinç Yavuz'dan gelirken, Aykut bu maçta yaptığı kurtarışlarla tüm herkesin takdirini topladı. O sezon Süper Lig'de 4 maça çıkan Aykut, 360 dakikada kalesinde ise 6 gol gördü. Türkiye Kupası'nda ise 2 maça çıktı. Sezonu 6 maçla tamamladı. Bu sezon sonunda ise takımın as kalecisi Faryd Mondragón takımdan ayrılmıştır. 5 yıl boyunca Faryd Mondragón'un ardından ikinci kalecilik yaparken, 2007 - 2008 sezonunda ise Orkun Uşak ile değişmeli olarak takımın birinci kalecisi olan Aykut, "1" numaranın da yeni sahibi olmuştur. 2007-08 sezonunda Süper Lig'de ilk maçına Vestel Manisaspor karşısında çıkan Aykut, Filip Hološko ve Selçuk İnan'ın gollerini kalesinde görmüş ve Galatasaray'da bu gollere 2 gol ile cevap verince maç 2-2 beraberlikle sonuçlanmıştır. Kasım 2007'ye kadar Orkun Usak'ın yedeği olarak görev yapan Erçetin, bu süreçten sonra ilk maçına Türkiye Kupası'nda 1 Kasım 2007'de çıkmış ve takımı Denizlispor maçında 2-1 galip gelmiştir. Bu performansıyla beğeni toplayan Aykut, 3 gün sonra ise Gaziantepspor ile oynanan Süper Lig maçında forma giymiştir. 8 Kasım'da ise kariyerindeki ilk UEFA Kupası maçına Helsingborgs IF karşısında çıkan Erçetin, daha sonra Sarıyer, Gençlerbirliği Oftaşspor ile oynanan Türkiye Kupası maçlarında görev yapan kaleci, yine bir Türkiye Kupası maçında 27 Şubat 2008 tarihinde kariyerinde ilk kez Fenerbahçe karşısında bir maça çıkmıştır. Bu maçta yaptığı başarılı kurtarışlar ile Galatasaray'ın 2-1 galibiyetindeki en önemli faktör olmayı da başarmış ve takımının rakibini elemesine yardımcı olmuştur. Bu maçta dikkat çeken oyuncu uzun süre forma giyemediği Süper Lig'e ise 2 Mart 2008 günü oynanan Beşiktaş maçıyla Süper Lig'de sahalara dönmüştür. Rakibi karşısında kariyerinde ilk kez forma giyen Aykut, BJK İnönü Stadyumu'nda oynanan karşılaşmanın 56. dakikasında Mert Nobre'nin golüne engel olamamış ve takımı 1-0 mağlup olmuştur. Bu maçın ardından formayı Orkun Usak'tan kapan Erçetin, 27 Nisan 2008 günü oynanan ve Süper Lig şampiyonluğu için hayati önem taşıyan karşılaşmada Fenerbahçe karşısında Ali Sami Yen Stadyumu'nda kalesini gole kapamış ve takımı Süper Lig Şampiyonluğu yolunda büyük bir avantaj elde etmiştir. Sezon sonunda kariyerinin 2.Süper Lig Şampiyonluğunu yaşayan Aykut, Süper Lig'de o sezon çoğu ikinci yarıda olmak üzere 13 maça çıkmış ve kalesinde sadece 8 gol görmüştür. Türkiye Kupası'nda ise 6 maça çıkan oyuncu kalesinde 7 gol görmüştür. 2008-09 sezonunda teknik direktörlüğe Michael Skibbe getirilmiş ve bu teknik adamın isteğiyle İtalya millî futbol takımı kalesini de koruyan Morgan De Sanctis kadroya katılmıştır. Bu oyuncunun gelmesiyle Aykut ise ağırlıklı olarak yedek hatta 3. kaleci olarak kalmıştır. Aykut o sezon ilk resmi maçına ise 13 Ağustos 2008'de UEFA Şampiyonlar Ligi ön elme turunda Steaua București karşısında çıkmış ancak kendi sahalarında oynanan bu maçta kalesinde 2 gol görmüştür ve maç 2-2 skorla bitmiştir ancak Aykut bu maçta yaptığı hatayla tepki toplamıştır. Bu maçtan 4 gün sonra o sezonki ikinci resmi maçına 17 Ağustos 2008'de Kayserispor takımı karşısında Türkiye Süper Kupası maçında çıkmış ve kariyerinin ilk Türkiye Süper Kupası'nı 90 dakika sahada kaldığı kalesinde 1 gol gördüğü anncak takımının 2-1 kazandığı maçta kazanmıştır. Daha sonra Steaua București maçının rövanşında forma giyen Aykut, deplasmanda takımının 1-0 mağlup olmasına engel olamamıştır. O sezon Süper Lig'de ilk ve tek maçına ise ligin ilk haftasında Denizlispor karşısında çıkmış ve 4-1 kazanılan maçta 90 dakika sahada kalmıştır. Bu maçın ardından Süper Lig'de ve UEFA Kupası'nda hiç şans bulamayan Aykut, Türkiye Kupası'nda ise Galatasaray'ın çıktığı tüm maçlarda ilk 11 başlamış ve 570 dakikadan 6 maç oynadığı kupa serüveninde kalesinde 6 gol görmüştür. Galatasaray ise o sezon beklentileri karşılayamamış devre arasında teknik direktörlüğe Aykut'un eski takım arkadaşı Bülent Korkmaz getirilmiş hatta UEFA Kupası'nda büyük başarılara imza atılmıştır. Ancak sezon sonunda Süper Lig'de beklenilen performansın gösterilmemesinin ardından bu teknik adam ile de yollar ayrılmıştır. 2009-10 sezonunda ise kiralık sözleşmesi biten Morgan De Sanctis kiralandığı kulübe geri dönmüştür. Sezon başında ise başta Gaziantepspor olmak üzere birçok kulüp Aykut'u istemiş ancak bu Aykut takımda kalmıştır. Sezon başında Frank Rijkaard'ı teknik direktörlüğe ve Abdul Kader Keita ve Elano Blumer gibi isimleri A takım kadrosuna kazandıran Galatasaray, kaleye ise bir dönem Atlético Madrid'in kalesini korumuş Arjantinli Leo Franco'yu transfer etmiştir. Hatta bu oyuncunun ardından Manisaspor'un genç kalecisi Ufuk Ceylan'da alınmış Aykut ise takımın neredeyse 3. kalecisi konumuna düşmüştür. 2009-10 sezonunda ilk 4 hafta kadroya dahi giremeyen Aykut, o sezon ilk maçına 28 Ekim 2009'da Bucaspor karşısında çıkmış ve 2-1 kazanılan bu maçta yaptığı kurtarışlarla takımının en dikkat çeken oyuncusu olmuştur. O sezon tek UEFA Avrupa Ligi maçına ise Leo Franco'nın forma giyemediği 16 Aralık 2009'daki Sturm Graz karşısında çıkmıştır. Ancak 21.dakikada Beichler'in golüne engel olamamış ve takımı 1-0 kaybeymiştir. Ancak takımı bir üsttura yükselme başarısı göstermiştir. O sezon 2009-10 sezonunda transfer edilen Leo Franco'nun yeterli performansı gösterememesi üzerine tekrar Galatasaray as kalecisi olarak görev yapmaya başlayan Aykut Süper Lig'de ilk maçına ise 5 Nisan 2010'da Sivasspor karşısında çıkmış ve bu maçla birlikte tüm maçlarda forma giymiştir. Aykut sezon boyunca Türkiye Kupası'nda ise 4 maça çıkmıştır. 10 Temmuz 2010'da ise Özellikle rakip forvetlerle karşı karşıya kaldığı pozisyonlar ve yaptığı cesur çıkışlarla adından söz ettiren Aykut Erçetin'in gösterdiği başarılı performansın ardından sözleşmesinin 2012 yılına kadar uzatıldığı açıklandı. 2010-2011 sezonunda ilk resmi maçına Beograd karşısında çıkan Aykut, iki aşamalı eleme maçlarının ikisinde de yer aldı ve bu iki maçta kalesinde 3 gol görse de takımı rakip ağlara 6 gol bırakınca bir üsttura çıktı ve Karpaty Lviv ile eşleşti iki aşamalı olan maçın ilkinde 90 dakika forma giyen Aykut, ikinci maçta ise formasını Ufuk Ceylan'a kaptırdı ancak ilk maçta kendi evinde 2-2 berabere kalan Galatasaray, bu maçta da 1-1 berabere kalınca averajla elendi. Aykut ligde ise ilk maçına Süper Lig'in 1. haftasında Sivasspor karşılaşmasında çıkmış, ancak takımı 2-1 mağlup olmuştur. Bu maç ile birlikte sezon başında defans hatalarının kurbanı olan ve teknik direktör Frank Rijkaard tarafından yedek kulübesine çekilen Erçetin, bir süre Ufuk Ceylan'ın arkasında yedek kalmış ve yerine oynayan genç kaleci Ufuk Ceylan'ın MKE Ankaragücü maçında kırmızı kartla oyun dışı kalmasından sonra kaleyi tekrar teslim almıştır. Bu maçın ardından ise takımın başına Gheorghe Hagi getirilmiştir. Hagi yönetimindeki ilk maçına 24 Ekim 2010'da oynanan Fenerbahçe derbisinde çıkan Aykut, deplasmanda kalesini gol görmeyerek birçok pozisyonda rakibin Mamadou Niang, Alex de Souza ve Issiar Dia gibi silahlarına karşın kalesini gole kapamıştır. Bu maçın ardından ise Galatasaray'da, 1982 yılından bu yana Kadıköy'deki 27 lig maçında da kaleyi koruyup gol yemeyen ilk kaleci olmuştur. Sezonun ikinci yarısında ise teknik direktör Gheorghe Hagi'nin isteğiyle Kolombiyalı Róbinson Zapata getirilmiştir. Zapata bir süre forma giymiş hatta Aykut bu maçlarda kadroya dahi girememiş ancak Fenerbahçe maçında yediği goller sonrası bu oyuncunun bileti kesilmiştir. Bu maçla birlikte takımın hocası Gheorghe Hagi ile de yollar ayrılmış yerine Bülent Ünder getirilmiştir. Bu teknik adamın gelmesiyle kadroya dahi giremeyen oyuncu kadroya girmeye başlamış, hatta 31. hafta BJK İnönü Stadyumu'nda oynanan Beşiktaş maçında 90 dakika sahada kalmıştır ve takımı 2-1 mağlup olmuştur. Sonraki haftada ise Kasımpaşa SK deplasmanında forma giyen Erçetin sonraki 2 maçtaysa formasını Ufuk Ceylan'a kaptırmıştır. 2011-12 sezonunun başında Galatasaray'da başkanlığa Ünal Aysal, teknik direktörlüğe ise Fatih Terim getirilmiştir. Fatih Terim gelir gelmez kaleci antrenörlüğüne uzun süre kalecileri çalıştıran Nezih Ali Boloğlu yerine Cláudio Taffarel'i getirmiştir. Bu dönemde Galatasaray A2 takımından ise Eray İşcan A takıma alınmıştır. Takımıyla Internazionale, Liverpool ve FC Twente gibi rakipler karşısında forma giyen Aykut performansıyla beğeni toplasa da Galatasaray takımı gündemine Gianluigi Buffon ve Fernando Muslera gibi isimleri almıştır. Ancak Buffon'un ilerleyen yaşı ve takımdan ayrılmak istememesi nedeniyle o sezon millî takımıyla Copa America'nın sahibi olan Uruguaylı genç file bekçisi Fernando Muslera kadroya katılmıştır. Bu gelişmelerin üstüne ise Aykut takımın 2. hatta 3. kalecisi konumuna düşmüştür. O sezon Süper Lig'de ilk maçına Eskişehirspor karşısında Süper Lig'in 4. haftasında çıkan Aykut, sezon boyunca başka hiçbir karşılaşmada forma giyememiştir. Normal sezon boyunca ise 34 maçın 15'inde kulübede oturmuştur. Normal sezonu Galatasaray şampiyon bitirmiş ve takımın kalecisi Fernando Muslera kulüp tarihinin sezon boyunca en çok clean sheet yapan oyuncusu olmuştur. O sezon statü gereği Süper Final'e geçilmiş ve Galatasaray son maçta rakibi Fenerbahçe ile Fenerbahçe Şükrü Saracoğlu Stadyumu'nda 0-0 berabere kalarak rakibinin sahasında Şampiyonluğunu ilan etmiştir. Bu 6 maçın üçünde kadroda olan Aykut ise Galatasaray formasıyla 3. Şampiyonluğunu yaşamıştır. Sezon sonunda ise sözleşmesi bitmiştir. 2012-13 sezonunda "Galatasaray'la bağımı koparmadan başka kulüple görüşmem" ifadelerinde bulunan Aykut, kulübü Galatasaray ile anlaşmamış ve bu gelişmelerin üstüne bu oyuncuya adeta tekilf yapmıştır. Başta Elazığspor'un sözleşme önerdiği oyuncu İstanbul dışında oynamamak istemesi nedenilye bu teklifleri geri çevirmiş ve 2012-13 sezonunun ilk yarısını kulüpsüz geçirmiştir. Aykut bu dönemde bazı mankenlik ajanslarıyla anlaşmış ve bir süre mankenlik yapmıştır. Aykut 2012-13 devre arası transfer döneminde ise Fatih Terim'in isteğiyle kulübe geri çağrılmış ve kulübüyle yarım sezonluk sözleşme imzalanmıştır. Kulüp ise " Aykut Erçetin ile 2012-2013 futbol sezonu 2.yarısı için anlaşmaya varılmıştır. Buna göre futbolcuya, 200.000 TL sabit transfer ücreti ve 12.000 TL maç başı ücreti ödenecektir." ifadelerinde bulunmuştur. Kulüple antrenmanlara başlatan Aykut'un dönmesinin ardından Sponsor hastanede sağlık kontrolünden geçen Aykut’a kapsamlı check-up’tan sonra sağlam raporu verilse de Tecrübeli kaleci, 3 gün sonra, ‘Belimde ağrılar var’ diyerek antrenmana çıkamamıştır ve Almanya’da doktor kontrolünden geçen kaleci, Sağlık sponsoru olan hastane tarafından bel fıtığı teşhisi konulmuş ve uzun süre iğne tedavisi görmüştür. Sezon boyunca kadroya dahi giremeyen Aykut, 2013-14 sezonu sonrasında kulübüyle 4. Süper Lig Şampiyonluğunu yaşamıştır. 2012-13 sezonu sonrası tecrübeli kalecinin takım ile yolları ayıracağı iddia edilse de bu oyuncu takımın İngiltere kampına katıldı hatta lisansı olmamasına rağmen Notts County ve Shrewsbury Town maçlarında forma giydi. O sezon beklediği teklifleri alamayan Aykut ile transfer döneminin bitimine saatler kala ise tıpkı Aydın Yılmaz gibi sözleşme uzatılmıştır. Açıklamada 1 sezonluk sözleşme imzalayan Aykut Erçetin ile 500 bin lira sabit transfer ücreti ve 12 bin lira maç başı ücreti ödeneceği kaydedildi. O sezon Türkiye Süper Kupası'nı kazanan Galatasaray'ın maç kadrosunda bulunmasa da 2. Süper Kupa şampiyonluğunu yaşadı. Ayrıca sezon öncesindeki Emirates Cup maçlarında da Galatasaray takımında yer aldı. Süper Lig'de ise ilk 10 haftada kadroya giremeyen Aykut, Fernando Muslera'nın sakatalnıp kaleye Eray İşcan'ın geçmesiyle 11. haftada oynanan Fenerbahçe maçında ilk defa kadroya gimriştir. Daha sonra Sivasspor ve Kasımpaşa SK maçlarında da kadroya giren Aykut, Fernando Muslera'nın iyileşmesiyle tekrar kadroya girememeye başladı. O sezon ilk resmi maçına ise 4-0 yenilen Balıkesirspor maçının 79. dakikasında Ufuk Ceylan'ın yerine Türkiye Kupası maçında çıktı. Aykut ayrıca takımının devre arası kampı için Antalya'ya giderken bu takımla Turkish Airlines Antalya Kupası'nda ilk maç olan AFC Ajax maçına ilk 11'de başlamıştır ve kalesini gole kapamıştır. Maçın ikinci yarısında ise yerini Ufuk Ceylan'a bırakmıştır ve takımı 2-1 galip gelmiştir. Aykut ikinci maçta Celtic karşısında finalde forma giyemese de takımı penaltılarda rakibini 5-4 mağlup etmiş ve bu kupayı da müzesine götürmüştür. Aykut ise tunuva boyunca 45 dakika şans bulmuş ve kupa sahibi takımın bir parçası olmuştur. 22 Ocak 2014'te ise hafif sakatlığı bulunan Fernando Muslera ve Eray İşcan, Galatasaray'ın Türkiye Kupası maçı kadrosuna alınmamış, Roberto Mancini ise Aykut Erçetin'i Elazığspor maçı ilk onbirine almıştır. Aykut böylelikle tam 2 yıl 3 ay sonra bir resmi maçta ilk kez ilk 11'de başlamıştır. Bu maçta Serdar Özkan ve Serdar Gürler'in çok net pozisyonlarını ustaca kurtaran Aykut, maçın 51. dakikasında ise köşeyi bilse de Serdar Özkan'ın penaltı golüne engel olamamış ve takımı 1-0 mağup olmuştur. Ayrıca Aykut tam 989 gün sonra kalesinde gol gördü.3 Mart 2014'te ise Galatasaray A2 takımının İstanbul BB maç kadrosuna alındı. Bu maçta Lucas Ontivero, Guillermo Burdisso ve Berk İsmail Ünsal gibi isimlerle 90 dakika mücadele etti. Sezon sonunda toplam 3 Türkiye Kupası müsabakasında forma giyen Erçetin, takımıyla Türkiye Kupası şampiyonluğu yaşadı. 2014-15 sezonu başında kadrosuna Sinan Bolat'ı katan Galatasaray ile sözleşmesi uzatılmayan Erçetin, İstanbul Başakşehir FK, Konyaspor, Mersin İdman Yurdu, Adanaspor ve Elazığspor gibi kulüplerle görüşse de 18 Ağustos 2014 günü Mehmet Özdilek'in çalıştırdığı Çaykur Rizespor'a transfer oldu. Almanya doğumlu olan futbolcu, Türkiye U-17 ve U-18 takımlarında oynadı, birçok kez U-21 ve B millî takımlarında da görev aldı. Uluslararası millî kariyerine 12 Nisan 2006 tarihinde Azerbaycan takımı ile yapılan karşılaşmayla başladı. Aykut'un Annesi Sakarya, babası ise Marmaraereğlisi'nde doğsa da daha sonra Almanya'ya göç ettikleri için Aykut, Almanya'da doğmuş ve bu ülkenin de pasaportuna sahip olmuştur. Ayrıca Aykut kaleci olduğu dönemde eğitimini sürdürmüş ve hem diller hem de spor yüksek okulunu bitirmiştir. Babası eski bir Hentbol kalecisidir. Daha sonra eski Hentbol kalecisi olan babası futbola başladığı kulübe lisans alarak futbol kaleci antrenörü olmuştur ve Aykut'u da çalıştırmıştır. Dört kardeş olan Aykut'un küçük kardeşi Erkut da futbola başladı. Babaları onun da antrenörlüğünü yaptı. Bir de ikiz kardeşleri var, Melis ve Deniz. Babaları daha sonra Deniz'in de antrenörlüğünü yaptı. Erkut futbolu bıraksa da, Deniz Erçetin futbola tıpkı ağabeyi Aykut gibi devam ediyor. Kız kardeşi Melis ise eskrim yapmakta. Melis'e Türkiye'den bir teklif gelmediği Almanya millî takımı adına yarışıyor. Bir röportajda özel hayatında ne yaptığı sorusuna ise Aykut; "Benim için arkadaşlık çok önemli. Çevrem çok dardır. Bu konuda çok seçiciyim. Karşımdaki insana güvenmek çok önemli. Başlangıçta kendimi çok açmam. Güvenebileceğim ışığını görürsem dost olurum. Bunun dışında bir köpeğim var. Ailem benim için çok önemli. Sık sık buraya geliyorlar. Fırsat buldukça ben gidiyorum. Dışarıda yemek yemeyi çok seviyorum. Türkiye'de dışarıda yemek yemek yanlış algılanıyor. Almanya'da insanlar ev gezmelerinde değil dışarıda yemekte buluşur. Bu nedenle benim için dışarıda yemek bir hayat tarzı. Sinemayı da seviyorum." cevaplarıyla vermiştir. Aykut ayrıca Beş sene Latince, üç sene Fransızca eğitimi almış daha sonra kendini her açıdan eğitmek için üç ay da İspanyolca kursuna gitmiştir. Live in L.A. (Death & Raw) Live in L.A. (Death & Raw), Death tarefından kaydedilen bir live albümdür. 5 Aralık 1998'de Los Angeles'ta kaydedilmiştir, Chuck'un durumu kötüye gidince kanser tedavi parası için 16 Ekim 2001'de piyasaya sürüldü. Dimetoka (anlam ayrımı) Tuncer Salman Tuncer Salman (d. 15 Mart 1965, Uşak) Türk sinema, tiyatro ve TV dizileri oyuncusudur. 1990'da Hacettepe Üniversitesi Devlet Konservatuvarı Tiyatro Oyunculuğu Ana Sanat Dalı bölümünden mezun oldu. Bir yıl Ankara Devlet Tiyatrosu'nda çalıştı. 1993-2001 yılları arasında Antalya Devlet Tiyatrosu Müdürlüğünde çalıştı. 2002 yılından itibaren Bursa Devlet Tiyatrosu'nda çalışmaya başladı. Tiyatro aktörlüğünün yanı sıra birçok sinema, televizyon çalışmaları da yapmaktadır. 1997'de Azerbaycanlı yönetmen Namık Agayev ile birlikte "OL Tiyatrosu"'nu kurdu. Tiyatronun ilk projesi olarak "Hoşgeldin Nazım" adlı oyun sahnelendi. Daha sonra Richard Bach'ın aynı adlı kitabından uyarlanan Martı adlı tiyatro oyununu sergiledi. Metrocard (New York) Metrocard New York şehrinde metro ve otobüslerde kullanılan ödeme biçimidir. İnce ve plastik bir kart olmakla birlikte tüketiciler yolculuk ücretlerini elektronik olarak yüklerler. Metrocard, jetonların getirdiği yükü ve toplamanın zorluğu nedeniyle Metrocard ile değiştirilmiştir. Tek Binişli Biletler (metro jetonlarının ve tekli ücret ödemelerinin yerine getirilmiştir.) ince bir kâğıttan oluşmaktadır. Kartın önyüzünde manyetik şerit bulunurken, arka kısmında ise biletin alındığı tarih ve zaman yazılıdır. $2.25 ücretli bu karlar Metrocard makinelerinden temin edilmekle birlikte, alındıktan 2 saat sonra kullanım ömrü dolmaktadır. Normal Metrocard veya her binişinin başına öde metrocardları $4'dan $80 kadar para yüklenebilen kartlardır. Yüklenen bu ücret karşılığı binilen ulaşım aracının ücretine göre para, karttan düşülmektedir. Ayrıca öğrenci, engelli ve yaşlı metrocardları da bulunmaktadır. Sinan Ã–zbek Sinan Özbek (1961, Erzurum), Türk akademisyen. İstanbul Üniversitesi Felsefe Bölümü’nden mezun oldu. Aynı üniversitede doktorasını tamamladı. Şu anda Kocaeli Üniversitesi Felsefe Bölüm başkanlığı, Felsefelogos dergisi genel yayın yönetmenliği ve Fesatoder derneği başkanlığını yürütmektedir. 2014 itibarı ile Adalar kent konseyi başkanlığını yürütmektedir. Live in Eindhoven Live in Eindhoven, Death tarafından çalınan bir konser albümüdür. 30 Ekim 2001'de Nuclear Blast etkisi ile piyasaya sürülmüştür. Bu albüm yayınladıktan hemen sonra Chuck Schuldiner komaya girmiştir ve 34 yaşında hayatını kaybetmiştir. Sankt-Peterburg Metrosu Sankt Peterburg Metrosu (; "Peterburgski metropoliten") Sankt-Peterburg'ta kullanılan hızlı taşıma sistemdir. Daha önceleri Leningrad Metrosu (Ленинградский метрополитен) olarak adlandırılan metronun günümüzde günlük yolcu sayısı 3,4 milyona ulaşmıştır. Metro sisteminde Sovyet dizaynı, dekorasyon ve sanat çalışmalarıyla dünyadaki en şık ve gösterişli metrolardan biridir. Şehrin coğrafi durumundan kaynaklı Sankt Peterburg Metrosu, dünyanın en derindeki metrosudur. Günlük yolcu sayısına göre dünyadaki 11. kalabalık metro sistemidir. 4 hattı bulunan metro 65 istasyondan oluşmaktadır. Toplam uzunluğu 105,5 km'dir. 1899'da şehre metro yapılma planları kurulurken, Ekim Devrimiyle birlikte Rusya'daki İç Savaş ile başkent Moskova'ya taşınıca metro yapma planı birkaç onyıl ertelendi. 1940 yılında yapımına başlanan metro II. Dünya Savaşı nedeniyle gecikmeyle 1955 yılında çalışmaya başladı. Ferdi ve Şürekası Ferdi ve Şürekası, Halit Ziya Uşaklıgil'in aşk temalı bir romanıdır. Dönemine eş bir şekilde Servet-i Fünun Edebiyatı özellikleri görülür. Babasının ölümü üzerine öğrenimini yarıda bırakan İsmail Tayfur, babasının çalıştığı ticarethanede onun yerine çalışmaya başlar. Sahibi Ferdi Efendi’dir. Eşini uzun zaman önce kaybeden Ferdi Bey kızına çok bağlıdır. Kızı Hacer ise İsmail Tayfur'a aşık olmuştur. Kızının günlüğünü okuyan Ferdi Bey İsmail Tayfur'a aşık olan kızının durumuna üzülerek İsmail Tayfur'a kızıyla evlenmesi için baskı yapmaktadır.İsmail Tayfur ise babasının küçük yaşta yanlarına aldığı Seniha’ya aşık olmuştur. Zayıf karakterli İsmail Tayfur gerçekle hayalleri arasında kalmıştır. Olayı annesine anlattığında annesinin Hacer ile evlenmesi için telkinlerine maruz kalır ve Hacer ile mutsuz bir evlilik yapar. Ne var ki Hacer, Saniha ve İsmail Tayfur arasında olan aşkı anlar ayrıca talihsiz bir konuşmaya da kulak misafiri olur. Kendisini odaya kapatarak mumla perdenin tutuşmasına neden olur ve evde yangın çıkartır, ölür. İsmail Tayfur ve Seniha son anda kurtulur ancak İsmail Tayfur yaşadığı şokla aklını yitirir. Nike Total 90 Nike Total 90, bir Nike spor ayakkabısının markasıdır ve ayakkabı ilk olarak, 2000'de piyasaya çıktı ve özellikle futbol için kullanılmak için tasarlandı. Ürünlerin alanı, çoğunlukla ayakkabılar, şortlar ve çoraplar gibi diğer ürünleri de kapsar. Ayriyetten koruyucu malzeme, çantalar, kaleci eldivenleri ve toplar da vardır. Total 90 giyim kuşamının çoğunluğu, atletik maksatlar için tasarlanır ve teri içine çeken ve malzemenin dışına onu transfer eden çeşitli malzemelerden yapılır. Bundan dolayı o çabukça teri buharlaştırabilir. Havalandıran malzeme genellikle koltukaltları ve boyun alanı gibi teri toplayan alanlardaki gibi tere daha eğilimli yere yerleştirilmiştir. 2007'de Nike, Total 90 Laser isimli ayakkabıyı piyasaya çıkarttı. Ayakkabının ana özelliği, ayakkabının üstünde eşmerkezli lastik halkaları olmasıdır. Keskinlik, dönüş ve gücü geliştirildi. Ayakkabının pazarlamasında için Nike tarafından uygun bulunan futbolcular yer aldı. Bunlar Gennaro Gattuso, Carles Puyol, Diego, Fabio Cannavaro, Torsten Frings, Wayne Rooney, Michael Essien, Rafael Marquez, Fernando Torres ve Florent Malouda'dır. Nisan 2008'de Total 90 II'de piyasaya çıktı. 2013 yılında satışı durdurulan Total 90 serisi yerini HYPERVENOM'a bırakmıştır. Kara Resimler Kara Resimler (İspanyolca Pinturas Negras), İspanyol ressam Goya'nın, "Sağırın Beşi (Quinta del Sordo)" adıyla bilinen evinin iki katındaki duvar sıvasına, dekorasyon amacıyla yağlı boya ile çizdiği 14 tablodan oluşan bir duvar resmi serisidir. Evi Şubat 1819'da satın alan Goya, resimleri 1819 ile 1824 arasında çizdi. 1873'te tuvale aktarılan resimler, Madrid'deki Prado Müzesi'nde muhafaza edilmektedir. Çizildiklerinde, Goya tarafından isimlendirilmeyen resimler, 1838'de ressamın arkadaşı Antonio Brugada tarafından kataloglandı ve şu şekilde adlandırıldı: 1823'te VII. Fernando mutlak monarşisini yeniden elde edince, kendisine karşı gelmiş olan liberallere baskı uygulamaya başladı. Bu durumdan kaygı duyan Goya Madrid'i terk ettiğinde, evi ve eşyalarıyla birlikte resimler de oğlu Javier Goya'nın oldu. 19. yüzyılın sonuna kadar resimlerin varlığı pek bilinmiyordu (sadece Charles Yriarte gibi birkaç eleştirmen bazılarını betimlemişti). Resimler 1873'te, evin bulunduğu çiftlik yıkılmadan önce, Belçikalı bir banker olan Frederic Emile d'Erlanger'in isteği üzerine, Salvador Martinez Cubells tarafından tuvale aktarıldı. d'Erlanger resimleri 1878'deki Paris Uluslararası Fuarı'nda satmayı planlıyordu. Ancak 1876'da resimleri şu anda sergilenmekte oldukları Prado Müzesi'ne bağışladı. Goya, Manzanares yakınlarında, San Isidro Şapeli'nin ve çayırının tam karşısındaki bu evi Şubat 1819'da satın aldı. Muhtemelen bu evde, Leocadia Weiss ile dedikodulardan uzak bir yaşam sürmeyi planlıyordu, çünkü kadın o zamanlar Isidore Weiss ile evliydi. Ressam Leocadia ile bir ilişki yaşıyordu ve muhtemelen kadının gayrimeşru kızı olan Rosario'nun babasıydı. Goya, aynı yılın kasım ayında, "Goya Doktor Arrieta'ya Tedavi Olurken (Goya atendido por el doctor Arrieta)" isimli tablosunda sarsıcı bir şekilde tasvir ettiği ağır bir hastalık geçirdi. Dolayısıyla evdeki ilk duvar resimlerini 1819 yılının şubat ve kasım ayları arasında yapmıştı. Bu resimlerde, (örneğin "Sopalı Kavga") kırsal alan manzaraları içindeki küçük insan figürleri vardı. Aragon bölgesinin neşeli havasını yansıtan bu resimlerin üzerine, Goya'nın hastalığı ve o dönemde ortaya çıkan iç savaşın çalkantılı sonuçları sebebiyle daha karamsar resimler çizildi. Bozal'a göre ilk resimler de Goya'ya aittir ve sonraki resimlerde bunlardan parçalar kullanılmıştır. Glendinning ise, ressamın Quinta del Sordo'yu satın aldığında, evin duvarlarının zaten resimlenmiş olduğunu öne sürer. Her durumda, evdeki son resimlerin yapılış tarihi en erken 1820 olabilir. Eserlerin tamamlanışı ise 1823'ten sonraki bir tarihte gerçekleşmiş olamaz, çünkü Goya, Rafael del Riego'nun düşüşünden sonra, kendisine yönelik saldırılardan kaygılanarak Bordeaux'ya gitmiş, çiftliği de oğlu Javier'e bırakmıştı. Son zamanlarda ortaya atılan bir teoriye göre Kara Resimler, ressamın oğlu Javier Goya tarafından yapılmıştır. Ancak Goya'nın eserleri hakkında en geniş bilgiye sahip iki uzman olan Bozal ve Glendinning bu varsayımı reddeder, çünkü böylesine olağandışı bir gerçeğin, Goya'nın dönemdaşları tarafından biliniyor olması gerekirdi. Ayrıca Goya'nın tüm eserlerine baştan sona hakim olan resim tekniği, kaliteli fırça işçiliği, grotesk insan tipleri ve saplantılı temalar, Kara Resimler'de de görülür. Bu durum, resimlerin Javier tarafından çizildiği iddiasını çürütmektedir. Antonio Brugada tarafından çıkarılan envanterde, alt katta yedi, üst katta sekiz resmin olduğundan behsedilmekteydi. Ancak Prado Müzesi'ne üst kattan da sadece yedi resim getirildi. Charles Yriarte 1867'de, bilinen on dört resimden başka, bir resmin daha mevcut olduğunu, ancak bu resmin, kendisi çiftliği ziyaret ettiğinde, Marqués de Salamanca'nın evine taşınmak üzere çoktan sökülmüş olduğunu yazmıştı. Çoğu eleştirmen bu kayıp resmin, boyutları ve teması uygun olduğu için, New York'taki Stanley Moss koleksiyonunda bulunan "Manzara ve Kafalar (Cabezas en un paisaje)" olduğunu düşünmektedir. Resimlere ilişkin belirsiz bir başka nokta da, giriş kapısının üst tarafına çizilmiş olan "Çorba İçen İki İhtiyar"'ın alt katta mı üst katta mı yer aldığıdır. Bu ayrıntı haricinde, Quinta del Sordo'daki resimlerin dağılımı aşağıdaki şekildeydi: İki kapıdan birinin üstünde, Glendinning göre alt katta, "Çorba İçen İki İhtiyar" bulunuyordu. Resimlerin bu yerleşimi ve özgün durumu, yazılı anlatımların yanı sıra, evin yıkılması ihtimaline karşı 1863 ile 1873 yılları arasında Prado Müzesi tarafından J. Laurent'e çektirilen katalog fotoğrafları sayesinde bilinmektedir. Ayrıca resimler, kapılar, pencereler ve alçak tavan ile birlikte, alçıdan yapılmış klasik frizlerle çerçevelenmişti. Duvarlar, dönemin kraliyet ve burjuva evlerinde olduğu gibi, VII. Fernando'nun kurduğu Real Fábrica de Papel Pintado'da (Kraliyet Duvar Kağıdı İmalathanesi) üretilmiş kâğıtlarla kaplıydı. Alt kattaki duvar kâğıtlarında meyve motifleri, üst kattakilerde çapraz düzenlenmiş geometrik şekiller vardı. J. Laurent'in çektiği bu fotoğraflarda resimlerin tuvale aktarılmadan önceki durumu da görülebiliyordu. Örneğin "El Aquelarre" isimli resmin sağ tarafında bugün mevcut olmayan bir bölüm vardı. 1820'den itibaren Goya'ya, ""Sublime Terrible (Yüce Kötü)"" stiline dahil edilen bu tür çalışmaları sebebiyle dönemdaşları tarafından gittikçe daha fazla değer veriliyordu. Edmund Burke tarafından 1757'de yazılan "A Philosophical Enquiry into the Ideas of the Beautiful and Sublime" isimli kitapta öne sürülen bu kavram, on sekizinci yüzyılın ikinci yarısında tüm Avrupa'da yayılmıştı. Romantik anlayışa göre bir sanatçı için en saygın özellik özgünlüktü ve Felipe de Guevara gibi yazarlarda, doğaları gereği "daha önce hiç hayal edilmemiş korkunçluklar ve gözyaşları" ile dolu eserler üreten melankoliklerin eserlerine karşı bir beğeni oluşmaktaydı. Eleştirmenler genel olarak, "Kara Resimler"'in çizilmesinin ardında sosyal ve psikolojik sebeplerin yattığını düşünmektedir. Özellikle kendinden genç bir kadın olan Leocadia Weiss ile olan ilişkisiyle birlikte ressamın fiziksel durumundaki kötüleşme, ardından 1819'da onu oldukça güçsüzleştiren ve ölümün eşiğine getiren hastalık, bu resimlerdeki renk ve konu seçiminin sebebi olarak görülmektedir. Sosyolojik açıdan incelendiğinde Goya'nın resimleri, - tam olarak iyileştiğine dair bilgi olmasa da - hastalığından sonra, 1820'den itibaren çizdiğine dair işaretler vardır. Dinin hicvedilmesi (hacılar, dini törenler, engizisyon) ya da sivil kavgalar ("Sopalı Kavga"'daki kavga, "Okuyan Adamlar"'daki gizli toplantı, hatta "Satürn"'deki politik mesaj olan devletin kendi vatandaşlarını yemesi gibi), Fernando Riego'nun başkaldırısının ardından İspanya'da yaşanan istikrarsızlıkla uyumludur. Resimlerin yapılmış olduğu düşünülen dönem de, bu gelişmelerin yaşandığı 1820-1823 yıllarına denk düşer. Ayrıca bu resimlerdeki renkler ve konular ancak, mutlak monarşi sırasında uygulanan politik sansürün mevcut olmadığı bu karışıklık döneminde seçilebilmiş olmalıdır. Dahası, resimlerde betimlenen birçok karakter (keşişler, rahibeler, engizisyoncular) Fransız Devrimi'nin ideallerinden önceki, zamanı geçmiş bir dünyaya aittir. Bu yönde pek çok çalışma yapılmış olsa da, bu dekoratif serinin özgün anlamına dair yapısal bir yorum geliştirilememiştir. Kısmen asıl yerleşimin tam olarak bilinememesi, genel olarak ise her bir resmin tek tek anlamının muğlak ve belirsiz oluşu sebebiyle, serinin genel olarak neyi ifade etmeye çalıştığı halen çözülememiştir. Yine de dikkate değer birçok yorum mevcuttur. Glendinning'e göre Goya, evini asillerin ve yüksek burjuvanın saraylarının dekorasyonuna uygun süslemiştir. Bu süsleme kuralları ile birlikte, alt katın yemek odası olduğu da dikkate alınırsa, buradaki resimlerin evin çevresiyle bir ilişkisi olmalıdır: manzara - ev Manzanares kıyısında ve San Isidro çayırının yanındaydı- ve natürmort görüntüleri ile odanın işlevine atıfta bulunan ziyafet resimleri. Aragon bölgesinin sanat anlayışında pek yeri olmasa da, "Çocuklarını Yiyen Satürn" ve "Çorba İçen İki İhtiyar" isimli resimlerde, kara mizah ve ironi yoluyla da olsa, yemek yeme eylemine gönderme yapılır. Ayrıca Judith Holofernes'i, bir ziyafete davet ettikten sonra öldürmüştür. Diğer resimler ise alışılmış pastoral manzaralar ve Madrid'in baş azizinin evin yakınlarındaki türbesi hakkındadır: "San Isidro Festivali", "El Aquelarre" ve hatta resimde bulunan mezarlığın, evin yakınındaki şapelin mezarlığında benzemesi sebebiyle "La Leocadia". Başka bir bakış açısına göre, daha kötü aydınlatılmış olan alt katta genelde koyu arka plana sahip resimler bulunur (yas elbisesi içinde bir mezarlıkta görülen "La Leocadia" hariç). Bu resimlerde ölüm ve yaşlı adamlar fazlasıyla yer alır. Ayrıca hayatta kalmayı başaran (Leocadia) ve hatta erkekleri hadım eden (Judith) kadın figürleri Freudyen bir açıdan, cinsel çöküntüyü ifade edebilir. "Çorba İçen İki İhtiyar" ile "İki İhtiyar" resimleri, yaşlı Satürn ile birlikte, erkek figürü betimler. Zamanın da tanrısı olan Satürn, melankolik karakterin vücud bulmasını temsil eder ve antik zamanlarda kara safra olarak adlandırılan depresyon ile de ilişkilidir. İkinci kattaki resimlere Glendinning'e göre gülme ve ağlama (hiciv ve trajedi), hava ve toprak elementleri arasında bir tezat hakimdir. Kapıdan girer girmez tam karşıda görülen "Okuyan Adamlar", ciddi havasıyla "Gülen Kadınlar"'ın zıddını oluşturur. Bu iki resim, izleyiciyi diğer resimlerin karşıtlığına hazırlar. "Átropos" ve "Fantastik Görü" gibi mitolojik sahneler trajediyi içerirken, "San Isidro Kaynağına Hac" hicvi bir sahneyi betimler. Bir başka zıtlık da, ilk iki tabloda insan figürlerinin havada asılı gibi durmalarına karşın, "Sopalı Kavga" ve "San Isidro Kaynağına Hac" resimlerinde yere veya toprağa batmış gibi görünmeleridir. Ancak bu hipotezlerin hiçbiri, bu resim setinin asıl temasını tam anlamıyla ortaya koymamaktadır. Tüm resimlerde mevcut olan belki de tek ortak nokta ressamın kullandığı stildir. Tablolardaki kompozisyon, döneme göre oldukça yenilikçidir. Resimlerdeki insan figürleri kenarlara ötelenmiş gibidir. "Manzara ve Kafalar" bu durumun en uç örneğidir. Resmin sağ alt köşesine yığılmış dört ya da beş kafa, çerçeveden dışarı çıkacak gibi gözükmektedir. Resimlerdeki bu dengesizlik, daha modern eserlerde görülen bir kompozisyon özelliğinin örneğidir. "San Isidro Festivali"'nde sola, "San Isidro Kaynağına Hac"'da sağa toplanmış olan ana grup, yine dengesiz bir dağılım oluşturur. "Bir Köpek"'te de tablonun büyük bölümü dikey bir boşluktan ibarettir, aşağıdaki eğimli bölge ve köpeğin kafası için çok az yer bırakılmıştır. Figürlerin kompozisyonun bir tarafında toplanışı "Átropos" ve "Fantastik Görü" ile "El Aquelarre"'nin özgün halinde de görülür. Sonuncudaki bu özellik, Martínez Cubells'in kardeşlerinin yaptığı restorasyon sırasında ortadan kalkmıştır. Kara Resimler'deki sahnelerin çoğu, ışığın olmadığı, günün sonunda havanın karardığı zamanlara ait gece görüntüleridir. "San Isidro Festivali", "El Aquelarre" ve "San Isidro Kaynağına Hac" (günbatımına doğru ilerleyen bir öğleden sonra) resimlerinde görülen bu durum ile, ışığın ölümüyle ilişkili olarak arka plandaki karanlığa vurgu yapılmıştır. Böylece resimlerde kötümser bir hava, muazzam bir görüntü ve gerçekdışı mekânların gizemi ortaya çıkmıştır. Resimlerdeki karakter grupları düşünceli ya da şaşkın haldedir. Şaşkın gözüken karakterler, gözleri kocaman açılmış, gözbebekleri gözlerinin beyazıyla çevrelenmiş, ağızları açık şekilde, bir karikatüre ya da grotesk hayvana ait olabilecek bir yüz ifadesiyle betimlenmiştir. Karakterler, akademik standartlarda reddedilmiş şekilde kötü kişisel özelliklere sahiptir. Resimler çirkin ve kötü olanı betimler, güzellik artık sanatın temel konusu değildir. Bunun yerini, acıma duygusu ve insan hayatının tüm yönlerini, en tatsız olanları dahi dışarıda bırakmadan anlatma çabası almıştır. Bozal'a göre bu ev "dünyevi bir Sistine Şapeli" olarak değerlendirilebilir; burada güzelliğin ve kurtuluşun yerini sağduyu ile yalnızlık, yaşlılık ve ölüm bilinci almıştır. Tüm resimlere aşıboyası, altın ve toprak renkleriyle birlikte gri ve siyah hakimdir. Giysilerde kontrast olarak beyaz, gökyüzü bölümlerinde mavi, manzara resimlerinde nadir ve aralara dağıtılmış olarak yeşil kullanılmıştır. Tüm bu özellikler, 20. yüzyılda ortaya çıkacak olan dışavurumculuk akımının karakteristik özelliklerinin habercisidir. Goya'nın eserlerinin modern resmi etkilediğine dair görüşlerin temelinde de, resimlerin bu öncül özelliği vardır. Goya'nın, devrimci ve yenilikçi özelliklere sahip bu seriyle, resim sanatında dönemine göre daha ileride olduğu söylenebilir. Türkiye Psikiyatri Derneği Türkiye Psikiyatri Derneği, Ankara'da yerleşik bir Sivil toplum kuruluşudur. Tamamı doktor olan 166 kurucu üye tarafından 17 Haziran 1995 tarihinde kurulmuştur. 21 Mart 1998 günü Psikiyatri Derneği’nin 2. Olağan Genel Kurul’unda Psikiyatri Derneği’nin isminin başına Türkiye kelimesinin kullanılması kararı alınmış ve Bakanlar Kurulu’nun 15 Nisan 1999 tarih ve 99/12774 sayılı kararı ile 2908 sayılı Dernekler Kanunu’nun 65. maddesi gereğince derneğin adı “Türkiye Psikiyatri Derneği” olarak değişmiştir. Dernek, amaçlarını aşağıdaki ilkeler doğrultusunda belirlemiştir. 1978-79 TÃ¼rkiye 1. Futbol Ligi Türkiye 1. Futbol Ligi 1978-1979 Sezonu, Türkiye 1. Futbol Ligi'nin 21. sezonudur. Nesrin Cavadzade Nesrin Cavadzade (d. 30 Temmuz 1982, Bakü), Azerbaycan asıllı Türk dizi ve sinema oyuncusu. Nesrin Cavadzade, Bakü'de doğdu ve Türkiye'ye 11 yaşında geldi. Marmara Üniversitesi Sinema ve Televizyon bölümünden mezun olduktan sonra 2 yıl boyunca Şahika Tekand Studio Oyuncuları'nda oyunculuk üzerine eğitim aldı. Üniversiteden sonra "Yersiz Yurtsuz" dizisinde başrolü üstlenerek televizyon dünyasına adım attı ve projeden hemen sonra aynı zamanda dizinin de yönetmeni olan Cemal Şan'ın ünlü Aşk Üçlemesinin ikinci filmi olan "Dilber'in Sekiz Günü"nde başrolde yer aldı. Bu filmdeki rolüyle Erzurum, Bursa ve Ankara Film Festivalleri'nde "En İyi Kadın Oyuncu" ödüllerina layık görüldü. Bu başarının ardından yine yönetmenliğini Cemal Şan'ın yaptığı "Acı" filminde rol aldı ve sergilediği performansla eleştirmenler tarafından övgüyle karşılandı. Sinema dışında "Samanyolu" ve "Al Yazmalım" gibi televizyon projelerinde de yer alan oyuncu, 2011 yılında Hasan Tolga Pulat'ın yönettiği "Güzel Günler Göreceğiz" filminde oynadı ve canlandırdığı Anna karakteriyle 48. Antalya Altın Portakal Film Festivali'nde "En İyi Yardımcı Kadın Oyuncu", 23. Ankara Uluslararası Film Festivali'nde ise "En İyi Kadın Oyuncu" seçildi. 2012 yılında "Ağır Roman"ın televizyon uyarlaması olan "Ağır Roman Yeni Dünya" dizisindeki Kara Leyla rolüyle yer aldı. Daha çok sinema oyunculuğuyla anılmak istediğini vurgulayan ve kariyeri sinemadaki başarılarıyla öne çıkan oyuncu 2014 yılında da bu başarısını sürdürdü. Kutluğ Ataman'ın son filmi "Kuzu" , Erol Mintaş'ın ilk uzun metrajı "Annemin Şarkısı" ve Çanakkale Harbini anlatan "Son Mektup" 'ta yer alan oyuncu "Kuzu" ile 51. Altın Portakal Film Festivali'nde "En İyi Kadın Oyuncu" ödülünü kazandı. Frappé Frappé; Hazır kahve'nin soğuk içilen bir çeşididir. En ideal yapım şekli; bir shakerin içine 1,5 su bardağı soğuk süt, 3-4 adet buz, 1,5 kaşık hazır kahve ve şeker damak tadiniza göre koyduktan sonra iyice çalkalanır. Ince uzun ve buzlu bir bardakta servisi uygundur. Burak Özçivit Burak Özçivit (24 Aralık 1984; İstanbul), Türk oyuncu ve eski manken. Aslen Gazianteplidir. Marmara Üniversitesi Güzel Sanatlar Fakültesi Fotoğrafçılık bölümünde okumuştur. Kazım İşmen Lisesi'nden mezundur (2001). 2003 yılı Best Model of Turkey yarışmasında gelecek vadeden seçilmiştir. Yarışmadan sonra Uğurkan Erez Ajans ile çalışmaya başlamıştır. Şu anda ise mankenliği bırakmıştır. 2005'te Best Model of Turkey yarışmasına yeniden katılmış ve "Best Model of Turkey" seçilmiştir. Buna bağlı olarak da Best Model of The World'e katılmış ve dünyanın en iyi ikinci mankeni seçilmiştir. Faruk Saraç, Abbate, Tween ve NetWork gibi markaların defileleri ve yurt dışı fuar defilelerinde görev almıştır. İlk oyunculuk deneyimini, Eksi 18 dizisinde genç komiser Murat'ı canlandırarak yaşamıştır. Kasım 2007'de sinemalarda gösterime giren Musallat isimli sinema filminde rol almıştır. Kanal D'de yayınlanan ve yönetmenliğini Kartal Tibet'in yaptığı Zoraki Koca adlı dizide oynamıştır. 2008 yaz aylarında ise Baba Ocağı adlı dizide "Güven" adlı karakteri canlandırmıştır. Daha sonra Gossip Girl'den esinlenilen Küçük Sırlar adlı dizide "Çetin"i canlandırmıştır. 2011-2013 yılları arasında Muhteşem Yüzyıl dizisinde "Malkoçoğlu" karakterini canlandırmıştır. Malkoçoğlu filmi için hazırlıklara başlamıştır. 2013 yılında ise Reşat Nuri Güntekin'in aynı adlı romanından uyarlanan "Çalıkuşu" "Kamran" rolünü canlandırmıştır. Çalıkuşu'nda başrolü paylaştığı Fahriye Evcen'le yeniden, bir sinema filmi Aşk Sana Benzer ile beyaz perdeye dönmüştü. 2015 yılında başlayan ve 2017'de final yapan Kara Sevda dizisinde rol almıştır. atv'de yayımlanan "Kuruluş Osman" dizisinde "Osman Bey" karakterine hayat vermektedir. 2015 yılında Fahriye Evcen ile ilişkisi başladı. 29 Haziran 2017 tarihinde, Sait Halim Paşa Yalısı'nda düzenlenen törenle evlendi. Nisan 2019'da İstanbul Amerikan Hastanesi'nde doğan oğullarına Karan ismini vermişlerdir. Hallaç Hallaçlı Spil Dağı Millî Parkı Spil Dağı Millî Parkı, Türkiye'nin Manisa ve İzmir il sınırları içerisinde yer alan bir millî parktır. Spil Dağı'nı ve çevresini kapsayan park, 22 Nisan 1968'de ilan edildi. Manisa İl Çevre ve Orman Müdürlüğü'ne bağlıdır. Ayrıca, zirveye yakın "Atalanı" mevkisi de bu park içinde yer almaktadır. Osmanlı Devleti'nden beri var olan atların mevsimlik olarak veya ihtiyarlamaları nedeniyle burada yılkıya bırakılmasıyla atların doğal yaşam sahası hâline gelmiştir. Munzur Vadisi Millî Parkı Munzur Çayı üzerinde yapımına başlanan 8 adet baraj, millî park için büyük bir tehlike oluşturuyorlar. Türkiye'nin en büyük millî parklarından biri olan "Munzur Vadisi Millî Parkı", Tunceli kent merkezine 8 km uzaklıkta başlayıp, vadi boyunca Munzur Dağları'na kadar uzanmaktadır. Kuzeyde 3300 metreye kadar yükselen Munzur Dağları, Mercan ve Munzur Suyu vadileri tarafından parçalanmıştır. Millî parkın kuzeyinde, Munzur Dağları'nın üzerinde 2000-3000 metrelik zirvelerde yer alan krater gölleri, Ovacık düzlüğünde kaynayan gözeler ve kanyonlar ile vadi boyunca dökülen şelaleler, parkın doğal değerlerini zenginleştirmektedir. Bitki örtüsü bakımından çok zengin olan Munzur Vadisi Millî Parkı florasında, 1518 çeşitli bitki kayıtlı olup, bunlardan 43 çeşidi Munzur Dağları'na, 227 çeşidi Türkiye'ye endemik türlerden oluşmaktadır. Munzur Dağları'ndan başka hiçbir yerde bulunmayan endemik bitkiler arasında Çan Çiçeği, Erzincan Kirazı, Bindebirdelik Otu, Munzur Kekliği, Munzur Düğün Çiçeği, Dağ Çayı, Munzur Dağı Oltu Otu ve Menekşesi sayılabilir. Ovacık ilçesiyle Munzur gözelerinden 1.5 km aşağıda Munzur Suyu'nun iki yanında bölgenin karakteristik ağacı olan huş meşceresi bulunmaktadır. Türkiye'de ender bulunan ağaç türlerinden olan huş, bölgenin florasına önemli bir katkı sağlamaktadır. Tepeler ve yamaçlarda kayalık olmayan yerler meşe ormanları ile kaplıdır. Vadi tabanında ve su boylarında karışık olarak karaağaç, akağaç, kızılağaç, dişbudak, çınar, asma, huş, ceviz, yabani fındık, kavak, söğüt ve çalı türlerinden oluşan zengin bir bitki örtüsü bulunmaktadır. Alt flora, meşelerin koru niteliğinde olduğu yerlerde zengin durumdadır. Dağların sarp ve dik yamaçları tamamen çıplaktır. Munzur Suyu ve Mercan Deresi'nde yaygın ve yoğun olarak bulunan yöreye özgü nadir alabalık türleri ile çengel boynuzlu dağ keçisi, yaban keçisi, kurt, boz ayı, kızıl tilki, yabani tavşan, kaya yediuyuru ve porsuk gibi memeliler yaşar. Kızıl geyik bulunma ihtimali de vardır. Urkeklik ve kaya kartalı gibi kuş türleri de mevcuttur. FairTax Adil Vergi ("İngilizce: FairTax") Amerika Birleşik Devletleri'nde bütün federal gelir vergilerinin tek bir milli satış vergisi ile değiştirilmesi yolundaki federal vergi kanunlarındaki değişiklik tasarısıdır. Plan Birleşik Devletler Kongresine Fair Tax Act (HR 25/S 1025) olarak sunulmuştur. Vergi kişisel tüketim için yeni mal ve hizmet alımında, alış noktasında bir defaya mahsus olarak toplanacaktır. Tasarı Amerika'da yasal olarak ikamet eden her aileye, alımlarda on indirim mahiyetinde fakirlik seviyesine göre belli bir aylık ödemeyi içerir. Satış vergisi, yasaya göre toplam fiyatın %23'u olarak belirlenmiştir ("harcanan her 100 dolardan 23 dolar gelir vergisi olarak ödenmesine benzer şekilde"). Bu da %30 oranındaki bir geleneksel satış vergisine eşittir (Harcanan her 77 doların üstüne 23 dolar eklenmesi şeklinde). Ön indirim göz önüne alındığında, Adil Vergi tüketime göre artar fakat üst gelir seviyelerinde azalır (gelire göre tüketim yüzdesi azaldığından dolayı). Karşı olanlara göre bu yüksek gelirlilerde ki vergi yükünü azaltıp, orta sınıftaki vergi yükünü artıracaktır. Destekleyenlere göre ise, plan vergi yükü geniş bir tabana yayıldığından herkes için azalacaktır. Zenginliği etkin olarak vergilendirip, alım gücünü yükseltecektir. Plana destek verenler ayrıca tüketim üzerindeki verginin birikim ve yatırım üzerine olumlu etkisi olacağını, vergi kanununa uyumu kolaylaştıracağını ve verginin ekonomik büyümeye yol açacığını, uluslararası şirketlerin ABD'ye yerleşmesini cazip hale getireceğini ve ABD'nin uluslararası ticarette rekabet gücünün artacağını öne sürmektedirler. Karşıt olanlar, tüketim üzerinden bu büyüklükte bir verginin toplanmasının güç olacağını ve yaygın olarak vergi kaçırmaya yol açacağını savunmaktadırlar. Ayrıca önerilen vergi oranının hali hazırdaki vergi sistemine göre daha az gelir getireceğini dolayısıyla bütçe açığının artmasına yol açacağını öne sürmektedirler. Postmodern mÃ¼zik Postmodern müzik, beste yapımında öteden beri kullanılagelmiş dizisellik akımına alternatif oluşturmak amacıyla 20. yüzyılda ortaya atılmış akımdır. Akımın öncülerinden Kyle Gann müzikte minimalizmin gerekli olduğunu öne sürmüş; müzikteki dizisellik kaynaklı gelişmelerin analitik elemanlara ve yapısal yeniliklere odaklı olduğunu ve nota yazımında duyuluştan çok görsel olarak tanımlanabilecek tek taraflı gelişmeleri ifade ettiğini ortaya koymuştur. Teknolojinin müzik sanatına eşlik etmesiyle birlikte, önce deneysel çalışmalar ve ardından bu yeni oluşumun getirdiği birçok müzik türü ortaya çıktı. "loop" adı verilen pasajlarla minimal bir döngü içine girmiş olan minimalist müzik bu loop'ların en yalın anlatımın sunulduğu ve tüm eser boyunca tekrarlandığı eserler için kullanılan bir terim haline geldi. 20. yüzyıl klasik müzik edebiyatında Olivier Messiaen, Philip Glass, Steve Reich, John Tavener, Michael Nyman, Arvo Part ve Henryk Gorecki öne çıkan besteciler arasında yer almaktadır. Minimalist mÃ¼zik Minimal müzik, sınırlı veya minimal düzeyde müzik malzemeleri kullanılan bir sanat müziği türüdür. 1950'li yıllarda müzik, Olivier Messiaen'in Total Serialism tekniğiyle tam bir kuralcılık içindeydi. Eserin önceden belirlenmiş değişkenleri, müzik sanatının bilgisayar programcılığına benzetilebilecek derecede kurgulanmasına olanak tanıyordu. Kyle Gann bu görüşün doruğa ulaşmasından ve durduralamayan karmaşaya yol açmasından sonra minimalizmin sadeleştirmeye beklenen dönüşü gösterdiğini öne sürdü. Aynı zamanda Gann, müzikteki dizisellik kaynaklı gelişmelerin, analitik elemanlara ve yapısal yeniliklere odaklı olduğunu ve nota yazımında duyuluşundan çok görsel olarak tanımlanabilecek tek taraflı gelişmeler olduğunu ortaya koydu. Teknolojinin müzik sanatına eşlik etmesiyle birlikte, önce deneysel çalışmalar ve ardından bu yeni oluşumun getirdiği birçok müzik türü ortaya çıktı. "loop" adı verilen pasajlarla müzik, minimal bir döngü içine zaten girmişti, ancak minimalist müzik bu loop'ların en yalın anlatımın sunulduğu ve tüm eser boyunca tekrarlandığı eserler için kullanılan bir terim oldu. 20. yüzyıl klasik müzik edebiyatında Philip Glass, Steve Reich, John Tavener, Yann Tiersen, Michael Nyman, Arvo Part ve Henryk Gorecki önemli besteciler arasında yer almaktadır. 1970'lerde bu tarzın öne çıkan eseri "Music for 18 Musicians" adlı Steve Reich bestesiydi. Chaim Soutine Chaïm Soutine (d. 13 Ocak 1893 – ö. 9 Ağustos 1943), Beyaz Rusya'da doğmuş, Yahudi, dışavurumcu ressam. Soyut dışavurumculuğun selefi olarak kabul edilir. Ayrıca, Rembrandt ve Chardin'in örnek olduğu Avrupa'nın geleneksel resimlerinin de yandaşı ve destekçisi olarak tanınır. Soutine, Minsk yakınlarındaki Smilavichy köyünde dünyaya geldi. On bir çocuklu bir terzisinin onuncu evladıydı. 1910'dan 1913'e kadar Vilnius'ta Vilna Güzel Sanatlar Akademisi'nde okudu. 1913'te arkadaşları Pinchus Kremegne ve Michel Kikoine ile birlikte Fransa'ya göç etti. Paris'te Fernand Cormon'un eğitmenliğinde Güzel Sanatlar Okulu'na (École des Beaux-Arts) devam etti. Eğitimi sırasında kişisel bir bakış açısı ve resim tekniği geliştirdi. Bir süreliğine, arkadaşları ile genelde çok çalışan ressamların yaşadığı Montparnasse bölgesindeki La Ruche'de kaldı. Burada Amedeo Modigliani ile arkadaş oldu. Modigliani, ressamın çok sayıda portresini yaptı. Bu portreler arasında en meşhuru 1917'de sanat tüccarları Léopold Zborowski'nin dairesinin kapısına yaptığıdır. Zoborowski, Soutine'i I. Dünya Savaşı sırasınca desteklemeye devam etti. Almanların Paris'i bombalaması sırasında Soutine'i de alarak Nice'e kaçtı. 1923 yılında, Amerikalı koleksiyoncu Albert C. Barnes, ressamı stüdyosunda ziyaret etti ve altmış adet resmini o gün satın aldı. Soutine, bir keresinde stüdyosuna bir hayvan cesedinin gövdesini getirerek bütün komşularını korkuttu. Daha sonra bu gövdenin resmini yapacaktı ("Sığırın Gövdesi"). Komşular pis koku sebebiyle polise gittiler. Bu yüzden Soutine'e hijyenin önemine dair bir ders bile verildi. Şubat 2006'da, Soutine'in "Sığırın Gövdesi" isimli tablosu Londra'dan ismi açıklanmayan bir alıcıya 7.8 milyon sterline satıldı. Soutine, 1920'den 1929'a kadar en önemli olarak kabul edilen eserlerini üretti. Resimlerini çok nadir olarak sergiledi. Fakat 1937'de Paris'te düzenlenen Bağımsız Sanat Sergisi'nde yer aldı. Bu serginin sonunda büyük bir ressam olarak çağrılmaya başlandı. Bu olaydan kısa bir süre sonra Fransa, Almanlar tarafından işgal edildi. Bir Yahudi olarak, Soutine, Fransa'nın başkentinden Gestapo'ya yakalanmamak için kaçtı. Oradan oraya savrularak, kimi zaman dışarıda, ormanda yatarak günlerini geçirdi. Ülser rahatsızlığı vardı ve kanamaları çok artmıştı. Bu yüzden bulduğu emniyetli yeri terk edip tekrar Paris'e kendisine acil müdahale yapılabilecek olan yere döndü. 9 Ağustos 1943'te, Chaim Soutine ülserden öldü. Paris'teki Montparnasse Mezarlığı'na gömüldü. Bazı Çalışmaları: Musoma Musoma, Tanzanya'da bir şehirdir. Kent, Tanzanya'nın kuzey kesiminde, Victoria Gölü'nün doğu kıyısında kurulmuştur. Kent, 2002 sayımlarında göre 103.497 kişilik bir nüfusa sahiptir. Kentin kuruluşu, 19. yüzyıla kadar uzanmaktadır. Alman sömürge birlikleri tarafından kurulan kent, günümüzde Afrikalı ve Avrupalı iş adamlarının merkezi balıkçılık merkezlerinden biridir. Kentte turizm diğer faaliyetlere göre sönüktür. Ancak bölgede Kenya-Tanzanya hattından geçen yolcular için oteller mevcuttur. Kentte 12 etnik grubun yaşadığı bilinmektedir. Nail Çakırhan Nail Çakırhan, (d. 14 Temmuz 1910, Ula - ö. 10 Ekim 2008, Muğla) Türk gazeteci, şair, uluslararası ödüllü mimar ve restoratör. Nail Vahdeti Çakırhan, ikinci ismi Vahdeti'den esinlenerek şiirlerinde kendini Nail V. imzası ile tanıttı . Geleneksel mimariyi günümüze taşıyarak inşa ettiği yapılarla güneybatı Anadolu geneline ve özellikle de Akyaka mimarisine damgasını vurmuş ve 1983 yılında dünyanın en saygın mimarlık ödüllerinden Ağa Han Uluslararası Mimarlık Ödülü'nün sahibi olmuştur. Mimarlık eğitimi görmediği halde bu ödülü alan ilk kişidir. Türkiye'nin ilk kadın arkeologlarından Halet Çambel'in eşidir. 1910 yılında Ula'da doğdu. Muğla idadisi'ndeki ilk ve orta öğreniminin ardından Konya Lisesi'ne yatılı olarak girdi. Ahmet Hamdi Tanpınar, Saadettin Nüzhet Ergun gibi öğretmenlerin öğrencisi oldu. Lisedeyken şiirler yazmaya başladı ve 17 yaşında Konya'da "Kervan" dergisini çıkardı. Lisenin son sınıfında yazdığı bir şiir yüzünden gözaltına alınması sonrasında Atatürk'ün telefon talimatıyla serbest bırakıldı. Ancak aynı şiir yüzünde İstanbul'da hakkında dava açıldı. Şiiri çok beğenen Nâzım Hikmet, onu İstanbul Üniversitesi Hukuk Fakültesi öğrencilerinin yayımlamakta olduğu Hareket dergisinde tarafından yayımlanmıştı. Bu dava vesilesiyle ünlü şairle tanıştı. Temyiz sonucu bu davadan da beraat etti. Liseyi başarıyla tamamlayıp parasız yatılı olarak yüksek öğrenim yapma hakkı kazanan Çakırhan İstanbul Tıp Fakültesi'nde başladığı öğrenimi yarıda bırakıp Hukuk Fakültesi'nde eğitimine devam etti ancak bu mesleğe de ısınamayınca Edebiyat Fakültesi'ne girdi ve Nâzım Hikmet'in önerisi ile, onun yayınladığı "Resimli Ay" dergisinde çalışmaya başladı. Bir yandan da Cumhuriyet gazetesinde düzeltmenlik yaptı, şiirler yazmaya devam etti. 1930'da Nazım Hikmet ile birlikte 1+1=Bir adlı ortak şiir kitabını çıkardılar. Bir süre Nazım'ın babasının evinde birlikte yaşadılar, komünist teşkilat kurmak suçundan birlikte gözaltına alındılar. Çakırhan, 1932-1933'te cezaevinde kaldı. 1934 yılında kimseye haber vermeden Sovyetler Birliği'ne gitti ve Moskova Doğu Halkları Üniversitesi'nde iki buçuk yıl sosyalist ekonomi derslerine devam etti. Bir Rus kızı ile ilk evliliğini yaptı. 1937 yılında yaklaşmakta olan dünya savaşı tehlikesinden ötürü SSCB yönetiminin öğrencilerin ülkelerine dönmesi talimatı üzerine, 8 aylık eşinden boşanıp yurda dönmek zorunda kaldı. Oğlunu ancak 42 yıl sonra görebilmiştir . Çakırhan, yurda dönüşünün ilk ayında askere alındı. Aynı yılın sonlarında çürüğe çıkarak askerden ayrıldı ve 1938'de Tan Gazetesi'nde çalışmaya başladı, bu arada başka çeşitli işler de yaptı. Aynı yıl, arkeolog profesör Halet Çambel ile tanıştı ve ailelerinin karşı çıkmasına rağmen evlendiler. 1946'da Sabiha Sertel ve Zekeriya Sertel tarafından çıkarılan Görüşler dergisinin sekreterliğini yaptı. İlk sayısından sonra kapatılan bu dergi süreci sonrasında 1946- 1950 dönemini hapiste geçirdi. 1950- 1951'de Halet Çambel ile birlikte İtalya, Fransa, İsviçre, Avusturya'da kaldılar. Mimarlık kariyerine ilk adımını, yine Halet Çambel'in Profesör Bossert ile birlikte kazılarını yürütmekte olduğu Karatepe'de attı. Karatepe çıplak beton açık hava müzesini, kazı evini ve diğer binaları inşa etti. 1963'te Ankara'da, projesi Turgut Cansever'e ait Türk Tarih Kurumu binasının inşaatını gerçekleştirdi. Almanya Büyükelçiliği'ne bağlı Alman Lisesi'nin yapımını üstlendi. Halet Çambel'in Chicago Üniversitesi ile işbirliği içinde kazılara başladığı Ergani'de bir kazı evi yaptı. Halet Çambel - Nail Çakırhan çifti, Nail Çakırhan'ın bozulan sağlığı nedeniyle doktorların tavsiyesi üzerine 1970'te Akyaka'ya yerleşti. Nail Çakırhan burada geleneksel mimari özelliklerini günümüz şartlarıyla buluşturan ve çevre ve doğayla bütünleştiren bir ev inşaatı gerçekleştirdi. Ardından arkadaşlarından, özel kişilerden ve turizm işletmelerinden benzer evler yapması için teklifler aldı ve alanında bugün Akyaka Evleri diye bilinen ekolü oluşturdu. Beton yerine ahşap evler inşa ederek çevreye saygılı mimariye öncülük etmesi kendisine 1983'te, dünyanın en saygın mimarlık ödüllerinden Ağa Han Mimarlık Ödülünü getirdi . Mimarlık eğitimi almamış bir kimse olarak bu ödülü alması mimarlık dünyasında alaylı-mektepli tartışması başlattı. Çakırhan, ödülden sağladığı kaynakla Muğla'daki Konakaltı Hanı'nı Kültür Evi olarak restore etti. Ardından yörede çeşitli evler, oteller, tatil köyleri inşa etti. Ona ödül getiren evi, 1998 yılında kültür ve sanat merkezi olarak hizmete girdi. Sanatçı, 11 Ekim 2008'de Muğla'da kolon kanseri nedeniyle hayatını kaybetti . Adakasım, Çeltik Adakasım, Konya ilinin Çeltik ilçesine bağlı bir mahalledir. Köy, Konya'ya 162, Afyon'a 150, Ankara'ya 182, Eskişehir'e 168 km uzaklıktadır. Karasal iklim mevcuttur. Nike Air Max Nike Air Max, tür olarak 1987 yılında, Nike tarafından üretilen ayakkabıların bir markasıdır. Özellikle rağbette olan modelleri (Air reklamlarının Nike'nin tarihine göre) kapsar: Air max 180'in yeni 2008 modeli vardÄ±r. 1993 model, üzerinde kenarlara ek olarak arkada görünür olan tam olarak görünür topuk hava ünitesine sahip olarak bir ilki gerçekleştirmişti ve 1995 modelinde görünür ön ayak havalandırmasına yer vermesi için bir ilkti. Beatles'in şarkısı olan "Revolution (Türkçe:"Devrim"), bir televizyon reklamında ayakkabıyı tanıttırmak için kullanıldı. FIFA Futsal Dünya Kupası FIFA Futsal Dünya Kupası, FIFA tarafından dört yılda bir düzenlenen futsal (salon futbolu) organizasyonu. İlk kez 1989'da düzenlenen Futsal Dünya Şampiyonaları, her dört yılda bir FIFA Dünya Kupası'yla aynı yıla denk düşmeyecek şekilde düzenlenir. Vinil klorür Vinil klorür, CHCHCl formülüyle ifade edilen organik bir bileşiktir. Madde, Alman kimyacı Justus von Liebig tarafından keşfedilmiştir. Vinil klorür, oda sıcaklığında gaz halindedir ve yoğunlaşabilir keskin kokusuyla farkedilebilmektedir. Madde toksik olmasıyla beraber, başta Hidroklorik asit olmak üzere sanayide değeri olan birçok maddeyi üretmede kullanılmaktadır; klor alkali fabrikasından gelen klor gazı ile etilen fabrikasından gelen etilenin reaksiyonu ile oluşan etilendiklorür (EDC) pirolizi sonucu vinil klorür monomeri oluşur. Gey pornografisi Gey pornografisi, izleyicide cinsel etki yaratmak amacıyla erkekler arasında yapılan seksi yansıtmadır. Lezbiyen pornografisi, gey pornosunun önemli bir uzantısı ve devamıdır. Gey pornografisi, tanım olarak eşcinsel pornosu olsa da yalnız erkek eşcinselleri kapsamaktadır. Kesin gey materyalleri, eğer tarihöncesi değilse Antik Yunan'a kadar dayanmaktadır. Modern dünyada gey pornografi sanayiisi ev yapımı videolar, DVD, kablolu kanallar ve internet ortamındaki resim ve filmlere dayanmaktadr. Gey pornografisi, pornografi endüstrinin büyük çoğunluğunu oluşturur. Gey pornosu izleyicileri ilk olarak gey ve biseksüel erkeklerdir. Ağustos 2005 tarihinde porno yıldızı Jenna Jameson, bayan izleyicilerinin dikkatini gey pornosuna çekecek olan "Club Thrust" adlı web sitesini kurdu. Yaoi adlı bir kurum, gey pornosunu içeren çizgi romanlar oluşturdu fakat bunlar heteroseksüel kadınlar tarafından yazıldı ve onlara yöneliktir. Ayrıca bazı biseksüel kadınlar ve lezbiyenler de gey pornosundan hoşlanmakta özellikle kadınsı olan gey ürünlerine ilgi duyarlar. Whatever You Like "Whatever You Like", Amerikalı rapçi T.I.'ın "Paper Trail" adlı altıncı stüdyo albümünden çıkan ilk teklisidir. 16 Temmuz 2008 tarihinde satışa sunulmuştur. Bu parça, T.I.'ın "Whatever You Like" adını taşıyan ikinci parçasıdır. İlki, Nicole Scherzinger'e eşlik ettiği "Whatever U Like" parçasıydı. "Whatever You Like"ın yapımcısı, Lil Wayne'in "Lollipop" parçasının da yapımcısı olan Jim Jonsin'dir. Her iki parçadaki vurmalıların ritmik kalıbı ve nakaratı birbirine benzemektir. Parçanın Ludacris'in vokallerinin bulunduğu resmî olmayan bir düzenleme sürümü bulunmaktadır. Ayrıca parçanın kadın sürümü Foxy Brown ve Trina tarafından seslendirilmiştir. Parçanın video klibi Malibu, Los Angeles'ta çekilmiştir. Yönetmenliğini Dave Meyers yapmıştır. Video ilk kez BET'nin "Access Granted" programında 6 Ağustos 2008 tarihinde yayımlanmıştır. Sonraki gün (7 Ağustos) kanalın "106 & Park" programında tanıtılmıştır. Video klipte Reagan Gomez-Preston, Jackie Long, Lil Duval, parçanın yapımcısı Jim Jonsin ve T.I.'ın sevgilisi Tameka Cottle da yer almıştır. Video