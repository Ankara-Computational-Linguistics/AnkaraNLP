ilk çıkanlar arasında bulunuyordu. Ey fâsık (haktan sapmış kişi).2831 Sana merhaba, hoşgeldin demek yok.2832 Allah sana göz nimeti versin (senin gözünü kör etsin). dediler. Bunun üzerine, Ebu Âmir Benden sonra, kavmime kötülük isabet etmiş. dedi.2833 Maiyetindekilerle birlikte müşriklerin yanına döndü.2834 Peygamberimiz Aleyhisselâmın Müslümanları Cihada Teşvik Edişi Peygamberimiz Aleyhisselâm, Müslümanlara hitapta bulunarak onları cihada, savaşta sabır ve sebata teşvik buyurdu.2835 Ebu Süfyan'ın Ensarı Ayartmaya Kalkışması Müşriklerin başkumandanı Ebu Süfyan Sahr b. Harb, Ensara Ey Evs ve Hazrec topluluğu. Siz, bizimle amcamızın oğlunun arasından çekiliniz (onu bizimle başbaşa bırakınız) da, biz sizden ayrılalım. Bizim sizinle çarpışmaya ihtiyacımız yok. diyerek haber saldı. Ensar, onu kendisinin hiç beklemediği, hoşuna gitmeyecek biçimde reddettiler.2836 Müşriklerin Kadınlarının Erkekleri Çarpışmaya Kışkırtmaları Çarpışmak için iki taraf birbirlerine iyice yaklaştıkları zaman, Ebu Süfyan'ın karısı Hind binti Utbe, yanındaki kadınlarla birlikte, neşideler söyleyerek erkeklerini çarpışmak için kışkırtmaya başladılar.2837 Müşrik Süvarilerinin Okçular Tepesine Hücuma Kalkmaları ve Püskürtülmeleri Müşriklerin Hevazin süvarileri, İslâm okçularının korudukları okçu tepesindeki geçide hücuma kalkınca oka tutulup püskürtüldüler, yüzgeri edip dönmek zorunda kaldılar.2838 Hz. Ali'nin Müşriklerin Sancaktarını Öldürüşü Kureyş ordusunun sancaktarı Talha b. Ebi Talha Benimle çarpışmak için kim çıkar er meydanına.2839 Ey Muhammed'in sahabileri. Siz bizi kılıçlarınızla öldürünce Allah'ın bizi hemen Cehenneme sokacağını, siz bizim kılıçlarımızla öldürülünce de sizi hemen Cennete koyacağını söylüyorsunuz. Öyle ise, benim kılıcımla öldürülüp hemen Cennete girecek, yahut kılıcı ile beni öldürüp Cehenneme sokacak yok mu bir kimse.. diyerek seslendi. Bunun üzerine, Hz. Ali Varlığım Kudret Elinde bulunan Allah'a yemin ederim ki ben de, seni kılıcımla Cehenneme göndermedikçe, yahut senin kılıcınla Cennete girmedikçe senden ayrılmayacağım. dedi.2840 Hemen karşısına vardı ve kılıcını onun başına hiddet ve şiddetle indirdi, başı çenesine kadar yarılıp ikiye ayrıldı. Talha yere yıkılınca, Peygamberimiz Aleyhisselâm ve Müslümanlar tekbir getirdiler.2841 Hz. Hamza'nın Osman b. Ebi Talha'yı Öldürüşü Müşriklerin sancaktarı Talha'dan sonra, sancağı kardeşi Osman b. Ebi Talha aldı. Hz. Hamza da ona kılıçla vurup kolunu yere düşürdü, böğründen ciğeri göründü. Hz. Hamza Ben hacıları sulayan'ın oğluyum. diyerek geri döndü. Sa'd b. Ebi Vakkas'ın Ebu Sa'd b. Ebi Talha'yı Öldürüşü Müşriklerin yere düşen sancağını Ebu Sa'd b. Ebi Talha aldı. Sa'd b. Ebi Vakkas bir okla boğazından vurunca, onun dili ağzından dışarı sarktı.2842 Sa'd b. Ebi Vakkas kılıçla vurup sağ elini kesti. Ebu Sa'd b. Ebi Talha sancağı sol eline aldı. Sa'd b. Ebi Vakkas onun sol elini de vurup kesince, Ebu Sa'd b. Ebi Talha, sancağı iki kollarıyla göğsüne bastı. Sonra da, sırtının üzerine düştü. Sa'd b. Ebi Vakkas varıp onun başını kesip gövdesinden ayırdı.2843 Asım b. Sabit'in Müsafi' b. Talha ile Cülas b. Talha'yı Öldürüşü Müşriklerin yere düşen sancağını Müsafi' b. Talha eline almıştı. İslâm mücahidlerinden Asım b. Sabit, onu da, ondan sonra, onun kardeşi Cülas b. Talha'yı da Al bunu da, benden. Ben Ebu Aklah'ın oğluyum. diyerek birer okla vurunca, bunlar anneleri Sülâfe'nin yanına götürüldü, o da onların başını dizine koydu Oğulcuğum. Sana kim vurdu. diye sordu, onlar da birisinin kendilerini okla vurduğu zaman Al bunu da, benden. Ben Ebu Aklah'ın oğluyum. dediğini işittiklerini söylediler. 2844 Bunun üzerine, Sülâfe Aklahî ha.. Vallahi, benim akrabamdan, bizden o ha. dedi2845 ve onun başını eline geçirme fırsatını bulursa kafatasını kadeh gibi kullanarak içki içmeye yemin etti.2846 Sülâfe, Asım b. Sabit'in başını kesip kendisine getirecek olana da yüz deve vermeyi va'd etti.2847 Asım b. Sabit ise, daha önce, hiçbir müşrike el sürmemek üzere Allah'a söz vermiş, onların da kendisine el sürmesine meydan vermemesini Allah'tan dilemiş bulunuyordu.2848 Müşriklerin Sancaktarlarının Ardarda Öldürülüşü Müşriklerin sancağını Kilab b. Ebi Talha almıştı. Onu, Zübeyr b. Avvam öldürdü. Ondan sonra sancağı Ertat b. Şurahbil aldı. Onu da, Hz. Ali öldürdü. Ertat'tan sonra, sancağı Şurayh b. Kariz aldı. O da öldürüldü. Fakat, kendisinin kim tarafından öldürüldüğü kesin olarak bilinemedi. Müşriklerin sancağını Şurayh'dan sonra, Abduddar oğullarının Habeşli kölesi Suvab aldı. Kuzman vurup onun sağ elini kesti. Suvab sancağı sol eline aldı. Kuzman vurup onun sol elini de kesti. Bunun üzerine, Suvab, sancağı kol ve pazularıyla tutmaya çalıştı, sonra da arkasına yıkıldı.2849 Ölürken de Ey Abduddar oğulları. Ben artık mazur sayılır mıyım. dedi.2850 Müşriklerin sancaktarları birer birer öldürülünce, yerde kalan sancağın yanına kimse yanaşamaz oldu.2851 Hz. Ebu Bekir'in Oğlu Abdurrahman'la Çarpışmaya Kalkışı ve Peygamberimiz Aleyhisselâm Tarafından Geri Bırakılışı Hz. Ebu Bekir'in müşrikler arasında bulunan oğlu Abdurrahman, at üzerinde meydana çıkarak, kendisiyle çarpışacak er dilemişti. Tepeden tırnağa kadar zırha bürünmüş olup, kendisinin gözlerinden başka bir yeri görünmemekte idi. Hz. Ebu Bekir onunla çarpışmak için davranınca, Peygamberimiz Aleyhisselâm Sok kılıcını kınına, dön yerine. Biz senin kendinden yararlanmaktayız. buyurdu.2852 Zübeyr b. Avvam'ın Deve Üzerindeki Bir Müşriki Aşağı Düşürüp Öldürüşü Bir müşrik deve üzerinde meydana çıkıp çarpışmak için er diledi. Herkesin kendisinden çekindiğini, geri durduğunu görünce, dileğini üç kere tekrarladı. Bunun üzerine, Zübeyr b. Avvam ona doğru vardı. Devenin üzerine sıçrayıp adamın boğazına sarıldı. Devenin üzerinde boğuşmaya başladılar. Peygamberimiz Aleyhisselâm Onu yere, aşağı doğru düşür. buyurdu. Müşrik yere düşünce, Zübeyr b. Avvam onun üzerine çöküp başını gövdesinden ayırdı.2853 Halid b. Velid'in Saldırıya Geçtikçe Püskürtülüşü Halid b. Velid'in İslâm karargâhına sol yandan yaptığı hücum İslâm mücahidleri tarafından püskürtüldüğü gibi, okçular tepesine yaptığı her hücum da, okçuların püskürttükleri oklarla, boşa giderilmişti.2854 Zülfikar'ın, Hakkını Yerine Getirmek Üzere Ebu Dücâne'ye Verilişi İki taraf arasında çarpışma başladığı ve kızıştığı sırada idi ki,2855 Peygamberimiz Aleyhisselâm, elinde tuttuğu kılıç hakkında Bu kılıcı kim alır. diye sorunca, sahabiler almak için ona doğru baktılar2856 ve Ben. Ben. diyerek onu almak üzere ellerini açtılar.2857 Peygamberimiz Aleyhisselâm Bu kılıcı, hakkını yerine getirmek üzere kim alır. diye sorunca, onu almaktan çekindiler, geri durdular.2858 Zübeyr b. Avvam, ayağa kalkıp Ben alırım yâ Rasûlallah. dedi. Peygamberimiz Aleyhisselâm ona vermeye yanaşmadı ve sorusunu tekrarladı. Zübeyr b. Avvam, yine ayağa kalkıp Ben alırım yâ Rasûlallah. dedi. Peygamberimiz Aleyhisselâm, yine ona vermeye yanaşmadı ve sorusunu tekrarladı.2859 Bunun üzerine, Ensardan Ebu Dücâne Simâk b. Hareşe, ayağa kalkıp Ben alırım yâ Rasûlallah. dedi ve Onun hakkı nedir. diye sordu. Peygamberimiz Aleyhisselâm Onun hakkı eğilip bükülünceye kadar, düşmana onunla vurmandır.2860 Onunla Müslüman öldürmemen, önünden kaçmamandır.2861 kâfirin Allah sana onunla zafer veya şehitlik nasip edinceye kadar Allah yolunda çarpışmandır. buyurdu 2862 Ebu Dücâne Ben onu, hakkını yerine getirmek üzere alıyorum yâ Rasûlallah. dedi.2863 Ebu Dücâne, çok cesaretli, savaşta gururlu ve onurlu bir zât idi. Başına kırmızı sarığını sardığı zaman, halk onun çarpışacağını anlardı. Ebu Dücâne, Peygamberimiz Aleyhisselâmın kılıcını aldığı zaman da, kırmızı sarığını çıkarıp başına sardı ve İslâm saflarıyla müşriklerin safları arasında, kurula kurula, çalımlı çalımlı yürümeye başladı. Peygamberimiz Aleyhisselâm, onun böyle yürüdüğünü görünce Bu bir yürüyüştür ki, Allah onu bu yerden başkasında sevmez. buyurdu.2864 Zübeyr b. Avvam der ki Resûlullah Aleyhisselâmdan kılıcı daha önce almak istediğim halde bana vermeye yanaşmayıp Ebu Dücâne'ye verince, içimde bir burukluk duydum. Kendi kendime Ben onun halası Safiyye'nin oğluyum, Kureyş'tenim de. Oysa ki, ben kalkıp Ebu Dücâne'den önce kılıcı kendisinden istemiştim. O ise, beni bırakıp kılıcı ona verdi.. Vallahi, Ebu Dücâne'nin ne yapacağını göreceğim. dedim, arkasından gittim. Ebu Dücâne, kırmızı sarığını çıkarıp başına sardı. Ensar ‘Ebu Dücâne, ölüm sarığını başına sardı.' dediler. O sarığını başına sardığı zaman, böyle derlerdi.2865 Ebu Dücâne, kırmızı sarığını başına sarınca ‘Ben o er kişiyim ki dağın eteğindeki hurmalıkta dostumla bulunduğum sırada, hiçbir zaman savaş saflarının gerisinde kalmamak üzere sözleşmişimdir. Ben (vurduğuma) Allah'ın ve Resûlünün kılıcı ile vururum.' recezini okumaya 2866 ve karşısına çıkan herkesi kılıçtan geçirmeye başladı. Müşriklerin içinde bir adam vardı ki, yaralananlarımızdan hiçbir kimseyi sağ bırakmıyor, öldürüyordu. O ve Ebu Dücâne, birbirlerine yaklaştılar. Allah'tan, ikisinin arasını birleştirmesini diledim. Nihayet, ikisi karşılaştılar ve birbirlerine vuruştular. Ebu Dücâne, müşrikin kılıç darbesinden, öküz gönünden yapılmış kalkanıyla korundu. Vuruş sırası Ebu Dücâne'ye gelince, onu vurup öldürdü.2867 Ebu Dücâne'nin, kılıcını Ebu Süfyan'ın eşi Hind binti Utbe'nin başına dayadıktan sonra geri çektiğini de gördüm.2868 Kendisine ‘Ben senin her yaptığını gördüm. Kadına kılıcı kaldırıp vurmaktan vazgeçtiğini de gördüm.' dedim.2869 Ebu Dücâne ‘Kılıcımı başına dayadığım zaman feryada başlayınca, kendisinin bir kadın olduğunu gördüm.2870 Vallahi, 2871 Resûlullah Aleyhisselâmın kılıcını bir kadına vurmaktan, bir kadını onunla öldürmekten esirgedim.' dedi.2872 Bunun üzerine, kendi kendime ‘Allah ve Resûlü, ne yapacağını herkesten daha iyi bilendir.' dedim. 2873 Hz. Ali'nin Müşriklerden İki Topluluğu Bozguna Uğratışı Müşriklerin sancaktarları öldürüldükten sonra, Peygamberimiz Aleyhisselâm, müşriklerden bir topluluk görüp, Hz. Ali'ye Hücum et onlara. buyurdu. Hz. Ali hemen hücum edip onları dağıttı ve Abdullah b. Amr el-Cumahî'yi öldürdü. Peygamberimiz Aleyhisselâm, bir topluluk daha gördü ve Hz. Ali'ye Hücum et onlara. buyurdu. Hz. Ali hemen hücum edip onları dağıttı ve Benî Amir b. Lüeyylerden Şeybe b. Malik'i öldürdü. Cebrail Aleyhisselâm Yâ Rasûlallah. İşte, bu müvâsat (dostluk ve yardımcılık)'tır dedi. Peygamberimiz Aleyhisselâm O bendendir, ben de ondanım. buyurdu. Cebrail Aleyhisselâm da Ben de sizdenim. dedi.2874 O sırada, şöyle bir ses işittiler Zülfikar'dan başka kılıç yok. Ali'den başka yiğit yok. 2875 Rüşeydü'l-Fârisî İle Sa'd'ın Müşriklerden Uveyf'in Oğullarını Öldürmeleri Muaviye oğullarının azadlı kölesi Ebu Ukbe Rüşeydü'l-Fârisî tepeden tırnağına kadar silahlanmış, zırhlı, miğferli bir müşrikle karşılaştı ki, o Ben İbn Uveyf'im. diyerek haykırıyordu. O sırada, Hâtıb'ın azadlı kölesi Sa'd, İbn Uveyf'e, onu ikiye bölen bir darbe indirdi. Rüşeyd de Al bunu da, ben Fârisî köleden. diyerek kılıçla vurup, omuzunu zırhıyla birlikte ikiye ayırdı. Peygamberimiz Aleyhisselâm onların yaptıklarını görüyor, söylediklerini işitiyordu. Rüşeyd'e Sen ‘Fârisî'den' demesen de, ‘Ensarî'den' desen olmaz mı. diye sordu. O sırada İbn Uveyf'in kardeşi de Ben İbn Uveyf'im. diyerek gelip yetişti. Rüşeyd, hemen Al bunu, ben Ensarî köleden. diyerek onun başına bir darbe indirdi. İbn Uveyf'in başını zırhıyla birlikte ikiye ayırdı. Peygamberimiz Aleyhisselâm, gülümsedi.2876 Peygamberimiz Aleyhisselâmın Abdullah b. Cahş'a Verdiği Hurma Dalının Kılıç Oluşu Zübeyr b. Bekkâr'dan (172-256) rivayet edildiğine göre Uhud günü savaşırken Abdullah b. Cahş'ın kılıcı kırılmıştı. Peygamberimiz Aleyhisselâm ona bir urcun (hurma dalı) verdi. Hurma dalı, Abdullah b. Cahş'ın elinde bir kılıç oluverdi. Abdullah b. Cahş, şehit oluncaya kadar, bu kılıcı kullandı.2877 Urcun kılıcı diye anılan bu kılıç, Abdullah b. Cahş'ın varislerinin elinde bulunmakta iken, onu Türk beylerinden birisi ikiyüz dinara (altına) satın aldı. Bu Türk beyi, Halife Mu'tasım billah'ın Bağdat'taki kumandanlarındandı.2878 Allah Yolunda Şehit Olanın Cennete Gireceği Cabir b. Abdullah der ki Uhud günü, Resûlullah Aleyhisselâma, bir adam ‘Ben Allah yolunda savaşırken ölürsem, nereye giderim.' diye sordu. Resûlullah Aleyhisselâm ‘Cennete.' buyurunca, adam elindeki hurmaları atarak çarpışmaya girişti ve şehit oldu. 2879 *** Peygamberimiz Aleyhisselâm, Uhud günü Gökler ve yer genişliğindeki Cennete kavuşmaya hazır olunuz. buyurduğu zaman, Ensardan Ebu Amr Ne iyi. Ne iyi. dedi. Kardeşi, ona Ey Ebu Amr. Satış kârlı çıktı. Kâbe'nin Rabbine andolsun ki, Cennet Uhud'un eteğindedir diyerek seslendi. Ebu Amr orada müşriklerle karşılaştı, çarpıştı, şehit oldu.2880 *** Peygamberimiz Aleyhisselâm Kalkınız. Müttakîler için hazırlanmış olan Cennete giriniz. buyurduğu zaman, Amr b. Cemuh da, topal olduğu halde, hemen ayağa kalktı ve Vallahi, biz Cennette mahzun olmayız. dedi. Müşriklerle çarpıştı ve şehit oldu.2881 Peygamberimiz Aleyhisselâm Varlığım Kudret Elinde bulunan Allah'a yemin ederim ki onu Cennette topal haliyle görmüşümdür. buyurmuştur.2882 Allah ondan razı olsun. Müşriklerin Bozguna Uğrayıp Dağılmaya Başlamaları Hz. Hamza iki elinde iki kılıç tutuyor, 2883 Peygamberimiz Aleyhisselâmın önünde Ben Allah'ın arslanıyım. diyerek, önüne arkasına döne döne, müşriklere kılıç vuruyordu.2884 İki taraf şiddetle çarpışmaya giriştiler. Hz. Hamza, Hz. Ali, Ebu Dücâne ve mücahidler, kılıçlarını sıyırıp müşriklerin saflarına daldılar.2885 Hz. Hamza, Vahşi'nin dediği üzere, boz puğur deve gibi, karşılaştığı herkesi tepeliyor, kılıçtan geçiriyor, dokunduğu hiçbir şeyi sağ bırakmıyordu.2886 Yüce Allah, Müslümanlara yardımını indirdi ve onlara olan zafer va'dini yerine getirdi. Müslümanlar, müşrikleri kılıçtan geçirdiler, karargâhlarından ayırdılar. Müşrikler, kesin olarak yenilgiye uğramış bulunuyorlardı.2887 Zübeyr b. Avvam'ın dediği gibi, müşriklerin başkumandanı Ebu Süfyan'ın karısı Hind binti Utbe ve hizmetçileri ve diğer müşrik karıları, yanlarına alabildikleri şeyleri alarak kaçışmaya başlamışlardı.2888 Berâ' b. Âzib de Vallahi, ben o sırada gördüm ki müşrik kadınları elbiselerini toplamışlar, bacaklarındaki halhalları, baldırları görünerek sür'atle koşuşuyorlardı. der.2889 Mikdad b. Amr da, sancaktarları öldürülünce müşriklerin bozulduklarını, Müslümanların onların karargâhlarına kadar girip ganimet toplamaya koyulduklarını bildirir.2890 Hz. Hamza'nın Şehit Oluşu Hz. Hamza müşriklerden Siba' b. Ümmü Enmar'ın Var mı benimle çarpışacak bir er.. diyerek Müslümanlara meydan okuduğunu 2891 görünce 2892 Ey Siba'. Ey kadın sünnetçisi olan Ümmü Enmar'ın oğlu. Allah'a ve Resûlüne meydan mı okuyorsun..2893 Ey kadın sünnetçisi olan kadının oğlu. Gel bana doğru. diyerek 2894 üzerine yürüyüp 2895 ona kılıçla öyle bir vuruş vurdu ki,2896 Siba', sanki dünkü gün gibi, bir anda yok olup gitti.2897 Cübeyr b. Mut'im'in kölesi Vahşi b. Harb Hz. Hamza'yı vurmak için bir taşın arkasına sinmişti. Hz. Hamza, Siba'ın işini bitirdikten sonra, Vahşi b. Harb'e doğru gelirken, sel suları arkında ayağı kaydı,2898 arkasının üzerine yıkıldı ve açıldı.2899 gömleğinin önünden, karnı Vahşi b. Harb, hemen harbesini (kısa mızrağını), Hz. Hamza'nın kasığına ok gibi atıp sapladı. Mızrağın ucu Hz. Hamza'nın iki uyluk üstünün arasından dışarı çıktı, mızrak Hz. Hamza'yı çökertti, şehit etti.2900 Hz. Hamza, savaş arslanlarının başında gelen bir kahramandı.2901 Şehitlerin de ulusu idi.2902 Allah ondan razı olsun. Hanzale b. Ebu Âmir'in Şehit Oluşu Müşriklerin Uhud'da bozulup dağıldıkları sırada,2903 Hanzale b. Ebu Âmir müşriklerin başkumandanı Ebu Süfyan'la karşılaştı.2904 Onun atının bacaklarına kılıçla vurdu. At kuyruğunu iki bacağının arasına sokup arkasına çökünce, Ebu Süfyan yere düştü.2905 Hanzale, Ebu Süfyan'ın başını kesmek için, üzerine çıktı.2906 Ebu Süfyan Ey Kureyş cemaatı. Hanzale beni kılıçla boğazlamak istiyor. diyerek bağırmaya başladı ise de, birçok kimseler feryadını işittikleri halde, onunla ilgilenmediler.2907 Müşriklerden Esved b. Ebi Esved b. Şeub,2908 Hanzale'yi Ebu Süfyan'ın üzerine çıkmış görünce, vurup şehit etti.2909 Ebu Süfyan, öldürülmekten kurtulunca, yaya olarak kaçıp müşriklerden bir topluluğa katıldı.2910 Peygamberimiz Aleyhisselâm, Hanzale hakkında Melekler arkadaşınızı yıkıyorlar. buyurdu. Uhud'dan Medine'ye dönülünce, Hanzale'nin durumu ailesinden soruldu. O da, savaş çağrısını işitince Hanzale'nin yıkanamadan acele yola çıktığını bildirdi.2911 Bu, Hanzale'nin Yüce Allah katındaki şeref ve mevkiini göstermeye kâfidir.2912 Allah ondan razı olsun. İslâm Okçular Birliğinin Kazanılan Zaferi Kaybettirmeleri Ashabdan Berâ' b. Âzib der ki Peygamber Aleyhisselâm, Uhud günü, piyade okçuların üzerine -ki, onlar elli kişi idilerAbdullah b. Cübeyr'i kumandan tayin etmiş, onlara ‘Şu yerinizden sakın ayrılmayınız. Bizi kuşların kapıştığını görseniz de, bizim düşmanları bozup hezimete uğrattığımızı görseniz de, size haber göndermedikçe sakın yerinizden ayrılmayınız. diyerek kesin emir vermişti. Nihayet, harp başladı, kızıştı. Müslümanlar müşrikleri bozguna uğrattılar. Vallahi, ben o sırada gördüm ki müşrik kadınları elbiselerini toplamışlar, bacaklarındaki halhalları görünerek sür'atle koşuyorlardı. Bunun üzerine, Abdullah b. Cübeyr'in kumandası altındaki arkadaşları, birbirlerine ‘Ganimet. Ey kavim, ganimet. Kardeşleriniz işte düşmanı yendi. Siz burada daha ne bekliyorsunuz..' dediler. Kumandanları Abdullah b. Cübeyr, onlara ‘Resûlullah Aleyhisselâmın size söylediğini unuttunuz mu..' dedi. Onlar ‘Vallahi, düşmanı yenenlerin yanına biz de gideceğiz ve ganimetten nasibimizi alacağız.' dediler. 2913 Kumandan Abdullah b. Cübeyr, okçuların bu tutumunu görünce, Allah'a ve Resûlüne itaat etmelerini onlara emir ve tavsiye etti ise de, dinlemediler, gittiler. Abdullah b. Cübeyr'in yanında ancak on kadar okçu kaldı. Geride kalanlar arasında bulunan Hâris b. Enes, giden okçulara Ey kavmim. Peygamberinizin sözünü size hatırlatırım. Emîrinize, kumandanınıza itaat edin. dedi ise de, yanaşmadılar, tepe geçidini açık bırakarak müşriklerin ordugâhlarına dalıp ganimet toplamaya koyuldular.2914 Müşriklerin süvari birliği kumandanı Halid b. Velid, İslâm okçularının azaldığını, tepenin tenhalaştığını, Müslümanların ganimet toplamakla uğraştıklarını, İslâm ordugâhının arkasının açıldığını görünce, süvarilerine seslendi ve hemen geri döndü. İkrime b. Ebu Cehil ve diğerleri de onu takip ettiler. Tepede kalan okçulara saldırdılar2915 Bozguna uğrayan müşrikler süvarilerinin geri dönüp saldırıya geçtiklerini görünce, onlar da geri döndüler ve Müslümanlara saldırmaya başladılar.2916 Müşriklerin süvarileri geldikleri zaman, okçular birliği kumandanı Abdullah b. Cübeyr, yanında kalan okçu arkadaşlarına Hemen açılın ve yayılın. dedi. Okçular, önleri düşmana ve güneşe karşı olmak üzere, saf halinde dizildiler. Müşrikleri oka tuttular. Abdullah b. Cübeyr'in oku tükenince, mızrağıyla vuruşmaya ve onları yaralamaya başladı. Mızrağı kırılınca, kılıcını sıyırdı, onunla çarpışmaya devam etti. En sonunda, şehit oldu.2917 Müşriklerin süvari birlikleri, Abdullah b. Cübeyr'in yanından ayrılmayan ve onunla birlikte savaşan İslâm okçularını da şehit ettiler.2918 Uhud Savaşında Peygamberimiz Aleyhisselâmı Canla Başla Korumaya Çalışan Mücahidler Önlerinden ve arkalarından müşriklerin saldırısına uğrayan Müslümanlar, bozuldular, dağıldılar. Dost, düşman belirsiz oldu. Acele ve dehşetten, bilmeyerek, birbirlerini yaralar, öldürür oldular.2919 Peygamberimiz Aleyhisselâmın yanında sebat eden, yedisi Muhacirlerden, yedisi de Ensardan olmak üzere, ondört kişi kalmıştı.2920 Muhacirlerden olanlar 1. Hz. Ebu Bekir, 2. Abdurrahman b. Avf, 3. Hz. Ali, 4. Sa'd b. Ebi Vakkas, 5. Talha b. Ubeydullah, 6. Ebu Ubeyde b. Cerrah, 7. Zübeyr b. Avvam. Ensardan olanlar 1. Hubab b. Münzir, 2. Ebu Dücâne, 3. Asım b. Sabit, 4. Hâris b. Sımme, 5. Sehl b. Huneyf, 6. Useyd b. Hudayr, 7. Sa'd b. Muaz. Sa'd b. Ubâde ile Muhammed b. Mesleme'nin de sebat edenler arasında olduğu rivayet edilir.2921 Uhud günü, üçü Muhacirlerden, beşi de Ensardan olmak üzere sekiz sahabi de, Peygamberimiz Aleyhisselâmın önünde ölmek üzere bey'at etti. Muhacirlerden olanlar 1. Hz. Ali, 2. Zübeyr b. Avvam, 3. Talha b. Ubeydullah idi. Ensardan olanlar 1. Ebu Dücâne, 2. Hâris b. Sımme, 3. Asım b. Sabit, 4. Sehl b. Huneyf, 5. Hubab b. Münzir idi. Bunlardan hiçbiri Uhud'da şehit olmadı.2922 *** Peygamberimiz Aleyhisselâm, dağılan Müslümanlara Allah'ın kulları. Bana doğru geliniz. Allah'ın kulları. Bana doğru geliniz. diyerek seslendiği zaman,2923 toplanan otuz kişi Senin yanından hiç ayrılmamak üzere, yüzüm yüzünün önünde siper ve kalkandır. Vücudum senin vücuduna fedadır. Allah'ın selamı senin üzerine olsun. diyerek, sonuna kadar harp meydanından ayrılmadılar.2924 *** Kureyş müşriklerinin, Peygamberimiz Aleyhisselâmın etrafını sardığı ve Peygamberimiz Aleyhisselâmın da Kim bizim için Allah yolunda canını satar, feda eder. diye sorduğu zaman, Ziyad b. Seken, Ensardan beş kişi ile birlikte ayağa kalktı. Birer birer savaştılar ve şehit oldular. Onlardan en son savaşan da, Ziyad (Zeyd) b. Seken idi ve ağır bir şekilde yaralanmıştı. Peygamberimiz Aleyhisselâm Onu bana yaklaştırınız. buyurdu. Yaklaştırdılar. Peygamberimiz Aleyhisselâm ayağını onun başına yastık yaptı. İbn Seken, yanağı Peygamberimiz Aleyhisselâmın ayağı üzerinde olduğu halde can verdi ve yanağı Peygamberimiz Aleyhisselâmın ayağında iz bıraktı.2925 *** Cabir b. Abdullah der ki Uhud günü, Müslümanlar bozguna uğrayıp dağıldıkları sırada, Resûlullah Aleyhisselâm bir köşede Ensardan oniki kişi ile sıkışıp kalmıştı. Bu oniki kişi arasında, Muhacirlerden Talha b. Ubeydullah da bulunuyordu. Müşriklerden bir grup gelip çatınca, Resûlullah Aleyhisselâm ‘Şu müşriklere kim karşı koyar.' diye sordu. Talha b. Ubeydullah ‘Ben.' dedi. Resûlullah Aleyhisselâm ‘Sen yerinde dur.' buyurdu. Ensardan bir zât kalkarak ‘Ben, yâ Rasûlallah.' dedi. Resûlullah Aleyhisselâm ‘Peki, sen karşı koy.' buyurdu. Ensarî, şehit oluncaya kadar, müşriklerle çarpıştı. Resûlullah Aleyhisselâm, müşriklerin yine saldırıya geçtiğini görünce ‘Şunlara kim karşı çıkar.' diye sordu. Talha b. Ubeydullah ‘Ben.' dedi. Resûlullah Aleyhisselâm ‘Sen yerinde dur.' buyurdu. Ensardan bir zât ‘Ben çıkarım.' dedi. Resûlullah Aleyhisselâm ‘Peki, sen çık.' buyurdu. O zât çıktı ve şehit oluncaya kadar savaştı. Resûlullah Aleyhisselâm, müşriklerin yine saldırıya geçtiklerini görünce ‘Şunlara kim karşı çıkar.' diye sordu. Talha b. Ubeydullah ‘Ben.' dedi. Resûlullah Aleyhisselâm ‘Sen yerinde dur.' buyurdu. Ensardan bir zât ‘Ben çıkarım.' dedi. Resûlullah Aleyhisselâm ‘Peki, sen çık.' buyurdu. O zât çıktı ve şehit oluncaya kadar savaştı. Bu, böylece devam etti. Her defasında, Resûlullah Aleyhisselâm aynı şekilde soruyor, Ensardan biri çıkıp çarpışıyor, savaşıyor, şehit oluyordu. Nihayet, Resûlullah Aleyhisselâmın yanında Talha b. Ubeydullah kaldı. Resûlullah Aleyhisselâm, saldırıya geçen müşrikleri önlemek için ‘Şu müşriklere kim karşı koyar.' diye sorunca, Talha b. Ubeydullah ‘Ben.' dedi ve kendisinden önceki onbir kişi gibi çarpıştı, elinden yaralanıp parmakları kesilince, ağrısına dayanamayıp ‘Ayy.' dedi. Resûlullah Aleyhisselâm ‘Eğer Bismillâh deseydin, melekler seni halkın gözü önünde göğe çıkarırlardı, sonra da Allah müşrikleri mağlup ederdi.' buyurdu. 2926 *** Enes b. Malik'in bildirdiğine göre Peygamberimiz Aleyhisselâm, Uhud savaşı günü, Ensardan yedi, Kureyşlilerden de iki kişinin içinde yalnız kalmıştı. Müşrikler Peygamberimiz Aleyhisselâmı kuşatınca, Peygamberimiz Aleyhisselâm, yanındakilere Şu müşrikleri bizden kim defeder ki, Cennet onun ola, yahut Cennette o benim refîkim ola. buyurdu. Ensardan birisi ilerleyerek onlarla çarpıştı ve şehit oldu. Müşrikler Peygamberimiz Aleyhisselâmı tekrar kuşattılar. Peygamberimiz Aleyhisselâm, yine Şu müşrikleri bizden kim defeder ki, Cennet onun ola, yahut Cennette o benim refîkim ola. buyurdu. Yine, Ensardan bir zât, ilerleyerek onlarla çarpıştı ve şehit oldu. Yedi kişinin hepsi de, böylece ilerleyip müşriklerle çarpışarak şehit oldukları zaman, Peygamberimiz Aleyhisselâm, herhalde, kendilerini düşmanla başbaşa bırakarak dağılanlar için olmalı ki 2927 Sahabilerimiz bize karşı hiç buyurdu.2928 de insaflı *** Talha b. Ubeydullah der ki davranmadılar. Gördüm ki, Resûlullah Aleyhisselâmın ashabı bozuldular, müşrikler saldırıya geçtiler ve Resûlullah Aleyhisselâmı her yandan kuşattılar. Kendisini önünden mi, arkasından mı, sağından mı, yoksa solundan mı gelen saldırılara karşı koyacağımı bilmiyordum. Kılıcımı sıyırıp bir kere önünden, bir kere de arkasından gelenleri uzaklaştırdım, nihayet dağıldılar. 2929 *** Sa'd b. Ebi Vakkas da şöyle der Talha, Uhud günü, Resûlullah Aleyhisselâma karşı bizim en cömert, en fedakâr davrananımızdı. Biz Resûlullah Aleyhisselâmın başından oraya buraya dağılıp ayrıldığımız halde, o Resûlullah Aleyhisselâmın yanından hiç ayrılmamıştı. Resûlullah Aleyhisselâmın yanına döndükçe, Talha'nın, hep onun çevresinde dönüp dolaşarak kendisini ona siper ve kalkan yaptığını görmüşümdür. Müşriklerin attığı yerden vuran keskin nişancı okçularından Malik b. Züheyr, nişan alarak Resûlullah Aleyhisselâma bir ok atmıştı. Talha b. Ubeydullah, okun Resûlullah Aleyhisselâma isabet edeceğini anlayınca, Resûlullah Aleyhisselâmı korumak için elini oka karşı tuttu. Ok parmağına değip elini çolak yaptı. 2930 Peygamberimiz Aleyhisselâm Yeryüzünde gezen Cennetlik bir kimseye bakmak isteyen, Talha b. Ubeydullah'a baksın. buyurmuştur.2931 *** Hz. Ali der ki Resûlullah Aleyhisselâmı kılıçların bürüdüğü, okların her yandan hedef aldığı bir sırada, yalnız Talha'nın onun önünde kendisini siper ve kalkan yaptığını görmüşümdür. O zaman, ben bir tarafta müşriklerin bir birliğini üzerimizden atmaya uğraşıyordum. Ebu Dücâne, başka bir tarafta müşriklerden bir birlikle uğraşıyordu. Sa'd b. Ebi Vakkas da, onlardan, başka bir birlikle çarpışıyordu. Müşriklerden bir birlik görmüştüm ki, içlerinde İkrime b. Ebu Cehil bulunuyordu. Kılıcımı sıyırıp aralarına daldım. Çevremi sardılar. Onların sonuncusuna kadar hepsini kılıçtan geçirdim. Sonra, içlerine ikinci bir dalış daha yaptım. Ecel gelmediği için, vardığım gibi sapasağlam geri döndüm. Allah, mukadder işi yerine getirir.2932 Resûlullah Aleyhisselâmın yanından Müslümanlar uzaklaşınca, onu göremedim. Kendi kendime ‘Vallahi, onu göremiyorum. O, savaştan kaçacak bir zât değildir. Ölenler arasında da yok. O halde, Yüce Allah ona karşı yaptığımız uygunsuz hareketten dolayı bize gazab ederek peygamberini insanlar arasından kaldırmış. Benim için, çarpışa çarpışa ölmekten daha hayırlısı olamaz.' dedim. Kılıcımın kınını kırdım. Kılıcımı çekip müşriklerin üzerine yürüdüm ve onları dağıttım. Dağıtınca, Resûlullah Aleyhisselâmın onların aralarında kalmış olduğunu gördüm.2933 Zekvan b. Abdi Kays'ın ardından atlı bir adam koşuyor ve ‘Sen kurtulursan ben kurtulmam.' diyordu. Hemen ona yetişip atını onun üzerine sürdü ve ‘Al bunu benden. Ben, İlac'ın oğluyum.' diyerek Zekvan'ı öldürdü. Ona doğru koştum. Ben de onun bacağına kılıçla vurup uyluğunun yarısını kestim. Sonra, onu atından düşürerek üzerine çöküp öldürdüm. O, Ebu'l-Hakem b. Ahnes b. Şerik b. İlacü'sSakafî idi. 2934 *** Şemmas b. Osman da, Peygamberimiz Aleyhisselâmın yoluna baş koyan, yanından ayrılmayan mücahidlerdendi. Peygamberimiz Aleyhisselâm, sağına ve soluna dönüp baktıkça, Şemmas'ın hep kılıcıyla onu korumaya çalıştığını görmekte idi. Peygamberimiz Aleyhisselâm müşrikler tarafından kuşatıldığı zaman, Şemmas vücudunu Peygamberimiz Aleyhisselâma kalkan yaptı ve Peygamberimizin önünde vurulup yere düştü. Peygamberimiz Aleyhisselâm, onun hakkında Şemmas'ı kendime siper ve kalkan gibi buldum buyurmuştur.2935 Allah ondan razı olsun. *** Ensardan Ebu Talha da, Peygamberimiz Aleyhisselâmın önünde kalkanlı olarak durup onu siperlemekte idi. Peygamberimiz Aleyhisselâmın önüne ok çantasını serip kâh ok atmakta, kâh haykırmakta idi. Peygamberimiz Aleyhisselâm da Ebu Talha'nın sesi orduda kırk kişiden hayırlı ve yararlıdır buyurmakta idi. Ebu Talha'nın Peygamberimizin önüne serdiği ok çantasında elli ok vardı. Ebu Talha Ya Rasûlallah. Vücudum senin vücudunun önünde sana fedadır. diyordu. Elli oku birer birer atarak tüketti. Peygamberimiz Aleyhisselâm onun arkasından ve onun başıyla omuzları arasından başını yükseltip okların düştükleri yerlere bakıyordu. Ebu Talha son oku attığı zaman Bizi işlet. Ok atmaktan durdurma. Allah beni sana feda etsin. dedi. Peygamberimiz Aleyhisselâm, yerden bir ağaç dalı alıp Ey Ebu Talha. Bunu da iyi bir ok olarak at. buyurdu.2936 Ebu Talha ok yayını çok sert çeken bir okçu idi. Uhud günü iki-üç yay kırmıştı. Peygamberimiz Aleyhisselâm, yanından ok dolu çanta ile kimin geçtiğini görse, ona Ok çantanı Ebu Talha'ya boşalt. buyurmakta idi. Peygamberimiz Aleyhisselâm onun arkasından müşriklere bakmak için yükselip başını kaldırdıkça, Ebu Talha Ya Rasûlallah. Babam anam sana feda olsun. Yükselme. Belki sana müşriklerin oklarından birisi değer. Benim göğsüm senin göğsüne siper olsun. Sana değecek, bana değsin. derdi.2937 *** Sa'd b. Ebi Vakkas der ki Resûlullah Aleyhisselâm, beni önüne oturttu. Ok atmaya başladım. Her atışta ‘Allah'ım. Atacağım ok, senin okundur. Onu düşmanına eriştir.' diyordum. Resûlullah Aleyhisselâm da ‘Allah'ım. Dua ettiği zaman, Sad'ın duasını kabul et. Allah'ım. Sad'ın atışını, okunu doğrult. Ey Sa'd. Babam anam sana feda olsun. Durma at.' buyuruyordu. Hiçbir ok atmadım ki, Resûlullah Aleyhisselâm ‘Allah'ım. Onun atışını doğrult. Duasını kabul et. Ey Sa'd. Durma, at.' buyurmamış olsun. Ok çantam boşalınca, Resûlullah Aleyhisselâm kendi çantasındaki okları da birer birer yayıma yerleştirip attırdı. Okları yaya yerleştirmekte, o herkesten daha çabuk ve gayretliydi.2938 O bana okları veriyor ve ‘At. Babam anam sana feda olsun.' diyordu. Nihayet, bana kanatsız bir oku verdi ve ‘At bunu da.' buyurdu. 2939 *** Sehl b. Huneyf, müşriklere yağdırdığı oklarla Peygamberimiz Aleyhisselâmı korumaya çalışmakta, Peygamberimiz Aleyhisselâm da Süheyl'e ok yetiştiriniz. Çünkü, ok ona kolaylaştırılmıştır buyurmakta idi.2940 *** Ebu Dücâne, atılan oklara karşı Peygamberimiz Aleyhisselâmın üzerine eğilip kendisini ona kalkan yapmakta, Ebu Dücâne'nin sırtına düşen oklar sırtında toplanmakta, Peygamberimiz Aleyhisselâma değmemekte idi.2941 Ka'b b. Malik, Uhud'da Ebu Dücâne hakkındaki bir müşahedesini şöyle anlatır ...Müşriklerin, Müslüman cesetlerinin uzuvlarını kesip biçtiklerini görünce, yakınlarına doğru vardım. Müşriklerden zırh gömlekli bir adam Müslümanların önünü kesiyor, onlara ‘Boğazlanacak davarların toplandıkları gibi biraraya toplanın bakayım.' diyordu. Müslümanlardan, üzerinde zırh gömlek bulunan bir adam da onu gözetliyordu. Müslümanın arkasından ilerleyip, Müslümanı, kâfiri gözlerimle görebilecek derecede yanlarına yaklaşmıştım. Onların gerek şekil gerek silah bakımından üstün olanı, kâfir olanıydı. Birbirlerine gelip kavuşuncaya kadar, gözümü onlardan ayırmadım. Birbirlerine kavuşur kavuşmaz, Müslüman kişi kâfirin omuzu ile boyun kökü arasına kılıçla öyle bir darbe indirdi ki, uyluk başına kadar gövdesini ikiye ayırdı. Sonra da bana ‘Ey Ka'b. Nasıl gördün, nasıl buldun. Ben Ebu Dücâne.' diyerek kendisini tanıttı. 2942 *** Katâde b. Numan da, Peygamberimiz Aleyhisselâmı korumak için Peygamberimiz Aleyhisselâmın önüne dikilerek, ok yayının başı eğilip bükülünceye kadar müşriklere ok attı.2943 En sonunda kendisi de bir okla gözünden vuruldu. Gözbebeği yanaklarının üzerine aktı.2944 Katâde'yi böyle görünce, Peygamberimiz Aleyhisselâmın gözleri yaşardı.2945 Peygamberimiz Aleyhisselâm, Katâde'nin gözünü eliyle aldı, yerine koydu. O göz, iki gözünden en güzeli ve en keskin göreni oldu.2946 *** Vehb b. Kâbus, yanında kardeşinin oğlu Hâris b. Ukbe olduğu halde, Müzeyne dağından Medine'ye gelmişlerdi. Onlar Medine'nin boşaldığını gördükleri zaman Halk nereye gitti. diye sordular. Peygamberimiz Aleyhisselâmın Kureyş müşrikleriyle çarpışmak üzere Uhud'a gittiğini öğrenince,2947 hemen Uhud yolunu tutup Peygamberimiz geldiler.2948 Aleyhisselâmın yanına Peygamberimiz Aleyhisselâm, müşriklerden hücuma hazırlanan bir topluluk hakkında Şu topluluğu kim defeder. diye sordu. Vehb b. Kâbus Ben, yâ Rasûlallah. dedi. Hemen kalkıp onları oka tuttu, yüzgeri etti ve döndü. Müşriklerden hücuma hazırlanan ikinci bir topluluk için de, Peygamberimiz Aleyhisselâm Şu topluluğu kim defeder. diye sordu. Yine Vehb b. Kâbus Ben, yâ Rasûlallah. dedi. Kılıcını sıyırıp onları yüzgeri edinceye kadar çarpıştı ve geri döndü. Bundan sonra bir topluluk daha hücuma hazırlanınca, Peygamberimiz Aleyhisselâm Şu topluluğu defetmeye kim kalkar. diye sordu. Vehb b. Kâbus Ben, yâ Rasûlallah. dedi. Peygamberimiz Aleyhisselâm Kalk, karşıla onları. Seni Cennetle müjdelerim buyurdu. Vehb b. Kâbus, sevinerek kalktı, kılıcını sıyırıp onların içlerine daldı. Peygamberimiz Aleyhisselâm ve Müslümanlar, ona bakıyorlardı. Peygamberimiz Aleyhisselâm Allah'ım. Ona rahmet et. diye dua etti. Müşrikler, mızraklarını ve kılıçlarını onun üzerine çevirdiler ve en sonunda onu şehit ettiler. Vehb b. Kâbus'un cesedinin yirmi yerinde mızrak yarası vardı. Vehb b. Kâbus'un kardeşinin oğlu da kalkıp aynı şekilde müşriklerle çarpıştı ve şehit oldu. Allah ikisinden de razı olsun. Hz. Ömer, Müzeynelinin öldüğü gibi ölmeyi özlerdi.2949 Dört Azılı Müşrikin Peygamberimiz Aleyhisselâmı Öldürmeye Ant İçmeleri Müslümanlar bozulup dağılmaya başladıkları zaman, müşriklerden dört azılı müşrik 1. Abdullah b. Şihabu'z-Zührî, 2. Utbe b. Ebi Vakkas, 3. Abdullah b. Kamia, 4. Übeyy b. Halef Peygamberimiz Aleyhisselâmın hayatına son vermek üzere sözleştiler ve Peygamberimiz Aleyhisselâmı görecek olurlarsa ya öldürmek ya da onun yakınında öldürülmek üzere ant içtiler.2950 İbn Şihab Muhammed'i gösteriniz bana. O kurtulursa, ben kurtulmam. diye haykırıyordu. Peygamberimiz Aleyhisselâm ise, onun hemen yanıbaşında bulunuyordu. Kendisinin yanında da ashabından hiçbirisi yoktu. İbn Şihab oradan geçip gitti. Safvan b. Ümeyye'ye rastlayınca, Safvan Allah sana Muhammed'e vurmak fırsatını vermişken, ne diye onun yanından uzaklaştın. dedi. İbn Şihab Sen onu gördün mü. diye sorunca, Safvan Evet, sen hemen onun yanında idin dedi. İbn Şihab Biz dört kişi, onu öldürmek için aramızda sözleşmiş, antlaşmış durumdayız. Artık, o bizim elimizden kurtulacak değildir. dedi.2951 *** Ümmü Umare binti Ka'b'ın kocası ve iki oğlu * Uhud savaşına katılmışlardı.2952 Ümmü Umare der ki Halk ne yapıyor bir bakayım deyip, gündüzün başlangıcında Uhud'a gittim. Yanımda, içinde su bulunan bir su kırbası vardı. O sırada, Resûlullah Aleyhisselâm bazı sahabileri arasında bulunuyordu. Zafer ve galebe, Müslümanlarda idi. Müslümanlar bozulunca, Resûlullah Aleyhisselâmın yanına varıp düşmanı ondan kılıçla ve okla defetmeye çalıştım, yaralandım.2953 Müslümanlar, Resûlullah Aleyhisselâmın yanından uzaklaşmışlar, yanında on kişi bile kalmamıştı. Benimle kocam ve iki oğlum Resûlullah Aleyhisselâmın önünde çarpışıyor, müşrikleri ondan uzaklaştırmaya çalışıyorduk. Resûlullah Aleyhisselâm, benim yanımda kalkan bulunmadığını gördü. Yanında kalkan bulunan birisine Ey kalkan sahibi. Kalkanını çarpışana bırak. buyurdu. Bırakınca onu Resûlullah Aleyhisselâm aldı, ben de ondan alıp kalkanla korundum. Bize ancak süvariler yapacaklarını yaptılar. At üzerinde bir adam gelip bana bir kılıç darbesi indirdi. Ben de onun atının ayaklarına kılıçla vurunca, at arkasının üzerine yıkıldı. Peygamberimiz Aleyhisselâm ‘(Ey Ümmü) Umare'nin oğlu. Annene, annene yardım et.' diyerek oğluma seslendi. Oğlum bana yardım edince, müşriki öldürdüm.2954 Müslümanlar Resûlullah Aleyhisselâmın yanından uzaklaştıkları zaman, İbn Kamia ‘Bana Muhammed'i gösteriniz. Eğer o kurtulursa, ben kurtulmam.' diyordu. Bunun üzerine, ben, sancaktar Mus'ab b. Umeyr ve Resûlullah Aleyhisselâmın yanında sebat eden bazı sahabiler, Resûlullah Aleyhisselâmın önüne gerildik. İşte o zaman, İbn Kamia kılıçla vurup beni de ağır şekilde yaraladı. Ben de ona kılıçla darbeler indirdim. Fakat, Allah düşmanının üzerinde iki kat zırh gömlek bulunuyordu. 2955 Ümmü Umare Hatunun oniki-onüç yerinde yarası vardı. En büyüğü ve ağırı ise İbn Kamia'dan aldığı omuz yarası olup, bir yıl onun tedavisi ile uğraştı.2956 Peygamberimiz Aleyhisselâm onun omuzundan aldığı yarayı görünce, oğlu Abdullah'a Annenin yarasını sar. Ev halkınızı Allah mübarek kılsın. Senin annenin makamı, filan ve filanların makamından hayırlıdır. Senin makamın da filan ve filanların makamından hayırlıdır. Allah sizin ev halkınıza rahmet etsin. buyurdu. Ümmü Umare Hatun, Peygamberimiz Aleyhisselâma Allah'a dua et de, Cennette sana komşu olalım dedi. Peygamberimiz Aleyhisselâm Allah'ım. Bunları bana Cennette komşu ve arkadaş et. diyerek dua etti. Bunun üzerine Ümmü Umare Hatun Eh, bu yeter bana. Dünyada ne musibet gelirse gelsin artık. dedi.2957 *** İslâm sancaktarı Mus'ab b. Umeyr, Müslümanların bozulup dağıldıkları sırada, Peygamberimiz Aleyhisselâmı müşriklerden korumak için onun önünde çarpışanlar arasında bulunuyordu. Atlı müşriklerden İbn Kamia, Mus'ab b. Umeyr'e kılıçla vurup sağ elini kesti. Mus'ab b. Umeyr sancağı sol eline aldı. İbni Kamia vurup onun sol elini de kesince, Mus'ab b. Umeyr sancağı kollarıyla tutup göğsüne bastırdı. İbni Kamia onu mızraklayarak yere düşürdü, şehit etti.2958 İbni Kamia, şehit ettiği Mus'ab b. Umeyr'in Peygamberimiz Aleyhisselâm olduğunu sanarak müşriklerin yanına döndüğü zaman Ben Muhammed'i öldürdüm. dedi.2959 Bir bağırıcı da Muhammed öldürüldü. diye bağırdı.2960 Müslümanlar Arasındaki Bazı Münafıkların Müslümanları Çarpışmaktan Vazgeçirmeye ve İrtidad Ettirmeye Çalışmaları İslâm mücahidleri arasında bulunan münafıklar, Muhammed, öldürüldü. diyerek yaygaraya başladılar.2961 Onlardan, Keşke Abdullah b. Übeyy'e gidecek bir adamımız olsa da, o bize Ebu Süfyan'dan bir eman alıverse. diyenler olduğu gibi Ey Müslümanlar. Muhammed öldürüldü artık. Ebu Süfyan gelip sizi öldürmeden önce, kavminizin yanına (Medine'ye) dönün. diyenler 2962 Hatta, müşriklerle savaşan mücahidleri birer birer dolaşarak onları savaşmaktan vazgeçirmeye çalışanlar da vardı. Nitekim, Malik b. Duhşum böyle yapmış çalı çırpı üzerine oturup dinlendiği ve onüç yerinden yaralanmış bulunduğu bir sırada Hârice b. Zeyd'in yanına varıp Muhammed'in öldürüldüğünü bilmiyor musun. demişti. Hârice b. Zeyd Muhammed öldürülmüşse, hiç şüphesiz, Allah, Hayy ve Lâyemût'tur, ölümsüzdür. Muhammed, Rabbinin elçilik vazifesini yerine getirmiştir. Yapılması gereken tebliğleri yapmıştır. Senin dininin uğrunda da çarpışmıştır. dedi. Malik b. Duhşum kalkıp Sa'd b. Rebi'in yanına vardı. O da, oniki yerinden yaralanmış bulunuyordu. Ona da Muhammed'in öldürüldüğünü biliyor musun. dedi. Sa'd b. Rebi' Ben Muhammed'in Rabbi tarafından verilen elçilik ve tebliğ vazifesini yerine getirdiğine ve senin dinin uğrunda da çarpıştığına şehadet ederim. Şayet Muhammed öldürülmüşse, hiç şüphesiz, Allah Hayy ve Lâyemût'tur, ölümsüzdür dedi. Mâlik b. Duhşum Resûlullahın öldürüldüğü muhakkaktır. Artık sizler de, daha önce dönenler gibi, kavminizin yanına dönün. Şimdi onlar evlerine sağ salim girmiş bulunuyorlar dedi.2963 Enes b. Nadr'ın Kahramanlıklar Göstererek Şehit Oluşu Kahraman mücahidlerden Enes b. Nadr, gerek bozulup dağılan Müslümanların ve gerek Müslümanlar arasındaki münafıkların uygunsuz tutum ve davranışlarından büyük üzüntü duymakta ve Ey Müslümanlar. Eğer Muhammed öldürülmüşse, Muhammed'in Rabbi de öldürülmedi ya. Muhammed'in çarpıştığı dâvâ uğrunda siz de çarpışınız.2964 Allah'ım. Şu Müslümanların yapmış oldukları şeylerden dolayı Senden af ve özür dilerim. Şu müşriklerin Resûlullah Aleyhisselâma karşı işledikleri cinayetlerden beni uzak tutman için de, Sana sığınırım. diyerek kılıcını sıyırıp çarpışmaya gitti.2965 Giderken, Sa'd b. Muaz'la karşılaştı ve ona Ey Ebu Amr. Sen nereye gidiyorsun. Haydi, gel benimle. Varlığım Kudret Elinde bulunan Allah'a yemin ederim ki, ben Cennetin kokusunu Uhud'da alıyor ve buluyorum. dedi.2966 Sa'd b. Muaz Ben de senin yanındayım. deyince, Enes Ey Sa'd b. Muaz. İşte Cennet. Nadr'ın Rabbine yemin ederim ki ben Cennetin kokusunu Uhud'da alıyor, buluyorum. dedi.2967 Enes b. Nadr, Muhacir ve Ensardan bazılarıyla birlikte bulunan Hz. Ömer ve Talha b. Ubeydullah'ın da yanına vardı. Baktı ki, ellerini savaştan çekmişlerdi. Onlara Sizi böyle oturtan nedir. diye sordu. Resûlullah Aleyhisselâm şehit edilmiş. dediler.2968 Enes b. Nadr Resûlullah Aleyhisselâm şehit edildiyse, hiç şüphesiz Allah Hayy'dır.2969 Resûlullah Aleyhisselâmdan sonra siz sağ kalıp da ne yapacaksınız. Kalkın. Siz de Resûlullah Aleyhisselâmın can verdiği dava uğrunda can verin. dedi. Müşriklerle çarpışa çarpışa şehit oldu.2970 Allah ondan razı olsun. Enes b. Nadr'ın cesedinde seksenden fazla kılıç, mızrak ve ok yarası vardı.2971 Müşrikler onun burnunu, kulaklarını ve sair uzuvlarını keserek cesedinden öç almak istemişler, onu tanınmaz hale getirmişlerdi.2972 Hz. Ömer, Enes b. Nadr hakkında Ben Allah'ın Kıyamet günü onu tek başına bir ümmet olarak ba's edeceğini umarım demiştir.2973 Hz. Ömer ile Kardeşinin Şehitlik İçin Soyunmaları Hz. Ömer, kardeşi Zeyd b. Hattab'a Al şu zırhımı. Zırhımı senin giymen için yemin ettim dedi. Zeyd b. Hattab, onu giyinip Hz. Ömer'in yeminini yerine getirdikten sonra, zırhı sırtından çıkardı. Hz. Ömer ona Ne için çıkardın. diye sordu. Zeyd Senin kendin için istediğin şeyi, şehitliği, ben de kendim için istiyorum. dedi. İkisi de şehitlik için soyundular.2974 Uhud Savaşı Günü Peygamberimiz Aleyhisselâmın Başına Gelenler İbn İshak'la İbn Hişam'ın bildirdiklerine göre Uhud günü Müslümanlar bozulup dağılınca, düşmanlar Müslümanları musibete uğrattılar. O gün, onlara ibtilâ ve imtihan günü oldu. Allah onunla o gün Müslümanlara şehitlik ikram ve ihsan etti. Hatta, düşmanlar Resûlullah Aleyhisselâma kadar yaklaşmaya yol buldular ve attıkları okları, taşları rebaiye dişine isabet ettirdiler. 2975 Peygamberimiz Aleyhisselâmın rebaiye dişi kırıldı, dudağı ve yüzü yaralanıp kanadı. Kan yüzüne akmaya başladı. Peygamberimiz Aleyhisselâmın alt dudağını yaralayan, rebaiye dişini, yani ön dişleriyle azı dişi arasındaki dişini kıran da, Utbe b. Ebi Vakkas idi. Abdullah b. Şihâbu'z-Zührî ise Peygamberimiz Aleyhisselâmın alnını, İbn Kamia da yanağının üst tarafını yaraladı. Miğferin halkalarından iki halka Peygamberimiz Aleyhisselâmın yanağının üst tarafına girdi. Peygamberimiz Aleyhisselâm Ebu Âmir Fâsık'ın Uhud'da Müslümanları düşürmek için kazdığı, kazdırdığı çukurlardan birinin içine düştü. Hz. Ali Peygamberimiz Aleyhisselâmın elinden tuttu, Talha b. Ubeydullah da ayağa kaldırıp çukurdan çıkardı.2976 Ebu Ubeyde b. Cerrah, Peygamberimiz Aleyhisselâmın yüzüne batan miğfer halkalarından birisini dişiyle çekip çıkardı, kendisinin ön dişi de çıktı. Öteki halkayı çıkarırken de bir dişi daha çıktı. Bunun için kendisinin ön dişlerinden ikisi eksikti.2977 Hz. Ebu Bekir der ki Uhud günü halk Resûlullah Aleyhisselâmın yanından dağılıp uzaklaştıkları zaman, ben onun yanına yetişenlerden ilki idim. Arkamdan kuş gibi birisinin de Resûlullah Aleyhisselâmın yanına erişmek istediğini gördüm. O, Ebu Ubeyde b. Cerrah'tı. Resûlullah Aleyhisselâmın miğferinin halkalarından ikisinin iki şakağına battığını görünce, Ebu Ubeyde bana ‘Senden dilerim Allah aşkına. Benimle Resûlullah Aleyhisselâmın arasından sen çekil. Beni bırak da, Resûlullah Aleyhisselâmın şakağından halkayı ben çıkarayım.' dedi. Halkalardan birisini ön dişlerinden birisiyle çekip çıkarırken, bir dişi çıktı. Sonra Resûlullah Aleyhisselâmın öteki yanağına baktı. Yine, bana ‘Allah aşkına. Benimle Resûlullah Aleyhisselâmın arasından sen çekil.' dedi. Halkalardan ikincisini de ön dişlerinden ikincisiyle çekip çıkarırken, ikinci dişi çıktı. Bunun için Ebu Ubeyde b. Cerrah'ın iki dişi eksikti. 2978 Peygamberimiz Aleyhisselâm yüzünün kanını silerken Kendilerini Rablerine imana davet ederken peygamberlerinin yüzünü kana bulayan bir kavim nasıl felah bulur. diyerek şikayetlenince, Yüce Allah, indirdiği âyetlerde Ey Resûlüm. Kulların işinden hiçbir şey sana ait değildir. Allah ya onların tevbelerini kabul eder, ya da onları -zalim oldukları içinazaplandırır. Göklerde ne var, yerde ne varsa, hepsi Allah'ındır. O kimi dilerse yarlıgar, kimi dilerse azaplandırır. Allah çok yarlıgayıcı ve esirgeyicidir (Âl-i İmran 128-129) buyurdu.2979 Uhud savaşında Peygamberimiz Aleyhisselâmın yüzüne kılıçla yetmiş defa vurulmuş, hepsinde Yüce Allah onun zararından Peygamberimiz Aleyhisselâmı korumuştur.2980 Uhud günü Peygamberimiz Aleyhisselâmın dişi kırıldığı ve yüzü yaralandığı zaman, bu Ashab-ı Kiramın son derecede ağırına gitti ve onlar Kureyş müşriklerine beddua etsen, ilensen. dediler. Peygamberimiz Aleyhisselâm Ben lânetleyici olarak gönderilmedim. Fakat, doğru yola davet edici ve rahmet olarak gönderildim. Allah'ım. Kavmime doğru yolu göster. Çünkü onlar bilmiyorlar. diyerek dua etti.2981 Abdullah b. Mes'ud der ki Peygamber Aleyhisselâmı o halde görünce, kendisinin vaktiyle anlatmış olduğu peygamberlerden bir peygamberi kavmi tarafından vurulup kan içinde bırakılan, öyle iken de hem yüzünü eliyle silen, hem de ‘Allah'ım. Kavmimi bağışla. Çünkü onlar bilmiyorlar.' diyen peygamberi gözümle görür gibi oldum. 2982 Sehl b. Sa'd da Peygamber Aleyhisselâm, ‘Allah'ım. Kavmimi bağışla. Çünkü onlar bilmiyorlar.' diyerek dua etti demiştir.2983 *** Peygamberimiz Aleyhisselâm Allah'ın gazabı, Allah'ın Peygamberinin yüzünü yaralayan kavim hakkında şiddetlendi. buyurduğu zaman,2984 Sa'd b. Ebi Vakkas Vallahi, kardeşim Utbe b. Ebi Vakkas'ı öldürmek için gösterdiğim hırs kadar, hiçbir kimseyi öldürmeye hırs göstermedim. demiştir.2985 Ka'b b. Malik'in Peygamberimiz Aleyhisselâmı Sağ Salim Görüp Müslümanlara Seslenişi Muhammed üzerine Müslümanlar bozguna uğradıktan sonra2986 Peygamberimiz Aleyhisselâmın sağ olduğunu ilk gören kişi Ka'b b. Malik olup, demiştir ki Onun miğferinin altından gözlerinin parıldadığını görünce hemen tanıdım ve en yüksek sesimle,2987 ‘Ey Müslümanlar topluluğu.2988 Sevininiz.2990 öldürüldü. Ey Ensar İşte, şâyiası topluluğu.2989 Resûlullah Aleyhisselâm.2991 Sağdır ve öldürülmemiştir. '2992 diyerek seslendiğimde, o bana ‘Sus.' diye işaret verdi. 2993 Peygamberimiz Aleyhisselâmın Übeyy b. Halef'i Yaralayışı ve Öldürüşü Peygamberimiz Aleyhisselâm, yanında Hz. Ebu Bekir, Hz. Ömer, Hz. Ali, Talha b. Ubeydullah, Zübeyr b. Avvam, Hâris b. Sımme ve Müslümanlardan bir toplulukla birlikte Uhud dağı eteğine yürüyerek gittiği sırada idi ki,2994 Übeyy b. Halef Ey Muhammed. Sen kurtulursan, ben kurtulmam. diyerek seslendi. Müslümanlar Ya Rasûlallah. Şunun üzerine bizden birisi atılsın mı. diye sordular. Peygamberimiz Aleyhisselâm Bırakın, gelsin o. buyurdu. Übeyy b. Halef yaklaştığı zaman, Peygamberimiz Aleyhisselâm Hâris b. Sımme'den kargısını alıp, puğur devenin silkinmesi gibi silkindi ve onları devenin silkinip sırtından sinekleri uçurttuğu gibi başından dağıttı.2995 Peygamberimiz Aleyhisselâm davranınca, Übeyy b. Halef dönüp kaçmaya başladı. Peygamberimiz Aleyhisselâm ona Ey yalancı. Nereye kaçıyorsun.. buyurdu.2996 Ve onu boynundan, miğferle zırh gömleğinin yakası arasındaki yerinden mızrakla vurup hafifçe yaraladı. Übeyy b. Halef, öküz böğürür gibi böğürerek atından yere düştü, yuvarlandı.2997 Kendisinin kaburga kemiklerinden bazısı da kırıldı.2998 Übeyy b. Halef müşriklerin yanına döndüğü zaman Vallahi, Muhammed beni öldürdü. dedi. Müşrikler Vallahi, senin korkudan yüreğin gitmiş. 2999 Sendeki yaranın hiç önemi yok.3000 Eğer sendeki yaranın aynısı herhangi birimizde olsaydı, bize hiçbir zarar vermezdi, biz ona hiç aldırış etmezdik. dediler.3001 Fakat Übeyy b. Halef Vallahi, o benim üzerime tükürse bile yine beni öldürür.3002 Lât ve Uzzâ'ya yemin ederim ki eğer bende olan bu yara Zülmecaz Panayırı halkında olsaydı, hepsi de çoktan ölüp giderlerdi.3003 Hatta bütün Rebia ve Mudar kabileleri halkı da olsa, hepsini öldürürdü bu.3004 O ‘Seni ben öldüreceğim.' dememiş miydi. dedi.3005 Übeyy b. Halef Mekke'de Peygamberimiz Aleyhisselâmla karşılaştıkça Ey Muhammed. Benim öyle bir atım var ki, ona her gün onaltı ölçek darı yemi yediriyorum. Bir gün o ata biner, seni öldürürüm. derdi. Peygamberimiz Aleyhisselâm da Hayır. Belki, inşaallah ben seni öldürürüm. buyururdu.3006 Übeyy b. Halef kurtulmalık akçesini öderken de bu sözünü aynen tekrarladığı gibi, Peygamberimiz Aleyhisselâm da Mekke'de ona söylediğini aynen tekrarlamıştır.3007 Übeyy b. Halef Uhud'da Peygamberimiz Aleyhisselâmın hayatına son vermek için and içen müşrikler arasında idi.3008 Allah düşmanı Übeyy b. Halef, Kureyş müşrikleriyle Mekke'ye dönerken, Mekke'ye altı mil uzaklıktaki Serif'te öldü.3009 Peygamberimiz Aleyhisselâmın Yüzünün Kanının Mihras Suyu ile Yıkanışı ve Müşriklerin Kendilerinden Yukarıya Çıkmalarına Meydan Vermemesi İçin Allah'a Dua Edişi Peygamberimiz Aleyhisselâm sahabileriyle birlikte Uhud boğazında bulundukları sırada, Hz. Ali kalkanına Mihras suyundan doldurup Peygamberimiz Aleyhisselâma getirdi.3010 Peygamberimiz Aleyhisselâm o suyun rengi ve tadı bozuk olduğu,3011 onda bir koku da hissettiği için, ondan içmedi. Yüzünün kanı onunla yıkandı ve başına da o sudan döküldü.3012 O sırada, Kureyş müşriklerinden Halid b. Velid'in kumandası altındaki atlı 3013 bir topluluk Uhud kayalıklarına doğru çıkmaya başlayınca,3014 Peygamberimiz Aleyhisselâm Allah'ım. Onları üstümüzde bulundurma. diyerek, onlara bu imkânı vermemesini Allah'tan diledi.3015 Hz. Ömer ile bazı Müslümanları onlara doğru dönderdi.3016 Onlar, attıkları taşlarla, 3017 oklarla müşrikleri geri çevirdiler. 3018 Dağdan indirdiler. 3019 Rivayete göre müşrikler dağa çıkmaya başlayınca, Peygamberimiz Aleyhisselâm Sa'd b. Ebi Vakkas'a Geri çevir şunları. buyurmuştu. Sa'd b. Ebi Vakkas Yanımda bir tek okum var. Onları bir tek okumla nasıl gerileteyim. dedi. Peygamberimiz Aleyhisselâm emrini üç kere tekrarlayınca, Sa'd b. Ebi Vakkas ok çantasındaki bir tek oku alıp müşriklere attı ve onlardan birisini öldürdü. Sa'd b. Ebi Vakkas der ki Sonra ok çantama elimi sokup bir ok aldım ki, onun atmış olduğum ok olduğunu tanıdım. Onu attım, bir adam daha öldürdüm. Sonra bir ok daha aldım ki, onun da atmış olduğum ok olduğunu tanıdım. Onu da atıp bir adam daha öldürdüm. Bunun üzerine müşrikler oldukları yerlerinden aşağı inmek zorunda kaldılar. Kendi kendime ‘Bu, mübarek bir oktur.' dedim. Onu hep ok çantamda bulundurdum. Bu ok, Sa'd b. Ebi Vakkas'ın vefatına kadar kendisinin yanında, vefatından sonra da oğullarının yanında kaldı.3020 *** Müşrikleri dağdan indiren Müslümanlar arasında Ebu'd-Derdâ da gösterdiği yararlılıkla Peygamberimiz Aleyhisselâmın hoşnutluğunu kazanmış bulunuyordu.3021 Talha b. Ubeydullah'ın Peygamberimiz Aleyhisselâmı Uhud Kayalığına Sırtında Çıkarışı Zübeyr b. Avvam'dan rivayet edildiğine göre Peygamberimiz Aleyhisselâm Uhud kayalığındaki bir kayanın üzerine çıkmak için ayağa kalkmak istedi ise de, yaralarından dolayı dermansız kaldığı, sırtında da iki kat zırh gömleği bulunduğu için, kalkmaya güç yetiremedi. Ancak Talha b. Ubeydullah'ın sırtında kayanın üstüne çıkıp oturdu. Talha b. Ubeydullah yapması gereken şeyi yaptığı zaman, Peygamberimiz Aleyhisselâm Talha Cenneti hak etti. buyurdu.3022 Peygamberimiz Aleyhisselâmın Öğle Namazını Oturarak Kılışı Peygamberimiz Aleyhisselâm, aldığı yaralardan dolayı, öğle namazını ancak oturarak kıldı.3023 Müslümanlar da, namazlarını Peygamberimiz Aleyhisselâmın oturarak kıldılar.3024 arkasında Yüce Allah'ın Müslümanları Uyutup Dinlendirişi Zübeyr b. Avvam der ki Uhud'da korkunun üzerimize en çok çöktüğü bir sırada, ben Resûlullah Aleyhisselâmın yanında idim. Derken, Allah bize bir uyku verdi. Mü'minlerden bir kimse yoktu ki, çenesi uykudan göğsüne eğilmiş, düşmüş olmasın. Ben uyuklarken, rüya görür gibi, Muattib b. Uşeyr'in ‘Peygamberin va'dettiği ilahî yardım ve zaferden bize bir nasip verilseydi, biz şuracıkta öldürülmezdik.' dediğini ezberlemişimdir. 3025 de işitmiş, Ebu Talha da Uhud günü kendilerini uyku saranlar arasında olup, uyurken iki-üç kere kılıcı yere düşmüş 3026 Başımı kaldırıp baktığım zaman, hiçbir kimse görmedim ki, kalkanının altında uzanıp uykuya dalmış olmasın. demiştir.3027 Bu uyku ancak mü'minleri sarmıştı. Münafıkların ve şüphecilerin ise gözlerine uyku girmemişti. Onlar o sırada hep düşünüyor, müşriklerin gelip kendilerini öldürmelerinden korkuyorlardı.3028 Müşriklerin Müslüman Cesetlerine İşkence Yapmaları Ebu Süfyan'ın zevcesi Hind binti Utbe ve yanındaki kadınlar, Müslüman cesetlerinin kulaklarını ve burunlarını kestiler. Hatta, Hind binti Utbe şehitlerin kesilen kulaklarından ve burunlarından halhallar, gerdanlıklar ve küpeler yaptı. Ayrıca, Hz. Hamza'nın çıkarılan ciğerinden dişleriyle kopardığı bir parçayı çiğneyip yutmaya çalıştıysa da, yutamadı, ağzından dışarı attı.3029 Ebu Süfyan'ın Ebu Âmir (Fâsık)'la Harb Meydanında Dolaşması Ebu Süfyan Ey Kureyş topluluğu. Muhammed'i öldüren hanginizdi. diyerek sormuş, İbn Kamia da Onu ben öldürdüm. deyince, Ebu Süfyan Senin koluna, Acemlerin (İranlıların) kahramanlarına yaptıkları gibi pazuband takacağız. demişti. Ebu Süfyan Ebu Âmir'le birlikte harp meydanında ölüler arasında Muhammed'in cesedini görebilir miyiz. diye dolaşırken, Hârice b. Zeyd'in cesedine rastladılar. Ebu Âmir Ey Ebu Süfyan. Bu ölüyü biliyor musun, kimdir. diye sordu. Ebu Süfyan Hayır. Bilmiyorum dedi. Ebu Âmir Bu, Hârice b. Zeyd'dir. Hazrecîlerin seyyidi ve ulu kişisidir dedi. Hârice b. Zeyd'in cesedinin yanında Abbas b. Ubâde'nin cesedine rastladılar. Ebu Âmir Bu da, İbn Kavkal'dır. Eşraftandır dedi. Sonra Zekvan b. Abdi Kays'a rastladılar. Ebu Âmir Bu da, onların seyyidlerinden, ulu kişilerindendir dedi. Ebu Âmir oğlu Hanzale'nin cesedine rastlayınca, Ebu Süfyan Ebu Âmir'e Kimdir bu, Ebu Âmir. diye sordu. Ebu Âmir Bu, bence, buradakilerin en şerefli olanıdır. Bu, Ebu Âmir'in oğlu Hanzale'dir dedi.3030 Ebu Âmir Hanzale'nin göğsünü ayağıyla teperek, Sen iki dine [ikinci dine] girmekle felâkete uğradın. Ben senin vurulup düştüğün bu yere kadar gelmiş bulunuyorum, ey şeref kirletici oğul. Eğer sen evlatlık vazifesini yapmış, babanın sözünü dinlemiş olsaydın, hiç şüphesiz, Allah seni yaşatır, öldürmezdi dedi.3031 Ebu Âmir, Hz. Hamza ile Abdullah b. Cahş'ın cesetlerine yapılanları gördükten sonra Hanzale'nin cesedinin başında durdu ve Peygamberimiz Aleyhisselâmı kastederek Eğer seni şu adamdan alıkoyabilseydim, şu vurulup düşmekten tutmuş, alıkoymuş olurdum. Vallahi, sen sağlığında en iyi huylu idin. Ölün de, arkadaşlarının ve onların en şereflilerinin yanında bulunmuştur. Eğer Allah şu ölüyü [Hz. Hamza'yı] yahut Muhammed'in ashabından herhangi birisini hayırla mükâfatlandırırsa, seni de hayırla mükâfatlandırsın. Ey Kureyş toplulukları. Sakın Hanzale'nin uzuvlarını kesmeyin. Siz bana aykırı davranırsanız, ben de size aykırı davranırım dedi. Diğer Müslüman şehitlerin kulak ve burunları kesilirken Hanzale bırakıldı, onun kulak ve burnu kesilmedi.3032 Huleys b. Zebban'ın Ebu Süfyan'ı Kınaması Ebu Süfyan Hz. Hamza'nın cesedine rastlayıp avurduna kargısının dipçiğiyle vurarak Ey azgın. Çek azgınlığının cezasını. dediği sırada, Ehâbiş'in lideri Huleys b. Zebban gördü ve Ey Kinane oğulları. Şu Kureyş lideri gördüğünüz gibi- kendisini savunmaya güç yetiremeyecek et yığını halindeki amcasının oğluna bakın ne yapıyor.. diyerek seslendi. Bunun üzerine, Ebu Süfyan Yazıklar olsun sana. Benden gördüğün şu davranışı aman gizli tut. Bu, bir sürçme ve yanılgıdır, oldu bir defa dedi.3033 Ebu Süfyan'ın Peygamberimiz Aleyhisselâmın Sağ Olup Olmadığı Hakkında Kuşkuya Düşmesi Ebu Süfyan Muhammed'in vurulup düştüğü yeri göremedik. Eğer o öldürülmüş olsaydı, görürdük. Demek ki, İbn Kamia yalan söylemiş. dedi. Ebu Süfyan Halid b. Velid'e rastlayınca Senin kanaatince, Muhammed öldürülmüş müdür. diye sordu. Halid b. Velid Ben onu ashabının bazıları arasında dağa çıkarlarken gördüm. dedi. Ebu Süfyan Gerçek olan budur. İbn Kamia'nın onu öldürdüğünü söylemesi yalandır. dedi.3034 Ebu Süfyan Uhud'dan ayrılıp gitmek istediği ve Müslümanlar da Uhud dağının göğsünde bulunduğu sırada, kızıl, karamtırak bir kısrak üzerinde olduğu halde Müslümanların yakınına doğru geldi.3035 Üç kere Topluluğunuzun içinde Muhammed var mı. diye sordu. Peygamberimiz Aleyhisselâm Cevap vermeyiniz ona. buyurdu. Ebu Süfyan, yine üç kere Topluluğunuzun içinde Ebu Kuhâfe'nin oğlu var mı. diye sordu. Peygamberimiz Aleyhisselâm Cevap vermeyiniz ona. buyurdu. Ebu Süfyan yine üç kere Topluluğunuzun içinde Hattab'ın oğlu Ömer var mı. diye sordu. Peygamberimiz Aleyhisselâm Cevap vermeyiniz ona. buyurdu. Bunun üzerine Ebu Süfyan, arkadaşlarına dönerek Herhalde bunların hepsi de öldürülmüş. Eğer sağ olsalardı, cevap verirlerdi. dedi. Hz. Ömer, dayanamayarak Ey Allah düşmanı. Vallahi sen yalan söylüyorsun. İsimlerini saydığın kişilerin hepsi de sağdırlar. Bir gün senin hakkından gelecek gücümüz bakidir dedi.3036 ---Ebu Süfyan Ey Ömer. Sen biraz bana doğru gelsen a. dedi. Peygamberimiz Aleyhisselâm, Hz. Ömer'e Git, gör nedir onun derdi. buyurdu. Hz. Ömer ona doğru varınca, Ebu Süfyan Ey Ömer. Sana Allah adına and veriyorum Biz Muhammed'i öldürdük mü. diye sordu. Hz. Ömer Vallahi, hayır. Öldürmediniz. Şimdi o senin söylediklerini dinliyor.3037 İşte Resûlullah Aleyhisselâm. İşte Ebu Bekir. İşte Ömer. Hepimiz sağız. dedi.3038 Ebu Süfyan Sen bence İbn Kamia'dan daha doğru sözlü ve daha iyisindir.3039 Siz öldürülmüş olanlarınızın içinde burunları ve kulakları kesilmiş bazı kimseler bulacaksınız.3040 Ben bunu emretmedim. Bununla birlikte, bu bana, bize fena da görünmedi.3041 Vallahi, ben buna ne razı oldum, ne de kızdım. Ben bunu ne emrettim, ne de nehyettim.3042 Bu, bizim ileri gelenlerimizin reyleriyle olmamıştır.3043 Bunun Cahiliye gayretinden ileri gelen birşey olduğunu anladık, öyle olunca da, onu pek de fena görmedik.3044 Harp talihi sıra iledir Kuyunun iki kovası gibi, biri iner, biri çıkar. Bu Uhud günü de o günün [Bedir gününün] karşılığıdır.3045 Yüce ol Hübel. Yüce ol Hübel. dedi.3046 Peygamberimiz Aleyhisselâm, ashabına Ona cevap vermeyecek misiniz. buyurdu. Yâ Rasûlallah. Ne şekilde cevap verelim. diye sordular. Peygamberimiz Aleyhisselâm ‘Allah en Yücedir. Allah en Yücedir.' deyiniz buyurdu.3047 Hz. Ömer Biz sizinle bir değiliz Bizim ölenlerimiz Cennette, sizin ölenleriniz Cehennemdedir. dedi.3048 Ebu Süfyan Bu, sizin sözünüzdür.3049 Bizim Uzzâ'mız var, sizin Uzzâ'nız yoktur. dedi. Peygamberimiz Aleyhisselâm Ona cevap vermeyecek misiniz. buyurdu. Yâ Rasûlallah. Ne şekilde cevap verelim. dediler. Peygamberimiz Aleyhisselâm ‘Allah bizim Mevlâmızdır. Sizin Mevlânız yoktur.' deyiniz buyurdu.3050 *** Ebu Süfyan ve yanındakiler, Uhud'dan ayrılır, uzaklaşırken Gelecek yıl buluşup çarpışma yerimiz Bedir'dir diyerek seslendiler. Peygamberimiz Aleyhisselâm ashabından birisine (Hz. Ömer'e) ‘Olur. Gelecek yıl Bedir bizim ve sizin buluşma ve çarpışma yerimizdir' de. buyurdu.3051 Müşriklerin Uhud'dan Ayrıldıktan Sonra Ne Yapacakları Hakkında Bilgi Edinmek İstenilişi Müşrikler Uhud'dan ayrılıp gitmiş iseler de, Peygamberimiz Aleyhisselâm onların geri dönmeyeceklerinden emin değil, endişede idi.3052 Bunun için, Hz. Ali'ye Git. Müşrikleri takip et. Bak bakalım Onlar ne yapmak istiyorlar. Eğer onlar develerine biniyor ve atları yedeklerine alıyorlarsa, Mekke'ye dönmek istiyorlardır. Eğer atlara biniyor ve develeri önlerinde sürüp götürüyorlarsa, onlar Medine üzerine yürümek istiyorlardır. Varlığım Kudret Elinde bulunan Allah'a yemin ederim ki, Medine üzerine yürüyecek olurlarsa, ben de arkalarından varır, kendilerini cezalandırırım buyurdu. Hz. Ali der ki Ne yapıyorlar bir bakayım diye müşrikleri izledim. Onlar atları yanlarına aldılar ve develeri binek edindiler. Mekke'ye doğru yönelip gittiler. 3053 Müşriklerin Revha'dan Geri Dönüp Peygamberimiz Aleyhisselâmın Sağ Kalan Sahabilerini de Yok Etmeye Kalkışmaları Ebu Süfyan ordusuyla birlikte Mekke'ye gitmek üzere Uhud'dan ayrıldığı ve Revha'da konakladığı sırada, Medine'ye dönmeye kalkıştılar ve kendi kendilerine Muhammed'in sahabilerini, en şerefli ve yiğit adamlarını öldürdüğümüz halde, onların tamamıyla köklerini kurutmadan Mekke'ye dönüp gideceğiz ha.. Andolsun ki, geri dönüp onlardan kalanlarının da üzerine saldıracak, kendilerinden kurtulacağız. dediler.3054 Safvan b. Ümeyye b. Halef Sakın ha, bunu yapmayın. Çünkü, onlar bize çok kızgındırlar. Korkarız ki, hiç çarpışmadıkları bir çarpışmayla çarpışırlar. dedi.3055 Peygamberimiz Aleyhisselâm, Safvan b. Ümeyye'nin bu sözünü işittiği zaman Safvan, reşîd olmadığı halde, onları irşad etmiştir. buyurdu.3056 O zaman müşrikler arasında bulunan Amr b. Âs'a göre, müşriklerden bazıları Mekke'ye dönüp gidersek, zafer ve galebe bizde olur dediler. Evs ve Hazrec halkından olan, Müslümanların üçte biri kadar bir topluluğun, Abdullah b. Übeyy b. Selûl ile birlikte Medine'ye geri gittikten sonra, gittiklerine pişman olup geri dönerek kendilerine saldırmayacaklarından da emin değillerdi. Aralarında bir hayli yaralılar da vardı. Umumiyetle süvariler ve süvari atları da, atılan oklarla yaralanmış bulunuyordu.3057 Peygamberimiz Aleyhisselâmın Sa'd b. Rebi' Hakkında Bilgi İstemesi Peygamberimiz Aleyhisselâm Sa'd b. Rebi'in ne yaptığına, onun canlılar arasında mı, yoksa ölüler arasında mı bulunduğuna, benim için kim gidip bakar.3058 Kim bana ondan bir haber getirir. diye sordu.3059 Ensardan bir zât Yâ Rasûlallah. Sa'd'ın ne yaptığına, senin için ben gider bakarım. dedi ve gitti. Onun ölülerin arasında, yaralı ve ölmek üzere bulunduğunu gördü. Kendisine Resûlullah Aleyhisselâm senin diriler içinde mi, yoksa ölüler içinde mi bulunduğuna bakıp kendisine haber götürmemi bana emir buyurdu dedi. Sa'd b. Rebi' Ben artık ölüler arasındayım. Resûlullah Aleyhisselâma selamımı ilet. Ve kendisine Sa'd b. Rebi', ‘Allah seni bizden dolayı, ümmetini doğru yola kılavuzlayan bir peygamber olarak en hayırlı, en üstün bir mükâfatla mükâfatlandırsın.' diyor, de.3060 Kavmine (Ensara) de, selamımı ilet.3061 Onlara da Sa'd b. Rebi', size, ‘Allah. Allah. Siz Akabe gecesinde Resûlullah Aleyhisselâmı korumak üzere muahede yapmadınız mı..3062 Gözleriniz kımıldarken Peygamberiniz Aleyhisselâma düşmanlar tarafından zarar vermeye yol bulunursa, Allah katında sizin için ileri sürülebilecek hiçbir mazeret bulunmaz.' diyor, de. dedi. Aramaya gidip gelen zât Sa'd b. Rebi'in söyleyeceklerini söyledikten sonra dünyaya gözlerini kapadığını haber verdi.3063 Zeyd b. Sabit'e göre Sa'd b. Rebi', Peygamberimiz Aleyhisselâma Yâ Rasûlallah. Ben artık Cennetin kokusunu almaya, bulmaya başladım. dediğinin de haber verilmesini istemiştir.3064 Peygamberimiz Aleyhisselâm kıbleye döndü ve Allah'ım. Ondan razı ol. diye dua etti3065 ve Allah Sa'd'a rahmet etsin. O, diri olarak da, ölü olarak da Allah ve Resûlü için halkı öğütleyici olmuştur buyurdu.3066 Peygamberimiz Aleyhisselâmın Hz. Hamza'nın Vurulup Düştüğü Yeri Sorması Müşrikler Uhud'dan çekilip gittikten sonra, başta Peygamberimiz Aleyhisselâm olmak üzere, Müslümanlar şehitlerin yanına vardılar.3067 Peygamberimiz Aleyhisselâm Hamza'nın şehit düştüğü yeri göreniniz var mı. diye sordu. Bir zât Halkın bozulup çarpışmaktan yüz çevirdikleri sırada, şu ağaçların yanında, Hamza'yı ‘Ben Allah'ın ve Resûlünün arslanıyım. Allah'ım. Şu Ebu Süfyan'la arkadaşlarının başa getirdikleri kötülüklerden uzak durur, Sana sığınırım. Şu Müslümanların yaptıkları bozgunculuklardan dolayı da Senden özür ve af dilerim' derken gördüm dedi. Peygamberimiz Aleyhisselâm Hz. Hamza'nın cesedine doğru ilerledi. Yanına varıp da cesedinin kesilip biçildiğini görünce dayanamadı, hıçkırarak ağladı.3068 Hz. Hamza'nın cesedi, karnı yarılıp ciğeri çıkarılmış,3069 burnu ve kulakları kesilmişti.3070 Peygamberimiz Aleyhisselâm Hz. Hamza'nın cesedinin başında durunca Hiçbir zaman, bir daha seninki gibi bir musibete uğranmayacaktır. Hiçbir yer de, şu durduğum yer kadar beni kızdırıcı olmamıştır. Cebrail bana geldi de, ‘Hamza b. Abdulmuttalib yedi kat gökler halkı içinde Allah'ın ve Resûlünün arslanıdır, diye yazılıdır' dedi. Andolsun ki, Allah Kureyşîlere karşı beni muzaffer kılacak olursa, ben de onlardan otuz ölüye böyle yapacağım.3071 Eğer benim gördüğüm şeyleri görünce Safiyye binti Abdulmuttalib'i üzmek ve benden sonra da bir sünnet ve âdet olmak korkusu olmasaydı, Hamza'nın cesedini gömmez, yırtıcı hayvanların karınlarına ve kuşların kursaklarına girsin diye olduğu gibi bırakırdım.3072 Eğer Safiyye içinde bir üzüntü hissetmeyecek olsaydı, Hamza'yı kurtlar kuşlar yesin de Kıyamet günü onların karınlarından haşredilsin diye, defnetmez, olduğu gibi bırakırdım. buyurdu.3073 Müslümanlar da, Peygamberimiz Aleyhisselâmın amcasına yapılanlara son derece üzüldüğünü ve müşriklere kızdığını gördükleri zaman Vallahi, eğer Allah bizi herhangi bir zamanda onlara galip kılarsa, Araplardan hiçbir kimseye yapılmadık bir şekilde onların burun kulaklarını keseceğiz. dediler.3074 ve Hz. Safiyye'nin Uhud'a Gelip Hz. Hamza'nın Cesedini Görmek İstemesi Hz. Safiyye, Hz. Hamza'ya ne yapıldığını görmek için Uhud'a gelmişti. Peygamberimiz Aleyhisselâm, Zübeyr b. Avvam'a Ananı karşıla ve geri çevir, kardeşine yapılan şeyi görmesin. buyurdu. Zübeyr b. Avvam Ey anacığım. Resûlullah Aleyhisselâm seni geri çevirmemi bana emir buyurdu dedi. Hz. Safiyye Ne için geri çevrileceğim. Ben zaten kardeşimin cesedinin kesilip biçildiğini işitmişimdir. Bu, ona Allah yolunda yapılmış birşeydir. Biz buna razıyız. Bunun mükâfatını Allah'tan bekleyeceğim ve inşaallah sabredeceğim. dedi. Zübeyr b. Avvam, dönüp annesinin söylediklerini haber verince, Peygamberimiz Aleyhisselâm Öyleyse, serbest bırak onu. buyurdu. Hz. Safiyye gidip Hz. Hamza'nın cesedine baktı ve İnnâ lillâhi ve innâ ileyhi râciûn [Biz Allah'ın kuluyuz ve O'na dönücüleriz] dedi. Hz. Hamza için Allah'tan rahmet ve mağfiret diledi.3075 Peygamberimiz Aleyhisselâmın Şehit Edildiği Şâyiası Üzerine Medine'nin Çığlıklarla Sarsılışı ve Ondört Kadının Uhud'a Koşup Gelişi Enes b. Malik'in bildirdiğine göre Uhud günü Muhammed Aleyhisselâm şehit oldu. haberi Medine'de duyulduğu zaman, Medine'nin her tarafı koparılan çığlıklarla çalkalandı. Müslümanların bozguna uğradığı ve Peygamberimiz Aleyhisselâmın şehit edildiği haberi Medine'ye eriştiği zaman, ondört kadın da Uhud'a koşup gelmişti.3076 Enes b. Malik der ki Uhud savaşında halk bozulup dağıldıkları zaman, Âişe binti Ebu Bekir ile Ümmü Süleym binti Milhan'ı gördüm. Arkalarında su kırbalarıyla çabuk çabuk su taşıyorlar, yaralıların ağızlarına su boşaltıyorlardı. Kırbaları boşaldıkça hemen geri dönüp geliyorlar, kırbalarını doldurduktan sonra acele gidip yaralıların ağızlarına boşaltıyorlardı. 3077 Uhud'da Kabirler Kazılıp Şehitlerin Gömülüşü Peygamberimiz Aleyhisselâm, Uhud şehitlerinin, üzerlerindeki demirden ve deriden olan şeylerin soyularak kanları ve elbiseleriyle gömülmelerini emir buyurdu.3078 Uhud şehitlerinin sayısı çok, üzerlerindeki elbiselerinin üzerine sarılacak elbise azdı.3079 Zübeyr b. Avvam der ki Annem, yanında getirdiği iki hırkayı çıkarıp, ‘Bunları kardeşim Hamza'ya kefen olarak sarasınız diye getirdim' dedi. Onları alıp Hamza'ya kefen olarak sarmak üzere, yanına gittik. Hamza'nın yanında Ensardan birisinin de şehit olduğunu görünce, Hamza'ya iki hırkayı sarıp Ensarîyi kefensiz bırakmaktan utandık. ‘Hırkanın birisi Hamza'ya, öbürü de Ensarîye kefen olsun' dedik. Hırkanın birisi büyük, diğeri küçüktü. Bunun için de, aralarında kura çektik. 3080 Hz. Hamza'ya sarılan büyük hırka Hz. Hamza'ya kısa geldiğinden, baş tarafına çekilince ayakları açıldı, ayaklarına çekilince de baş tarafı açıldı. Peygamberimiz Aleyhisselâm hırkanın baş tarafına çekilmesini, ayaklarının ızhır otuyla kapanmasını emir buyurdu. Peygamberimiz Aleyhisselâm, başını kaldırınca, ashabın ağladıklarını gördü. Ve onlara Ne için ağlıyorsunuz. diye sordu. Yâ Rasûlallah. Amcanı saracak geniş bir kefen bulamadığımız için. dediler. Peygamberimiz Aleyhisselâm Halkın kasaba, köy ve çiftliklere gidecekleri, oralarda bol refah içinde yaşayacakları ve ev halklarına da ‘Siz de bizim yanımıza geliniz. Siz ne diye çekirgelik, ağaçsız yerde duruyorsunuz.' diye yazı yazacakları, haber salacakları bir zaman da gelecektir. Bilseler, onlar için Medine daha hayırlı idi buyurdu.3081 Uhud olanlar *** savaşında, Müslümanlardan da,3082 yaralananlar da sayıdaydı.3083 şehit çok Yaralıların yaralarının ağrıları şiddetlenince,3084 Peygamberimiz Aleyhisselâma şikâyet yollu Yâ Rasûlallah. Şehit olan her insan için çukur ve (kabir) kazmak çok zor olacak.3085 Onların gömülmeleri buyurursun. dediler.3086 hususunda ne Peygamberimiz Aleyhisselâm Çukur (kabir) kazınız ve genişçe kazınız. Şehitlerden ikisini veya üçünü bir kabre yanyana koyunuz buyurdu. Yâ Rasûlallah. Bir kabre konulacaklardan, hangisini önce koyalım. diye sordular. Peygamberimiz Aleyhisselâm Kur'ân'ı daha çok bilenleri daha önce koyunuz buyurdu.3087 Böylece, şehitlerden Kur'ân-ı Kerîm'i daha çok bilenler kabre önce indirilmek sûretiyle, ikisi, üçü yan yana konuldular.3088 Hz. Hamza'yı kabre Hz. Ebubekir, Hz. Ömer, Hz. Ali ve Zübeyr b. Avvam indirdi. Peygamberimiz Aleyhisselâm, kabrin başında oturdu.3089 Abdullah b. Cahş da, Hz. Hamza'nın yanına konuldu. Hz. Hamza, Abdullah b. Cahş'ın dayısı idi.3090 Allah onlardan razı olsun. Bir Kabre İkişer Üçer Gömülen Şehitlerden Bazıları Peygamberimiz Aleyhisselâm, şehitlerin gömülmesini emrettiği zaman, Amr b. Cemuh ile Abdullah b. Amr b. Haram hakkında Onlar dünyada bir safta omuz omuza idiler.3091 Birbirlerini severlerdi.3092 Onların ikisini yanyana buyurdu.3093 bir Allah onlardan razı olsun. *** kabre koyunuz. Hârice b. Zeyd ile Sa'd b. Rebi' bir kabre birlikte gömüldüler.3094 Allah onlardan razı olsun. *** Mücezzer b. Ziyad ile Numan b. Malik ve Abde b. Hashas, bir kabre birlikte konuldular.3095 Allah onlardan razı olsun. *** Vehb b. Kâbusu'l-Müzenî'nin cesedinin üzerine örtülen örtü, uzunlamasına onun başına doğru çekilince, bacaklarının yarısına ulaştı. Biraz üzerlik otu toplattırılarak ayaklarının üzerine konuldu. Peygamberimiz Aleyhisselâm, Vehb b. Kâbus'un ayak ucuna dikildi ve Allah senden razı olsun. Ben de senden razıyım. buyurdu.3096 Allah ve Resûlullah ondan razı olsun. *** Habbab b. Eret der ki Mus'ab b. Umeyr Uhud günü şehit olunca, kendisini saracak kısa bir hırkadan başka birşey bulunmadı. Hırkayı baş tarafına çektik, ayakları açıldı. Ayaklarına doğru çektik, baş tarafı açıldı. Resûlullah Aleyhisselâm, bize ‘Hırkayı baş tarafına çekiniz, ayaklarını ızhır otu ile kapatınız.' buyurduktan sonra, kardeşi Ebu'r-Rum b. Umeyr ile Âmir b. Rebia ve Suvayt b. Sa'd b. Harmele'nin Mus'ab b. Umeyr'i kabre indirmelerini emir buyurdu.3097 Allah ondan razı olsun. Uhud Şehitlerinin Şehit Düştükleri Yerde Gömülmelerinin Emir Buyuruluşu Müslümanlardan bazıları şehitlerini Medine'ye taşıyıp Medine'de gömmüşlerdi. Peygamberimiz Aleyhisselâm, Müslümanları böyle yapmaktan men etti ve Onları vurulup düştükleri yerde gömünüz. buyurdu.3098 Uhud Şehitlerinin Sayısı Ensardan Übeyy b. Ka'b'a göre Uhud günü Ensardan 64 kişi, Muhacirlerden de, içlerinde Hz. Hamza olmak üzere, 6 kişi şehit olmuştur.3099 Diğer rivayetlere göre Muhacir ve Ensardan şehit olanların sayısı 65 idi.3100 70 veya 74 idi.3101 70'i Ensardandı.3102 Belâzurî'ye göre Ensar ve Muhacirlerden 70 veya 73-74 kişi idi.3103 Peygamberimiz Aleyhisselâmın Uhud Şehitleri Hakkındaki Müjdeleri Peygamberimiz Aleyhisselâm Uhud şehitlerinin Allah yolunda can verdiklerine Kıyamet günü tanıklık edeceğini3104 ve onların Allah yolunda aldıkları yaraların kanlarının kan renginde, kokularının ise misk kokusunda olarak Mahşere geleceklerini müjdeledi.3105 Şehitlerin kanlı elbiseleriyle gömülmelerini de emir buyurdu.3106 sarılıp *** İbn Abbas tarafından rivayet edilen bir hadis-i şeriflerinde de, Peygamberimiz Aleyhisselâm, şöyle buyurmuşlardır Uhud'da kardeşlerimiz şehit oldukları zaman, Yüce Allah onların ruhlarını yeşil kuşların içlerine koydu. Onlar, Cennetin ırmaklarından sulanır, meyvelerinden yer, Arşın gölgesinde asılı altın kandillere gidip yuvalanır, tünerler. Onlar, böyle, yiyecek ve içeceklerinin hoşluğunu, güzelliğini görünce ‘Keşke Allah'ın bize neler ikram ettiğini kardeşlerimiz bilselerdi de, cihad etmekten çekinmeseler, çarpışmaktan kaçınmasalardı.' dediler. Yüce Allah ‘Tarafınızdan, Ben onlara bu söylediklerinizi tebliğ eder, ulaştırırım.' buyurup, indirdiği âyetlerde şöyle buyurdu ‘Allah yolunda öldürülenleri, sakın öldüler sanma. Bilakis, onlar Rableri katında diridirler. Öyle ki, Allah'ın lutuf ve inayetinden kendilerine verdiği şehitlik mertebesiyle hepsi de sevinerek Cennet nimetleriyle rızıklanırlar. Arkalarından şehitlikle henüz kendilerine katılamayanlar hakkında da Onlara hiçbir korku yoktur, onlar mahzun da olacak değiller, diye müjde vermek isterler. Onlar Allah'tan gelen bir nimetle, hatta daha fazlasıyla ve Allah'ın mü'minlere olan mükâfatını zayi etmeyeceği müjdesiyle sevinirler.' (Âl-i İmran 169-171)3107 Abdullah b. Mes'ud'un Peygamberimiz Aleyhisselâmdan rivayetine göre de Yüce Allah Uhud şehitlerine görünüp ‘Ey kullarım. Canınız neyi çekiyorsa söyleyiniz. Size onu ziyadesiyle tattırayım.' buyurdu. Onlar ‘Ey Rabbimiz. Bize verdiğin nimetlere üstün bir nimet yok ki, isteyelim. Biz, Cennette istediğimiz şeylerden yiyip duruyoruz ya.' dediler. Sonra, Yüce Allah, onlara tekrar göründü ve ‘Ey kullarım. Canınız neyi çekiyorsa söyleyiniz. Size onu ziyadesiyle tattırayım.' buyurdu. Onlar, yine ‘Ey Rabbimiz. Senin bize verdiğin nimetlere üstün bir nimet yok ki, isteyelim. Biz, Cennette istediğimiz şeylerden yiyip duruyoruz ya.' dediler. Sonra, Yüce Allah onlara tekrar görünüp ‘Ey kullarım. Canınız neyi çekiyorsa söyleyiniz. Size onu ziyadesiyle tattırayım.' buyurdu. Onlar, yine ‘Ey Rabbimiz. Senin bize verdiğin nimetlere üstün bir nimet yok ki, isteyelim. Biz, Cennette istediğimiz şeylerden yiyip duruyoruz ya. Biz, istesek istesek, dünyaya döndürülmemizi ve Senin yolunda çarpışarak tekrar öldürülmemizi isteriz.' dediler. 3108 *** Câbir b. Abdullah der ki Resûlullah Aleyhisselâm, bana ‘Ey Câbir. Seni müjdeleyeyim mi.' diye sordu. Ben ‘Evet. Müjdele, ey Allah'ın peygamberi.' dedim. Resûlullah Aleyhisselâm dedi ki ‘Baban Uhud'da şehit olunca, Yüce Allah babanı diriltti. Sonra, ona ‘Ey Abdullah b. Amr b. Haram. Sana ne yapmamı arzu edersin.' diye sordu. O da ‘Ey Rabbim. Beni tekrar dünyaya göndermeni ve Senin yolunda çarpışarak bir kez daha öldürülmemi dilerim.' dedi.3109 Yüce Allah ‘Ben, şehitler geri dönmeyecekler, hükmettim.' buyurdu.3110 diye Abdullah b. Amr b. Haram ‘Öyle ise yâ Rab. Geride kalanlara bunu ulaştır' dedi.' İbn Abdilberr'e göre, Âl-i İmran sûresinin 169-171. âyetleri bunun üzerine nazil oldu.3111 Peygamberimiz Aleyhisselâm Varlığım Kudret Elinde olan Allah'a yemin ederim ki, hiçbir mü'min yoktur ki, dünyadan ayrılsın da, bütün dünya ve içindekileri karşısında gündüzden bir saat bile ona dönmeyi arzu etsin. Ancak şehit, dünyaya geri gelip Allah yolunda bir kez daha öldürülmeyi ister buyurmuştur.3112 Uhud şehitleri anıldığı zaman, Peygamberimiz Aleyhisselâm Vallahi, ashabımla birlikte ben de şehit olup Uhud dağının dibinde gecelemeyi ne kadar isterdim. buyururdu.3113 Peygamberimiz Aleyhisselâm, bir hadis-i şeriflerinde de Varlığım Kudret Elinde olan Allah'a yemin ederim ki, ben Allah yolunda öldürülüp sonra diriltilmeyi, sonra öldürülüp sonra diriltilmeyi, sonra öldürülüp sonra diriltilmeyi, sonra öldürülmeyi pek arzu ederdim. buyurmuştur.3114 Uhud Şehitlerinin Ziyaret Edilip Selamlanmasının Fazileti Attaf b. Halid'in sahih bir senedle Peygamberimiz Aleyhisselâmdan rivayetine göre Peygamberimiz Aleyhisselâm Uhud meşhedini ziyaret edip Allah'ım. Bu kulun ve resûlün bunların şehit olduklarına ve Kıyamet gününe kadar kendilerini ziyaret eden ve selamlayanların selamlarına mukabelede bulunacaklarına şehadet eder. buyurmuştur.3115 Peygamberimiz Aleyhisselâm her yıl Uhud şehitlerini ziyaret ederdi. Oraya vardığı zaman, yüksek sesle Sabrettiğiniz için, selam olsun size. Ahiret saadeti ne güzeldir. (Ra'd 24) mealli âyeti okurdu. Hz. Ebubekir, Hz. Ömer, Hz. Osman da böyle yapardı.3116 Hz. Fâtıma'nın da iki günde, üç günde bir amcası Hz. Hamza'nın kabrini ziyaret ederek orada ağladığı ve dua ettiği,3117 ve kabri düzelttiği de rivayet edilir.3118 Attaf b. Halid'in halası der ki Hamza'nın kabri yanında hayvanımdan indim. Orada, Allah'ın benim için dilediği kadar namaz kıldım. Vadide, hayvanımın başını tutup duran uşağımdan başka, ne bir seslenici, ne de ona cevap verici kimse vardı. Namazımı bitirince, elimle şöylece kabre işaret ederek ‘Esselâmu aleyküm.' dedim. Yerin altından gelen bir sesin selamıma karşılık verdiğini işittim. Yüce Allah'ın beni yarattığını, geceyi gündüzü