altı nehir koridoru burada bulunmaktadır. Çok çeşitli hayvan ve bitki türlerini barındıran yağmur ormanlarıyla ünlüdür. "Rafflesia" isimli dünyanın en büyük çiçeği Borneo adasında yaşar. 3 milyon yarasaya ev sahipliği yapan Geyik Mağarası da Borneo'dadır. Dünyanın en küçük fil türü olan Borneo filleri bu bölgeye özgüdür. Adada yaşayan ve bazıları endemik olan hayvan türleri şunlardır: Uzun burunlu maymun, Borneo orangutanı, Borneo cüce fili, boynuzgaga, cüce yalıçapkını, Atlas güvesi, fener böceği, Borneo bulutlu parsı. Sumatra Sumatra (bazen Sumatera) Endonezya'ya ait bir adadır. Sunda Adaları'nın en batıda olanıdır. Yüzölçümü açısından dünyanın en büyük altıncı adasıdır. Ayrıca tamamıyla Endonezya'ya ait en büyük ada unvanına da sahiptir "(diğer iki ada, Borneo ve Yeni Gine, kısmen Endonezya'da yer almaktadırlar)." En büyük şehri 2.400.000 nüfusuyla Medan'dır. Sumatra eski çağlarda adada bulunan bol miktarda altın kaynaklarından ötürü Sanskritçe Swarnadwīpa ("Altın Adası") ve Swarnabhūmi ("Altın Toprak") isimleriyle biliniyordu. Sumatra adını ilk olarak 1017 yılında Çin'e elçi gönderen Srivijaya kralı Sumatrabhumi ("Sumatra topraklarının kralı") kullandı. 10-13. yüzyıllarda Arap coğrafyacılar Açe'ye yakın bir krallık olan Lamri'ye ithafen Sumatra adası için Lamri (Lamuri, Lambri veya Ramni) adlarını kullandılar. 14. yüzyılın sonlarında Samudra krallığının yükselişiyle adanın da ismi Sumatra olarak yaygın bir şekilde kullanılmaya başlandı. Milattan önce 500 yılında adaya gelenler Avustronezya dillerini kullandılar. Adada bilinen ilk krallık Kantoli Krallığıdır. Kantoli Krallığı 5. yüzyıla kadar Güney Sumatra'da gelişti. Ardından yerini Srivijaya İmparatorluğuna ve daha sonra da Sumadra Krallığına bırakmıştır. Srivijaya din olarak budistliği benimsemiş ve merkezi de Palembang'tır. 7. ve 9. yıllarda ticaret ve fetih sayesinde bölgeye hakim oldular. İmparatorluk Malay kültürü ile Nusantara'ya kadar genişledi. İmparatorluk denizcilik faaliyetleri veya deniz gücü ile adadan adaya yayıldı. Palembang imparatorluğun bilimsel merkeziydi ve Çinli budistler I Ching'ten Sanskritçe burada ders alıyordu. I Ching Çin'e yaptığı seferlerle buraya getirdiği buist mesajları ve 2 el yazmasını 4 yıl harcayarak çevirmiştir. Srivijaya etkisini 11. yüzyıldan sonra kaybedip yerini Chola İmparatorluğuna bıraktı. Aynı zamanda İslam Dini Sumatra'da 6. ve 7. yüzyıllarda Arap ve Hindular sayesinde giriş yaptıktan sonra yayılmaya başladı. 13 yüzyıldan önce Sumatra Krallığı'da İslamı kabul etti. Adayı ilk kez Marco Polo 1292 yılında ziyaret etti. Ondan sonra da Ibn Battuta iki kez biri 1345 ikincisi 1346 da adayı ziyaret etti. Daha sonra Sumatra Krallığı yerini Açe Sultanlığına bıraktı ve Açe sultanlığı 20. yüzyıla kadar etkisini sürdürdü. Hollanda ise yavaş yavaş Sumatra soylularının kontrolünü ele geçirdi. Daha sonra da kontrolü Hollanda şirketi olan Dutch East İndia Company ele geçirdi. Erken dönemlerde Endonezya bağımsızlık savaşının önemli kahramanları Sumatralı akademisyenler ve liderlerdir. Örnek olarak Mohammed Hatta ve Sultan Sjahrir'dir. Sumatra adasının en büyük yerleşim birimleri The World Gazetteer tarafından 2009 yılında yapılan araştırmaya göre: Ceyhanspor Ceyhanspor, Adana'nın Ceyhan ilçesi merkezli Türk spor kulübü. Forma rengi yeşil-beyaz olan ekip Bölgesel Amatör Ligde mücadele etmektedir. Takma isimi "Panzerler"dir. Kulüp, Ceyhanspor adıyla amatör olarak 1927 yılında , profesyonel olarak 10 Eylül 1967 tarihinde kurulmuştur. Kulübün kurucuları, Hakkı Yeşil, Sait Yalçın, Ahmet Temiz, Cemal Baysal, Nail Atabey, Erdal Turan Sancar ve Mustafa Işıktır. Kurulduğu yıl 3. Futbol Liginde mücadele etmeye başlayan takım, 1977-78 sezonunda 3. Ligden amatöre düştü. 1980-81 sezonunda Amatör Ligde terfi maçlarında Şampiyon olan takım o yıllarda 3. Lig kaldırıldığı için 2. Futbol Ligine (şimdiki 1. Lig) yükseldi. 3 sezon bu ligde Süper Lig'e yükselme mücadelesi veren takım 1983-84'te bir alt lig olan 3. Futbol Ligine düştü. 5 sezon da burada mücadele ettikten sonra 1988-89 sezonunda 3. Futbol Liginde grubunu son sırada tamamlayarak Amatöre düştü. Ertesi yıl Amatör Ligde Şampiyon olup 3. Lige terfi müsabakalarında da başarılı olunca 3. Futbol Ligine geri döndü. 2001 yılına kadar 3. seviye lig olan 3. Ligde mücadele eden takım 2001 yılından itibaren 4. seviyeye düşen 3. Ligde mücadele etmeye başladı ve 2008-09 sezonunda 4 Mayıs 2008'de Mezitlispor ile Ceyhanspor takımları arasında oynanan TFF 3. Lig maçıyla ilgili "Müsabaka sonucunu etkileme" nedeniyle 3. Ligden Amatöre düşürüldü. 2010-11 sezonunda Adana Süper Amatör Ligde Şampiyon olarak Bölgesel Amatör Lige yükseldi. 2013-14 sezonunda Bölgesel Amatör Ligde grubunda Şampiyon olmasına rağmen play off maçında Niğde Belediyespor'a 4-0 kaybederek 3. Lige yükselemedi. Kulüp, 2015-2016 sezonu öncesi adını Ceyhan Belediyesi Futbol Kulübü olarak değiştirdi. Kulüp, 2016-2017 sezonu öncesi eski adına geri döndü. 2011 yılından bu yana 9 sezondur Bölgesel Amatör Ligde mücadele etmektedir. Bölgesel Amatör Lig Amatör Lig Adana SAL 1981-1984 1967-1978, 1984-1989, 1990-2001 2001-2009 2011-2020 1978-1981, 1989-1990, 2009-2011 Amur Nehri Amur (Rusça: Аму́р, Çince: 黑龙江/黑龍江; anlam: Kara Ejder ırmağı, Mançuca: 薩哈連烏拉 Sahaliyan Ula; anlam: Kara Su, Moğolca: Хара-Мурэн; anlam: Kara Irmak), dünyanın en uzun dokuzuncu nehridir. Uzunluğu 2874 km olup, Argun kolu ile birlikte uzunluğu 4444 km'yi bulur. Havzası 1.843.000 kilometrekaredir. Japon Denizi ile Obiotsk Denizlerini birleştiren Tatar Boğazı'ndan Büyük Okyanus'a dökülür. Uzakdoğu Rusya ile Çin'in Mançurya bölgesi arasındaki doğal sınırdır. Bölgede muson iklimi görülür. Kışın Sibirya'dan esen soğuk rüzgarlar nedeniyle altı ayda bir donar. Donma sırasında ulaşımda yer almaz. Yazları bol suyla çoşar ve ulaşımda bölge halkına kolaylık sağlar. Amur Nehri balık türünden zengindir. Bölgede 25'ten fazla balık tesisi bulunmaktadır. Hidroelektrik santralleri için uygun bir ortama sahip olsa bile fazla baraj bulunmamaktadır. Çin ile Rusya'nın doğal sınırını oluşturması bakımından önemlidir. Emel Esin Emel Esin (d. İstanbul 1914 - ö. İstanbul, 26 Şubat 1987), Türk - İslâm kültür ve sanat tarihi uzmanı Türkçülüğün önemli isimlerinden, Türk Ocağı kurucular heyeti üyesi, meşrutiyet meclisi mebuslarından, birinci meclis hükûmetinin maliye ve dahiliye vekili daha sonra diplomat olan Ahmet Ferit Tek ile Fecr-i Âtî devri yazarlarından romancı Müfide Ferid Hanım’ın kızıdır. İngiltere ve Fransa’da tahsil gördü. Fransızca, İngilizce ve Almanca öğrendi. Lise sonrası bakaloryasını verdi ve mimarlık tahsili görmek üzere Ortaçağ usulünde öğretim veren Ecole des Beaux Arts’a kaydoldu. Buranın ağır şartlarından hoşlanmadı ve dolayı tahsilini yarıda bıraktı. Ebeveyninin tahsil görmüş olduğu Ecole des Sciences Politiques’in tarih bölümüne kaydolarak buradan mezun oldu. Yüksek matematik sahasında Sorbonne’dan sertifika aldı. Daha sonra Paris ve Viyana güzel sanatlar akademilerinde mimarî, resim, mozaik, vitray ve gravür gibi alanlarda öğrenim gördü. Türkiye’de Prof. Necati Lugal’den Arapça ve Farsça, Prof. Dr. Zeki Velidi Togan’dan Orta Asya tarihi ve Prof. Dr. Herbert Jansky’den Ortaçağ Türkçe metinleri dersleri aldı. Paris Üniversitesi’nde Le Dragon dans l’iconographie Turque (Türk İkonografisinde Ejder) başlıklı tezini savunarak sanat tarihi doktoru payesini kazandı. İyi derecede bildiği bellibaşlı Doğu ve Batı dillerinin yanında Moskova Sefiresi iken Rusça da öğrendiği için farklı dillerdeki eserleri inceleyip değerlendirmek suretiyle Türk ve İslam sanat tarihi ve arkeolojisi sahalarında dikkat çekici çalışmalara girişti ve önemli eserler yazdı. Fiş usulü ile çalışan Esin topladığı bilgileri fişlere kaydederek sakladığı için binlerce fişten meydana gelen bir ihtisas koleksiyonu oluşturdu. Çalışmalarını yalnız başına ve hasbî olarak yürüttü, ülke içinde ve ülke dışında katıldığı kongrelerde tebliğler verdi, yerli yabancı dergilerde makaleleri yayımlandı. İslâm Ansiklopedisi heyetinin talebi üzerine “Tirmiz” ve “Turfan”; Türk Ansiklopedisi’ne aralarında “Hac”, “Hacer-i Esved”, “Hızır”, “Hz. İbrâhim”, “Kâbe”, “Medine”, “Mekke”, “Medrese”, “Mescid”, “Mescid-i Aksâ”, “Minare” maddeleriyle İslâm, İlhanlı, İran, Karahanlı ve Karluk sanatlarıyla ilgili madde kısımlarını, Türkiye Diyanet Vakfı İslâm Ansiklopedisi’ne de “Ahmed Yesevî Külliyesi”, “Ahsîkes”, “Almalığ”, “Amuderya” ve “Börk” maddelerini kaleme aldı. Türk - Arap İncelemeleri Vakfı’nın kurucu üyeleri arasında yer aldı. 1983 yılında, Atatürk Kültür Dil Tarih Yüksek Kurumu bünyesindeki Atatürk Kültür Merkezi aslî üyeliğine seçildi. Atatürk Kültür Merkezi namına olduğu Uygur Türk medeniyeti tarihi, Hâkāni Türk medeniyeti tarihi, Oğuz Türkleri’nin kültür ve sanat tarihine dair çalışmalarını yürütmekteyken 26 Şubat 1987’de İstanbul’da vefat etti ve Karacaahmet Mezarlığı’naa toprağa verildi. Vefatından sonra, vasiyeti üzerine, bağışladığı mal varlığı ile Türk kültürü sahasındaki çalışmaları desteklemek ve bu sahaya dair araştırmaları neşretmek üzere 28 Aralık 1989’da Üsküdar Salacak’taki kendi evinde Tek-Esin Türk Kültürünü Araştırma ve Geliştirme Vakfı kuruldu. Esin’in çoğu Türk kültür ve sanatına dair olmak üzere 7385 cilt kitap, 890 yazma, 4500 makale ve ayrı basım ile 290 ayrı dergi yanında çeşitli çalışmalarıyla ilgili dosyalar ve zengin bir fotoğraf ve dia arşivini ihtiva eden zengin ve emsalsiz kütüphanesi de adına kurulan bu vakfın bünyesinde olup katalogları vakıfça yayımlanmıştır. Emel Esin, 1931 yılında Mısır Prensi Vahid Yüsri Paşa ile evlendiyse de bu evliliği, ahid Yüsri Paşa ikinci bir evlilik dolayısıyla uzun sürmeden sona ermiştir. Japonya sefiri olan babasıyla Tokyo'ya giden Esin, 1941 yılında Tokyo’da Plevne Kahramanı Gazî İbrahim Edhem Paşa'nın ailesinden Büyükelçi Seyfullah Esin’le evlenmiştir. Çocukları olmamıştır. MÃ¼fide Ferit Tek Müfide Ferit Tek (29 Nisan 1892, Kastamonu - 24 Mart 1971, İstanbul), Türk romancı. Türkçülük akımının roman türündeki ilk temsilcilerindendir. Türk Kurtuluş Savaşı'na kalemiyle katılmış bir kadın yazardır. Türkiye'nin ilk İçişleri Bakanı Ahmet Ferit Tek'in eşidir. Sanat tarihçi Emel Esin'in annesidir. Babası Kemahlı Mazhar Paşa'nın oğlu ve "hürriyet" yanlısı bir subay olan Şevket Bey, annesi Plevne şehitlerinden Zâimzâde İsmail Efendi'nin kızı Feride Hanım'dır. Babasının görevi dolayısıyla ilköğrenimine Trablusgarp'ta başladı. Trablusgarp'ta henüz bir Türk mektebi olmadığı için İtalyanların yönetiminde bulunan St. Joseph Rahibe Okulu'nda okudu. Okulda İtalyanca ve Fransızca öğrendi. Ayrıca özel ders yoluyla Arapça ve Farsça öğrendi. O yıllarda, İstanbul'da bulunan Harbiye Mektebi'nde bir kanundışı faaliyetlerde bulundukları gerekçesiyle Fizan'a sürgün edilen bir grup öğrenci arasında Ahmet Ferit Tek ile Yusuf Akçura da vardı. İleride evleneceği Ahmet Ferit Bey ile burada tanıştı. Yazar, 1903 yılında gizlice gönderildiği Paris'te Versailles Lisesi'ne kaydedildi. Onun Paris'teki öğrenimini, velisi sıfatıyla babasının yakın arkadaşı ünlü Jön Türklerden Ahmet Rıza Bey takip etti. Müfide Ferit, Trablus'tan kaçarak Paris'e gelmiş olan Ahmet Ferit Tek ile 1907 yılında -15 yaşında iken - evlendi. Bundan sonraki hayatı, kocasının sürgün veya görevli olarak bulunduğu çeşitli şehir ve ülkelerde geçti. İkinci Meşrutiyet'in ilan edilmesinden sonra eşi ile İstanbul'a geldi. Ahmet Ferit Tek, İttihat ve Terakki'ye muhalefetten Sinop'a sürülünce Müfide Ferit Hanım, kocasıyla birlikte Sinop'a gitti. 1913- 1918 arasındaki yıllarını Sinop ve Bilecik'te geçirdi. Bu arada Yusuf Akçura'nın desteğiyle ilk romanı olan "Aydemir'i'" yazdı ve 1918 yılında yayınlattı. Halide Edip'in 1912'de yayımlanan Yeni Turan adlı romanından sonra ikinci "Turancı" roman olan bu eser, birkaç gazetede tefrika edildi. Roman, bir kuşağı etkiledi ve yıllar sonra Şevket Süreyya Bey, "Aydemir" soyadını bu romandan etkilenerek aldı. İşgal yıllarında yazdığı makaleler nedeniyle İngilizler tarafından arandığı için Anadolu'ya geçti. Mütareke ve Millî Mücadele yıllarında İfham ile Hâkimiyet-i Milliye gazetelerinde Millî Mücadele'yi destekledi. Savaşın sonlarına doğru Mustafa Kemal Paşa ile Türk-dostu Pierre Loti arasındaki yazışmalara aracılık etti. Eşi 1921 yılında diplomatik görevle Fransa'ya gönderildiğinde École des Sciences Politiques'ten mezun oldu; bu arada Pierre Loti'yi ölüm döşeğinde ziyaret etti. İkinci romanı Pervaneler'i 1924 yılında kaleme aldı; roman, Yedigün Dergisi'nde tefrika edildi. Eşinin diplomatik görevleri nedeniyle 22 yıl yurt dışında bulundu; Paris, Londra, Varşova, Tokyo'da yaşadı. Yurt dışında bulunduğu sırada "Affolunmayan Günah" adlı üçüncü romanı Almanca olarak basıldı (Die unverzeihliche Sünde, çeviren: Otto Spies, Krefeld, 1933), Türkçesi yayımlanmadı. Son roman, konusunu Türk Kurtuluş Savaşı'ndan almaktaydı. 1948 yılında Türkiye'deki ilk Soroptimist Kulübün kurucusu oldu. 24 Mart 1971 tarihinde 77 yaşında iken İstanbul'da hayatını kaybetti. Erenköy Mezarlığı'na defnedildi. Orsa Annalise Braakensiek Annalise Braakensiek (9 Aralık 1972, Sidney-6 Ocak 2019) Avustralyalı manken ve aktris. Norveç asıllıdır. En bilinen rolü "Pizza" adlı televizyon dizisinde "Claudia Macpherson" karakterini canlandırdığı roldür. Annalise'in İngilizce, Almanca, Felemenkçe, İtalyanca ve Japonca konuşabildiği söylenmektedir.Braakensiek'in 6 Ocak 2019 tarihinde Sidney kentindeki apartman dairesinde 46 yaşında yaşamını kaybettiği bildirilmiştir. Bilican Dağları Bilican Dağları, Muş'un Bulanık ilçesinde bulunan dağlardır. Muş ili Bulanık ilçesi sınırları içinde bulunan bu dağ, doğuda Süphan dağının uzantısı olan Yakupağa dağlarının batıya doğru uzantısının sonunda yükselir. Yaz ayları hariç, tüm yıl zirvesinde kar vardır. Güney-Batı tarafı yatık, kuzey-doğu tarafı diktir. Bitki örtüsü seyrek Meşe ağaçlarıdır. Soluk tilki Soluk tilki ("Vulpes pallida"), köpekgiller (Canidae) familyasından bir tilki türü. Soluk tilkinin yapısı Güney Afrika tilkisini andırmaktadır. Bacakları ve kulakları bayağı uzundur. Kulakların uçları diğer tilkilerden daha yuvarlağımsıdır. Vücudu soluk bej rengindedir, bacakları ve bazen sırtı kırmızımsı kahverengi olur. Karın kısmı, yüzü ve kulaklarının iç kısımları daha açık renk, neredeyse beyaz renk olur. Aşağı yukarı kum tilkisi'nin büyüklüğündedir ama soluk tilkinin bundan farklı olarak kuyruğunun ucu siyah renk olur. Soluk tilki Kuzey Afrika'nın güneyinde, yani Sahel Çölü'nün güneyinde, Atlas Okyanusu'ndan Kızıldeniz'e kadar varan bir şerit içerisinde yayılım gösterir. Soluk tilki kuru çalılık alanlarda ve yarı çöllerde bulunur. Bazen hatta çöle de girer. Küçük aile grupları içerisinde yaşadığı tahmin edilir. Bu gruplar diğer grup içerisinde yaşayan köpekgillerde de olduğu gibi, bir üreyen çift ve bunların yavrularından oluşur. Dişi tilki dünyaya 3-4 yavru getirir. Soluk tilkiler gece aktif hayvanlardır. Gündüzleri, kendi kazdıkları, 15 m. uzunluğa varan ve 2-3 metre derinliğe kadar inen mağaralarda geçirirler. Beslenmeleri kemiriciler, küçük sürüngenler, kuşlar, yumurtalar ve meyvelerden oluşur. Ayrıca böcek yedikleri tahmin edilir. Kum tilkisi Kum tilkisi ("Vulpes rueppelli"), Rüpell tilkisi olarak da bilinir, köpekgiller (Canidae) familyasından, Kuzey Afrika'nın ve orta doğu'nun kurak bölgelerinde yaşayan bir tilki türü. Kum tilkisi, daha iyi tanıdığımız kızıl tilkiden daha küçük ve daha zariftir. Ayrıca daha büyük kulakları ve daha uzun bacakları vardır. Üst kısmı gümüşümsü gri veya açık kahverengi, yanları kum rengi ya da bej ve karın kısmı beyaz olur. Bu tarif edilenden daha açık renk olanlarına da rastlanılabilir. Diğer tipik özellikleri kuyruğunun siyah ucu ve ağzının üstünden başlayıp gözüne kadar uzanan bir siyah lekedir. Vücudunun uzunluğu 40–52 cm (+25–35 cm kuyruk) ve ağırlığı 2,5–3 kg'ya varır. Ayakta dururken boyu 30 cm olur. Kum tilkisi Kuzey Afrika'nın ve Orta Doğu'nun çöllü bölgelerinde, Fas ve Nijer'den Arap Yarımadası, Batı Afganistan ve Somali'ye kadar varan bir alanda yaşar. Hiçbir yerde fazla miktarda bulunmamasına rağmen nesli sağlam olduğu tahmin edilir. Yaşam alanı olarak tercih ettiği kumlu ve kayalı çöllerde, geceleri böcek, küçük memeliler, sürüngenler ve meyveler gibi yiyecekler arar. Beslenmesinin en büyük kısmını böcekler oluşturmaktadır. Umman'da yapılan bir araştırmada hatta ot bile yediği görülmüştür. Bu araştırmada ayrıca çiftler halinde yaşadıkları ve 50 kilometre kare büyüklüğe varan bir av bölgesini kontrol ettikleri izlenmiştir. Başka bir kaynağa göre 3 ila 15 hayvandan oluşan sürüler halinde de görüldükleri söylenmektedir. Ocak ve nisan ayları arasında 1-3 yavru dünyaya getirirler. Stephen Resnick Stephen A. Resnick (d. 24 Ekim, 1938 - ö. 2 Ocak 2013) Kuzey Amerikalı ekonomist. Marksçı ekonomiler, ekonomi yöntembilimi ve sınıf çözümlemesi üzerine (Richard D. Wolff ile birlikte yaptığı) çalışmalarla tanınmaktadır. Richard D. Wolff Richard D. Wolff (d. Youngstown, Ohio, 1 Nisan 1942), Marksçı ekonomiler, ekonomi yöntembilimi ve sınıf çözümlemesi üzerine (Stephen Resnick ile beraber yaptığı) çalışmalarla tanınan Kuzey Amerikalı iktisatçı. Doktorasını 1969'da Yale Üniversitesi'nde yapmıştır. Chantal Mouffe Chantal Mouffe (d. 1943, Charleroi, Belçika), Belçikalı politik kuramcı. İngiltere'de University of Westminster'de profesör olarak görev yapmaktadır. En çok Ernesto Laclau ile beraber kaleme aldığı Hegemonya ve Sosyalist Strateji kitabıyla tanınmaktadır. Düşünceleri daha çok post-marksist olarak nitelendirilmektedir çünkü 1960'ların toplum ve öğrenci hareketlerinde ve dolayısıyla işçi sınıfı ve yeni toplum hareketlerine etkin olarak katılmışlardır (Mouffe açısından özellikle ikinci dalga feminizm önemlidir). Leo Kofler Leo Kofler (d. 1907 - ö. 1995), Alman düşünür. Savaş sonrası Almanya'da politik bilimci Wolfgang Abendroth ve Frankfurt Okulu kuramcılarından Max Horkheimer ve Theodor W. Adorno ile eş değer düzeyde tanınan marksist bir düşünürdür. Ancak, çalışmalarının neredeyse hiçbiri İngilizce'ye çevrilmemiştir dolayısıyla İngilizce konuşulan dünyada az tanınmaktadır. Kofler, toplumbilim ve tarihi estetik ve antropolojiye bağlayan kendine özgü bir marksizm yorumu geliştirmiştir. Bahçesaray (anlam ayrımı) NarlÄ± Doğu Çin Denizi Doğu Çin Denizi, Çin ve Kore kıyılarında, Ryukyu ve Kyushu Adaları ile Büyük Okyanus'tan ayrılan, Büyük Okyanus'un bir kolu. 1,249,000 km² lik yüzölçümüne sahip olan deniz, Çince'de "Doğu Denizi" olarak adlandırılır. Deniz, doğuda Büyük Okyanus, kuzeyde Güney Kore, güneyde Tayvan ve batıda Çin ana toprakları ile çevrilidir. Yangtze Nehri, denize dökülen en önemli akarsudur. Denizin en önemli adası Tong Adası olup, su altında pek çok resif bulunur. Denizin ekonomik kullanım hakkı içinde Çin, Japonya ve Güney Kore arasında bir takım anlaşmazlıklar vardır. Çin ve Japonya arasındaki anlaşmazlıklar, Çin'in varlığını keşfettiği doğalgazın kullanım hakkından kaynaklanır. Çin ve Güney Kore arasındaki anşalmazlık ise Güney Kore'nin üzerine bir doğal araştırma istasyonu kurduğu Socotra Kayalıkları'dır. Costanzo Preve Costanzo Preve (Valenza Po, 14 Nisan 1943 - Torino, 23 Kasım 2013) İtalyan Marksist düşünür ve siyaset kuramcısı. Costanzo Preve Torino, Paris ve Atina'da felsefe, siyaset bilimi ve antik ve çağdaş Yunanistan üzerine eğitim gördü. 1967'den 2002'ye kadar lise öğretmeni olarak görev yaptı ve önce İtalyan Komünist Partisi (PCI)'ndeydi daha sonra "Democrazia Proletaria"; 1975 kurulan ve PCI ve Hıristiyan Demokratlar arasındaki ""tarihi uzlaşma""ya karşı çıkan partiye yakın durdu. Berlin Duvarının 1989'da yıkılmasından sonra PCI'nın çözülmesini takiben Costanzo Preve geçmiş yıllardaki konumları hakkında eleştirel bir gözden geçirme kaleme aldı. Medyadan ABD emperyalizmine ve Siyonizme karşı duruşları nedeniyle büyük ilgi gören, uluslararası solcu bir anti emperyalist eylemciler birliği olan "Anti Emperyalist Kamp"'ın bazı kültürel etkinliklerinde yer aldı ve dersler verdi. Akın Düşman topraklarına tedirgin etme, yıldırma, çapul vb. amaçlarla toplu olarak yapılan baskın. Belge Yayınları Belge Yayınları, 1977’de Ragıp Zarakolu ve Ayşe Zarakolu tarafından kurulan yayınevi. Ayşe Nur Zarakolu, 1998 Frankfurt Fuarında ilk kez verilen Uluslararası yayıncılar birliği’nin Düşünce Özgürlüğü Ödülü sahibi oldu. Yayıncısı Ragıp Zarakolu 2008'de IPA Yayınlama Özgürlüğü Ödülü'nü aldı. Ağırlıklı olarak politika, ekonomi, felsefe ve insan hakları ile ilgili kitapları yayımlamaktadır. Belge Yayınlarının 'Yeni Sesler' Dizisi, yayınevinin 10. yıldönümünde cezaevindeki yazarlarla dayanışma amacı ile başlatıldı. 1987- 1991 arasında, Belge Yayınları ve kardeş yayınevi Alan Yayıncılık'tan şiir, öykü, roman, röportaj içeren 50'den fazla kitap yayınlandı. ISBN Yayıncı Kodu: 975-344- dür. Toulouse FC Toulouse FC 1937'de kurulan Fransız futbol kulübü. İsmini Toulouse kentinden alan kulüp geçen sezon Ligue 1'i 8.sırada tamamlamıştır. Takım maçlarını, Fransa'nın Toulouse kentindeki Belediye Stadyumu (Toulouse)'da oynamaktadır. Kulübün ilk hali 1937'de Toulouse Futbol Kulübü olarak kuruldu. Tarihinde 1 Fransa Kupası, bir de lig ikinciliği olan bu kulüp 1967'de tüm futbolcularını Red Star Paris'e satarak kapandı. 1970'te eski kulübün devamı olmayan yeni bir futbol kulübü 25 Mayıs 1970'te Union Sportive Toulouse adıyla kuruldu. 1970-71'de kırmızı beyaz formalarıyla İkinci Ligde oynamaya başladı. 1977'de takım tarihsel ismi olan Toulouse FC'ye geçti ve renklerini mor-beyaz'a çevirdi. Takım kısa süre içinde gelişip 1982'de 1. Lige çıktı. 1984'te UEFA Kupası'na katıldılar. 1986-87 sezonunda en iyi dereceleri olan lig üçüncülüğünü kazandılar. Aynı sezon oynadıkları UEFA Kupası'nda Diego Maradona'nın güçlü takımı Napoli'yi penaltılarla eleyerek dikkat çektiler. Daha sonra bir düşüş yaşayan takım 1994'te 2. lige düştü. 1990'larda 1. ve 2. ligler arasında sık sık yer değiştirdi. Finansal problemleri yüzünden federasyon tarafından 2001'de ligden düşürüldü ve neredeyse profesyonel statüsünü kaybediyordu. Ancak kısa süre sonra Ligue 1'e tekrar çıktı. İlk maçlarında başarısız sonuçlar alsa da 2006-07 sezonunu 3. bitirerek 2007-08 UEFA Şampiyonlar Ligi'ne katılma hakkı kazandı. Ancak 3. turdan girdikleri turnuvada Liverpool FC'ye 1-0 ve 4-0 yenilerek elendi. 2007-08 sezonunda düşmekten son hafta kurtulan takım 2008-09 sezonunda beklenmedik bir başarı yakaladı ve ligi 4. bitirdi ve 2009-10 UEFA Avrupa Ligi'ne play-off'lardan katılmaya hak kazandı. Aynı sezon André-Pierre Gignac da gol kralı olup dikkat çekti ve Fransa millî futbol takımına çağrıldı. Takım, menekşe rengini Toulouse şehrinin iki lakabından biri olan "Menekşeler Şehri"nden aldı. Diğer lakap olan "Pembe Şehir" de takımın 3. formasına pembe rengini verdi. Takımın logosunda altın ve kırmızı Oksitanya haçı vardır. Bu haç da tarihi Oksitanya ülkesinin başkentinin Toulouse olmasından gelmektedir. "22 Ağustos 2012 itibarıyla" Yangtze Yangtze (okunuşu: "Yangdzı"; anlamı: "Uzun Irmak"), Yangzi Jiang veya Gök Irmak; Asya'yın en uzun, dünyanın Nil ve Amazon'dan sonra üçüncü en uzun nehridir. Uzunluğu 6.370 km olup Çin'in batısından Doğu Çin Denizi'ne akar. Çincede anlamı "uzun nehir"dir. Dünyada sadece bir ülkeyi sulayan en büyük nehirdir. Guevarizm Guevarizm Küba Devriminin önde gelen liderlerinden biri olan Ernesto "Che" Guevara ile eşleştirilen bir komünist devrim ve gerilla savaşının silahlı bir stratejisidir. Soğuk savaş sırasında, ABD ve SSCB, özellikle Üçüncü Dünya'nın gelişmekte olan ülkelerinde, birçok sömürgeden kurtulma mücadelesini de içerecek şekilde bir dizi savaşta karşı karşıya gelmişlerdir. Ayı Adası Bjørnøya, Türkçe atlaslarda Ayı Adası olarak da geçer. Norveç'e bağlı olan ada Norveççede de bu anlama gelir. 74.31° K 19.01° D koordinatlarında bulunan ada, Barents Denizi'nin batı kısmında yer alır. Hollandalı kâşif Willem Barents'in Novaya Zemlya'ya yaptığı keşif seferleri sırasında bulduğu yerlerden biridir. 10 Haziran 1596 yılında bulunmuştur. Adanın adıysa ilk bulunduğunda kıyılarında yüzen bir kutup ayısının görülmesi nedeniyle "Ayı Adası" olarak kalmıştır. Geçmişte balıkçılık, balina avı ve kömür madenleri alanında kendisinden yararlanılmış olan adada bugün yerleşim yoktur. Reggina 1914 Urbs Sportiva Reggina 1914 İtalyan futbol kulübü. Maçlarını Reggio Calabria'daki 27.763 kişilik Stadio Oreste Granillo'da oynayan ekip; Lega Pro'da mücadele etmektedir. 2006 yılının Mayıs ayında ortaya çıkan 2006 Serie A Skandalı sonucunda kulübe ilk başta Serie B'ye düşürülme ve 15 puan geriden başlama cezası verilmiş; fakat uzun süren mahkemelerin sonuncunda takımın Serie A'da kalmasına ve 11 puan geriden başlamasına karar verilmiştir. "31 Ağustos 2012 itibarıyla" Ascoli Picchio FC 1898 Ascoli Calcio 1898 İtalyan futbol kulübü. Maçlarını Ascoli Piceno'daki Stadio Cino e Lillo Del Duca'da oynayan takım 1898 yılında kurulmuştur. Siyah-beyaz renklere sahip olan ekip 2005 yılında Serie A'ya çıkmadan önce 1974-76, 1978-85, 1986-90 ve 1991-92 yılları arası Serie A'da mücadele etmiştir. "31 Ağustos 2012 itibarıyla" Bohai Denizi Bohai Denizi (Çince: 渤海; Bó Hăi) Sarıdeniz'in karanın içine sokulmuş en uç noktasıdır. Bazı kaynaklarda körfez olarak da geçer. Çin'in başkenti Pekin'e yakınlığı denizi sadece Çin'in değil dünyanında en sıkışık deniz trafiğinin olduğu alan olmasına neden olur. Son yıllar da denizin altında büyük petrol ve doğalgaz yatakları olduğu tespit edildi. Deniz, kuzeyde Liaotung Yarımadası ile, güneyde de Şandong Yarımadası ile Sarıdeniz'den ayrlır. Huang He, Liao He ve Luang He gibi nehirler sularını Bohai Denizi'ne boşaltır. Deniz'in kıyısında kurulmuş olan önemli şehirler; Eyaletler: Liaotung Yarımadası Liaotung Yarımadası, (Çince: 辽东半岛) Çin'in kuzeydoğusunda Liaoning eyaleti'ne bağlı, tarihî adı ile Güney Mançurya. Liaotung adı, Liao'nun doğusu anlamına gelir. Yarımada, Şandong Yarımadası ile birlikte, Bohai Denizi'ni Sarıdeniz'den ayırıyor olma özelliğini taşır. 2013 2013 (MMXIII) salı günü başlayan yıl. 21. yüzyılın ve 3. milenyumun 13. yılı. 2014 2014 (MMXIV) çarşamba günü başlayan yıl. 21. yüzyılın ve 3. milenyumun 14. yılı. 2016 2016 (MMXVI) cuma günü başlayan yıl. 21. yüzyılın ve 3. milenyumun 16. yılı. Matoçkin Boğazı Matoçkin Boğazı, (Rusça: "Ма́точкин Шар") Novaya Zemlya takımadalarını oluşturan Yujni ve Severni Adası'nı birbirinden ayıran dar bir geçittir. Kara Denizi ile Barents Denizi'ni birbirine bağlayan boğazın uzunluğu aşağı yukarı 100 kilemetredir. İki yanı arasındaki en geniş bölgesi ise 0,6 kilemetredir. Kıyıları dik ve yüksek tepeler ile kaplı olan boğaz yılın büyük bölümü buzlar ile kaplıdır. Rusya 1963 - 1990 yılları arasında bölgede 39 nükleer deneme yapmıştır. Obi KÃ¶rfezi Obi Körfezi, (Rusça: "О́бская губа") Rusya'nın kuzeyinde, aynı adlı Obi Nehri'nin sularını içine boşalttığı, Kara Denizi'nin büyük bir uzantısı olan körfez. Toplam uzunluğu 1000 kilometreyi bulan körfezin, genişliği 50 kilometreden 80 kilometreye kadar değişkenlik gösterir. 10 ilâ 12 metre arasında değişen derinliği ile sığ bir alan olan körfez ağır deniz taşımacılığına bu nedenle uygun değildir. Kara Denizi'nin anakara içine sokulduğu yerde, körfezin başlangıcında, birkaç ada vardır. Körfez ve çevresinde çok geniş petrol ve doğal gaz yatakları keşfedilmiştir. Büyük bölümü işlenmekte olan bu kaynaklardan elde edilen ürünler demiryolu ve boru hatları ile güneye, Rusya'nın şehirlerine gönderilir. Huron Gölü Huron Gölü, Kuzey Amerika'nın Büyük Göller'inden biri olup, dünyanın en büyük dördüncü gölüdür. Adı, bölgede yaşayan Huron halkına dayanarak, Fransız kâşifler tarafından verilmiştir. Saba KÄ±rer Saba Kırer, eleştirmen ve yazar. Hürriyet Gösteri Sanat, Cumhuriyet Kitap, Kitap-lık’ta 2004’ten itibaren yazmaktadır. Düzyazı Defteri, Yom Sanat, Kum Sanat, İmge Öyküler’de karşılaştırmalarla öykü eleştirileri (2003-2006) yazmış. Borderline kişilikler, arketipler öykü eleştirilerinin temel izleğidir. Göç, göçmenlik olgusu, gettolar üzerinde durmuştur. Kış Gecesi Ejderhaları Margaret Weis ve Tracy Hickman tarafından 1985 yılında kaleme alınmış, Zindanlar ve Ejderhalar serisindeki bir oyun mödülünden esinlenmiş fantastik kurgu türündeki kitap, Ejderha Mızrağı Destanı üçlemesinin ikinci kitabıdır. Kitap kahramanların başından geçen olayları ve Mızrak Savaşı'nın sonraki evrelerini anlatmaktadır. Asil şövalye Sturm ölür. Ejderha küresi denen ilginç şeyler bulunur. Kitiara'nın bir yüceefendi olduğu ve Fizban'ın ölmediği öğrenilir. İlkbahar Şafağı Ejderhaları Margaret Weis ve Tracy Hickman tarafından 1984 yılında kaleme alınmış, Zindanlar ve Ejderhalar serisindeki bir oyun mödülünden esinlenmiş, fantastik kurgu türündeki kitap, Ejderha Mızrağı Destanı üçlemesinin üçüncü kitabıdır. Üçlemeye daha sonra Yaz Alevi Ejderhaları kitabı ile devam edilmiştir. Kitap kahramanların yolculuklarının sonunu ve Mızrak Savaşı'nın sona ermesini anlatmaktadır. Kitabın sonunda Raistlin Yolarkadaşları'na veda eder. RÃ©gis Debray Jules Régis Debray (d. 1940) Fransız entelektüel, muhabir, devlet görevlisi ve profesör. Che Guevara'nın çalışmalarına, özellikle 1967'de tutuklanıp yargılandığı Bolivya'dayken, bilfiil katkıda bulunmuştur. Régis Debray, ikinci emperyalist paylaşım savaşının ilk yıllarında; 1940'ta Paris'te büyük burjuvaların ve sanayici kapitalistlerin oturduğu 16. bölgedeki Lubeck sokağında dünyaya geldi. Dedesi liberal-kapitalist sanayici, babası avukat ve Saint-Sépulcre şövalyesi ve annesi Paris Belediyesi Meclis üyesi Jeanin Alexandre-Debray. Çocukluğu burjuvaların gerici törelerinin hakim sürdüğü bu çevrede geçti. 1955'te Janson de Sailly lisesi 1A sınıfında zeki bir öğrenci olarak dikkatleri üzerine çekmiştir. Felsefe ve edebiyata yoğun bir ilgisi vardır. Fizikten ve matematikten pek hoşlanmaz. Rimbaud, Baudelaire, André Malraux, Albert Camus, Pierre Mendès France gibi yazarların etkisindedir. Hovardalık devrinde Saint Germain des Pres'in müptelasıdır. Bu eğlence bölgesi, devrin gençliğinin vazgeçilmez mekanıdır. Kulüplere gider, “caz”dan hoşlanır. Arkadaşlarıyla Lubeck sokağındaki evinde, büyük ve camlı bir kitaplığın önünde kendi odasında toplanır. Hizmetçiye zahmet etmemeye özen gösterir, çünkü “ayrıcalıklı” konuma düşmek onda manevi bir sıkıntı yaratmaktadır. Kişiliğinin devrimci bir değişime uğramasında bu sıkıntının ahlaki ve sonra da politik bir boyuta varmasının etkisi olduğuna şüphe yok. Cezayir'deki Fransız işgaline karşı tepkilerini arkadaşlarına ve çevresine de yansıtır. Cezayir'deki işkence olayları müthiş sinirini bozmuştur. İşgalci zihniyetteki anne ve babasının dostları arasında kendisini son derece rahatsız hissetmektedir. Nispeten bağımsız bir çizgi izleyen annesini “Fransız Cezayir”ini savunmakla suçlar. Babasıyla da arası pek sıkı değildir. Babasının aktardığına göre “sınıfını savunuyorsun ama bil ki bu sınıfın ömrü pek uzun değildir” der. Cezayir olaylarını protesto gösterilerinde yere yatar. Arkadaşlarıyla da karar alırlar: “Gerekirse askere gitmeyeceğiz.” Felsefe okumaya niyetlidir. Jean Paul Sartre'nın ateşli ve tutkulu yönüne hayrandır. Fransız kibar “komünist”leriyle arası bozuktur. Cezayir konusunda gerekli tepkiyi vermediklerine kanaat getirmiştir. Henüz Marksizm'le de arası iyi değildir, ona göre “Marksizm bireysel yaşamı açıklamamaktadır” ve “derin düşünceden yoksundur”. Ergenlik dönemindeki atılgan bir genç için, bu kanaatlere sebep olanın geveze ve gerici teorisyen Fransız kibar ve korkak “komünist”leri olduğu ihtimali pek uzak değildir. 1957 yazında Londra'ya geçer. Sinemayla ilgilenir. Evinden ayrılarak tek başına yaşamaya başlar. Nietzsche ve Hegel'le ilgilenmektedir. Kant için “yazı yazmasını beceremeyen Alman” tanımlamasını kullanır. Yakın arkadaşı Jean ile birlikte komünistlere karışırlar. Aşırı sağcılar ile beraber giriştikleri eylemde Bourbon sarayını ele geçiririler. Fransa'da Sol'un güçsüzlüğü ve etkisizliği en üst düzeyde yaşanmaktadır o sıralar. Yunanistan'a bir yolculuk yapar ve geri gelir. “Burada bir halt edilmez” diye feryad eder bir arkadaşı. Burası denen yer “geveze” ve “aydın” Fransa'dan başka bir yer değildir. 1960'ta Tunus'a gider ve orada devrimcilerle sohbetleri olur. 1960'ta Fransa'nın en prestijli okulu olan Yüksek Öğretmen Okulu'na yerleşir. Fransa'nın en devrimci profesörleri burada ders vermektedir. Arkadaşlarıyla beraber haftalık bir kadın dergisinin yazarını okulda pis bir odaya hapsederler. “Kültür ve Terör” isimli bir grupları vardır. Bu arada İspanyolcayı çok iyi öğrenmiştir ve Küba'ya ilgisi giderek devleşmektedir. Küba'da Fidel ve Che gerçekleşmiş bir “mit”i temsil etmektedir. Yani gençlik ve devrim'i. Sartre şöyle yazar: “devrimin gençliği, gençliğin devrimidir”. Fakat Fransa'da bunun esamesi okunmamaktadır. Paris'ten kibar ve geveze sol'dan nefreti hat safhaya çıkar. Tatilde Birleşik devletler'e gider Maimi- New York yolunu otostopla geçer. Ve nihayet buradan yolu Küba'ya düşer. Böylelikle arayış içindeki gençlik devri belki de sona ermiştir. Debray önce başkent Havana'ya geçer, fakat burada fazla kalmayarak okuma yazma seferberliğine katılmak üzere, gerilla savaşının ilk kıvılcımının çaktığı Sierra-Maestra'ya geçer. Burada öğretmen yetiştiren okulda kalır. Küba köylüsünü ve sorunlarını açığa çıkarmaya çalışan bir psiko-sosyolojik çalışmaya katılır ve aynı zamanda tanıştığı bu çevre sayesinde kişiliğinde belirgin değişimler görülür. Kendi açıklarını da kapatmaya çalışmaktadır. Ailesinden aldığı bir telgraf üstüne Paris'e geri döner. Kübalıların eşsiz olduklarını söylemektedir. “Kibar Fransa ve kibar sol” onu boğmaktadır ve bu eziyete bir kere daha katlanmaya niyetli değildir :“Teori aşağılık bir şeydir, aydınlarınsa hepsi aptaldır”. Hep konuşan ve sadece konuşan Fransa'da yaşamamağa karar kılar. Latin Amerika'yı ve oradaki devrimci yükselişi iyi tahlil etmek için tarih coğrafya, etnoloji ve ekonomi politik okur. Althusser'in yanında Marx'ı inceler. Marx'ın felsefesini okurken teori ile pratik arasındaki ilişkiyi somut bir şekilde kavramıştır. Şöyle der: “Aydınlar somut olmak zorundadırlar. Bu olmaksızın ya soytarı ya da haindirler. Ben bir hain ya da soytarı olamam, çünkü Marksistim”. Kübalılardan müthiş bir ahlak dersi almış ve onlara bağlanmıştı. “Onlar her zaman çalışıyorlar, insan olunca onlar gibi olmalı” diyordu. 1962'de film çekimi için Venezüela'ya gider. Bu arada Latin amerika'nın sorunlarını daha yakında incelemek maksadıyla bir yıl süreyle bir arabayla Paraguay hariç tüm Latin Amerika ülkelerinden geçer. Devrimlere gebe bu kıtayı incelerken Kastrizm'e olan bağlılığı ve onu derinden inceleme isteği onu yeni arayışlara iter. Tekrar Fransa'ya dönüş yapar ve felsefede üniversite diploması üstünde bir unvan olan “agregation”unu hazırlar. Kısa süre Nancy lisesinde felsefe öğretmenliği yapmıştır. 1965 Kasımında Casa del America ödülünün jürisine katılmak üzere Küba'ya çağrılır. "Kastroculuk: Latin Amerika'da Uzun Yürüyüş" ve "Latin Amerika'da Devrimci Stratejinin Bugünkü Meseleleri" adlı makaleleri Küba'da oldukça ilgi toplamıştır. Üç kıta konferansının açılışından kısa süre önce Havanaya ulaşır ve Fidel'le olan dostluğu git gide pekişmeye başlar. Fidel'in Gerilla savaşı üzerine tecrübelerini ve telkinlerini bir bir özümsemektedir. “Devrimde Devrim”deki düşünceleri git gide şekillenmeye başlar. Che'nin yönettiği ELN içindeki örgütsel ve siyasi faaliyetleri 21 Aralık 1966 günü Fransız hükümetinin özel programı ile işbirliği çerçevesinde Havana'da felsefe dersleri vererek askerlik görevini yaparken, “Libre Havana” otelinin 21 numaralı odasında eline Che'den gelen mektup geçer. Che bu mektupta ona iki yıl önce gizli çalışmaya geçişinden beri kendisiyle röportaj yapabilecek ilk kişi olma teklifini yolluyordu. ELN'den örgütsel görevleri almaya başlamıştı. Fransa'ya dönüp orada kendisine Che'den gizli mesajı veren kişiyle irtibat kurduktan sonra Bolivya'ya geçti. Üzerinde Meksika'daki “Sucesos” isimli tirajlı gazete ve Maspero yayınevine ait kartlar bulunuyordu. Tanya'yla La Paz'da buluştu ve güneye yöneldi. 1966 yılında katıldığı Che Guevara'nın gerilla birliği içinde çeşitli sorumluluklar aldı. Kendisine Brezilya'da ünlü şehir gerillacısı Carlos Marighella'yla irtibata geçme ve gerilla için uluslararası ilişkiler yaratma görevinin verildiğini belirtmiştir. Che'nin örgütü içinde arkadaşlarınca "Fransız" diye isimlendirilmişti. Che, kendisinin yönettiği ELN (Bolivya Ulusal Kurtuluş Ordusu) saflarında gerilla savaşı verirken kaleme aldığı ve sonra "Bolivya Günlüğü" olarak yayınlanan günlüğünde, Jules Régis Debray'a verilen görevler ve özellikle yakalanması ve bunun sonrasında da yargılanması süreçlerinde onun hakkında tuttuğu notlar bulunabilir. Régis Debray Gerilla örgütü için Bolivya kırlarına giderek, gerilla gücünün konuşlanması için en uygun yerlerin tespit edilmesi amacıyla Bolivya Komünist Partisi'nin ilişkilerinden yararlanarak bir süre buralarda kalmıştır. Bu çalışmalarında Bolivya'daki çeşitli kırsal alanlar için yaptığı tahlilleri bir rapor olarak Che'ye iletti. Eylül 1966'da Bolivya'da Yukarı-Beni ve Chapare bölgelerini keşif için görevlendirilerek bu bölgelere hareket etti. Burada 1965'te Bolivya Komünist Partisi'nden koparak, kurulan ve silahlı mücadele yolunu seçmiş , başında Moises Guevara'nın bulunduğu Marksist-Leninist örgütün yaptığı hazırlıkları incelemiştir. Bu örgüt Che'ye 20 kişilik bir gerilla gücünü katacağını belirtmiş, fakat 1967 Şubat'ının ilk günlerinde ancak bu örgütün saflarından 8 Bolivyalı gerilla merkez karargahına gelmiştir. Bunlardan da çoğu örgütten kaçmış ve Bolivya oligarşisiyle işbirliği yaparak kendilerini satmışlardır. Régis Debray da ELN'nin Arjantinli üyesi Ciro Roberto Bustos (Pelado) ile beraber Tania adlı bir Kübalı bir bayan devrimci tarafından aynı süre zarfında gerilla merkez karargahına gelmiştir. (Tania: alman asıllı H. Tamaraa Bunker) Debray, 20 Nisan 1967 gününde gerillaların kampından ayrıldıktan kısa bir süre sonra, Muyopampa köyünde Ciro Roberto Bustos ve İngiliz gazeteci Roth ile beraber tutuklandı. Roth adlı gazeteci de aynı gün bir köylünün yardımıyla gerilla kampına ulaşmıştı. Bu sırada tutuklandıkları köyde bulunan bir Bolivyalı gazeteci henüz kimlikleri tespit edilemeyen tutukluların resmini çekerek basına vermiş ve bu resim Pesencia adlı gazetede yayınlanarak, Debray, C. R. Bustos ve Roth'un çatışmada vurularak öldürüldüğü yönündeki ordunun yayınladığı askeri belge yalanlanmış ve Debray, Bustos ve Roth'un gizlice katledilmeleri olasılığı ortadan kalkarak yargılanmalarına başlanmıştır. Tutuklanmalarının ardından İngiliz gazeteci Roth kefaletle serbest bırakılmıştır. Bu şahıs daha önce Bolivya ordusuyla işbirliği yapmış birisidir ve hemen salıverilmesi onun ajan olduğunu akla getirmiştir. Tutuklandıktan sonra gazeteci olduğunu beyan etmiş, fakat savunmasında gerilla örgütünün siyasal amaçlarını açıklamıştır. Yargılanması sırasında general De Gaulle Bolivyalı amerikan kuklası diktatöre mektup yazarak ona insanca muamele edilmesini talep etmiş, Amerikan kuklası diktatör Bariontes ise ölmesi gerektiğini söylemişse de, yargılanması sonucunda 30 sene hapse mahkûm edilmiştir. Serbest bırakılması için uluslararası kamuoyunda Jean Paul Sartre gibi aydınlar ve tanınmış isimlerce kampanya başlatılmış ve 1970'te serbest bırakılmıştır. 3 yıl hapisten sonra serbest kaldıktan sonra Şili'ye giden Regis Debray, daha sonra burada faşist cunta tarafından katledilen Allende ile röportajlar yapmış ve bunu "Allende Anlatıyor" isimli kitapta yayınlamıştır. Şili'de faşist darbenin olmasından sonra, 1973'te Fransa'ya dönmüştür. Latin amerika devriminin sorunlarına ustaca çözümler getiren "Devrimde Devrim" isimli kitabı, uluslararası devrimci harekette, gerilla savaşını savunan ve pratikte sürdüren kesimler arasında tartışma konusu olmuştur. Regis Debray'ın bahsigeçen "Devrimde Devrim" adlı eseri, Türkiye devrimci hareketinde de tartışma konusu olmuş, ve uluslararası sağ pasifist çizginin Türkiye'deki versiyonlarından "PDA" grubu "Debraycılık eleştirisi" adı altında devrimci harekete karşı saldırılarını bu kitabı ele alarak sürdürmüştür. Bu konuda Hüseyin Cevahir'in Devrimci Yol Sempatizanları tarafından yayınlanan "Küba Devrimi Üzerine" başlıklı yazısı dahil, daha pek çok yazıda devrimci hareketin pasifistlere karşı tespitleri ileri sürülmüştür. Ülkesine döndükten sonra Latin Amerika'yla olan bağlarını devam ettirmiş, Nikaragua devrimini yerinde incelemiştir. Gerilla hareketlerine olan bağlılığı ve devrimci mücadelelere olan desteği sürmüşse dahi, Fransa cumhurbaşkanı “sosyalist” François Mitterand'ın Latin Amerika danışmanı olmuştur. Meksika'daki EZLN üzerine yazdığı bir yazısında gerillanın tarihsel devrimci işlevi üzerinde durmuştur. Marksizm'in hatalı olduğunu söylese dahi,karşı devrimcilere karşı mücadelesini devam ettirmiş, Uluslararası gerilla hareketlerine destek vermiştir. Hüseyin Cevahir'in Küba Devrimi Üzerine yazısı Büyük Ayı Gölü Büyük Ayı Gölü (Sahtuca "Sahtú", İngilizce "Great Bear Lake", Fransızca "Grand lac de l'Ours"), Kanada'nın en büyük ve dünyanın sekizinci en büyük gölüdür. Ana yerli halkı Sahtuların "Sahtugotineler" (Sahtúgot’ine ᓴᑋᕲᒼᑯᑎᑊᓀ) adı verilen boyudur. Gölde yaşayan balık türleri olarak "Salvelinus namaycush", "Coregonus clupeaformis", "Coregonus artedii", "Prosopium cylindraceum", "Stizostedion vitueum", "Esox lucius", "Catostomus catostomus", "Thymallus arcticus", "Myoxocephalus quadricornis thompsonii", "Cottus cognatus", "Pungitius pungitius" sayılabilir. Yao Aziawonou Yao Kaka Aziawonou (d. 30 Kasım 1979, Lomé), Togolu futbol. Orta sahada görev yapmaktadır. Togo millî futbol takımında da oynayan futbolcu, 2006 FIFA Dünya Kupası'nda Togo millî futbol takımının kadrosunda yer aldı. Nikos Pulancas Nikos Pulancas (Yunanca: Νίκος Πουλαντζάς) (1936-1979), Marksist siyaset toplum bilimcisi. 21 Eylül 1936'da Atina'da doğdu. 1953'te Atina Üniversitesi Hukuk fakültesine girdi. Üniversitede iken Yunanistan Komünist Partisi'nin (KKE) gençlik kolllarında ve yasal bir parti olan Birleşik Demokratik Sol'da (EDA) siyasi faaliyetlerde bulundu. 1966'da Annie Leclerc ile evlendi. 1970'lerde Poulantzas, Althusser ile beraber, ilk önceleri Leninist olan, önde gelen bir Yapısalcı Marksist olarak biliniyordu, sonraları Avrupa Komünizminin savunucusu oldu. En çok devlet üzerine kuramsal çalışması ile tanınmaktadır. Ancak aynı zamanda faşizmin çözümlenmesine, çağdaş dünyada toplumsal sınıflara ve 1970'lerde güney Avrupa'da diktatörlüklerin (ör:Franco'nun İspanya'sı, Salazar'ın Portekiz'i ve Papadopoulos'un Yunanistan'ı) çökmesine Marksist katkılar önerdi. 3 Ekim 1979'da intihar ederek öldü. Kola Yarımadası Kola Yarımadası, (Rusça: "Кольский полуостров") Rusya'nın kuzeyinde, Murmansk Vilâyeti (Oblast) sınırları içinde kalan toprak parçası. Kuzeyde Barents Denizi, güney ve doğusunda Beyazdeniz ile çevrilidir. Yüzölçümü yaklaşık olarak 100,000 km² olan yarımadanın kuzeyi dik ve yüksekçe, güney kısımları ise oldukça engebesizdir. Sovyetler Birliği döneminde yarımadaya 250 nükleer başlık yerleştirmiştir. Bugün artık kullanılmayan bu nükleer silâhların etkileri yine de hâlen devam etmektedir. Yarımadada irili ufaklı birçok akarsu bulunur. Ponoy, Varzuga, Voronya ve Lokanga nehirleri en önemli akarsulardır. Buradaki akarsular Faroe Adaları'nda doğarak buraya gelen Atlantik somonu için önemli bir üreme ve yaşam alanıdır. Önemli gölleri Imandra Gölü, Umbozero Gölü ve Lovozero Gölü'dür. Kıllarından dünyaca meşhûr fırçalar üretilen bir sansar türü de bu bölgede yaşar. 2017 2017 (MMXVII) pazar günü başlayan yıl. 21. yüzyılın ve 3. milenyumun 17. yılı. 2018 2018 (MMXVIII) pazartesi günü başlayan yıl. 21. yüzyılın ve 3. milenyumun 18. yılı. [[Dosya:Standard kilogram, 2.jpg|küçükresim|250px|1889 yılından 2018 yılına kadar kilogramı tanımlamak için referans alınan platin Büyük K kütlesi]] 30 Kasım - [[George H. W. Bush]], [[Amerika Birleşik Devletleri|ABD]]'nin 41. Başkanı (d.[[1924]]) [[Dosya:Nobel Prize.png|sağ|küçükresim|80px|Nobel ödülü madalyası.]] [[Kategori:2018| ]] Mebruk Zayid Mebruk Zayid (; d. 11 Şubat 1979), Suudi millî futbolcudur. Kaleci mevkiinde görev yapan oyuncu, en son Al-Ittihad kulübünde forma giymiştir. Zayid, Suudi Arabistan millî futbol takımında da görev yapmaktadır ve 2006 FIFA Dünya Kupası'nda Suudi Arabistan millî futbol takımının kadrosunda yer aldı. Emmaste Emmaste, Estonya'nın Hiiu iline bağlı dört kırsal kesim belediyesinden biridir. 197 kilometrekarelik yüzölçümü ile "Emmaste", Hiiu'nun 40 km ötesinde yer alır. Baltık Denizi'ne kıyısı olan beldenin, %62'si ormanlar ile kaplıdır. Sayısı 1289 olan toplam nüfusun 289'u köylerde yaşar. Kestel OvasÄ± Kestel Ovası, Akdeniz Bölgesi'nin batı bölümünde Burdur ilinde bulunan bir ovadır. Doğu kenarından Antalya-Burdur yolu geçen ovanın deniz seviyesinden yüksekliği 790–800 m'dir. Ova, kendini çevreleyen dağlar arasına körfez gibi girer. Güneydeki Korkuteli Ovası'yla birleşir. Bu körfezlerden birinde "Bucak" adlı ilçe merkezi bulunur. Ovanın ortasında da düz yerey üzerinde ada gibi yükselen tepelere rastlanır. Çevredeki dağlar ve ova içindeki tepelerin yapısında İkinci zaman kireç taşları fazladır. Kestel Ovası, coğrafyacıların "polye" dedikleri oluşumlardan biridir. Ovadaki tepeler de "hum" denilen ve kireçli yereyin aşınmasından meydana gelen yer biçimleridir. KÃµrgessaare Kõrgessaare, Estonya'nın Hiiu iline bağlı dört kırsal kesim belediyesinden biridir. Hiiu'nun merkezi Kärdla'ya 17 kilometre uzaklıktadır. 379,5 km²lik yüzölçümüne sahip olan beldede 1530 kişi yaşar. Kestel Gölü Kestel Gölü, Akdeniz Bölgesi'nin batı bölümünde, Burdur ili, Bucak ilçesi sınırlarında bulunan karstik göldür. Adını kıyısında bulunan Kestel köyünden alır. Sığ olan göl tarımsal amaçlı kurutulmuştur. Yüz ölçümü 25 km, yükseltisi 779 m, en derin yeri 4 m, suları tatlıdır. Kireçli (karstik) yerey içinde rastlanan, zaman zaman içinde su bulunan bazen de kuruyan bir göldür. Burada doğal kuyularla çekilen suların yer altı yollarıyla Antalya Körfezi'ne döküldüğü sanılmaktadır. Antalya'nın kuzeybatısındaki (40 km) Kestel Gölü'nün suları, yer altına sızar, Antalya'nın 30 km kuzeyinden Kırkgöz denilen mevkide dağın dibinden yüzeye çıkar. Bataklıklar oluşturduktan sonra 2 km GD'da yeniden yer altına batar. Bu sular Antalya'nın kuzeydoğusunda 10 km uzaklıkta Varsak köyünde yeniden yüzeye çıkar. Kapalı çukurda akar daha sonra yeniden yer altına iner. 3 km yer altından aktıktan sonra güçlü kaynaklar ile Dedenbaşı şelalelerinden yeryüzüne çıkar. 15 km aktıktan sonra şelele oluşturarak 20–25 m'den Akdeniz'e dökülür. III. Jan Sobieski III. Jan Sobieski (d. 17 Ağustos 1629, Olesko - ö. 17 Haziran 1696, Wilanow, Polonya), Lehistan'ın seçimle tahta çıkan ve 1674 - 1696 yılları arasında hüküm süren devlet adamı. Osmanlı Devleti'yle yaptığı savaşlar sonucu Lehistan-Litvanya Birliği'ni kısa bir süre için yeniden canlandırmıştır. Jan Sobieski 1629 yılında soylu bir aile içinde dünyaya geldi. Babası Jakob sarayda bir görev edinmiş, yaşamının sonuna doğru da Lehistan Senatosu'nun üyeleri arasında ona en yüksek rütbeyi sağlayan Krakow kale komutanlığına getirilmişti. Çok iyi bir eğitim gören Jan gençliğinde Batı Avrupa'nın birçok yerini dolaşma olanağı buldu. 1655'te İsveç İmparatorluğu Lehistan'ı istila etti. İsveç Tufanı (Lehçe: Potop Szwedzki denen bu olay sırasında genç Jan Sobieski önce Lehistan kralı Jan Kazimierz'e karşı olduğu için İsveçlilerin safında yer aldı. Ertesi yıl yeniden taraf değiştirerek İsveçlilere karşı mücadelenin önderleri arasına katıldı. 1665'te koruyucusu Kraliçe Maria Ludwika'nın etkisiyle saray başmareşalliğine getirildi. 1666'da Lehistan ordusunda cephe komutanı oldu. Ekim 1667'de Tatarları ve Kazakları Podhajce ("günümüzde Podgaytsi, Ukrayna") yakınlarında yenilgiye uğrattı. 1668 ilkbaharında Varşova'ya döndüğünde başkomutanlığa getirildi. 1665'te Fransız Marie-Casimire de la Grange d'Arquien (Marysienka) ile evlendi. Marysienka, Kral Jan Kazimierz'in 1668'de tahttan çekilmesinden sonra, Sobieski'yi kral seçtirmek istedi. Ama soylular 1669'da Michał Korybut Wiśniowiecki'yi kral seçince, Fransa kralı XIV. Louis'den kocasının kral olması için destek istedi. Kral Machal'ın kısa süren hükümdarlığı (1669 - 1673) sırasında, Sobieski bir yanda Kazaklar karşısında yeni başarılar kazanarak adını duyururken, öte yandan Fransa'ya karşı Habsburg yanlısı politikalar uygulayan krala cephe aldı. Kral Michał 1673'te öldü. O sırada devam etmekte olan 1671-1676 Osmanlı-Lehistan Savaşı'nda kumandanlık görevini üstlenen Sobieski 11 Kasım 1673 tarihinde Hotin yakınlarındaki yapılan çarpışmada Sarı Hüseyin Paşa komutasındaki Osmanlı ordularını yenilgiye uğrattı. Bu başarıları 1672'de imzalanmış olan Bucaş Antlaşması'nın ağır koşullarını değiştirmemekle beraber, Sobieski'nin saygınlığını büyük ölçüde artırdı. Sobieski nihayet Mayıs 1674'te Habsburgların desteklediği adaya karşı kral seçildi. Sobieski önce Fransa yanlısı bir politika izledi.Fransa'nın arabuluculuğuyla Osmanlılara savaşı sona erdirmeye çalıştı ve Haziran 1675'te Fransa'yla Jaworow Antlaşması'nı imzaladı. Bu gizli antlaşmayla Sobieski, Osmanlılarla barış yapıldıktan sonra Habsburglu Kutsal Roma Cermen İmparatorluğu'na savaş açacağına söz veriyordu. Ekim 1676'da Osmanlılarla Zorawno'da, koşulları Bucaş Antlaşması'ndan biraz daha elverişli bir ateşkes sağlandı. Sobieski'nin, kuzeybatıda Prusya'dan toprak kazanmak amacıyla Fransa ve İsveç'in desteğini sağlama ve böylece güneydoğuda Osmanlılara kaptırdığı toprakları telafi etme umutları boşa çıkmıştı. Ayrıca XIV. Louis, ne Maryslenka'nın Fransız kraliyet ailesiyle akrabalığını tanımaya hazırdı, ne de Sobieski'nin oğlu Jakob'un Lehistan tahtına varis olmasını desteklemek niyetindeydi. Yüksek soylular, özellikle Litvanyalılar, Sobieski'nin Fransa'nın yardımıyla mutlak iktidarı ele geçirmeye çalıştığından kuşkulandıkları için Fransa'yla yapılan ittifak antlaşmasına karşı çıktılar. XIV. Louis'in amacı Sobieski'yi Habsburglara karşı uysal bir vasal olarak kullanmaktı. Oysa Lehistan'ın Habsburglarla çatışan çıkarları yoktu; art arda gelen Osmanlı saldırılarından sonra Fransa'nın müttefiki olan Osmanlıları baş düşman olarak görmeye başladı. Bu yüzden öteden beri Fransız yanlısı olduğu halde, Sobieski Fransa'yla ittifakını bozdu. Kutsal Roma Germen imparatoru I. Leopold'la Osmanlılara karşı bir antlaşma imzaladı (1 Nisan 1683). Antlaşma koşullarına göre, iki müttefikten birinin başkenti kuşatılacak olursa, öbürü onu bütün gücüyle desteklemek zorundaydı. 1683 yazında Osmanlı orduları Viyana'yı kuşattığında, Sobieski yaklaşık 25 bin kişilik ordusunun başında yardıma koştu. Viyana'yı kurtarmak amacıyla toplanan bütün komutanlar arasında en yüksek rütbeli olduğu için yaklaşık 75 bin kişilik müttefik kuvvetlerinin komutasını üstlendi. Avrupa tarihini belirleyen en önemli savaşlardan bir olan bu savaşın sonucunda Osmanlı ordularını Kahlenberg'de yenilgiye uğrattı (12 Eylül 1683). Buna karşılık Sobieski 1683 sonbaharında Osmanlıların elindeki Macaristan'a düzenlenen seferde aynı başarıyı gösteremedi. 10 bin Leh askeriyle Macaristan'a ulaşan Sobieski 6 Ekim 1683 tarihinde Ciğerdelen mevkiinde Budin valisi Kara Mehmet Paşa'nın ordularına yenildi ve canını zor kurtardı. Ertesi gün Lorraine Dükü V. Charles'ın komutasındaki Avusturya ordusu Osmanlıları yendiler ama savaştaki başarısızlığı yüzünden Sobieski'nin Kutsal Roma İmparatoru I. Leopold'la ilişkileri bozuldu. Sobieski'nin amacı Eflak ve Boğdan'ı Osmanlılardan almak, Lehistan'ın etki alanını Karadeniz kıyılarına kadar genişletmekti. Bu amaçla 1684-1691 arasında Boğdan'da çeşitli harekatlara girişti ama çoğunlukla başarısız oldu. Son seferinde tutsak düşme tehlikesiyle bile karşılaştı. Avrupa'daki Osmanlı nüfuzuna karşı mücadele Sobieski'nin dış politikasının temel taşıydı. Lehistan'ın geleneksel düşmanı konumundaki Rusya, Osmanlıları hedef alan birliğe katılmak isteyince, Sobieski 1686'da Ruslarla Ebedi (Grzymultowski) Barış'ı imzaladı.Bu antlaşmayla, 1667'den beri geçici olarak Rus yönetiminde bulunan Kiev bütünüyle Rusya'ya bırakıldı. 1683'ten sonra uğradığı bütün başarısızlıklara ve düş kırıklıklarına karşın, Sobieski Lehistan'ın güneydoğusunu Osmanlı ve Tatar saldırısından kurtarabildi. 1691'den sonra Sobieski'nin sağlığı ciddi biçimde bozuldu. Bu arada gerek soylularla gerek kendi ailesi içindeki çatışmalarla uğraşmak zorunda kaldı. En büyük oğlu Jakob, kraliçeye ve genç prenslere karşı uzlaşmaz biçimde cephe almıştı. Sobieski'nin bütün oğulları tahta varis olmak için Habsburglardan ya da Fransa'dan destek arıyorlardı. Hükümdarlığının ikinci yarısı birincisi kadar başarılı olmadığı halde, Sobieski ile karısının kişisel serveti önemli ölçüde artmıştı. Sobieski, Zolkiew ve Jaworow'daki evlerine, özellikle Varşova yakınında barok mimarinin olgun bir örneği olan Wilanow Sarayı'na büyük paralar harcadı. Şairlerin ve ressamların da koruyucusuydu. 17. yüzyılın bütün Lehistan hükümdarları arasında, edebiyata ve kültürel yaşama en çok ilgi duyan Sobieski'ydi. Sobieski iç politikada daha başarısızdı. Krallığın konumunu güçlendirmek ve orduya istikrar kazandırmak için gösterdiği bütün çabalar kendi oğullarının da karşı çıkmasıyla sonuçsuz kaldı. Soylular 1683 zaferinden sonra ülke savunmasına yeterince ilgi göstermedi. Litvanyalı soylular ise Osmanlılardan çok birbirleriyle savaştılar. Böylece Sobieski, parlak bir komutan ve örgütçü olduğu halde, ailesi içindeki çatışmaları ve 18. yüzyılda Lehistan'ın yıkımına yol açan iç çekişmeleri önleyemedi. Ekümen Ekümen kavramı 'dünya patrikliği' anlamına gelmektedir. Ekümen kavramının ilk ortaya çıkışı 1517 yılında Yavuz Selim'in, Mısır'ı fethettiğinde, İskenderiye ve Antakya Patrikhanelerini de, İstanbul'daki Patrikhane'ye bağlaması ve patriği de 'Milletbaşı'lıktan , 'Ekümen' yani 'Cihan patriği' ilan etmesiyle ortaya çıktı. Ekümenlik kavramı Ekümenik Patrik I. Bartholomeos'un dış ilişkilerinde "Yeni Roma'nın ve İstanbul'un Başpiskoposu ve Evrensel Patriği" unvanını kullanmasıyla Lozan Antlaşmasıyla hukuki ve siyasi konumu kaldırılan bu unvanı tanımayan Türkiyeyle sürtüşmelere yol açmaktadır. Büyük Lyahov Adası Büyük Lyohov Adası, Yeni Sibirya Adaları olarak adlandırılan takımadaların, Lyohov Adaları grubuna bağlı en büyük adasıdır. 4600 km²lik yüzölçümüne sahip olan ada en yüksek noktası 270 metredir. Ada anakaradan Laptev Boğazı ile ayrılır. Zihni GÃ¶ktay Abdullah Zihni Göktay, (d. 2 Aralık 1945), Türk tiyatro ve sinema sanatçısı. İstanbul-Fatih'te doğdu. Pertevniyal Lisesi'nden mezun oldu. 1964-1973 yılları arasında Ankara Meydan Sahnesi'nde çalıştı. 1973 yılından beri İstanbul Şehir Tiyatrosu'nda oynamaktadır. 36 yılda 72 oyunda rol aldı. İstanbul Radyosu'nda 1978-1996 yılları arasında "Radyo Tiyatro Şubesi"nde birçok oyunda yönetmen ve oyuncu olarak görev aldı. Bundan on yıl öncesine kadar çok yoğun film seslendirmesi yaptı. Şimdilerde sadece kendi oynadığı, sessiz çekilen filmlerde kendini seslendiriyor. Amatörlüğü, 1960-1964 yılları arasında "İ.M.T.B. Gençlik Tiyatroları" ve "Eminönü Halkevi tiyatro" kolundaki çalışmaları ile, 1964 yılındaki profesyonelliğine kadar sürdü. Göktay Muammer Karaca ve Nejat Uygur'un ardından Cibali Karakolu adlı oyunda "Komiser Cafer Sabbah" karakterini devam ettirmektedir. Küçük Lyahov Adası Küçük Lyahov Adası, () Rusya'ya bağlı Yeni Sibirya Adaları'nın, Lyahov Adaları grubuna dahil olan ikinci büyük adasıdır. Yüzölçümü 1325 km'dir. Kuzeyden Sannikov Boğazı ile Kotelinini Adası'ndan ayrılır. NGC 2683 NGC 2683, William Herschel tarafından 5 Şubat 1788 tarihinde keşfedilmiş bir çubuksuz sarmal gökada. Vaşak takımyıldızı yönünde yer alan NGC 2683 Dünya'dan dik olarak görünür ve yaklaşık 25 milyon ışık yılı uzaklıktadır. Dağ türleri Dağlar genel olarak, 3 türdedir : Okyanus tabanlarında biriken tortul tabakalarının birbirine doğru hareket eden levhaları arasında kalarak sıkışması sonucunda kıvrılma ve yükselmeler olur. İşte kıvrım dağları, bu şekilde oluşur. Kıvrılma ile yükselen yere antiklinal, çukurlaşan yere de senklinal denir. Dünya üzerindeki başlıca kıvrım dağları Alp-Himalaya kıvrımları ve Amerika kıtasının batısındaki Kayalık ve And dağlarıdır. Kıvrılma özelliği taşımayan sert tabakalar, kırılır. Bu kırılma yerlerine fay hattı (kırık hattı) denir. Fay hattı boyunca yükselen yerlere horst, çöken yerlere ise graben denir. Dünyanın en uzun graben çukurluğu Doğu Afrika’da Mozambik sınırlarından başlar, Türkiye'de Hatay çukurluğuna kadar uzanır (5000 km). Buraya Rift Vadisi denir. Akın Kanat Mustafa Akın Kanat 1966 yılında İzmir’de dünyaya geldi ve aynı yıl, yabancı işçi olarak Almanya’ya göçen ebeveynleri tarafından yanlarında götürüldü. Aile burada 1983 yılına kadar, Westfalen bölgesindeki Paderborn kentinde yaşadı. Akın Kanat, Almanya’nın üç kademeli lise sisteminde yer alan Bonifatius Hauptschule lisesinden mezun oldu. Türkiye’de, eğitim yoluna Ege Üniversitesi Alman Dili ve Edebiyatı bölümünde devam etti ve buradan 1989 senesinde mezun oldu. Askerlik hizmetini 1990 yılında tamamladıktan sonra ülkenin muhtelif dış ticaret şirketlerinde çalıştı. Akın Kanat Almanca kaleme alınmış olan kitapların çevirmeni olarak çalışır. Ayrıca o günden beri yeminli tercümanlık da yapıyor. NGC 1 NGC 1, Kanatlıat takımyıldızı bölgesinde yaklaşık olarak uzaklıkta bulunan bir çubuksuz sarmal gökadadır. Heinrich Ludwig d'Arrest tarafından 30 Eylül 1861 tarihinde keşfedildi. NGC Kataloğu'nun birinci üyesidir. Samanyolu'ndan biraz daha büyüktür, çapının 140 bin ışık yılı olduğu tahmin edilmektedir. NGC 1, ilk defa 1860 yılında Heinrich d'Arrest tarafından Kopenhag Gözlemevi'nin 11 inç refrakter (kırılmalı) teleskobunu test ederken gözlendi. Gökadanın keşfi, Arrest'in ilk derin gökyüzü keşfi olması açısından önemlidir. Keşfini "hafif, küçük, yuvarlak, 11. ve 14. büyüklükteki yıldızlar arasında" diye nitelendirdi. Herman Schultz ayrıca, Upsala'da 9,6 inçlik bir refrakter teleskop kullanarak 1866 ve 1868 yılları arasında NGC 1'i üç kez gözlemledi. İlk gözlemleri yapan iki gökbilimci de daha sönük olan NGC 2'yi gözden kaçırdı. NGC 2, 1873 yılında Lawrence Parsons tarafından NGC 1'in "yoldaşı" olarak keşfedildi. NGC 1 ve NGC 2, optik bir gökada çifti oluşturur. Ancak NGC 2 yaklaşık olarak iki kat daha uzakta yer alır, bu nedenle bu iki gökada arasında bir bağlantı bulunmaz. NGC 2 NGC 2, Kanatlıat takımyıldızı yönünde yaklaşık olarak 310 milyon ışık yılı uzaklıkta bulunan bir sarmal galaksi. Yeni Genel Katalog'un ikinci üyesidir. "NGC 2", 20 Ağustos 1873 tarihinde İrlandalı astronomi araştırmacısı Lawrence Parsons tarafından keşfedilmiştir. "NGC 2", Dünya'dan NGC 1 ile aynı doğrultuda görülebilirse de NGC 1, bu galaksinin yarısı kadar uzaktır. Bu sebeple aralarında bağlantı yoktur. Isoroku Yamamoto Niigata ili Nagaoka kasabasında Sadakichi Takano'nun 6. erkek çocuğu olarak dünyaya geldi. Doğduğunda babası 56 yaşındaydı ve babası bundan gururlanıp kendisine 56 anlamına gelen "Isoroku" adını verdi. İlk ve orta öğretimini Nagaoka Şehri Sakanoue Mekteb-i İptidai (長岡町立阪之上尋常小学校 / Nagaoka Chō-Ritsu Sakanoue Jinjō-Shōgakkō) ve Niigata İli Nagaoka Mekteb-i İdadisi'nde tamamladı. Yamamoto Japon İmparatorluk Donanmasının en efsanevi, donanma stratejisti ve taktikçisi olarak en etkili ismi olarak düşünülür ve Japonya'da çok büyük saygı görmektedir. Daha az derecede olarak, taktiksel cesareti ve adamlarının savaş suçu işlemesine engel olması nedeniyle Birleşik Devletler'de de saygı görmektedir. Solomon Adalarına yaptığı bir gözlem turunda Amerikan uçaklarının hava konvoyuna yaptığı bir pusuda ölmüştür. Bu pusu ilk defa bir savaşta bir komutanı doğrudan hedef alan operasyon olmuştur. Ölümü bir ay boyunca gizli tutulup açıklanmamıştır. İmparatorluk donanmasında büyük destek görmüş ve birçok değişiklik ile yeniden düzenlemenin öncüsü olmuştur. Yeni Genel Katalog Gök Bilimi Kataloğu veya Yeni Genel Katalog (İngilizce New General Catalogue, NGC), amatör uzay biliminde yaygın olarak kullanılan bir gök cisimleri kataloğudur. İçerdiği 8.000'in üzerinde nesne, "NGC nesneleri" olarak bilinir ve benzerlerinin aksine NGC galaksilerle sınırlı değildir. Kataloğu 1880'lerde John Louis Emil Dreyer tarafından William Herschel ve oğlu John Herschel, 7840 nesne rasatlarını kullanarak derledi. Daha sonra NGC, 1896 ve 1905'te yayımlanan iki dizin katalogla genişletilmiş oldu. SadabÃ¢d Sadabad, 18. yüzyılda Kağıthane Deresi kıyısında Haliç'e doğru uzanan düzlük mesire ve eğlence alanına Lale Devri'nde verilen ad. Sadabad eğlenceleri, III. Ahmet (1703-1730) ve Sadrazam Nevşehirli Damat İbrahim Paşa (1717-1730) devrinde İstanbul'da Kâğıthane semtinde Alibeyköy yakınlarında yapılan kasrın çevresinde düzenlenen eğlenceler. Kağıthane semti İstanbul'un en tutulan mesire yerlerindendi. Kanuni Sultan Süleyman ve II. Selim zamanlarında burada eğlenceler düzenlenir, İstanbul halkının ilerigelenleri de eğlencelere katılırdı. III. Ahmet zamanında bu eğlencelere daha büyük önem verildi. Önce Kağıthane Deresinin akış yolu değiştirildi. Derenin kenarlarına mermer rıhtımlar yaptırıldı. Ayrıca otuz sütun üzerine oturtulmuş göz alıcı bir kasır (Sadabad Kasrı) inşa edildi. Kasrın önünde büyük bir havuz, çevresinde çeşitli çağlayanlar, ağızlarından su fışkıran ejderha heykelleri vardı. Sadabad Kasrı'ndan başka çevreye çeşitli köşkler, bahçeler, hamamlar yapıldı. Eğlenceler, hıdırellezin birinci günü (6 Mayıs) başlar, özellikle mehtaplı gecelerde sabahlara kadar devam ederdi. Zamanın şairleri, yazdıkları çeşitli şiirlerle padişahı ve sadrazamı överek , onları bu eğlencelere çağırırlardı. Ziyafetler kasırda verilir, ziyafet bittikten sonra eğlencelere dışarıda devam edilirdi. Osmanlı İmparatorluğu'nda Lale Devri adıyla anılan bu dönemdeki eğlencelere, başta padişah olmak üzere bütün saray erkanı ve İstanbul halkının ileri gelenleri katılırdı. Gün geçtikçe bu eğlencelere çeşitli sebeplerle karşı olanlar çoğaldı; Patrona Halil İsyanı çıktı. Ayaklanma sonunda Damat İbrahim Paşa öldürüldü, III. Ahmet tahtından indirildi ve Sadabad eğlencelerinin yapıldığı yerler, başta kasır olmak üzere tahrip edildi. Aşağıdaki şarkı Nedim'in Sadabad içeren en ünlü şarkılarından biridir. (Bu şarkı ayrıca Türkiye Cumhuriyeti Millî Eğitim Bakanlığı onuncu sınıf Türk Edebiyatı ders kitabında da bulunur.) Fiziksel değişim Fiziksel değişim, maddelerin yapısı değişmeden sadece hâl, şekil, dış görünüşünde meydana gelen değişimlere verilen isimdir. Fiziksel değişmeler sonucunda yeni maddeler oluşmaz. Yalnızca maddenin renk, şekil, büyüklük gibi özellikleri değişir. Diğer bir ifadeyle fiziksel değişim sonucunda maddenin kimliği değişmez. Kağıdın yırtılması,tebeşirin kırılması,mumun erimesi. kalemin kırılması, suyun buza dönüşmesi, çözünme olayı gibi değişiklikler fiziksel değişime örnektir. Fiziksel değişimin geri dönüşümü vardır. Tüm hal değişimleri fizikseldir. Bunun dışında, fiziksel değişime odundan talaş yapılması ya da kumaşın kesilmesi de örnek olarak verilebilir.Kimyasal olaylarda maddenin yapı taşı değişirken, fiziksel olaylarda sadece görünüm ve şekil değişir.Ayrıca bütün yırtılma olayları fizikseldir.(kimyasal değişim maddenin kimliğini tamamen değiştirir kağıdın yanması bir tepkime değildir, kimyasal değişimdir.) Carlo Ponti Carlo Ponti, (d. 11 Aralık 1912, Lombardy – ö. 10 Ocak 2007, Cenevre) İtalyan film yapımcısı. Ponti, Milan Üniversitesi'nde hukuk okudu. 1954 yılında sanatsal yeteneğinin en başarılı örneğini, Federico Fellini'nin yönettiği La Strada "(The Road)" adlı filmiyle verdi. Ancak Fellini, bu başarıda Ponti'nin rolünü inkar etmiş ve, "La Strada, Ponti'ye rağmen ortaya çıktı." demiştir. 1962'de Vittorio De Sica'nın yönettiği "Boccaccio '70", 1964'te "Marriage Italian Style", ve 1965'te "Yesterday, Today and Tomorrow" adlı filmleri yaptı. En popüler ve ekonomik açıdan en başarılı filmi, 1965'te yaptığı ve yönetmenliğini David Lean'in üstlendiği "Doktor Jivago" dur. Ardından, üç kayda değer film daha yaptı: 1966'da "Blowup", 1970'te "Zabriskie Point", ve 1974'te "The Passenger". 1946'da Giulana Fastri ile evlendi. 1950'de bir güzellik yarışmasında hakemlik yaptığı sırada Sofia Lazzaro ile tanıştı. Ertesi yıl (1951), Sofia'yı "Anna" adlı filminde oynattı. Arkadaşı Goffredo Lombardo, 1952'de, Lazarro'nun adını Sophia Loren olarak değiştirdi. 1957'de ilk eşinden Meksika'da ondan habersizce boşandı ve Sophia Loren ile evlendi. Boşanmak o tarihte İtalya'da yasak olduğundan, ve Ponti çok eşlilik ile suçlanacağı için İtalya'ya geri dönemediler. 1960'ta Ponti ve Loren İtalya'ya döndüler ve evli olduklarını inkar ettiler. 1965'te Fransız vatandaşlığına geçtiler ve Giulana Ponti eşini boşadı, böylece Ponti ve Loren 1966'da evlendiler. 1975 yılında, Ponti'ye iki kez başarısız kaçırma girişimi düzenlendi. 1979'da, yurt dışına para ve sanat eseri kaçırmak suçundan gıyabında yargılanarak, 22 milyar İtalyan lireti para cezası ve 4 yıl hapisle cezalandırıldı. Ancak, Fransız vatandaşlığı sayesinde bu cezalardan kurtuldu. Bu suçlardan 1990 yılında aklandı. Türkiye'nin ilçeleri Türkiye'nin ilçeleri, Türkiye'de illerden sonraki gelen idari bölümlerdir. Osmanlı Devleti ve Türkiye Cumhuriyeti'nin ilk yıllarında ilçeler kaza olarak bilinmekteydi. Her il birden fazla ilçeden oluşur. İl merkezi de bir ilçe oluşturmakta olup buna merkez ilçe denir. Büyükşehir belediyesi olan il merkezleri ise birden fazla merkez ilçeden oluşmaktadır. İlçe merkezlerinin adı illerde olduğu gibi ilçenin kendisi ile aynıdır. İlçelerde yönetme ve yürütme görevini, devlet tarafından atanan kaymakamlar yerine getirir. Merkez ilçelerde (büyükşehirler hariç) ise bu görev doğrudan bağlı bulunduğu ilin valisi tarafından yerine getirilir. İlçelerin kurulup kaldırılması ve değiştirilmesi de tıpkı illerde olduğu gibi kanunla olmaktadır. Türkiye'de 1999 yılında Düzce'nin il olması ile beraber 81 il ve bunlara bağlı toplam 973 ilçe bulunmaktadır. İlçelerin 51'i aynı zamanda il merkezidir. Bulundukları yere göre; B'Day B'Day, Amerikalı R&B şarkıcısı Beyoncé'nin ikinci stüdyo albümü. Columbia Records ile Music World Music ve Sony Urban Music iş birliğiyle, Beyoncé'nin yirmi beşinci doğum günü olan 4 Eylül 2006'da tüm dünyada yayımlandı. Başlangıçta albümün 2004 yılında sanatçının ilk stüdyo albümü "Dangerously in Love"'ın ardından yayımlanması planlandı. Ancak, Destiny's Child'ın "Destiny Fulfilled" albümünün kayıtları ve Beyoncé'nin rol aldığı "Rüya Kızlar" filminin çekimleri nedeniyle ertelendi. Filmin çekimleri sonrasında yaptığı tatil sırasında Knowles, çeşitli yapımcılarla irtibata geçti. Daha hızlı iş birliği için teknik istihdam yarattı ve albümü üç haftada tamamladı. Şarkıların sözleri, Knowles'ın filmdeki rolünden esinlenerek yazıldı. Albüm müzikal anlamda, hip hop ve R&B unsurları içeren 70'li ve 80'li yılların funk ve ballad tarzlarından oluşmaktadır. Knowles'ın vizyonunun bir parçası olarak, şarkılarda canlı enstrümantasyon kullanıldı. Albüm ticarî anlamda başarılı oldu. Bir haftada 541.000 kopya satan albüm, ABD "Billboard" 200 listesine zirveden giriş yaptı ve önceki albüm "Dangerously in Love"'ın başarısını geçti. Albümden altı tekli piyasaya sürüldü ve her biri dünya çapında çeşitli listelerde ilk ona girmeyi başardı. "B'Day" 3 Nisan 2007'de çift disklik özel sürüm hâlinde yeniden yayımlandı. Ayrıca, on üç adet video klip içeren bir DVD karşılığı da piyasaya sürüldü. "B'Day", Amerika Birleşik Devletleri'nde RIAA tarafından üç kez platin plak ile ödüllendirildi. 2002'de, Knowles ilk stüdyo albümü "Dangerously in Love" için kırk beş parça kaydetti. 2003 yılında "Dangerously in Love" albümünün yayımlanması sonrasında, Knowles önceki albümden artan parçalarla bir albüm daha yapmayı planlıyordu. Ancak 7 Ocak 2004'te, Columbia Records sözcüsü, Knowles'ın Destiny's Child'ın bir sonraki albümüne konsantre olmak ve Houston'da Super Bowl XXXVIII konserinde ABD ulusal marşını seslendirmek için bu planlarını erteleyeceğini açıkladı. 2005 yılı sonunda Knowles, "Rüya Kızlar" filminde rol alacağı için, ikinci albümünün kayıtlarını erteledi. Knowles, stüdyoya dönmek için filmin çekimleri sona erene kadar beklemeye kadar verdi. Knowles, "Billboard" dergisine şunları söyledi: "Filmin yapımını bitirene dek, albüm için şarkılar yazmayacağım." "Rüya Kızlar" filminin çekimleri bittikten sonra bir aylık bir tatile çıkan Knowles, albüm üzerinde çalışmak üzere stüdyoya gitti. Knowles şunları söyledi: "Bastırılmış çok fazla şey var, çok sayıda duygular, çok sayıda fikirler." ve bunlar Knowles'ın, babası ve menajeri Mathew Knowles'a söylemeden çalışmaya başlaması yönünde onu harekete geçirdi. Knowles'ın A&R'ı Max Gousse ve bir grup yapımcı, albümde iş birliği yapmak için Knowles ile irtibata geçti. Knowles söz yazarı ve yapımcılar Rich Harrison, Rodney Jerkins ve Sean Garrett ile birlikte çalışmalara başladı. Ayrıca birkaç stüdyo kişilikleri ile de iş birliği yaptı: Cameron Wallace, The Neptunes, Norveçli yapımcılık ikilisi Stargate, Amerikalı hip hop yapımcısı ve rapçi Swizz Beatz ve Walter Millsap. İki kadın söz yazarı da albümün yapım ekibinin içinde yer aldı: Daha önce "Dangerously in Love" albümünde de yer alan Knowles'ın kuzeni Angela Beyincé ve albümün ilk teklisi "Déjà Vu"nun yazarlarından biri olan Makeba Riddick. Jay-Z'nin birden fazla yapımcıyla çalışma yönteminden etkilenen Knowles, New York'ta Sony Music Stüdyoları'nı kiraladı ve Harrison, Jerkins ve Garrett ile çalışmalara başladı. Oturumlar sırasında, yaptığı iş birliğinin devamlılığını sağlamak için sırayla odalara giriyordu ve yapımcılar arasında "sağlıklı bir rekabet"i teşvik ediyordu. Knowles potansiyel bir şarkı olduğunu anladığında, bunu gruba söylüyordu ve üç saat sonra şarkı hazır oluyordu. Knowles ve diğer ekip sözler üzerinde çalışırken; The Neptunes, Jerkins ve Swizz Beatz de aynı anda şarkıların yapımıyla uğraşıyorlardı. Tüm bu ekip, bazı günler on dört saat çalışıyorlardı. Knowles, tüm şarkıların aranjmanında, yazımında ve yapımında görev aldı. Makeba Riddick, MTV News'a şunları söyledi: Swizz Beatz albümdeki dört şarkının yapımcılığını üstlendi ve ekibin en çok şarkı üreten yapımcısı oldu. Knowles günde üç şarkı kaydetti ve kayıtları iki haftada tamamladı. Altı hafta uğraşılması planlanan "B'Day" albümü, Knowles'ın doğum günü için üç haftada tamamlandı. Albüm için yirmi beş şarkı yapıldı; şarkıların on bir tanesi albüme konulması için seçildi ve mastering'i Temmuz ayında yapıldı. "B'Day" albümü çeşitli Amerikan tarzlarından oluştu ve önceki albüm gibi R&B ve hip hop izleri taşıyan urban contemporary unsurları içermektedir. Bazı şarkılar, örnekleme yoluyla oluşturulmuştur ve 70'li ve 80'li yılların tarzındadır. "Suga Mama", Jake Wade and the Soul Searchers'ın "Searching for Soul" parçasından blues-gitar örnekleri içermektedir ve 70'lerin funk ile 80'lerin go-go melodilerini hatırlatmaktadır. "Upgrade U", Betty Wright'ın 1968 tarihli "Girls Can't Do What the Guys Do" parçasından örnekler içermektedir. "Resenment", "Super Fly" film müziği albümündeki 1972 tarihli Curtis Mayfield'ın "Think (Instrumental)" parçasından örnekler barındırmaktadır. "Déjà Vu", 70'lerin etkileri içerir. "Green Light" bir klasik groove'dur. "Get Me Bodied" twang adlı gitar tonunu içerir ve Teksas kaynaklı bir müzik türüdür. Knowles, "B'Day" albümündeki şarkıların çoğunu canlı enstrümantasyonla oluşturdu. "Déjà Vu" şarkısı altyapısında bas gitar, konga, hi-hat, korno ve 808 içermektedir. Knowles şunu söyledi: "'Déjà Vu'yu kaydettiğimde ... Albüm üzerinde çalışmaya başlamadan önce, tüm şarkılarıma canlı enstrümanlar eklemek istiyordum..." "Déjà Vu" şarkısı old school korno yapımı iken, "Ring the Alarm" şarkısında perküsyon ve "Irreplaceable" şarkısında gitar melodisi kullanıldı. Albümün teması ve müzikal tarzında, Knowles'ın "Dreamgirls" şarkısındaki rolünden esinlenildi. Filmin teması hayaller etrafında dönmektedir ve 60'ların üç kadın şarkıcıdan oluşan kurgusal bir müzik grubunu anlatmaktadır. Knowles filmde grubun ana vokalisti Deena Jones'u canlandırmaktadır. Rolü nedeniyle, Knowles albümün yapımında feminizim ve kadın güçlenmesinden ilham aldı. Albümün açılış parçası "Déjà Vu", Jay-Z'nin söylediği bir rap bölümü içerektedir. Albümün ilk teklisi olarak Temmuz 2006'da yayımlandı ve karışık eleştiriler aldı. Şarkı, ABD'de dört ve İngiltere'de bir numara oldu. Şarkının video klibi hayranlarını hayal kırıklığına uğrattı ve yeniden çekilmesi yönünde binlerce talep aldı. "Get Me Bodied" video klibinde Knowles'ın eski grup arkadaşları Kelly Rowland ve Michelle Williams ile kız kardeşi Solange Knowles da rol aldı. Albümün ikinci parçası olan "Get Me Bodied", ABD'de beşinci tekli olarak yayımlandı ve "Billboard" Hot 100 listesinin 68 numarasında kalarak, albümün en düşük liste başarısı gösteren teklisi oldu. "Suga Mama", albümün üçüncü parçasıydı ve video klibinde Knowles, bir mekanik boğa üzerinde rodeo yaparken görüldü. Promosyon tekli olan "Upgrade U", albümün dördüncü parçasıdır. Jay-Z ile düet olan bu parçada, lüksten bahsedilmektedir. Knowles, video klibin büyük kısmında Jay-Z'yi canlandırdı. Albümün ikinci teklisi olan "Ring the Alarm"ın melodisinde siren kullanıldı. "Beyoncé'nin sound'unun daha sert tarafını gösteren" bir şarkı olarak gösterildi. 3 Ekim'de yayımlandı ve "Billboard" Hot 100 listesine on iki numaradan giriş yaparak, albümün en yüksek girişini elde etti. "Kitty Kat" albümün altıncı parçasıdır ve video klibinde Knowles, dev bir kedi ile görülür. Sonraki parça "Freakum Dress", iki notalı bir riff ve hızlı bir ritme sahip bir crescendo idi. "Green Light", albümün yedinci parçasıydı ve ABD dışında tekli olarak yayımlandı. Parçadaki "uh-huh huh huh" vokalleri "Crazy in Love"ın bir yansımasıdır. Üç günde çekilen video klipte, on sekiz saat boyunca balerin ayakkabıları giymesi nedeniyle, Knowles kas spazmı geçirdi ve ayaklarında kabarcıklar meydana geldi. Knowles, bunu en zor video çekimi olarak kabul etmektedir. Albümün dokuzuncu parçası "Irreplaceable", ABD'de üçüncü ve Kuzey Amerika dışında ikinci teklisi olarak piyasaya sürüldü. Olumlu eleştiriler toplayan şarkı; "Billboard" Hot 100 listesinin zirvesindeki yerini on hafta boyunca korudu ve albümün en başarılı teklisi hâline geldi. Video klibinde Knowles'ın turne grubu Suga Mama'nın performansı yer almaktadır. Bir ballad ve Victoria Beckham cover'ı "Resentment", albümün kapanış parçasıdır. "Listen", albümün Kuzey Amerika basımında bonus parça olarak yer alır ve "kalbimdeki şarkı" hakkındadır. "Dreamgirls" filminin soundtrack albümü için hazırlandı, çünkü filmin ikinci yarısında eşlik edecek bir şarkı aranıyordu. "B'Day", Columbia Records ile Sony Urban Music ve World Music iş birliğiyle Knowles'ın yirmi beşinci doğum günü olan 4 Eylül 2006'da yayımlandı. Ardından, 5 Eylül'de Kuzey Amerika'da yayımlandı. Albümün genişletilmiş çift disklik özel sürümü, orijinal sürümden yedi ay sonra, 3 Nisan 2007'de raflardaki yerini aldı. Ardından, 23 Nisan'da Birleşik Krallık'ta yayımlandı. Orijinal sürümün parça listesinden ayrı olarak, özel sürümde beş yeni şarkı bulunmaktadır. Bunlardan; Shakira ile düet olan "Beautiful Liar", "Billboard" listesinde 7 Nisan 2007'de doksan dört numaradan üç numaraya yükseldi. "Amor Gitano" veya "Gypsy Love", Meksikalı şarkıcı Alejandro Fernández ile düet olan flamenko-pop türünde bir şarkıdır. Bunların yanı sıra birkaç İspanyolca kayıt da özel sürümde yer aldı. İngilizce dışında bir dilde şarkılar kaydetme fikri, Knowles'ın grubunun Alejandro Sanz ile "Quisiera Ser" parçasında iş birliği yapmasından kaynaklandı. Knowles, bu çalışmalarda yapımcı Rudy Perez ile çalıştı. Aynı zamanda, "B'Day Anthology" albümü piyasaya sürüldü. "Listen" video klibinin yönetmenin montajı ve "Get Me Bodied" video klibinin uzatılmış remixinin de aralarında bulunduğu on video klip, bu albümde yer aldı. Videoların çoğu, Knowles'ın yüksek tempolu parçalarının videoları idi. Video kliplerin çekimleri iki haftada tamamlandı. İlk başta, DVD yalnızca Wal-Mart üzerinden satışa sunuldu, ancak daha sonra diğer pazarlardan da elde edilebilir hâle geldi. Diğer sürümlerde, İspanyolca şarkılara yer verilmedi. 2006 yılı ortalarında Knowles, 2007 yılında başlayacak olduğu The Beyoncé Experience turnesi için tümü kadın üyelerden oluşan bir grup aradı. Tüm dünyadan klavyeciler, bas gitaristler, gitaristler, kornocular, perküsyonistler ve bateristler seçti. Doksandan fazla yerde konser verdiği turnesine 10 Nisan 2007'de Japonya'da başladı ve turnesini 30 Aralık 2007'de Las Vegas'ta bitirdi. "B'Day" albümü "Billboard" 200 listesine 23 Eylül 2006'da bir numaradan giriş yaptı ve listeye yapılmış en yüksek girişi yaptı. Albüm, Knowles'ın önceki albümü "Dangerously in Love"'dan sonra en yüksek girişi yapmayı başaran ikinci albümü aldı. Albüm, önceki albümün ilk hafta satışını geçerek 541.000 adetlik satışa ulaştı. Nielsen SoundScan'a göre, "B'Day" albümü o yılın Mayıs ayında Tool'un 564.000 kopya satan "10,000 Days" albümünden sonra en çok satan albüm oldu. Aynı zamanda, "B'Day" albümü "Billboard" dergisinin diğer listeleri Top R&B/Hip-Hop Albums ve Top Internet Albums listelerinde de zirveye ulaştı. 2006 yılında albüm, RIAA tarafından iki kez platin plak kazandı. "B'Day"