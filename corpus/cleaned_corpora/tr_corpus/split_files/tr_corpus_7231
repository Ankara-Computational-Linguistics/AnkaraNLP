"Dalkavukların İhtişamı ve Sefaleti - Glanz und Elend der Kurtisanen" gibi olmasına karar verdi. Kısa bir şiirle başlayan sahnelerde, Almanya'nın günlük yaşamındaki nasyonal sosyalizm anlatılıyordu. Sahnelerin birbirleriyle bağlantısı yoktu. Her sahnede farklı bir başrol vardı. Bütün sahneler, nasyonal sosyalist ideolojinin, insanların yaşam alanına nasıl girdiğini anlatıyordu. Örneğin "Adalet İşleyişi- Rechtsfindung" sahnesinde, üç SA subayına karşı açılan bir ceza davasında hakim, kimse kendisine ondan beklenenin ne olduğunu söylemediği için, ne yapacağını bilememektedir. Durum apaçık ortada olmasına rağmen, dava komik bir oyuna dönüşür. Sonuçta hakimin kafası öyle bir karışır ki, karar vermeye kolunun altında, dava dosyası yerine adres defteri ile gider. "Muhbir - Der Spitzel" sahnesinde, düzene karşı biraz eleştirel konuştukları için, oğullarının kendilerini ihbar etmesinden korkan anne ve babanın korkuları anlatılır. Oyun ilk olarak Malik Yayınevi tarafından 1938 yılında Prag'da basıldı. 1938 yılındaki politik durumlar nedeniyle 1938'in sonlarında basılı oyunun yok edildiği tahmin edilmektedir. Amerika'da Eylül 1944'te İngilizce yayınlandı. İlk Almanca basımı gene Amerika'da New York'ta yayınlandı. Oyun Almanya'da 1948 yılında Aufbau Yayınevi tarafından yayınlandı. Türkiye'de, 2000 yılında Yılmaz Onay çevirisi ile, Mitos - Boyut Yayınları tarafından yayınlandı. Tony Gervaise Tony Gervaise (10 Mayıs 1955 Paisley), İskoç eski futbolcu ve kadın futbol takımı teknik direktörü. Arsenal LFC'nin teknik direktörüdür. Görevi 2009 yılında Vic Akers'dan devralmıştır. Profesyonel futbol kariyeri boyunca sol bek olarak görev alan Gervaise, İskoçya Futbol Ligi ve Scottish Premier League'de mücadele etmiştir. 1977 ile 1987 yılları arasında, Clydebank FC, Hamilton Academical, Queen of the South ve Stranraer FC takımlarında forma giymiştir. Bu dört takımda toplam 208 kez görev alan Gervaise, 2 de gol kaydetmiştir. Si la vie est cadeau "Si la vie est cadeau" (), Corinne Hermès tarafından seslendirilen 1983 Eurovision Şarkı Yarışması'nda Lüksemburg'u temsil eden şarkı. Şarkı Fransızca dilinde seslendirilmiştir. Alain Garcia tarafından yazılmıştır. Şarkı yarışmada Belçika'nın temsilcisi Pas de Deux'ın şarkısı "Rendez-vous"'dan sonra 20. sırada çıkmıştır. Yarışmada 20 şarkı arasından 1. olarak Lüksemburg'a beşinci kez birinciliği getirmiştir. Bir sonraki gelen 1984 yarışması'nda Lüksemburglu katılımcı, "100% d'amour" adlı şarkısıyla Sophie Carle olmuştur. Bir sonraki 1983 yarışması'nı kazanan İsveçli katılımcı "Diggi-Loo Diggi-Ley" adlı şarkısıyla Herreys olmuştur. Chicago Cab Chicago Cab (diğer adıyla "Hellcab") 1997 yapımı trajikomedi filmidir. Yönetmenliğini John Tirtori ve Mary Cybulskinin yaptığı film Will Kern tarafından senaryosu yazılmıştır. Senaryosu yine Kern'in oyunundan esinlenilmiştir. Başrolünde Paul Dillon'un oynadığı filmde Julianne Moore ve John Cusack gibi oyuncular cameo görüntü yapmaktadırlar. IMDb'de Chicago Cab AutoIt AutoIt, Microsoft Windows için ücretsiz bir otomasyon yazılımıdır. Yazılımın ilk versiyonları tamamen otomasyona yönelik hazırlanmış olsa da sonradan kapsamı genişletilerek hemen her türlü uygulamanın geliştirilebileceği bir programlama aracı haline gelmiştir. Versiyon 3 sürümüyle birlikte söz dizimi BASIC türevi dillere benzer şeklide yeniden yapılandırılmıştır. Dizinleri de kapsayan değişik tipteki verileri saklayabilen Varyant tipindeki değişkenlerin kullanıldığı üçüncü nesil bir programlama dilidir. Windows 95, 98, NT4, XP, 2003, Vista ve Windows 7 ile uyumludur. Ancak 3.3.0.0 versiyonundan sonra Windows 2000'den öncekilere destek verilmemeye başlamıştır. Bir AutoIt betiği, AutoIt yorumlayıcısının yüklü olmadığı bilgisayarlarda çalışabilecek şekilde, sıkıştırılmış bir EXE programı haline getirilebilir. UDF (User Defined Functions "Kullanıcı Tanımlı Fonksiyonlar") olarak bilinen geniş bir fonksiyon kütüphanesi standart olarak programla birlikte gelir veya bazıları AutoIt internet sitesinden indirilebilir. AutoIt aynı zamanda ücretsiz SciTE editör tabanlı bir IDE ile birlikte dağıtılmaktadır. Derleyici ve yardım metinleri de AutoIt kullanan geliştiriciler için tamamen bu birime entegre edilmiştir. Belucistan (anlam ayrımı) Belucistan (Beluçça: بلوچستان ), aşağıdaki anlamlara gelebilir: Woolwich (Londra) Woolwich Londra'nın güneydoğusundaki Greenwich ilçesinin banliyö semtlerinden biridir. Thames Nehri'nin güneyinde yer almasına rağmen, bir parçası nehrin kuzeyinde yer almaktadır. (Bu yer Newham ilçesinin bir parçasıdır.) 1889 yılına kadar Kent ilinin bir parçasıyken, Londra ilinin oluşturulmasıyla buraya bağlanmıştır. Bu bölge, Londra Planı'nda Büyük Londra'nın 35 büyük merkezinden biri olarak yer almaktadır. Woolwich'in en geç Demir Çağı çağında kurulduğu tahmin edilmektedir. Şimdiki Riverside Park'ta bir Roma kalesi bulunmuştur. Ayrıca, Arsenal futbol takımı 1886 yılında işçiler tarafından Woolwich kurulmuştur. Woolwich'in bugünkü nüfusu 27,700'dür. Ein biÃŸchen Frieden "Ein bißchen Frieden" (), Nicole tarafından seslendirilen 1982 Eurovision Şarkı Yarışması'nda Almanya'yı temsil eden şarkı. Şarkı Almanca dilinde seslendirilmiştir. Şarkı Bernd Meinunger tarafından yazılmıştır. Şarkı yarışmada İrlanda'nın temsilcisi The Duskeys'in şarkısı "Here Today Gone Tomorrow"'den sonra 18. sırada çıkmıştır. Yarışmada 18 şarkı arasından 1. olmuştur. Bir sonraki gelen 1983 yarışması'nda Alman katılımcı, "Rücksicht" adlı şarkısıyla Hoffmann & Hoffmann olmuştur. Bir sonraki 1983 yarışması'nı kazanan Lüksemburglu katılımcı "Si la vie est cadeau" adlı şarkısıyla Corinne Hermès olmuştur. Şarkı 2005'te Avrupa Yayın Birliği'nin seçtiği "Eurovision tarihindeki en popüler on beş şarkı" arasında ve aynı yıl 50. yıl nedeniyle Danimarka'da yapılan "Congratulations" konserinde yer aldı. Gecenin sonunda yarışma tarihinin en popüler yedinci şarkısı seçildi. Romantik Katil Romantik Katil (özgün adı:"Grosse Pointe Blank") 1997 yapımlı kara komedi filmidir. George Armitage'in yönettiği filmin başrollerinde John Cusack, Minnie Driver, Dan Aykroyd, Jeremy Piven, Alan Arkin, Benny Urquidez ayrıca Hank Azaria ve Joan Cusack oynamaktadır. Müziklerini Cusack'ın arkadaşı Joe Strummer tarafından hazırlanmıştır. Filmin soundtrackı ise genel olarak 1980'li yılların bağımsız hit şarkılarını barındırmaktadır. Total Film dergisi tarafından En iyi 21'inci Komedi Filmi seçilen film, Joan Cusack'a Chlotrudis ödülü kazandırırken İngiliz oyuncu Minnie Driver ise Londra Film Eleştirmenleri Birliği tarafından Yılın Yardımcı Kadın Oyuncusu ödülünü aldı. ABD gişelerinde 30 milyon dolara yakın hasılat elde eden film, eleştirmenlerin geneli tarafından olumlu yorumlar almış, Cusack kendisi ise verdiği bir demeçte en iyi 5 filminden birinin Grosse Pointe Blank olduğunu belirtmiştir. Genel olarak klişeden uzak diyaloglar ve sahne, zengin diyaloglar, oyuncuların performansı ve kara komediyi kullanma tarzıyla dikkate gelmektedir. John Cusack'a göre "War, Inc." bu filmin bir nevi devam filmidir. Film kiralık bir katilin Grosse Pointe kasabasına bir suikast için gelmesini konu almaktadır. Burada aynı zamanda eski okul arkadaşları onuncu yıl mezuniyetlerini kutlamaktadır. Aynı şekilde burada eski aşkı ile de (Minnie Driver) karşılaşacaktır. Dan Aykroyd, Blank'ı öldürmeye çalışan katil, Joan Cusack Blank'ın asistanı ve Alan Arkinde Blank'ın sürekli odasını bastığı psikolog rolünde görünmektedir. Filmden sonra Minnie Driver ile John Cusack arasında da bir ilişki başlamış ama pek fazla sürmemiştir. IMDb'de Grosse Pointe Blank Pencap (anlam ayrımı) Pencap, aşağıdaki anlamalara gelebilir: Sodyum klorat Sodyum klorat NaClO kimyasal formülüne sahip bir inorganik bileşiktir. Suda kolayca çözünür, beyaz kristal bir tozdur. Higroskopiktir. Sodyum klorat 300 °C’nin üzerinde ayrışarak oksijen ve sodyum klorür ortaya çıkar. Özellikle, çok parlak kâğıt imal etmek için ağartma hamurundaki uygulamalara yönelik olarak yılda birkaç yüz milyon ton üretilmektedir. Endüstriyel olarak sodyum klorat, sıcak bir sodyum klorür çözeltisinin elektrolizi ile üretilir: Bu reaksiyon, sıcakta (en az 70 °C) ve kontrollü pH’da ilerler. Daha düşük sıcaklıkta veya yüksek pH ile başka bir reaksiyon oluşur: Sodyum klorat işlemi, sodyum hidroksit ve klor gazının elektrolitik üretimi için endüstriyel bir işlem olan kloralkali işlemi ile karıştırılmamalıdır. Klor gazı bir sodyum hidroksit çözeltisinden geçirilerek de sentezlenebilir. Daha sonra kristalleştirme ile saflaştırılır. Sodyum kloratın ana ticari kullanımı klor dioksit (ClO) yapımıdır. Klorat kullanımının yaklaşık % 95'ini oluşturan en büyük ClO uygulaması, kâğıt hamurunun ağartılmasıdır. Endüstriye olarak tüm perklorat bileşikleri, sodyum klorat çözeltilerinin elektrolizi ile oksidasyona uğratılmak suretiyle üretilir. Sodyum klorat, seçici olmayan bir herbisit olarak kullanılır. Tüm yeşil bitki kısımları için fitotoksik olarak kabul edilir. Ayrıca kök emilimi yoluyla da öldürebilir. Sodyum klorat tarla sarmaşığı, köygöçüren, kanyaş, bambu, kanarya otu ve sarı kantaron gibi çeşitli yabancı otları kontrol etmek için kullanılabilir. Herbisit esas olarak, for spot treatment ürün olmayan boş arazilerde mevki ilaçlamaları ve yol kenarları, otoyollar ve hendekler gibi alanlarda tüm bitkilerin kontrolü için total bir herbisit olarak kullanılır. Sodyum klorat ayrıca aşağıdaki kültür bitkileri için defoliant ve kurutucu madde olarak kullanılır Atrazin ile kombinasyon halinde kullanılırsa, etkinin sürekliliğini arttırır. 2,4-D ile birlikte kullanılırsa, performans artırılır. Sodyum kloratın toprak sterilleştirici etkisi vardır. Sulu çözeltide diğer herbisitlerle karıştırılması, oksidasyona duyarlı olmadıkları sürece bir dereceye kadar mümkündür. Ot ilacı olarak sodyum kloratın satışı, 2009 yılında Avrupa Birliği'nde sağlık tehlikeleri nedeniyle yasaklandı. Ticari uçaklarda olduğu gibi kimyasal oksijen jeneratörü, kabin basıncındaki düşmelerden korunmaları için yolculara acil oksijen sağlar. Oksijen, sodyum kloratın yüksek sıcaklıkta ayrışmasıyla üretilir: Bu reaksiyonu başlatmak için gereken ısı, sodyum klorat ile karıştırılmış az miktarda demir tozunun oksidasyonu ile üretilir ve reaksiyon, üretilenden daha az oksijen tüketir. Baryum peroksit (BaO) , ayrışmada önemsiz bir ürün olan kloru absorbe etmek için kullanılır. Acil durum maskesi çekildiğinde bir ateşleyici şarjı etkinleştirir. Benzer şekilde Solidox kaynak sistemi, oksijen üretmek için yanıcı liflerle karıştırılmış sodyum klorat topakları kullandı. Sodyum klorat, baruta benzer, hava geçirmez alanlarda yanan oldukça patlayıcı bir yakıt yapmak için sakkaroz şekeri ile karıştırılabilir. Bu reaksiyon şöyledir: 8 NaClO + CHO â†’ 8 NaCl + 12 CO + 11 HO Bununla birlikte, sodyum klorat nem çekici olduğu için çoğunlukla potasyum klorat ile değiştirilir. Oksidatif doğası nedeniyle, sodyum klorat yutulursa çok toksik olabilir. Hemoglobin üzerindeki oksidatif etki metemoglobin oluşumuna yol açar. Bunu, globin proteininin denatürasyonu ve eritrosit membran proteinlerinin membran enzimlerine zarar veren çapraz bağlanması izler. Bu durum, membranın geçirgenliğinin artmasına ve ciddi hemolize yol açar. Hemoglobinin denatürasyonu, G6PD metabolik yolunun kapasitesini aşar. Ayrıca, bu enzim, aktivitesini azaltarak klorat ile doğrudan denatüre edilir. Askorbik asit ve metilen mavisi ile terapi methemoglobinemi tedavisinde kulanılır. Bununla birlikte, metilen mavisi, G6PD sisteminin normal işleyişini gerektiren NADPH varlığını gerektirdiğinden, hemoglobin oksidasyonu ile karakterize edilen diğer koşullardan daha az etkilidir. DIC ve böbrek yetmezliği dahil olmak üzere çoklu organ yetmezliği ile birlikte akut ciddi hemoliz sonuçları baş gösterir. Ayrıca, proksimal renal tübüle doğrudan bir zehirlilik vardır. Tedavi kan değişimi, periton diyalizi veya hemodiyalizden oluşacaktır. Sodyum klorat toz, sprey ve granül formülasyonlarında piyasaya sürülür. Kuru karışımlarda diğer madelerle, özellikle organik maddeler ve diğer herbisitler, kükürt, fosfor, metal tozları ve kuvvetli asitlerle yangın ve patlama riski vardır. Özellikle şekerle karıştırıldığında patlayıcı özelliklere sahiptir. Bu maddelerden biriyle yanlışlıkla karıştırılırsa, konutlarda saklanmamalıdır. Sodyum klorat toz, sprey ve granül formülasyonlarında piyasaya sürülür. Kuru karışımlarda diğer madelerle, özellikle organik maddeler ve diğer herbisitler, kükürt, fosfor, metal tozları ve kuvvetli asitlerle yangın ve patlama riski vardır. Özellikle şekerle karıştırıldığında patlayıcı özelliklere sahiptir. Bu maddelerden biriyle yanlışlıkla karıştırılırsa, konutlarda saklanmamalıdır. Pazarlanan formülasyonlar bir yangın geciktirici içerir. Ancak, kasten tutuşturulursa bunun çok az etkisi vardır. Ticari olarak satılan klorat ot ilaçlarının çoğu, yaklaşık% 53 sodyum klorat ve geri kalanı sodyum metaborat veya amonyum fosfatlar gibi bir yangın baskılayıcı içerir. Sodyum klorat, çeşitli ticari herbisitlerde aktif maddedir. Sodyum klorat içeren ürünler için bazı ticari isimler Atlacide, Defol, De-Fol-Ate, Drop-Leaf, Fall, Harvest-Aid, Kusatol, Leafex ve Tumbleaf'dir. Bileşik, atrazin, 2,4-D, bromacil, diuron ve sodyum metaborat gibi diğer herbisitlerle kombinasyon halinde kullanılabilir. Sodyum klorat, AB Yönetmelikleri uyarınca verilen bir karardan sonra yasaklandığı 2009 yılına kadar AB içinde yaygın olarak kullanılan bir ot ilacı idi. AB dışındaki ülkelerde bir herbisit olarak kullanımı bu durumdan etkilenmez. AB ülkelerinde ise, klor dioksit biyositlerinin üretimi ve kağıt hamuru ve kağıt ağartma gibi diğer herbisit olarak tüketilmeyen uygulamalarda kullanımı devam etmektedir. Yeni Zelanda’daki Massey Üniversitesi’nden tarihçi James Watson, 1930’larda kanarya otunu kontrol etmek için herbisit olarak kullanılan sodyum klorat nedeniyle oluşan kazalar hakkında, çok ilgi gören ve konuşulan "Mr. Richard Buckley'in Patlayan Pantalonlarının Önemi" adlı makaleyi yazdı. Bu daha sonra 2005 yılında, ona Ig Nobel Ödülünü kazandırdı, ve MythBusters’ın Mayıs 2006 "Patlayan Pantolonlar" bölümünün temelini oluşturdu. Roadside Prophets Roadside Prophets 1992 yapımı kült film. Abbe Wool tarafından yazılıp-yönetilmişdir, filmde punk grubu X, and Adam Horovitz (Beastie Boys) yer almaktayken, Timothy Leary, Arlo Guthrie, Dick Rude, ve David Carradine gibi isimler cameo görüntü yaparken, film aynı zamanda John Cusackın genelinin dışında bir karakteri (Caspar) canlandırması ile ilgi toplarken, aktör Don Cheadle ise filmde bir rolde yer almaktadır. Championship Manager 2010 Championship Manager 2010 bir futbol menajerlik simülasyonudur. Beautiful Game Studios tarafından geliştirilmiş ve Eidos Interactive tarafından 11 Eylül 2009'da Pc için yayınlanmştır. Serinin en son oyunudur. 3D maç motoru yeniden revizyona girmiştir bu sefer 500 kişilik bireysel oyuncuyla maç motoru animasyonları düzenlenmiştir. 7 Farklı kamera açısı ve oynanan maçları kaydetme ve kaydedileni izleme olanağına sahip. Yeni başlayan oyuncular için scouting(gözcülük) sistem daha kolay ve daha erişebilir ve daha kullanışlı.Yöneticiler farklı ülke ve harcamaları artık bir dünya haritası üzerinde verilecek Oyundaki mesajlaşma sistemi büyük çapta genişlemiş ve işinize çok yaramakta ve istenilen habere daha kolay ulaşılabilmekte.Gerçek medya yayınlarınının en son haberlerini Cm haber sistemiyle haberdar olabilmekteyiz. Yeniden düzenlenen ekran penceresi daha dinamik bir hale getirildi oyunculara daha çok oyundaymış hissi vermekte. Baryum perklorat Baryum perklorat formülü Ba(ClO) olan bir kimyasal bileşiktir. Perklorik asitin baryum tuzu olan bu bileşik diğer perkloratlar gibi kuvvetli bir oksitleyicidir. Piroteknik endüstrisinde kullanılır. Baryum perklorat 505 °C de bozunur. Baryum perklorat perklorik asitin baryum oksit, baryum hidroksit veya baryum karbonata etki ettirilmesiyle oluÅŸur. Sodyum nitrat Sodyum nitrat formülü NaNO olan kimyasal bileşiktir . Güherçile den ayırmak için "Şili güherçilesi" (bu ülkede büyük miktarda yığınlar halinde bulunması nedeniyle bu ad verilmiştir) adı da verilen bu beyaz renkli kristal tuz, potasyum nitrata oranla suda çok fazla çözünmektedir. Havadan nem çeker. Sodyum nitrat gıda katkısı ve gübrelerde, piroteknik malzeme olarak, sis bombasının içeriğinde, katı roket itici yakıtı olarak kullanıldığı gibi, cam ve seramik sektöründe de kullanılır. Bileşik bu amaçlar için kullanılmak için Şili’de bulunan geniş güherçile yataklarından çok miktarda çıkarılmaktadır. Şili güherçilesinin Avrupa’ya ilk sevkiyatı 1820 ya da 1825 yılında İngiltere’ye gerçekleşse de herhangi bir alıcı bulunamadığından dolayı gümrük ücretini ödememek için denize döküldü. Ancak zamanla, Güney Amerika güherçile madenciliği karlı bir iş haline geldi (1859 yılında, sadece İngiltere 47,000 metrik ton tüketti). Şili, Pasifik Savaşı (1879-1884)nda Peru ve Bolivya müttefik kuvvetlerine karşı savaştı ve bütün zengin maden yataklarını aldı. 1919 yılında, Ralph Walter Graystone Wyckoff X ışını kristalografisini kullanarak sodyum nitratın kristal yapısını belirledi. Doğal olarak oluşan sodyum nitratın en büyük birikimleri, nitrat tuzlarının kaliş cevheri adı verilen tuz yataklarına bağlandığı Şili ve Peru'da bulunur. Nitratlar, denizden gelen sis yağışı ve deniz serpintisinin yükseltgenip kurumasıyla ve ardından havada taşınan NaNO, KNO, NaCl, NaSO ve I’un yerçekimine uyarak kuru çöl atmosferinde karada çökmesi sonucu birikirler. El Niño/La Niña aşırı kuraklık / şiddetli yağmur döngüleri, hem kuraklık hem de su çözeltisi / yeniden taşınma / yamaçlara ve havzalara taşınması yoluyla nitrat birikimini destekler; kılcal çözelti hareketi nitrat katmanları oluşturur; saf nitrat nadir damarlar oluşturur. 20. yüzyılın dönümünde, Alman kimyagerler Fritz Haber ve Carl Bosch, endüstriyel ölçekte atmosferden amonyak üretmek için bir süreç (bkz. Haber işlemi) geliştirene kadar, bileşiğin dünya arzı yüzyılı aşkın bir süre boyunca neredeyse tamamen Kuzey Şili‘deki Atacama Çölünden karşılandı. I. Dünya Savaşı'nın başlamasıyla Almanya, amonyak'ı bu süreç yardımıyla barut ve diğer mühimmat üretiminde doğal bileşik kadar pratik olan, sentetik "Şili güherçilesi"ne dönüştürmeye başladı. 1940'lara gelindiğinde, bu dönüşüm süreci doğal kaynaklardan tedarik edilen sodyum nitrat talebinde çarpıcı bir düşüşe neden oldu. Şili, Pedro de Valdivia, María Elena ve Pampa Blanca gibi yerlerdeki aktif maden ocaklarıyla hala en büyük kaliş rezervine sahiptir. Oralarda eskiden kaliş madenine "beyaz altın" adı veriliyordu. Sodyum nitrat, potasyum nitrat, sodyum sülfat ve iyot kalişin işlenmesi ile elde edilir. Humberstone ve Santa Laura’nın eski Şili güherçilesi madenleri halkının yaşadığı yerler 2005 yılında Unesco Dünya Mirası alanları olarak ilan edildi. Sodyum nitrat, ayrıca nitrik asitin sodyum karbonat veya sodyum bikarbonat ile nötürleştirilmesiyle: veya, ayrıca sodyum hidroksit ile nötralize ederek (ancak bu reaksiyon çok ekzotermiktir): veyahut stokiyometrik miktarlarda amonyum nitrat ve sodyum hidroksit, sodyum bikarbonat ya da sodyum karbonat karıştırılarak endüstiyel olarak sentezlenir: Sodyum nitrat, damıtma yoluyla, nitrik asit üretmek için sülfürik asit ile birleştirilebilir. Daha az ayrışma için ihtiyaç duyulan düşük sıcaklık, damıtmada daha düşük basınç uygulanarak sağlanır. 1 mol sülfürik asit başına teorik olarak 2 mol nitrik asit verimi, çok yüksek bir reaksiyon bitiş sıcaklığı, fazla bozunma ve uzaklaştırılması zor bir katı nötr sülfat eldesi ile sonuçlanır. Bu reaksiyon endüstriyel olarak önemli olduğundan, imbikten erimiş halde dökülen çoğunlukla bisülfat ürünü üzerinde aşırı sülfürik asit ile çalışmak yaygın bir uygulamadır. Amatör altın arıtıcıları, altın ve diğer metalleri çözen hibrit bir kral suyu yapmak için sodyum nitrat kullanır. Daha az yaygın olan uygulamalar arasında havai fişeklerde oksitleyici, karabarutta yaygın olarak kullanılan potasyum nitratın yerine ve ani soğuk paketlerde bileşen olarak bulunur. Sodyum nitrat, ısı depolama ve daha yakın zamanda güneş enerjisi santrallerinde ısı aktarımı için potasyum nitrat ve kalsiyum nitrat ile birlikte kullanılır. A mixture of sodium nitrate, calcium nitrate and potassium nitrate is used as energy-storage material in prototype plants, such as Andasol Güneş Enerjili Elektrik Santrali ve Arşimet projesi gibi prototip tesislerde enerji depolama malzemesi olarak sodyum nitrat, kalsiyum nitrat ve potasyum nitrat karışımı kullanılır. Atık su endüstrisinde fakültatif mikroorganizma solunumu için de kullanılır. Bir mikroorganizma cinsi olan Nitrosomonas, oksijen yerine nitrat tüketerek arıtılacak atık suda daha hızlı büyümesini sağlar. Sodyum nitrat bazen karbon dozajlama tekniklerini kullanan deniz akvaryumcuları tarafından da kullanılır. Sudaki nitrat seviyelerini arttırmak ve bakteri üremesini teşvik etmek için kullanılır. Sodyum nitrat ayrıca tütsülenmiş et ve kümes hayvanlarında koruyucu ve renk sabitleyici olarak kullanılan bir gıda katkısıdır; INS numarası 251 veya E numarası E251 olarak listelenmiştir. Kullanımı için AB, ABD ile Avustralya ve Yeni Zelanda’da. onay almıştır. Sodyum nitrat, örneğin salam gibi yemeye hazır şarküteri etlerinde kullanılan yaygın bir gıda katkı maddesi ve koruyucu olan sodyum nitrit ile karıştırılmamalıdır. Çalışmalar, nitrat seviyelerinin artması ve Alzheimer hastalığı, şeker hastalığı, mide kanseri ve Parkinson hastalığı da dahil olmak üzere belirli hastalıklardan kaynaklanan ölümlerin artması arasında bir bağlantı olduğunu göstermiştir: ancak nitrozaminlerin DNA üzerindeki olası zararlı etkisi sayesinde, epidemiyolojik sonuçlardaki diğer olası nedenleri kontrol etmek için çok az şey yapılır. Sodyum nitrat ve nitrit içeren tütsülenmiş etlerde oluşan nitrozaminler, mide kanseri ve yemek borusu kanserine bağlanmıştır. Sodyum nitrat ve nitrit daha yüksek olarak kalın bağırsak kanseri riski ile ilişkilidir. İşlenmiş etin kolon kanseri riskini artırmasının nedenlerinden biri, nitrat içeriğidir. Koruyucu olarak ete ilave edilen az miktarda nitrat, ilave edilebilecek herhangi bir nitrite ek olarak nitrite dönüşür. Nitrit daha sonra kanserojen NOCs (nitrozo bileşikleri) üretmek için protein açısından zengin gıdalarla (et gibi) reaksiyona girer. Nitrozo bileşikleri, et tütsülendirildiğinde veya et sindirildikçe vücutta oluşturulabilir. Talış-Mugan Özerk Cumhuriyeti Talış-Mugan Özerk Cumhuriyeti, Azerbaycan'da özerkliğini ilan etmiş kısa ömürlü devlettir. 1993 Haziran-Ağustos arasında varlığını sürdürmüştür. Azerbaycan'ın en güneydoğusunda, ülkenin yedi idari bölümünü kapsamaktaydı. Özerk cumhuriyetin illeri şunlardır; başkent olarak ön görülen Lenkeran, Lenkeran Rayonu, Lerik, Astara, Masallı, Yardımlı ve Bilesuvar. Özerk cumhuriyet, Rusya'nın gizli desteği ile politik kargaşalar sırasında Azerbaycan'da ilan edilmiştir. Haziran 1993'te Azerbaycan Cumhurbaşkanı Ebulfez Elçibey'e karşı Albay Suret Hüseynov önderliğinde askeri bir isyan patlak vermiştir. Albay Alikram Hummatov (Alikram Gumbatov), yakın ortağı Hüseynov ve Talış milliyetçilerin lideri, Azerbaycan'ın güneyinde iktidarı ele geçirdiler ve Lenkeran'da yeni cumhuriyet ilan ettiler. Öte yandan Haydar Aliyev Azerbaycan'da iktidara yükseldi. Talış-Mugan Özerk Cumhuriyeti de önemli bir kamu desteğini alamayınca bastırıldı. Talısh-Mugan Özerk Cumhuriyeti bayrağı ve modern Talysh bayrağı, mavi denizin üzerinde merkezde yükselen güneş ile kırmızı, beyaz ve yeşil renkli dikey bir üç renkli. Taylor Swift diskografisi Taylor Swift diskografisi, Amerikalı şarkıcı ve söz yazarı Taylor Swift'in müzikal çalışmalarını içeren listedir. Liste; sanatçının yedi stüdyo albümü, beş EP, bir canlı kayıt albümü, dört video albümü, 55 single, 21 promosyon single çalışmasından oluşmaktadır. Dünya çapında 43 milyonun üzerinde albüm satışı ve 150 milyonun üzerinde single satışıyla Swift en çok satan müzik sanatçıları arasında yer almaktadır. Swift Birleşik Devletler'de 121 milyon sertifikalı birim sayısıyla dijital ortamda en çok single satan üçüncü şarkıcı, dört stüdyo albümü de ilk haftasında bir milyonun üzerinde satan ilk şarkıcıdır. ABD'de toplam albüm satışı 37 milyonun üzerindedir. 2005 yılında Big Machine isimli müzik şirketi ile anlaşma imzalayan sanatçı; ertesi yıl, kendi adını taşıyan ilk albümü "Taylor Swift"i yayımladı. Albüm, Amerika Birleşik Devletleri'ndeki "Billboard" 200 listesinde beş numaraya kadar yükseldi. Ayrıca "Billboard" 200 listesinde 250 hafta kalarak, 2000'li yıllarda bu listede en uzun süre yer alan albüm unvanına sahip oldu. Albümün üçüncü single'ı "Our Song" Swift'i kendi yazıp söylediği bir şarkıyla ABD Hot Country Songs listesinde bir numara olan en genç sanatçı yaptı. Sanatçının "Fearless" isimli ikinci stüdyo albümünü 2008'de yayınladı. "Billboard" 200 listesinde aralıksız on bir hafta boyunca bir numarada kalan albüm, 2009'da Amerika Birleşik Devletleri'nde en çok satan albüm oldu. 2009 yılı içerisinde sanatçı, "Billboard" dergisi listelerindeki başarısı sebebiyle Billboard Müzik Ödülleri'nde Yılın Sanatçısı ödülünü kazandı. Swift, albümün ardından 2010 yılında "Today Was a Fairytale" adlı şarkısını yayınladı. Sanatçının kendisinin de oynadığı "Sevgililer Günü" filminin soundtrack albümünde yer alan şarkı, "Billboard" Hot 100 listesinde iki numaraya ulaştı ve sanatçının ülkedeki en iyi liste başarısını egale etmiş oldu. Swift'in üçüncü stüdyo albümü "Speak Now" (2010) ABD, Avustralya, Birleşik Krallık, Kanada ve Yeni Zelanda'da bir numara oldu.Albüm "Billboard" 200 listesinde yedi hafta boyunca aralıksız zirvede kaldı. Albümden çıkan "Mine" ve "Back to December" single'ları "Billboard" Hot 100 listesinde ilk onda yer almayı başardı. Sanatçınn dördüncü albümü "Red" (2012) Birleşik Krallık'ta bir numara olan ilk albümüdür. Albümün ilk single çalışması "We Are Never Ever Getting Back Together" Hot 100'ta bir numaraya kadar yükseldi ve sanatçının bu listede bir numaraya ulaşan ilk şarkısı oldu. Şarkıcının beşinci albümü "1989" (2014) ABD'de 2014'te en çok satan albüm oldu. Albümün "Shake It Off", "Blank Space" ve "Bad Blood" single'ları ABD'de bir numara oldu. Şarkıcının altıncı stüdyo albümü "Reputation" (2017) ABD'de ilk haftasında bir milyonun üzerinde sattı, 2017'nin en çok satan albümü oldu. Albümün ilk single çalışması "Look What You Made Me Do" sanatçının Birleşik Krallık'ta bir numara olan ilk şarkısı oldu. Swift 2018'de Big Machine ile sözleşmeni bitirdi ve Universal Music Group ile çok albümlü bir sözleşme imzaladı, buna göre sanatçının ABD'deki albümleri Republic Records ile çıkmaya başlayacaktı. Şarkıcının yedinci stüdyo albümü "Lover" (2019) ilk haftasında üç milyon birim sattı. Albümden çıkan ilk üç single "Me!", "You Need to Calm Down" ve "Lover" ABD, Avustralya, Birleşik Krallık, İrlanda, Kanada ve Yeni Zelanda listelerinde ilk onda yer aldı. Beauharnois Kalesi Beauharnois Kalesi, yukarı Mississippi'nin enli kısmı olan Pepin Gölü kıyısına 1727'de kurulmuş bir Fransız kalesidir. İlk kale çevresine görece alçak yerde kurulmuştur ancak 1730'da daha yüksek bir yere tekrar inşa edilir. Aynı zamanda Minnesota'nın ilk Katolik şapeli de buradadır. Kale ismini Yeni Fransa Valisi Charles de Beauharnois'dan alır. 1754-1763 Birleşik Krallık-Fransa İmparatorluğu savaşında, Fransızlar'ın askeri kuvvetlerinin büyük kısmını doğuya göndermesi neticesinde kale terk edilir. Günümüzde, eski kalenin olduğu yerde Azize Ursula tarikatına mensup Ursulinlerin bir rahibe manastırı ile Villa Maria Konferans Merkezi bulunmaktadır. Musa Kazım Musa Kazım, aşağıdaki anlamlara gelebilir: Vagetoterapi Vagetoterapi veya İstemdışılık Terapisi, duygulanımların istemdışı fiziksel yansımalarını temel alan Reichyen bir psikoterapi yöntemidir. VagetoTerapi'nin ana esasları ilk olarak, 1935'te Wilhelm Reich'in "Psişik Temas ve İstemdışı Akım (Psychic Contact and Vegetative Current)" adlı makalesinde açıklanmış, daha sonra Kişilik "Çözümlemesi (Character Analysis)" adlı kitabının 1933 ve 1949 baskılarına dahil edilmiştir. Vagetoterapi uygulaması hastadan, güçlü duygulanımların beden üzerindeki etkilerinin taklidinin istenmesini kapsar. Taklit edilen bu duygulanımlar, hastanın bedeninde ve ruhunda (psyche) hapsedilmiş duyguların açığa çıkmasını (katarsis) ve böylece hastanın rahatlamasını (kateksis) sağlar. Hasta, duygusal durumların taklidini yaparken, geçmişte bu duygulanıma neden olan ancak henüz çözümlenememiş deneyimleri hakkında ipucu verebilir. Vagetoterapi teorisi, hastanın "bedenine etki eden" bu tür "depolanmış duygulanımlar"a dayanır. Bu duyguların beden üzerindeki yansıması bedenin genel duruşu, yüz ifadesi ve kas hareketlerinde gözlenebilir. Amerika Birleşik Devletleri Savunma Bakanlığı Amerika Birleşik Devletleri Savunma Bakanlığı (, USDOD, DOD, DoD), Amerika Birleşik Devletleri Silahlı Kuvvetlerinden sorumlu olan Amerika Birleşik Devletleri hükûmetinin bir bakanlığıdır. 18 Eylül 1947'de oluşturulmuştur ve karargahı ABD'nin başkenti Washington, DC'de bulunan Pentagon'dur. Savunma Bakanlığından sorumlu kişilere Savunma Bakanı (İngilizce: Secretary of Defense) denmektedir. Şu anki ABD Savunma Bakanı Mark Esper'dir. Savunma Bakanı Başkan'a doğrudan cevap vermektedir. Savunma Bakanlığı; ABD Kara Kuvvetleri Dairesi'nden, ABD Deniz Kuvvetleri Dairesi'nden, ABD Hava Kuvvetleri Dairesi'nden, Ulusal Güvenlik Teşkilatı'ndan ve ABD Savunma İstihbarat Teşkilatı'ndan oluşmaktadır. Mehmet Al Mehmet Al (d. 11 Temmuz 1983, İzmir), Türk futbolcudur. Mehmet Al, futbol kariyerine 1997 yılında amatör bir takım olan 7 Eylül İdman Yurdu'nun altyapısında başlamıştır. 1998 yılında Bursaspor'un altyapısına geçmiş ve 2001 yılında bu takımda profesyonel olmuştur. 2002-03 sezonunda aynı şehrin takımı olan Bursa Merinosspor'a kiralanmıştır. Bursaspor'da ilk yıllarında fazla şans bulamasa da, 2004-05 ve 2005-06 sezonlarında sıkça forma şansı bulmuştur. Temmuz 2006'da, Lig A takımlarından Eskişehirspor'a transfer olmuştur. Bir sezon Eskişehirspor'da oynadıktan sonra, ertesi sezon Elazığspor ile anlaşmıştır. 2008-09 sezonu öncesinde Orduspor'a transfer olmuş, fakat devre arasında sözleşmesi feshedilmiş ve Kartalspor takımına transfer olmuştur. 2009-10 sezonunda Kayseri Erciyesspor'a transfer olan Mehmet Al, 2010-11 sezonu öncesinde Çaykur Rizespor ile anlaşmış ve ilk resmî maçına Diyarbakırspor karşısında çıkıp, ilk golünü de bu maçta atmıştır. 2013-14 sezonu öncesinde, Süper Lig'e yükselen Balıkesirspor'a transfer olmuştur. 94 kez millî takımlara çağrılan Mehmet Al, 10 kez Türkiye U-15, 30 kez Türkiye U-16, 15 kez Türkiye U-17, 9 kez Türkiye U-18, 6 kez Türkiye U-19, 4 kez Türkiye U-20 ve 3 kez de Türkiye U-21 forması olmak üzere toplam 77 kez millî formayı giymiştir ve müsabakalarda 37 gol kaydetmiştir. F. E. Smith, Birkenhead'Ä±n Birinci Kontu Frederick Edwin Smith, Birkenhead'ın Birinci Kontu (d. 12 Haziran 1872, Birkenhead, Cheshire; ö. 30 Eylül 1930, Londra) Büyük Britanyalı siyasi (Conservative Party) ve hukukçu. Lord Birkenhead, Frederick Edwin Smith in Birkenhead adıyla Cheshire kontluğunda doğdu. Cheshire'de Birkenhead Okulu'na gitti. Liseden sonra Oxford'da Wadham College'e gitti ve 1896 yılında mezun oldu. 1899 yılına kadar Oxford Üniversitesinde hukuk dersleri verdi. 1899'da avukat oldu ve avukatlar kamarası "Gray's Inn"'e çağrıldı. 1906'da Smith muhafazakâr partiden Walton için milletvekili seçildi. I. Dünya Savaşı'nda Smith'e hükûmetin resmî basın bürosunun sorumluluğu verildi. 1919 yılında başbakan Lloyd George tarafından "Baron Birkenhead" olarak asilleştirildi ve lord şansölyesi olarak hükûmette göreve alındı. 1921 yılında ortaya atılan ve lezbiyenliğin suç sayılmasını öngören yasa teklifinin tartışmasında "bin kadından 999'unun bu tarz deneyimlere ilişkin bir fısıltı dahi duymadığını" savunarak yasa teklifinin Lordlar Kamarası tarafından reddedilmesini sağladı. Seyid Azim Åžirvani Seyid Azim Şirvani (Azerice: Seyid Əzim Şirvani) (d. 1835 - ö. 1888), Azeri şair ve öğretmen. Şamahı'da doğdu, 7 yaşında bir din adamı olan babası Seyid Mehemmed öldü ve annesi Dağıstan'a Yaksay köyüne göçtü, burada anne tarafdan dedesi Molla Hüseyn'in yanında ilk tahsilini aldı, Arap, Fars dillerini öğrendi. 1853'te Şamahı'ya dönerek medrese eğitimi aldı. 1855 yılında Bağdat'a gitti, önce burada, daha sonra ise Suriye'nin Şam şehrinde, yüksek dini medreselerde okudu. İkinci kez (tahmini 1857 yılında) Mısır'a gitti ve birkaç ay Kahire'de yaşayarak buradaki alimler ve şairleriyle tanıştı. 1869-1870 yıllarında Şamahı'da laik eğitimi esas alan okulu açtı. Azerbaycan Türkçesi, Farsça ve Rusça dillerinin öğretildiği okulda, tarih, coğrafya, matematik ve diğer pozitif bilimleri de kapsayan dersler verilirdi. Azerbaycan'ın ünlü mizah şairi Mirza Alekber Sabir ilk tahsilini bu mektepte aldı. Seyid Azim Şirvani yalnız Şamahı'nın eğitim, kültürel ve edebi hayatında önemli rol almakla kalmamış, Bakü şehrinde Hasanbey Zerdabi'nin başyazarlığıyla çıkan ilk Azerbaycan gazetesi "Ekinci"'nin faaliyetine ilk katılanlar arasında olmuş, gazetenin sayfalarında halkı kültüre ve eğitime davet eden şiirlar yayınlatmıştır. Ekinci kapatıldıktan sonra, diğer gazetelerde kendi şiirleri ile geriliğe ve cahilliğe karşı mücadele vermişti. San Juan San Juan Aziz John'un İspanyolcasıdır. "San Juan Bautista' (Yahya)'nın kısaltması da olabilir. Bernoulli sayısı Matematikte Bernoulli sayıları, sayı kuramıyla derin bir ilişkisi olan rasyonel sayı dizisidir. Sayı değerleri Riemann zeta işlevinin negatif tam sayılar için kazandığı değerlere yakındır. "n" 1'den farklı bir tek sayı olmak üzere B = 0 eşitliği geçerlidir. B ise 1/2 ya da -1/2 değerine sahiptir. Sıfırdan farklı birkaç Bernoulli sayısı aşağıda gösterilmiştir. Bernoulli sayıları Jakob Bernoulli tarafından, Japon matematikçi Seki Kōwa'yla hemen hemen aynı zamanda bulunmuştur. Seki'nin "Katsuyo Sampo" adlı kitabında yer alan bulgular ölümünün ardından 1712 yılında yayımlanmıştır. Bernoulli'ninkiler de yine ölümünden sonra "Ars Conjectandi" adlı kitap halinde 1713'te yayımlanmıştır. Bernoulli sayıları teğet ve hiperbolik teğet işlevlerinin Taylor dizisi açılımlarında, Euler–Maclaurin formülünde ve Riemann zeta işlevinin belli değerlerine ilişkin ifadelerde kullanılmaktadır. Ada Lovelace, analitik motora ilişkin 1842 tarihli notlarının G bölümünde Bernoulli sayılarını Babbage'ın makinesini kullanarak oluşturmaya yarayan bir algoritmadan söz etmektedir. Böylece, Bernoulli sayıları tarihin ilk bilgisayar programına da konu olmuştur. Angelika Mlinar Angelika Mlinar (d. 29 Haziran 1970,"Völkermarkt,"Karintiya,Avusturya) Sloven asıllı Avusturyalı bir siyasetçi ve müteşebbistir. 1988 ve 1993 arasında Salzburg Üniversitesi'nde hukuk okudu. 1997 yılında Avrupa Parlamentosunda Friedhelm Frischenschlager'in asistanı oldu. 20 Haziran 2009 tarihinde parti toplantısında Liberal Forum'un yeni lideri oldu. 2014 Avrupa Parlamentosu seçimlerinde milletvekili seçildi. TÃ¼rkiye'deki futbol rekabetleri listesi Türkiye'de en yaygın spor dalı futboldur.Öyle ki takımlar arasında oynanan futbol karşılaşmalarının yanında,ayrıca takım taraftarlarıda tribünlerde adeta kendi aralarında ayrı karşılaşmalar oynarlar.Yirminci asrın sonlarında Türkiye'de de oynanmaya başlayan futbolda günümüze kadar pek çok hadise meydana gelmiştir.Bazen para için,bazen itibar için,bazen de daha pek çok nedenden meydana gelen bu olaylar Futbol Derbilerini doğurmuştur.Derbiler genelde aynı şehri veya bölgeyi paylaşan takımlar arasında görülür.O çevredeki "en büyük olma" yarışı derbileri doğuran en büyük nedendir. Türkiye'deki derbiler dünya geneline göre çok daha ateşli geçer.Özellikle Fenerbahçe-Galatasaray ve Göztepe-Karşıyaka derbilerinde o gün ülkede hayat durur. Fenerbahçe-Galatasaray derbisi kuşkusuz ülkenin en büyük derbisidir.Dünya derbileri arasında da hep ilk 5 sırada yer alır.Derbi heyecanı tüm ülke çapında yaşanır.Ayrıca yanlarına Beşiktaş'ın da eklenmesiye aralarında İstanbul Derbileri oynanır. Göztepe ve Karşıyaka taraftarları Üç Büyük takıma göre takımına daha bağlı ve ateşli olduğundan aralarındaki maçlar Türkiye'deki en kavgalı rekabetler olarak kayıtlara geçer.İstanbul'a benzer bir şekilde Altay ve Bucaspor’un da gelmesiyle, şehrin bu dört takımı arasındaki her maç o gün şehre ayrı bir hava katar. Ayrıca,İstanbul ve İzmir derbileri kadar olmasa da; Ankara'daki MKE Ankaragücü-Gençlerbirliği ve Adana'daki Adanaspor-Adana Demirspor maçlarında da büyük rekabet yaşanır. Matematik sembolleri Matematik'te kullanÄ±lan sembollerin listesidir. Bazı Unicode çapraz referanslar: Acrux Acrux (α Cru / α Crucis / Alfa Crucis/ HD 108248) Güneyhaçı (Crux) takımyıldızındaki en parlak ve gece gökyüzündeki en parlak onikinci yıldız. Acrux yaklaşık 0.77 kadir olan görünür parlaklığıyla Alfa Centauri'nin güneyindeki en parlak yıldızdır. Acrux güneş sistemimize 325 ışık yılı uzaklıkta bulunan bir çoklu yıldız sistemidir. Ayrıklığı sadece 4 yay-dakikası olan iki bileşen görsel olarak ayırdedilebilir. Acrux A (α1), 1.40 ve Acrux B (α2) ise 2.09 kadir parlaklığındadır ve her ikisi de yüzey sıcaklıkları yaklaşık 28,000 ve 26,000 kelvin olan sıcak B sınıfı yıldızlardır. Aydınlatma güçleri Güneş'in 25,000 ve 16,000 katıdır. Bileşenler arasındaki minimum ayrıklıkları 430 Astronomi birimiyle periyodu en az 1,500 yıl belki daha da fazladır. α1, bileşenlerinin Güneş'ten 14 ve 10 kez büyük olduğu düşünülen ve yaklaşık 1 astronomi birimi ayrıklığındaki yörüngelerinde sadece 76 günde dolanan tayfsal çift yıldızdır. α1'in parlak bileşeninin bir gün süpernova olarak patlaması öngörülmektedir. α1'in sönük bileşeni ise ağır bir beyaz cüce olarak hayatta kalabilir. "Acrux" kelimesi basitçe Alfa'nın A'sı ile Crux'un(Güneyhaçı) birleştirilmesiyle oluşturulmuştur. Acrux kabaca -60° dik açıklığında bulunduğu için sadece Yengeç Dönencesinin güneyinden görülebilir. Yer'in eksenel devinimi sebebiyle, "Tri-shanku" olarak isimlendirilen eski Hint astronomlar tarafından Hindistan'da görüldü. Çincede 十字架二(Haçın ikinci yıldızı) olarak bilinir. Acrux Avustralya, Yeni Zelanda ve Papua Yeni Gine bayraklarında Güneyhaçı'nı içeren beş yıldızdan biri olarak gösterilir. Ayrıca Brezilya bayrağında her birinin bir eyaleti temsil ettiği diğer 26 yıldızla birlikte betimlenir. Acrux Sao Paulo eyaletini temsil eder. 2 Ekim 2008'de Cassini-Huygens sondası Satürn diskinin örttüğü Acrux sisteminin bileşenlerinden üçünü (A,B ve C) analiz etti. Kablolu televizyon Kablo TV, dijital veya analog yayın yapan çok sayıda yerli ve yabancı televizyon ve radyo kanalını, fiberoptik ve koaksiyel kablo şebekeleri üzerinden yüksek görüntü ve ses kalitesinde ileten çok kanallı bir TV sistemi. Kablo tv şebekesi HFC şebekedir (Hybrid Fiber Coaxial). İllerde kurulan Head-End merkezlerinden Uydulardan Receiver'lar sayesinde alınan sinyaller, belirli kanalın video işaretine dönüştürülür. Bu video sinyali tekrar modüle edilir. Modüle edilen Analog TV ve Radyo sinyalleri, FDMA yapısıyla birleştirilerek belirlenen bantta fiber optik kablolar ile sahadaki fiber noktalara kadar götürülür. Burada fiberden koaksiyele geçiş yapar. Koaksiyel şebesi mesafeye göre yükselticiler ile yükseltilerek binalara kadar gelir bina girişlerinde tekrar yükseltilerek dairelere verilir. Fiber Koaksiyel karma şebekesi; fiber optik ve koaksiyel kabloların bir arada kullanıldığı geniş bant telekomünikasyon şebekesidir. Tipik mimarisi şekil 1’de gösterilen bu şebeke 1990’ların başından beri Kablo TV veya ortak anten şebekelerinde kullanılmaktadır. Fiber optik şebeke kablo operatörünün ana yayın merkezinden (Head - End) tali yayın merkezlerine ve / veya en fazla 2000 evi besleyen (Türkiye’de bu sayı 700 ev ile sınırlandırılmıştır) fiber düğümlere (Fibre optical nodes) kadar uzanır. Tipik mimarisi şekil 2’de gösterilen ana yayın merkezi genellikle uzak mesafe video yayınlarını almak için uydu antenlerini barındırır. Alınan bu yayınlar ve veriler kodlanır, modüle edilir ve RF taşıyıcılarına bindirilerek tek bir elektriksel sinyal haline getirilir ve geniş bant optik vericilere (optical transmitter) gönderilir. Bu optik vericiler kendilerine gelen elektriksel işareti modüle edilmiş optik sinyale dönüştürürler ve fiber optik kablolar vasıtasıyla fiber düğümlere (Fibre Node – F/N) veya tali yayın merkezlerine ulaştırırlar. Fiber düğüm ise yayın merkezinden veya hubtan kendisine gelen optik sinyali alarak evlere gönderilecek olan eletriksel sinyale dönüştürür. Bu gün kullanılan sistemlerde tipik olarak 5 – 1000 MHz frekans bandı kullanılmaktadır. Fiber düğümler aynı zamanda evler ile iletişimi sağlamak amacıyla geri dönüş modüllerini de barındırırlar. İki yönlü iletim hattına sahip olan HFC şebekesi frekans bölmeli çoğullama (FDM) kullanarak analog TV, dijital TV, Video on Demand (VoD), telefon, İnternet gibi birçok servisi taşıyabilir. Tüm bu servisler 5 MHz – 1000 MHz bandındaki Radyo Frekans (RF) sinyalleri ile taşınır. İleri yön sinyali (Downstream); yayın merkezinden aboneye doğru gönderilen dataları taşırken, geri yön sinyali (Upstream); aboneden yayın merkezine doğru olan verileri taşır. Tipik olarak ileri yön sinyali 50 MHz – 1000 MHz bandını, geri yön sinyali ise 5 MHz – 42 MHz bandını kullanır. Türkiye’de ileri yön analog TV yayınları -PAL, B/G standardı kullandığından- 300 MHZ kadar 7 MHZ bant genişliği , 300 MHZ'in üzerinde ise 8 Mhz band genişliği kullanılmaktadır. İnternet yayınları ise DOCSIS standardı kullanıldığından 6 MHz band genişliği ve QAM (Quadrature Amplitude Modulation) kullanırlar. Kablo TV şebekeleri, bant genişliği ve iki yönlü iletişimde teknik üstünlüğü ile kablo internet hizmetlerinde kullanılan önemli bir altyapıdır. TÃ¼rksatKablo GenÃ§ Hitler Genç Hitler (özgün adı: Max) 2002 yapımı drama filmidir. Film, Adolf Hitler'in sanata olan merakı ve onun Yahudi hocası Max Rothman ile arasındaki ilişkiyi konu alıyor. Gerçekte Max Rothman diye bir şahsiyet mevcut olmamıştır. Karakter, sadece Hitler'in sanata olan merakı ve gençliği hakkında bilgileri sinema izleyicisine ulaştırmak için yaratılmıştır. Geneli Avrupalı oyunculardan oluşan kadronun baş oyuncusu aktör John Cusack'tır. Film genel olarak Hitler'in nazi ideolojisi ve eğer siyaset yerine sanat dünyasında olsaydı neler olabileceğini gözler önüne seriyor. National Board of Review tarafından "Film yapımındaki Mükemmellik" diye özel ödül sahibi olan film, eleştirmenler genelinden de olumlu yorumlar almıştır. Roger Ebert filmde Hitler'den çok Max karakterinin üzerinde durulduğunun altını çizmiştir. Buna rağmen film bazı tepkilerle karşılaştı. Bazı izleyici kitleleri filmde Hitler'in hümanist olarak gösterilmesine karşı çıksa da filmin başrol oyuncusu John Cusack, konunun tamamen farklı bir yerde olduğunu dile getirdi. Verdiği bir demeçte Cusack "Being John Malkovich" (1999) isimli filmden sonra bu filmin okuduğu en iyi senaryo olduğunu dile getirmiştir. Yönetmenliğini ve senaryosunu Menno Meyjesin üstlenmiştir. Meyjesin öncelikle Amblin Entertainment'a başvurmuş ve filmin yapımına yardımda bulunmak için aktör John Cusack da filmde para almadan oynamayı kabul etmiştir. Câmi'ut-Tevârîh Câmi'ut-Tevârîh (Arapça: جامع التواريخ; "ǧāmiʿu t-tawārīḫ"), Mahmud Gazan'dan, Moğollar ve onların hanedanlığını, sonraları Âdem'den Reşidüddin Hamedani’nin yaşadığı döneme kadar olan tüm tarihi kayıtları içeren bir kitaptır. "Cami’üt-Tevarih"'in yazarı Reșìdeʿd-dìn Fazlullāh (1247 – 1318) Yahudi asıllı hekim, yazar, tarihçi ve İlhanlıların Farslı bir veziridir. "Cami’üt-Tevarih", dört farklı ana bölümden oluşur: "Ta'rikh-i Gazani", en kapsamlı birinci bölüm, Kitabın ikinci cildinde yer alan ""Tarih-i Oğuzân ve Türkân"" adlı bölümüne dayanılarak Zeki Velidi Togan tarafından "Oğuz Destanı" adıyla yayımlanmıştır. Reșìdeʿd-dìn Fazlullāh, bu eserinde Uygurca Oğuz Kağan’dan istifade etmemiştir. Reșìdeʿd-dìn kendisine yazılı olarak verilen Tarih-i Oğuzan’ı değiştirmemiş, yalnızca Kur’an’dan ayetler, bazı tarihi kayıtlar, İran edebiyatından ve Şehname’den şiirlerle süslemiştir. Kendisince bilinen bazı isimlere ekler yapmaktan hoşlanmıştır. Destanın eski zamanlara ait kısımlarında Orta Asya’nın Çin ile münasebetleri derin bir bilgiye dayandırılmıştır. Bu bir kitaptan alınmamış, halkın hatırında yaşayan rivayetlerden çıkarılmış olabilir. İnal Yabgu zamanından önceki hanlara ait kısmının ravilerin hafızasından ziyade, rivayetlere dayandığını gösteren izler vardır. Oğuz Kağan’nın seferleri arasında en dikkat çekeni Ön Asya (İran, Mezopotamya) seferidir. "Shu'ab-i panjganah" (MS 2937) ismindeki Arap, Yahudi, Moğol, Frenk, ve Çinlilerin soyağacı içerikli el yazması kitabı İstanbul'da Topkapı Sarayı Müzesi Kütüphanesinde bulunmakta ve şimdiye kadar hiç yayınlanmamıştır. "Suwar al-akalim", bir coğrafi incelemedir. O bilinen el yazması günümüze kadar ulaşamamıştır. İki bölüme ayrılmış, birisi Edinburgh Üniversitesi'nde (151 sayfa) ve ikincisi Profesör Nasser Davud Halili derlemelerinde (59 sayfa) bulunan eşzamanda yazılmış iki farklı baskı Arapça el yazmaları bulunur. Edinburgh'daki bölüm, 41.5 × 34.2 santimetre ölçüsünde, sayfa başına 35 satırı kapsar ve Nesih (Arapça: نسخ, "nasakha", "naskh") el yazısı ile yazılıdır. İki adet Farsça kopyaları İstanbul'da Topkapı Sarayı Müzesi Kütüphanesinde saklanmaktadır. Max 2002 Dünya Gençler Atletizm Şampiyonası 2002 Dünya Gençler Atletizm Şampiyonası 2002 yılında yapılan Dünya Gençler Atletizm Şampiyonası'dır. Kingston, Jamaika'da düzenlenmiştir. Ortalama değer teoremi Kalkülüste ortalama değer kuramı, sürekli bir eğrinin üzerinde seçilen herhangi bir bölüm üzerinde, türevi (eğimi) bu bölümün "ortalama" türevine eşit (koşut) olan en az bir noktanın bulunduğunu belirtmektedir. Geometrik olarak, verilen bir eğrinin en az bir noktasındaki teğet doğrusunun, eğrinin başlangıç ve bitiş uçlarını birleştiren doğruya paralel olacağını ifade eder. Kuram, fonksiyonların belirli aralıklar üzerindeki davranışlarına ilişkin genel çıkarımlar yapan kuramların kanıtlanmasında kullanılmaktadır. Matematiksel bir ifade ile, eğer "f"("x"), ["a", "b"] kapalı aralığında sürekli, ve ("a", "b") açık aralığında türevlenebilir bir fonksiyon ise, ("a", "b") aralığında öyle bir "c" noktası vardır ki olur. Kuram, devinim olgusuyla koşut düşünüldüğünde daha iyi anlaşılacaktır. Bir saatte yüz kilometre yol alan bir aracın "ortalama" hızı 100 km/h'tir. Aracın bu ortalama hıza ulaşabilmesi için ya 100 km/h'lik sabit bir hıza sahip olması ya da yolun bir bölümünde daha yavaş kaldıysa yolun kalan bölümünde hızlanmış olması gerekmektedir (ya da bunun tam tersi). Ortalama değer kuramı, aracın yol boyunca en az bir kez tam olarak 100 km/h hızla yol aldığını vurgulamaktadır. Grandi serisi toplamı 1 − 1 + 1 − 1 + … serisine ⁄ değerinin atanabilmesini olanaklı kılan oynamalar olarak sÄ±ralanabilmektedir. Bu oynamalar tüm yakınsak seriler için doğru sonuçlar üretmektedir ancak 1 − 1 + 1 − 1 + … serisi yakınsak değildir. Öte yandan, temel mantığı bu tür oynamalara dayanan ve Grandi serisine bir değer atayabilen birçok toplam yöntemi vardır. Bunlardan en basitleri kuşkusuz Cesàro toplamı ve Abel toplamıdır. Iraksak serilerin toplamına ilişkin ilk kalıcı yöntem 1890 yılında Ernesto Cesàro tarafından ortaya atılmıştır. Leibniz'in olasılıkçı yaklaşımına benzeyen bu yöntem bir serinin toplamını o serinin kısmi toplamlarının ortalaması olarak hesaplamaktadır. Yapılan işlem, her "n" değeri için σ ortalamasını hesaplamak ve "n" sonsuza giderken bu Cesàro ortalamalarının limitini almaktır. Grandi serisinin aritmetik ortalamalar serisi biÃ§iminde ifade edilebilir. Burada, çift "n" değerleri için formula_1 ve tek "n" değerleri için formula_2 eşitlikleri geçerlidir. Bu seri ⁄'ye yakınsadığından Σ"a" Cesàro toplamı da bu değere eşit olur. Başka bir deyişle, 0, 1, 0, 1, … serisinin Cesàro limiti ⁄'ye eşittir. 1 + 0 − 1 + 1 + 0 − 1 + … serisinin Cesàro toplamı ⁄'tür. Bu, bir serinin Cesàro toplamının seriye sonsuz çoklukta 0 ve ayraç ekleyerek değiştirilebileceğini göstermektedir. φ(0) = 1 olmak üzere bir φ(x) işlevi tanımlı, φ'nın +∞'daki limiti 0 ve bu işlevin türevinin integrali (0, +∞) aralığında tanımlıysa Grandi serisinin φ-toplamı tanımlıdır ve ⁄'ye eşittir. φ üçgensel ya da üstel bir işlev yerine konularak Cesaro ve Abel toplamlarına dönülebilmektedir. φ'nın integralinin "sürekli" tanımlı olduğu varsayılıyor ise bu önerme, ortalama değer teoremi kullanılarak ve toplam bir integrale çevrilerek kanıtlanabilir. Grandi serisinin Borel toplamı ⁄'ye eşittir. Bunun nedeni, ve eşitliklerinin sağlanıyor oluşudur. Jamaika'da Yılın Sporcusu Jamaika'da Yılın Erkek ve Kadın Sporcusu, her yıl düzenli olarak yapılan ve Carreras Spor Vakfı tarafından organize edilen ödül töreni. Yıl boyunca olağanüstü başarılar sergilemiş Jamaikalı sporculara verilmektedir. Laureus Yılın Erkek Sporcuları Listesi Laureus Dünya Spor Ödülleri: Yılın Erkek Sporcusu kazananları ve adaylar listesi. İstanbul'daki üniversiteler listesi İstanbul'da 13 adet devlet ve 45 adet vakıf olmak üzere toplam 58 üniversite vardır. Bunların yanı sıra bir üniversiteye bağlı olmayan 4 tane vakıf meslek yüksekokulu vardır. İstanbul'da özellikle, 2006 yılından sonra pek çok vakıf üniversitesi açılmıştır. *Fiilen aktif değildir. *Fiilen aktif değildir. 2006 DÃ¼nya Atletizm Finali 4. IAAF Dünya Atletizm Finali, 9 Eylül-10 Eylül 2006 tarihleri arasında Almanya'nın Stuttgart şehrindeki Gottlieb-Daimler-Stadion'da düzenlenmiştir. Amerika Birleşik Devletleri Ulusal Film Arşivi ABD Ulusal Film Arşivi (özgün adı: National Film Registry), Amerika Birleşik Devletleri'nde National Film Preservation Board'un (Ulusal Film Koruma Heyeti) Kongre Kütüphanesinde saklanmak üzere seçtiği filmlerden oluşur. 1988'de National Film Preservation Act (Ulusal Film Koruma Yasası) ile kurulan Heyet, 1992, 1996, 2005 ve yine Ekim 2008'de Congress Yasası hâkimiyetine girdi. 1996 yasasıyla ayrıca kâr amacı gütmeyen ve National Film Preservation Board'a bağlı olmasına rağmen özel sektöre de yatırım yapan National Film Preservation Foundation kuruldu. ABD Ulusal Film Arşivi, her yıl Amerikan film mirasının farklılığını ve çeşitliliğini sergileyen "kültürel, tarihî ya da estetik açıdan önemli" en fazla 25 filmi, bunların korunmasına ilişkin farkındalığı artırmak amacıyla saklar. Bir filmin seçilebilmesi için, en az on yıllık olması gerekir. 1989'daki ilk seçim için halk yaklaşık 1000 filmi aday gösterdi. National Film Preservation Board üyeleri sonradan bağımsız olarak kendi aday listelerini yaptı. Bu listeler Librarian of Congress James H. Billington ve Kütüphanedeki ekibi tarafından nihai seçim için 25 filmlik bir liste haline getirilir. 1997'den başlayarak halktan kişiler heyet ve Kütüphane görevlisinin değerlendirmesi için her yıl en fazla 50 filmi aday gösterebilmektedir. Arşiv filmleri Hollywood klasiklerinden öksüz filmlerine kadar çeşitlilik gösterir. Filmin uzun metrajlı ya da sinemalarda gösterilmiş olması şart değildir. Arşivde aktüalite filmleri, sessiz filmler, deneysel filmler, kısa filmler, telif hakkı koruması altında olmayan filmler, film serileri, belgeseller, bağımsız filmler ve televizyon filmleri vardır. 2008 itibarıyla Arşivde beş yüz film bulunmaktadır. Listedeki en eski film 1893 yapımı "Blacksmith Scene", en yeni film ise, 1996 yapımı "Fargo"dur. Listede yer alan filmlerin yapım yıllarına bakıldığında, en çok filmin seçildiği yıl on yedi filmle 1939'dur. Filmin yapım yılıyla seçilmesi arasında geçen zaman da çeşitlilik gösterir. Bu açıdan en uzun süre 109 yılla 2003'te seçilen 1894 yapımı "Dickson Experimental Sound Film"e aittir. En kısa süre ise filmlerin seçilmesi için geçmesi gereken 10 yıllık minimum süredir. Bu sürenin dolmasıyla seçilen filmler, "Do the Right Thing", "Kızgın Boğa", "Sıkı Dostlar", "Oyuncak Hikayesi" ve "Fargo"dur. I Parts 1â€“5, Part 7, and Part 10 Abbaskulu Ağa Bakıhanov Abbaskulu Ağa Bakıhanov, Azerbaycanlı bilim insanı, tarihçi, şair, Azerbaycan'daki eğitimcilik hareketin ilk önderlerinden biridir. Bakü yakınlarındaki Hile köyünde (günümüzdeki Emircan kasabası) doğdu. 1781-1791 yıllarında Bakü hanı olmuş II. Mirza Muhammed Han'ın oğluydu. Annesi asil bir Gürcü ailesindendi. 1806 yılında babasının Kuba bölgesine yönetmen tayin olunması üzerine ailesi buraya göçtü ve tahsilini Kuba'da devam ettirdi. Mükemmel tahsil almış, Fars ve Arap dillerini öğrenmişti. 1820'da Rus Kafkasya Ordusunda askeri hizmet yaptı, Rus dilini öğrendikten sonra 1822'de Kafkasya başkomutanlığı nezdinde Şark dilleri mütercimi görevine tayin edildi. 1827-1829 yıllarında Rusya'nın İran ve Türkiye ile yaptığı diplomatik görüşmelerde yer aldı ve Türkiye'den Rusların götürdükleri kitap ve el yazmalarının listesini hazırlamakla onların ilmi değerinin de ortaya çıkmasına yardım etti. İlk yıllar Kudsi mahlası ile şiirler yazsa da sonradan ilmi araştırmalara daha çok ilgi gösterdi. 1841 yılında uzun zamandan topladığı malzemeler esasında Azerbaycan ve Dağıstan tarihi ile ilgili Fars dilinde yazdığı "Gülistan-i İrem" eserini tamamladı, 1843-1844 yıllarında eseri kendisi Rus diline çevirdi, ancak maddi destek bulunmadığından sağlığında yayınlanmadı, Azerbaycan tarihinde önemli yeri olan "Gülistan-i İrem" eseri Rusça olarak 1926'da, Azerice olarak ise 1956'da basıldı. 1841'de albay rütbesi aldı ve yeniden askeri hizmete getirilmesi üstüne Tiflis'e göçtü. Bu yıllarda M.Ş.Vazeh, İ.B.Kutkaşenli, M.F.Ahundov, A.S.Griboyedov ve A.S. Puşkin gibi tanınmış simalarla tanıştı. 1846 yılında Mekke'ye giderken İstanbul'a uğradı ve Osmanlı sultanı I. Abdülmecid tarafından kabul edildi. Gök cisimleri hakkında Arapça yazdığı eserini sultana takdim etti ve bu eser Osmanlıca 1848'de İstanbul'da basıldı. Veba hastalığına tutulan Bakıhanov Ocak 1847'de Hac ziyaretini tamamladıktan sonra Mekke ile Medine arasındaki Vadi-Fatima adlı yerde öldü ve orada da defnolundu. IAAF Kıtalararası Kupa IAAF Dünya Kupası uluslararası atletizm organizasyonudur. Bazı organizasyonlarda Avrupa, Amerika, Afrika takımları gibi kıta takımlarıda yer almaktadır. Stewartville, Minnesota Minnesota eyaletinin Olmsted County kırsalında bulunan kasaba. Rochester'in güneyinde olması sebebiyle zamanla büyüyüp gelişmiştir. ABD Sayım Bürosu'na göre 5.5 km² alan kaplayan kasabanın 0.1 km²'si, yani 1.87%'ı, su geri kalan topraktır. "U.S. Route 63" ve "Minnesota State Highway 30" şehrin esas anayollarındandır. Interstate 90 otobanı şehrin kuzey batısından geçmektedir. 2000 sayımına göre, 5411 sakini bulunan kasabada 1,417 aile ve 2013 hane bulunmaktadır. Nüfus yoğunluğu km²'ye 994.9 kişidir. Hersonisos Hersonisos (Yunanca: Χερσόνησος, Latince: " Chersonesus"), yaklaşık 2500 yıl önce, Kırım'ın güneybatısında kurulan ve o zamanlar Taurica adıyla bilinen Antik Yunan kolonisi. 2013 yılında UNESCO tarafından Dünya Mirası olarak ilan edilmiştir. Şehir, 6. yüzyılda Heraclea Pontica'lı yerleşimciler tarafından kurulmuştur. Şehir, Karadeniz kıyısında, Sivastopol'un kenar kısımlarında kurulmuştur. Prof. Benjamin Pinkus'a göre, şehir, Hazar hâkimiyeti boyunca bir Musevi yerleşim yeriydi. 7. yüzyıl başlardında bir eyalet valisi tarafından yönetilen şehir, 710 yılında Hazar Kağanlığı'nın egemenliği altına girdi. 834 yılında Bizans İmparatorluğu'nun eline geçen şehir, 1475 yılında tamamen yıkıldı. Chersonesos Chersonesos ya da Chersonesus, aşağıdaki anlamlara gelebilir: Bihar Bihar, aşağıdaki anlamlara gelebilir: Zemindaver Zemindaver, Afganistan'daki Helmend Nehri'nin kıyısında bulunan tarihi bölge. Kandehar'dan Herat'a kadar olan bölgenin sınırları içerisinde yer şekilleri engebeli olan bölgenin toprakları Helmend Nehri'nin kollarıyla sulanmaktadır ve nehrin açtığı geniş vadilerde tarım yapılabilmektedir. Bölge ayrıca, İkinci Anglo-Afgan Savaşı'nın yaşandığı yerlerden biri olmuştur. Zabulistan Zabulistan (Farsça: زابلستان‎), Zabolistan olarak da telaffuz edilen ve Afganistan'la İran toprakları arasında kalan tarihi bölge. Hindukuş Dağları'nın eteğinde kalan Zabul vilayeti, adını bu tarihi bölgeden almıştır. Zabulistan, antik zamanlarda Arachosia adıyla bilinen bir bölgenin parçasıydı. Akustik mÃ¼zik Akustik müzik, elektrik ve elektronik müziğin aksine daha çok akustik bir şekilde ses oluşturan enstrümanlarla yapılan müzik türüdür. 'Akustik müzik' tabiri, elektro gitar, bas gitar ve synthesizer gibi müzik aletlerinin icadından sonra ortaya çıkmıştır. Akustik müzik yapan kişiler, müziğin sesini elektronik amfilerle arttırırlar. Fakat bu amfi aletleri enstrümandan ayrı olarak satılır ve sesin kusursuz bir biçimde yükseltilmesini sağlar. 90'lar boyunca yayınlanan popüler televizyon şovu MTV Unplugged sayesinde (çoğu zaman elektrik amfi kullanmalarına rağmen) elektronik enstrümanlarla akustik müzik yapan kişilerin sergilediği performanslara "unplugged" performans denmiştir. Altın Portakal Şiir Ödülü Altın Portakal Şiir Ödülü, Altın Portakal Kültür ve Sanat Vakfı (AKSAV) ile Akdeniz Sanatevi (AKSEV) iş birliğiyle 1997-2014 yılları arasında verilen şiir ödülleridir. İlk yıl iki dereceli verilen ödül, daha sonra tek kitaba verilerek devam etmiştir. AKSAV sempozyumun düzenleme kurulu üyesi Mustafa Koç, 2015 yılı itibarıyla sempozyumun artık düzenlenmeyeceğini ve şiir ödülünün de verilmeyeceğini açıkladı. Mustafa Koç, "Vakfın çalışanları da işten çıkarıldı. AKSAV, yönetimi ve maddi imkânı olmadığı için şiir ödülü ve sempozyumu düzenleyemiyor. Antalya Büyükşehir Belediyesi de destek vermiyor" diyerek içinde bulundukları durumu özetledi. 2005 Orta Amerika ve Karayipler Şampiyonası 2005 Orta Amerika ve Karayipler Atletizm Şampiyonası Nassau, Bahamalar'da düzenlenmiştir. Ponpon kız Ponpon kız, spor müsabakalarından önce ve aralarda seyircileri coşturmak için gösteri yapan genç kız. Son yıllarda az da olsa ponpon erkeklere de rastlanmaktadır. Ponpon kız gösterileri jimnastik, aerobik ve dansın bir birleşimidir. Bazı ülkelerde bir spor dalı olarak kabul edilir ve müsabakaları düzenlenir. Ponpon kızlar zaman zaman amigo olarak tanımlansalar da daha çok futbol müsabakalarında uygulanan amigoluk sesli ve enstrümanlı tezahürat üzerine kurulu bir aktivitedir ve hiçbir ülkede spor dalı olarak kabul edilmez. Ponpon kız adı, sporcuların ellerinde taşıdıkları büyük püskül toplardan gelir. Ponpon sözcüğü Türkçeye Fransızca "pom-pom" sözcüğünden geçmiştir. Fransızcada pom-pom sözcüğü "püsküllerden (veya yünden) yapılmış top" anlamına gelir. Bu ad birçok ülkede yerleşmiş olmakla birlikte tüm gösterilerde ponpon kullanılmaz. Spor müsabakalarında seyircileri coşturma geleneği oldukça eski olmakla birlikte bugünküne benzer ilk tezahürat gösterileri fikri "Minnesota Üniversitesi"nde "Thomas Peebles" tarafından futbol maçları için teklif edilmiştir. Düzenli olarak yapılandırılan ve 1-3 dakika süren bu gösterilerin içinde çeşitli jimnastik hareketler ve danslar vardır. Spor karşılaşmalarında ve içinde rekabet olan birçok organizasyonda "ponpon kız" bulunabilir. Özellikle basketbol karşılaşmalarında bu tür gösterilere oldukça yer verilir. Bundan dolayı birçok basketbol takımı kendi "coşku takımını" kurmuştur. Örneğin, Anadolu Efes SK'nın "Efes Kızları" adında 2001'den beri etkinlikte olan bir takımı vardır. Ponpon kızların amacı olaya dikkat çekmek ve izleyicinin dikkatini düzenlemeye yoğunlaştırmaktır. Bu bir spor karşılaşmasıysa karşı tarafa ruhsal baskı, desteklenen tarafaysa ruhsal güç vermektir. Ponpon kızlar atlet sayılmaktadır. ABD'de NCA (Ulusal Ponpon Kız Derneği) gösteri ve düzenlemelerin uyumunu sağlamaktadır. Ponpon kız gösterileri ABD'de başlamıştır ve bir Amerikan etkinliği olarak bilinir. ABD yaklaşık 1,5 milyon kişi bu işi meslek olarak sürdürmektedir. Sporun büyüyen erişim ağıyla küresel izleyicinin artması, ESPN tarafından coşkucu yayınların yapımıyla ve Ponpon kız gösterileri uluslararası bir boyut kazandı. Bu konuda hazırlanan 2000 yapımı "Bring it On" adlı film dünya çapında başarılı oldu. Ponpon kız merakının son dönemlerde küresel bir ilgi alanı doğurması: Avustralya, Kanada, Çin, Kolombiya, Ekvador, Finlandiya, Fransa, Almanya, Japonya, Hollanda, Yeni Zelanda, Filipinler, İsveç ve Birleşik Krallık gibi ABD dışı ülkelerde 100,000 kadar katılımcının bu sektöre girmesini sağladı. Birleşik Krallık'ta ponpon kız gösterileri bir spor dalı olarak kabul edilmediğinden, ponpon kız gösterilerini düzenleyen ve standartları kontrol eden bir kurum mevcut değildir. Yarışmalar şimdilik sadece İngiltere içinde yapılmaktadır. Türkiye'de ise bazı sportif etkinliklerde (basketbol gibi) ve ulusal bayramlarda "coşturucu gösteri"ler yapılmaktadır. Ulusal bayramlarda yapılan gösterilerdeki amaç daha çok büyükçe ve düzenli bir sistemde birlikteli hareketlerle uyum meydana getirmektir. Zehirli yÄ±lan Zehirli yılan modifiye olmuş salya (zehir) kullanan yılanlardır. Yılan avını hareketsizleştirmek ya da kendisini savunmak için, içi boş zehir dişler gibi özelleşmiş dişlerinden bu zehiri salgılar. Zehirli yılanlar, zehirsiz yılanlardan evrimleşmişlerdir. Zehirli bir yılanın zehir aparatı temelde ikiye ayrılır; zehirin ava zekredildiği zehir dişleri ve zehirin üretilip depolandığı salgı bezi. Zehirli yılanlar birçok familyaya dahildir ve tek bir taksonomik grup oluşturmaz. Bu da yılanlardaki zehirin birden fazla kez yakınsayan evrimin sonucunda oluştuğu şeklinde yorumlanır. Yaklaşık 600 yılan türünün (tüm yılanların dörtte biri) zehirli olduğu bilinmektedir. Taylor teoremi Kalkülüste Taylor teoremi, türevi tanımlı bir işleve bir nokta çevresinde, katsayıları yalnızca işlevin o noktadaki türevine bağlı olan polinomlar cinsinden bir yaklaştırma dizisi üreten bir sonuçtur. Teorem, yaklaştırma hesaplamalarındaki hata payına ilişkin kesin sonuçlar da verebilmektedir. Brook Taylor adlı matematikçinin 1712 yılında yaptığı çalışmalarından ötürü ismi bu şekilde anılan teoremin aslında bundan 41 yıl önce (1671 yılında) James Gregory tarafından bulunduğu bilinmektedir. KudÃ¼s Muharebesi (1917) Kudüs Muharebesi, I. Dünya Savaşı'nda İtilaf Kuvvetleri karşısında Osmanlı Ordusunun yenilgi ile sonuçlanan muharebe. Edmund Allenby komutasındaki Mısır Sefer Gücü (Egyptian Expeditionary Force: EEF), 31 Ekim - 7 Kasım 1917 tarihleri arasında gerçekleştirilen Üçüncü Gazze Muharebesi ve 13 Kasım 1917'de gerçekleştirilen El-Mugar Muharebesi'nde Friedrich Kreß von Kressenstein komutasındaki Osmanlı 7. Ordu'sunu yendi ve EEF'in sol kanadı Yafa'da sağ kanadı ise Yahud Bölgesine kadar ilerledi. Allenby, Korgeneral Philip Chetwode komutasındaki 20. Kolordu'ya Kudüs'ü almasını emretti. Karşısında Erich von Falkenhayn komutasındaki Osmanlı 7. Ordu'suna bağlı, Deir Yasin de dahil olmak üzere Kudüs etrefındaki tepelerindeki savunma noktaları vardı. 53. Tümen Hebron yolunu Beytüllahim'e doğru ilerledi. Solunda 60. Tümen, Nebi Samvil'deki 74. Tümen'in yardımıyla Hebron- Beytüllahim yoluna saldırdı. 74. Tümen'in solunda 10. Tümen ilerledi. 8 Aralık'ta sis ve yağmurdan dolayı 53. Tümen'in ilerlemesi durunca 60. Tümen'in güney kanadı açık bıraklıdı. Fakat 9 Aralık'ta Osmanlı birliklerinin moralleri bozulup geri çekilmeye başladıkları için zorlamadan ilerlediler. Ancak Zeytindağ'da 60. Tümen ile Osmanlı birliği arasında çetin çatışma yaşandı. 9 Aralık öğleninden sonra Kudüs belediye başkanı ve 60. Tümen komutanı, Tümgeneral J.S.M. Shea'ya teslim oldu. İki gün sonra 11 Aralık 1917'de Allenby, Kutsal Şehir'e saygı göstermek için yürüyerek Kudüs'e girdi ve dini mekân ve tesislerinin korunması için Sıkıyönetimi ilan etti. Allenby, Lloyd George'ye "Noel hediyesi"ni vermiş oldu. Kelebeğin Şansı Kelebeğin Şansı, Kayahan'ın on ikinci albümüdür. Albüm, 28 Aralık 2004 tarihinden itibaren DMC & K Majör etiketiyle müzik marketlerdeki yerini almıştır. Sanatçının bu albümünde 8 şarkı ve 1 versiyon bulunmaktadır. Albümün ilk video klibi 2004'ün Aralık'ında slow bir parçası olan "Acılanma"ya geldi. İkinci video klip 2005'in Şubat'ında, albümün en çok ses getiren parçası da olmayı başaran "Bin Parçayım Hasretinle"a gelirken, albümün üçüncü ve son video klibi ise 2005'in Nisan'ında, yine bir başka duygusal parçaya, "Seninle Her Şeye Varım Ben"e geldi. Ulusal Sanat Galerisi Ulusal Sanat Galerisi, 1937 yılında National Mall, Washington'da kurulan, ulusal bir sanat müzesidir. Yöneticisi "Earl A. Powell III"'dür. 1938 yılında ABD Kongresi tarafından inşa edilmiştir. Andrew W. Mellon tarafından birçok eser bu müzeye bağışlanmıştır. Müzede 2000'den fazla heykel, tablo, dekoratif sanat parçaları ve Joseph E. Widener tarafından bağışlanmış birçok İtalyan porselen vardır. Epifania Epifania (İtalyanca : Epifania - İngilizce: Epiphany, Michelangelo' un 1550-1553 yıllarında Roma'da yapmış olduğu bir "resim taslağı" veya siyah tebeşir ile yapılan çizimdir. Eser 2,32 metre boyunda ve 1,65 metre genişliğinde olup 26 yaprak kâğıttan yapılmıştır. Kompozisyon Bakire Mary' yi bacakları arasında oturan çocuk İsa ile birlikte gösterir. Sağdaki yetişkin bir erkek figürü muhtemelen Aziz Joseph olup Mary tarafından ileri itilmektedir. Onun önündeki küçük çocuk Aziz Yahya peygamber) dir. Mary' nin sol tarafında duran yetişkin figür tanımlanmaz. Michelangelo kompozisyonu ve onun formlarını kartonun değiştirilebilirliğindeki kolayca anlaşılabilir olmasından dolayı tekrarlanan bir şekilde değiştirdi. Kompozisyon orijinal olarak Üç Krallar için başlığından dolayı düşünüldü. Fakat şimdi İsa' nın İncil' deki bahsedilen kahinleri ima edildiği anlaşılır (Salamis'li Epiphanius tarafından açıklanır- başlık için mümkün olan diğer bir kaynak- Joseph' in bir önceki evliliğinden oğulları ve bundan dolayı Mary' nin üvey oğulları, onları tamamlanmamış evlilikle bırakarak- Joseph' i ileri itişi bundan dolayı ve Mary daima bir bakiredir). Michelangelo'nun hayat hikâyesini yazan biyoraf Ascanio Condivi bu karton için bitirilmemiş bir tablo ifadesini kullanır. 19ncu yüzyılda Poltalloch' lu John Malcolm olarak adlandırılan İskoç'lu bir koleksiyoncu, İskoçya' da eseri sadece £11 0s 6d lik bir değerle satın alır ve John' un 1893 yılında ölümü üzerine onun oğlu John Wingfield Malcolm tabloyu müzeye verir (Onun geri kalan koleksiyonlarının iki yıl sonra 25,000 £' a alınması için parlamentonun oylamasıyla). Karton müzenin 90 nolu galerisinde gösterimdedir ve PD 1895-9-15-518 ile katalog referansına sahiptir. Live Nation Entertainment Live Nation, Inc. , Beverly Hills, Kaliforniya temelli bir canlı organizasyon şirketidir. Şirket, 2005 yılında Clear Channel Communications şirketinin yan kuruluşu olarak açıldı. Şirketin CEO'su Michael Rapino'dur. Konser organizatörlüğü yapan Live Nation, sanatçılarla "kayıt şirketi" olarak sözleşme yapar, ancak "müziğin sahibi" olmaktan çok konser organizasyonlarında belirgin rol oynar. Şirketin U2 ve Madonna ile yaptığı sözleşmeler, sanatçıların gelecekteki kayıtlarının telif haklarını kapsamamaktadır. Ancak Jay-Z ile 2007 yılında imzaladıkları sözleşme, rapçinin gelecekteki kayıtlarını kapsamaktadır. Live Nation son olarak Kolombiyalı şarkıcı Shakira ve Kanadalı grup Nickelback ile sözleşti. Live Nation şirketi bir yıl boyunca aralarında müzik konserleri, tiyatro gösterilerinin de içinde bulunduğu 22.000'den fazla organizasyona imza atmaktadır ve yılda 50 milyondan fazla organizasyona da katılmaktadır. 30 Eylül 2005 itibarıyla yetmiş beşi ABD'de ve kırk ikisi uluslararası olmak üzere yüz on yedi mekânın sahibi ya da işletmecisidir. Bu mekânlarda otuz dokuz amfitiyatro, elli sekiz tiyatro, on dört kulüp, dört arena ve iki festival sitesi bulunmaktadır. Ayrıca hisse senedi, rezervasyon ve benzeri düzenlemeler ile Live Nation, otuz üç mekânda daha yer ayırtma hakkına sahiptir. Ekim 2007'de Live Nation, pop şarkıcısı Madonna ile, şarkıcı Warner Music ve Warner Bros. şirketlerinden ayrıldıktan sonraki on yıl için bir sözleşme imzaladığını duyurdu. Shakira, Temmuz 2008'de Live Nation ile bir sözleşmeye imza attı. Buna göre şarkıcı, Sony BMG ile yaptığı ve devam etmekte olan eski sözleşmesi altında iki albüm daha yapacak ve bir de greatest hits albüm çıkaracaktır. Şarkıcının tüm turnelerinde ve kariyerindeki diğer yönlerinde Live Nation sözleşmesi etkili olacaktır. Ocak 2008'de Live Nation, sahibi olduğu Kuzey Amerika tiyatro şirketini (Broadway Across America'nın da dahil olduğu) 90.4 milyon dolara Key Brand Entertainment şirketine sattı. Key Brand Entertainment, İngiliz tiyatro yapımcısı John Gore'un sahibi olduğu ve eğlence sektöründe üst düzey yöneticilik yapmış olan Tom McGrath tarafından yönetilen bir özel yatırım şirketidir. Nisan 2008'de, Jay-Z ile Live Nation arasında 152 milyon dolarlık bir sözleşme yapıldığı doğrulandı. Bu sözleşme, gelecek on yılda Jay-Z'in eğlence girişimlerini, canlı gösterilerini, turnelerini ve kayıtlarını şirketin finanse etmesini kapsıyor. Jay-Z'nin son albümü "The Blueprint 3", Live Nation etiketiyle yayımlanacak ve dağıtımı Atlantic Records ile Sony Music Entertainment tarafından yapılacaktır. Miško Mirković Mert Meriç, (d. 7 Ağustos 1966, Tutin), Bosna asıllı Türk futbolcudur. Yugoslavya'nın dağılmasının ardından spor kariyerini ülke dışında devam ettirmek isteyen genç futbolcu 1992-1993 sezonun başında Kocaelispor'a transfer oldu. Sekiz yıl oynadığı yeşil-siyahlı takımda 1996-1997 sezonunda Türkiye Kupası şampiyonluğu sevinci yaşadı. 2000-2001 sezonunun başında Fenerbahçe'ye transfer oldu ve bu takımda oynadığı ilk sene Türkiye Ligi şampiyonluğunda, çoğunluğunda ilk onbirde olmak üzere, 34 maçın 32'sinde oynayarak büyük pay sahibi oldu ve bir diğer Yugoslav oyuncu Zoran Mirkoviç ile savunmanın göbeğinde uyumlu bir ikili oluşturdu. Bir sonraki sezon lig ikinciliğine ulaşan sarı-lacivertli takımda 20 lig maçında forma giydi. 2002 yılında o sezon ilk kez Türkiye 1. Ligi'nde mücadele edecek olan Elazığspor'a transfer olan Meriç, 2003 yılında eski takımı Kocaelispor'a geri döndü ve 2004'te aktif sporculuk hayatını bu kulüpte noktaladı.Son olarak geçen sezon Denizlispor`da kaleci antrenörüydü. Cem Karabay Cem Karabay (d. 1972, İstanbul), su altında en uzun kalma rekorunu 192 saat 19 dakika 19 saniye ile geliştiren dalgıç. Karabay, Türkiye Sualtı Sporları Federasyonu'nda teknik kurul üyesidir ve Beylikdüzü Sualtı Sporları Kulübü'nün yönetim kurulu başkanıdır. 30 Ağustos 2009 tarihinde 10 gün 10 gece su altında kalarak, daha önce Jerry Hall'a ait 120 saat 1 dakika 9 saniyelik rekoru kırmak amacıyla İstanbul Beylikdüzü Migros AVM'de bu deneme için özel olarak hazırlanmış olan su tankına girmiş ve su altında 135 saat 2 dakika 19 saniye kaldıktan sonra sağlık nedenleriyle sudan çıkarılmıştır. Böylece daha önce yaklaşık 120 saat olan rekoru 135 saat 2 dakika 19 saniye ile geliştirerek Guinness Rekorlar Kitabına girmeye hak kazanmıştır. Daha sonra kendi rekorunu kırarak 192 saat 19 dakika 19 saniye ile geliştirmiştir. Snegopadı Snegopady (Kiril: "Снегопады"; Çeviri: Kar Yağışı (Kar Tanecikleri)) Rus ikili t.A.T.u'nun 3. Rusça albümü Vesyolye Ulybki'nin 4. single'ıdır. Muzik Slowman'a , şarkı sözleri Katya Salem ve T.A. Music'e aittir. Şarkının adı kar için bir referanstır.Videoda kar görüntüsü yer almıyor. 18 Ekim 2008 tarihinde sadece Rus radyolarında promo olarak yayımlanmıştır.Şarkının videosu 17 Nisan günü yayınlandı. Video özel animasyon teknikleriyle oluşturulmuştur, sadece ilk dakikalarda t.A.T.u gözükmektedir.Bu videoda "220" şarkısının klip çekiminden sonraki Lena ve Yulia'nın yaptıklarını içerir, hızlı bir şekilde motosiklet sürerler ve polis tarafından etrafları çevrilir.Birbirleri üzerine sürmeye karar verirler ve ortadan yok olurlar.Video sonra, iki farklı sürümüyle t.A.T.u.'nun resmi YouTube hesabında "Heart Attack Edition" olmadan yayınlandı. 2010 FIFA Dünya Kupası elemeleri (CAF) Bu madde, 2010 FIFA Dünya Kupasına katılan takımları belirlemek için yapılan elemelerin, Afrika Futbol Konfederasyonu (CAF) üyesi millî takımlar arasındaki maç bilgilerini içermektedir. Emil Kostadinov Emil Lubtçov Kostadinov (d. 12 Ağustos 1967, Sofya) Bulgar eski futbolcudur. Futbolculuk kariyerine CSKA Sofya takımında başlayan Kostadinov burada bir diğer yıldız golcü Hristo Stoichkov ile 3 Bulgaristan Ligi, 3 de Bulgaristan Kupası şampiyonluğu kazandı ve 1990 yılında Portekiz'in FC Porto takımına transfer oldu. 1994 yılına dek oynadığı bu takımda iki Portekiz Ligi şampiyonluğu yaşayan Kostadinov, aynı yıl İspanya'nın RC Deportivo de La Coruña takımına geçse de 1995 yılında Bayern Münih'e transfer oldu ve bu takımla (finalde bir de gol atarak) UEFA Kupası şampiyonluğu yaşadı. 1996 yılında Fenerbahçe ile anlaşan Kostadinov, bu takımda 3+1 yabancı kuralı çerçevesinde Jes Högh, Uche Okechukwu ve Jay Jay Okocha'nın ilk onbirde tercih edilmesi neticesinde yedek yabancı olarak kaldı ve çoğunluğu sonradan oyuna girerek toplam 25 lig maçında sarı-lacivertli takımda yer aldı ve 8 gol attı. O sezon Fenerbahçe'nin 1996-97 UEFA Şampiyonlar Ligi'nde çeyrek final umudunu gruptaki son maça kadar taşıyabilmesinde pay sahibi olduysa da sezon sonunda sarı-lacivertli takımdan ayrıldı. 1999'da futbolu bırakan dek UANL Tigres, yeniden CSKA Sofya ve FSV Mainz 05 takımlarının formalarını giydi. 1994 yılında 1994 FIFA Dünya Kupası elemelerinde Fransa'yı evinde son dakikada attığı gollerle yenerek bu takımı evde bırakan ve Dünya Kupası'na katılmaya hak kazanan Bulgaristan millî futbol takımının 1988-1998 yılları arasındaki değişmez oyuncularından biri olduğu gibi, bu takımın 1994 yılında Dünya Kupası'nda yarı finale kadar ulaşmasına büyük katkı sağladı. 70 kez giydiği bu forma altında 26 gol attı. Thomas McCarthy Thomas McCarthy, aşağıdaki anlamlara gelebilir: V zemlyanke V zemlyanke (Rusça: В землянке, anlam; "Zemlyanka'da"), Sovyet popüler şarkısı. Şiiri, Kasım 1941'de cephe muhabiri olarak Moskova Muharebesi'ne katılan Aleksey Surkov'un (Алексей Александрович Сурков) cephede bulunan bir zemlyanka'da (yarı yeraltı sığınağı) eşi Sofya Antonovna'ya yazdığı on altı şiirdir. Müziği ise 1942 yılının başlarında Konstantin Listov (Константин Яковлевич Листов) tarafından bestelendi. 1975'te 1940'lı yılların askerî şarkılarını topladığı "Kırklı Yılların Askerleri" (Военные сороковые / "Voennie sorokovie") adlı film konserinde Aleksey Kuznetsov (Алексей Глебович Кузнецов) tarafından yorumlandı. Roc Nation Roc Nation, Shawn "Jay-Z" Carter tarafından kurulan Amerikalı müzik yayın ve eğlence şirketidir. Nisan 2008'de Jay-Z, Def Jam Recordings şirketiyle yollarını ayırdığını ve Roc Nation markasını oluşturmak üzere Live Nation ile sözleşme yaptığını açıkladı. Aynı yıl yapımcı ikili Stargate (Mikkel S. Eriksen ve Tor Erik Hermansen) ile ortak olarak StarRoc'ı kurdu. Roc Nation albümlerinin dağıtımının Universal Music Group tarafından yapılacağı duyuruldu. Jay-Z'nin on birinci stüdyo albümü "The Blueprint 3", bu şirketten yayımlanan ilk albümdür. Supernatural (4. sezon) Supernatural, Eric Kripke tarafından oluşturulan bir Amerikan paranormal dram televizyon dizisidir, sezon dört, 18 Eylül 2008'de başlayıp, 14 Mayıs 2009 günü sona ermiştir. Bu sezonda Dean Castiel adlı bir melek sayesinde cehennemden geri gelir. Sam psişik güçlerinden ve Ruby'nin onu iblis kanı ile beslemesinden dolayı yolunu kaybeder. Melekler Dean'e 66 mührün kırılmasını ve kıyameti engelleyecek kişi olduğunu söylerler,çünkü ilk mühür Dean tarafından kırılmıştır ve kıyameti sadece ilk mührü kıran kişi engelleyebilir. Lucifer'in serbest kalmak için uğraştığı öğrenilir. Sam Lucifer'in hapsedildiği manastıra Lilith'i öldürmek ve son mührün kırmasını önlemek için gider. Bu sırada Dean melekler tarafından güvenli(!) bir yere götürülür. Ancak meleklerin mühürlerin kırılmasını istedikleri, Lucifer serbest kalınca da Dean'in onu durdurmasını ve cenneti dünyaya indirmek istedikleri açıklığa kavuşur. Lilith'in ölümünün son mühür olduğunu öğrenen Dean, kardeşini durdurmak için Castiel'in yardımıyla meleklerin hapsinden kurtulur. Sam'i durdurmaya gitse de Sam Lilith'i öldürür. Ruby'nin başından beri hainlik yaptığı anlaşılınca Dean Sam'in yardımıyla Ruby'i öldürür. 66. mühür Lilith'in ölmesiyle kırılır ve Lucifer serbest kalır. Atletizmde dünya gençler rekorları listesi Kuşalanı, Samandağ Hatay ilinin Samandağ ilçesine bağlı bir mahalledir. Beldenin nüfusu 31.12.2008 itibarıyla 2851 erkek, 2693 kadın olmak üzere 5544'tür. Son 23 yılda belde nüfusunda yaklaşık olarak %81 oranında bir artış mevcuttur. Yıllık ortalama nüfus artışı %2,61'dir. Kuşalanı beldesi 1994 yılında belde olmuştur. Samandağ Ovası içerisinde ilçe merkezini Antakya'ya bağlayan ana yol üzerinde kurulmuştur. Ana yol beldeyi ortadan bölerek iki kısma ayırmıştır. Yerleşim bu yolun her iki yakasında da mevcuttur. Samandağ ilçe merkezine 2,5 km uzaklıkta olup il merkezi Antakya'ya 20 km uzaklıktadır. Kuşalanı eski bir yerleşim yeridir. Daha önceki adı Mutayran olarak bilinir. Kuşalanı'nda belediye teşkilatı ilk kez 1994 yılında soner dobric tarafından kurulmuştur. Belediyede 3 memur ve 8 geçici işçi olmak üzere 11 kişi çalışmaktadır. Belediye hizmet binası mevcuttur. Belediye araçları; 1 adet kazıcı-yükleyici (tahiş), 2 adet damperli kamyon, 1 adet 3 tonluk su tankeri, 1 adet römorklu traktör, 1 adet binek otomobil, 1 adet başkanın resmi aracı bulunmaktadır. Yılda bir defaya mahsus olmak üzere emlak