Hoca Naili Efendi, Osman Şems, Lebib Efendi ve Kazım Paşa'dır. Sonraları Tanzimat Birinci Dönem sanatçıları arasında yer alan ve eski şiire karşı tavır alan Namık Kemal ve Ziya Paşa da gençliklerinde bu topluluğun toplantılarına katılmıştır. Toplantılarda sanatçıların şiirlerini okuma görevi, gür sesinden ötürü topluluğun en genç üyesi Namık Kemal’e verilirdi. Topluluktaki şairlerin ortak özellikleri soy ve memuriyet gibi nedenlerle Rumeli ile bağlarının bulunması; hemen hepsinin devlet memuru olması; hemen hepsinin bir tarikat mensubu olması; Fuzulî, Nef’i, Nâilî ve Fêhim-i Kadîm gibi divan edebiyat şairlerini örnek almaları ve 19. yüzyılın güncel meselelerine eserlerinde yer vermeleri idi.. Topluluk bazı şahsi nedenler ve tayinler nedeni ile 1862 ortalarında dağılmaya başladı. Tatsinskaya Taarruzu Tatsinskaya Taarruzu, bir Sovyet tank kolordusunun, Stalingrad'da kuşatılan Mihver kuvvetlerin havadan ikmali için Luftwaffe tarafından kullanılan Tatsinskaya Havaalanı'nın ele geçirilmesi operasyonudur. Havaalanı, Stalingrad'daki Pitomnik Havaalanı'na sefer yapan iki havaalanından biridir. Harekât, General Vasili Badanov komutasındaki 24. Tank Kolordusu tarafından 1942 yılı Aralık ayı sonlarında, Küçük Satürn Harekâtı'nın son aşaması olarak gerçekleştirilmiştir. Sovyet kuvvetleri, taarruz ettikleri Tatsinskaya havaalanını ele geçirerek 300'den fazla uçağı yerde imha ettiler. Ağır tank kayıplarına karşın General Badanov'un başarısı parlak bir stratejik zafer olmuştur. Stavka, 19 Kasım 1942 tarihinde başlattığı Uranüs Harekâtı'yla Alman 6. Ordusu'nu Stalingrad'da kuşatmıştı. Kuşatılan bu birlikler hava köprüsüyle ikmal edilmeye başlanmıştı. Aralık ayı ortalarında kuşatma altındaki birlikleri kurtarma operasyonu olan Kış Fırtınası Harekâtı, Stalingrad'a 48 km. yaklaşmayı başarmıştı. Bu gelişme üzerine Stavka, esasen Kafkasya'daki Mihver kuvvetlerinin geri bağlantısını kesmek için planlanan Satürn Harekâtı'nı iptal etmek zorunda kaldı, çünkü bu harekâtta kullanılması planlanan 2. Muhafız Ordu, Stalingrad'a yönelen taarruzu durdurmakta kullanılmak zorunda kalınmıştı. Satürn Harekâtı için ayrılmış diğer birliklerin de bu kez Kış Fırtınası Harekâtı'nın geri bağlantısını kesmek için kullanılmasına karar verildi ve yeni plana Küçük Satürn Harekâtı kapalı adı verildi. Bu beklenmedik Sovyet taarruzunun yarattığı tehlike, Alman komutanlığının Stalingrad'daki 6. Ordu'ya ulaşma umutlarını tümüyle söndürdü. Batı yönünde gelişen Kızıl Ordu baskısı yüzünden çark edilip bu tehdit önlenmeye çalışıldı. Bu kararla Stalingrad üzerindeki Sovyet kuşatmasının kırılarak 6. Ordu'nun kurtarılması planı da terk edilmiş oldu. 16 Aralık'ta başlatılan Küçük Satürn Harekâtı'nın operatif hedefleri Tatsinskaya ve Morozovsk'tu. Her iki yerleşim de Stalingrad'a kadar uzanan ana demiryolu hattı üzerindedir. Tatsinkaya ayrıca, Stalingrad'ın hava yoluyla ikmalinde kullanılan bir hava üssüdür. 24. Tank Kolordusu, General Nikolay Vatutin komutasındaki Sovyet Güneybatı Cephesi'ne bağlı General Dimitri Lelyuşenko komutasındaki 3. Muhafız Ordu'ya bağlıdır. Kolordu, Derin Harekât doktrini çizgisinde, ordunun vurucu gücü olarak teşkil edilmişti. Bu nedenle savunmada bir gedik açılana kadar muharebeye sürülmemişti. Bir kez savunma yarıldığında, başarıyı genişletmek için bu gedikten ileri sürülecekti. Harekât tarihinde 24. Tank Kolordusu, 4. Muhafız Tank Tugayı (Albay G. Kolipov), 54. Tank Tugayı (Albay V. Polyakov), 130. Tank Tugayı (Albay S. Nesterov), 24. Motorize Piyade Tugayı (Albay V. Savçenko) ile kolordu bağlı birliklerinden oluşmaktadır. 3. Muhafız Ordusu taarruzu 16 Aralık 1942 sabahı başlatılmışdı. General Lelyuşanko, Mihver savunmasında piyade teşkilleriyle gedik açmayı hızlandırmak için elindeki diğer iki tank kolordusunu (17. ve 25.) taarruzun ilk aşamasında muharebeye sürmüştür. 24. Tank Kolordusu 17 Aralık'ta saat 11:30'da harekâta geçmek için emir aldı. Bu sıralarda 17. ve 25. Tank Kolorduları zaten operatif derinliğe ve İtalyan 8. Ordusu ile Hollidt Müfrezesi'nin kuşatılması manevrası aşamasına ulaşmışlardı. Daha sonra 25. Tank Kolordusu Tatsinskaya'nın doğusuna, Morozovskaya yönünde derinliğine bir akın başlattı. Bu iki derinliğine akının amacı, Stalingrad'da kuşatılan Alman 6. Ordusu'nu kurtarmaya yönelik Alman Kış Fırtınası Harekâtı kuvvetlerini tecrit etmekti. General Badanov'un 24. Tank Kolordusu, 4. Muhafız Tank Tugayı, 54. Tank Tugayı, 130. Tank Tugayı ve 24. Mekanize Piyade Tugayı'ndan oluşmaktadır. General Badanov'un üç tank tugayı 23 Aralık akşamı saat 22:00 itibarıyla Alman 306. Piyade Tümeni'ni atarak Skosirskaya'yı ele geçirmişti. Alman birlikleri Morozovsk'a çekildiler. Bu saatte Kolordu'nun 24. Motorize Piyade Tugayı daha geride bulunmaktaydı. Badanov, dördüncü tugayını beklemek yerine gece boyu Tatsinskaya yönünde ilerlemeyi tercih etti. Baskın esas olarak, Stalingrad'a kurulan Luftwaffe hava köprüsünün önemli bir kısmı için kullanılmakta olan Tatsinskaya havaalanını hedef almıştır. 24 Aralık sabahı saat 07:00'de üç tank tugayı Tatsisnkaya'nın hemen kuzeyinde taarruzu için mevzi almıştı. Alman garnizonu hazırlıklı değildi, topçu bataryaları dahi boştu. Badanov'un tank tugayları bir roket yaylım ateşi ardından kasabaya taarruza geçtiler. Kasabanın güneyindeki havaalanı 54. Tank Tugayı tarafından ele geçirildi. Bu arada 130. Tank Tugayı kasaba içinden geçerek havaalanına doğudan taarruz etmiştir. 4. Tank Tugayı ise Tatsinskaya'nın kuzeybatısındaki Talovskii köyüne taarruz etti. Baskın sırasında yaşananlar, olayın içinde bulunan bir Kızıl Ordu subayı tarafından şu şekilde anlatılmıştır: 24. Tank Kolordusu, havaalanında 72'i Junkers 52 olmak üzere 300'den fazla uçağın (Luftwaffe nakliye kapasitesinin yüzde onu) imha ettiklerini iddia etmiştir. 24 - 25 Aralık günlerinde çok sayıda uçak, bazıları vagon üstünde olmak üzere imha edildi. Havaalanı savunması kısa sürede alt edildi. Alman kayıplarının ağır olmasına karşın 100'den fazla nakliye uçağı havalanmayı başarmıştır. İmha edilen uçakların hemen hemen tümü tanklar tarafından vurulmuştur. Havaalanına demiryoluyla getirilmiş bir kısım uçak, hâlen vagon üzerindeyken imha edilmiştir. Ancak havaalanı ele geçirilir geçirilmez, 24. Tank Kolordusu kendini Alman hatlarının derinliğinde tecrit edilmiş durumda buldu. Havaalanında ve kasabada hâlen çatışmalar sürerken, 24. Mekanize piyade Tugayı'nın gerisinden ilerleyen bir Alman yürüyüş kolu Skosirskaya'dan Tatsinskaya'ya gelen yolu kesti. General Badanov 76 mm.lik bir bataryaya ateş açma emri verirken bir tank tugayına da bu kesime taarruz emri verdi. Her ne kadar bu kesimdeki Alman kuvveti geri çekildiyse de Kolordu'nun geri bağlantısının kesildiği açıkça ortadaydı. Alman Don Ordular Grubu Komutanlığı 23 Aralık'ta 48. Panzer Kolordusu'nun Morozovsk'a, 11. Panzer Tümeni'ni, hemen sonra da 6. Panzer Tümeni'ni Tatsinskaya'ya hareket ettirdi. 11. Panzer Tümeni'nin ileri unsurları 24 Aralık'ta Tatsinskaya'nın kuzeyine ulaştı. 26 Aralık'ta 11. ve 6. Panzer Tümenlerinin büyük kısmı da bölgeye gelmişti. Böylece General Badanov kuvvetlerinin geri çekilme hattı bütün bütün kapatılmış oldu. Tatsinskaya Alman garnizonu birlikleri, hizmet ve ikmal unsurları da Skosirskaya'da mevzi aldılar. 11. Panzer Tümeni'ne bağlı iki alay Tatsinskaya'nın doğu ve kuzeydoğu yaklaşımlarını örttü. General Badanov'un 130. Tank Tugayı, kasabanın kuzeydoğusundaki Dyakonov'da savunma durumu almıştı. 24. Motorize Tugay'ın artçıları, 26 Aralık'ta, kuşatmayı yararak Kolordu'nun büyük kısmıyla birleşmeyi başarmıştır. Don Ordular Grubu Komutanı Mareşal von Manstein, 48. Panzer Kolordusu'na, 6. Panzer Tümeni ve 11. Panzer Tümeni tarafından açılan gedik boyunca taarruz etmeleri emrini verdi. Aynı gün iki panzer tümeni 24. Tank Kolordusu ile 1. Muhafız Ordusu arasındaki teması bütün bütün kesmişlerdir. Bir karma muharebe grubu, 24. Tank Kolordusu'na ulaşabilecek Kızıl Ordu birliklerinin kuzey yönündeki yaklaşım hatlarını kesti. Ayrıca 306. Piyade Tümeni'nden bir piyade alayı ve üç zırhlı tren de muharebeye sürüldü. Bu birlikler 24. Tank Kolordusu'nu imha etmek için taarruzlarına başladılar. Sovyet birlikleri, 24-28 Aralık'ta Alman yoklama taarruzlarını önlediler. Ancak bu arada akaryakıt ve mühimmat giderek azalmakta ve tank gücü 58 tanka düşmüştür. Elinde 39 T-34 ve 19 T-20 mevcuttur. Bu tanklar da yakıt yetersizliğinden hareketsiz durumdadır. General Badanov tank ve top unsurlarının çevresinde tüm birlikleirni toplayıp savunmayı pekiştirdi ve dışarıdan gelecek desteği beklemeye başladı. 26 Aralık'ta Sovyet 24. Mekanize Tugayı altı araç ve beş tankıyla Tatsinskaya'daki Alman savunmasını yardı. Daha sonra kasabadaki savunma pekiştirildi ve bu yönden artık takviye gelemeyeceği ortaya çıktı. 24. Motorize Piyade Tugayı, kasabanın kuzeydoğusundaki Dyakonov'da savunmaya geçti. Bu yerleşimde General Badanov'un 130. Tank Tugayı bulunmaktadır. Bu arada Sovyet kuvvetleri havaalanındaki uçak akaryakıt ve yağ depolarını kontrol altına aldılar. Öte yandan bazı ikmal malzemesi paraşütle getirilmektedir. Alman taarruzları 27 Aralık'ta Dyakonov'u ve havaalanını ele geçirerek General Badanov kuvvetleri çevresindeki çemberi daralttılar. Sovyet kuvvetleri kasabaya çekilmişlerdir. General Badanov kuvvetlerinin durumundan endişelenen Stavka, General Vatutin'e, bu kuvvetlere yardım edilmesi yönünde bir emir vermiştir. Bunun üzerine General Vatutin, 25. Tank Kolordusu ve 1. Muhafız Mekanize Kolordusu'na bu yönde emir verdi. Fakat 25. Tank Kolordusu Uryupin ve Morozovsk'taki şiddetli çatışmalarda büyük ölçüde tank zayiatı verdi, tank mevcudu 25'e düştü. 1. Muhafız Mekanize Kolordusu da Alman savunması önünde ciddi biçimde kuvvet kaybetti. Her iki kolordunun batı yönündeki hareketi piyade unsurlarınca da destekleniyor olmasına karşın General Badanov kuvvetlerine ulaşma olanakları kalmadı. Bu gelişmeler üzerine General Vatutin, 28 Aralık'ta birliklerin bir yarma hareketiyle Tatsinskaya'yı tahliye etmelerine onay vermiştir. General Badanov elinde kalan kuvvetleri kasabanın kuzeybatısında topladıktan sonra sabah 04:30'da bir roket yaylım ateşinin perdesi altında çıkış hareketine başladı. Kolordu, 30 Aralık'ta, akına başlarken geride bırakmış olduğu hizmet birlikleri bölgesine ulaştı ve savunma pozisyonuna geçti. Stavka Cephe Komutanlığı'na, General Badanov kuvvetlerine destek olunması emrini verdi. Özellikle Stalin Badanov kuvvetlerinin kurtarılmasına büyük önem vermiştir. General Vatutin'in 28 Aralık'ta, cephenin genel durumuna ilişkin raporuna, ""İlk göreviniz Badanov'u içinde bulunduğu zor durumdan kurtarmak… Tatsinskaya'yı boşaltmasına izin vermeniz…"" şeklinde yanıt vermişti. Daha sonra General Vatutin'e ""... Neye mal olursa olsun onu kurtarınız"" emrini vermiştir. Ağır çatışmalar sonunda 25. Tank Kolordusu'nun sağlam olarak 25 tankı kalmıştır. 1. Mekanize Muhafız Kolordusu da ağır kayıplara uğradı. Piyadeyle takviye edilmelerine karşın Tatsinskaya'da kuşatmayı yarmayı başaramadılar. Bunun üzerine General Badanov, kuşatmayı yarıp çıkmak için izin istedi ve 28 Aralık'ta izin verildi. Silahların ve malzemenin büyük bir bölümü ve çok sayıda asker kaybedilmesine karşın Mihver kuvvetlere verilmek istenen zarar verilmişti. Bu akınlar sonucunda Stalingrad'da kuşatılan birliklerle temas sağlama girişimi sona erdirildi. Ayrıca Luftwaffe açısından son derece değerli birçok uçak imha edildi ve uçak ve yer personelinden çoğu öldürüldü. 24. Tank Kolordusu, 84 tank, 106 top imha edildiğini, 12 bin Mihver askerinin öldürüldüğünü, 5 bin kadar tutsak alındığını iddia etmiştir. Kolordu, çok sayıda tank kaybetmiş olmasına karşın yürüttüğü operasyon bazı açılardan son derece başarılı bir operasyon olmuştur. General Badanov'un operasyon bölgesi, ikmal merkezinden 240 km. mesafedeydi. Bu durumda ele geçek ikmal malzemesine güvenmek zorundaydı. Piyadenin yeterince nakil aracının olmaması zırhlı birliklerin gerisinde kalmasına yol açmıştır. Böyle olunca Alman birlikleri seferi kuvvetlerin geri bağlantısını kesebildiler. Sonuçta harekâtın, bölgedeki Alman kuvvetlerinin önemli bir bölümünü imha etme şeklindeki operatif planı başarılı olamadı. Bununla birlikte savaşta ilk kez Kızıl Ordu güçlü çevik kuvvetlerini Mihver kuvvetlerin geri hatlarına derinliğine sürdü ve Alman Komutanlığı'nı operatif planlarını terk etmek zorunda bıraktı. Kızıl Ordu'nun daha önceki baskınları zayıf süvari bilikleri ya da partizanların desteğinde hava indirme birlikleriyle yapılmıştı ve bu denli ağır hasar vermek olanağı bulunamamıştı. Stavka bu baskından önemli deneyimler edindi. Harekatın sonuçları Stavka'yı, düşman hatlarının gerisinde, derinliğine operasyonlar yürütecek kapasitede bağımsız tank teşkilleri şeklinde yeni tank orduları oluşturmaya hız vermek yönünde teşvik etmiştir. Büyük çapta silah ve asker kaybı, düşman hatları gerisinde böylesi derinlikteki operasyonların, beklenmedik riskler taşıdının anlaşılmasını da sağlamıştır. Stavka, 24. Tank Kolordusu'nun parlak başarısını kısa sürede takdir etti. General Vasili Mihayloviç Badanov, operasyonlarda üstün bir sevk ve idare sergileyen üst rütbeli komutanlara verilmek üzere yeni ihdas edilen Suvorov Nişanı'nı ilk alan komutan oldu. Badanov, kısa süre sonra 4. Tank Ordusu Komutanlığı'na atandı ve 1943 Temmuz'unda Kutuzov Harekâtı'nı yönetti. Badanov, 1944 yılından itibaren korgeneralliğe terfi ettirildi ve Kızıl Ordu Zırhlı Okulu Komutanlığı'nı üstlendi. Baskın sırasında 24. Tank Kolordusu, "Muhafız" unvanıyla onurlandırılarak 2. Muhafız Tank Kolordusu olarak yeniden adlandırıldı. Ayrıca başarısının onuruna "Tatsisnkaya" ön adını aldı. Kolordu, daha sonra Prohorovka Muharebesi'nde ve savaşın devamındaki birçok operasyonda önemli bir rol üstlendi. Yüzbaşı Neçaev, Kolordu'nun son tanklarına komuta etmekteki başarısından dolayı Sovyetler Birliği Kahramanı madalyasıyla onurlandırıldı. Kizikos Kizikos (), günümüz Erdek ilçesi yakınlarında, Marmara Denizi kıyısındaki antik kent. Eskiden Arteka adını taşıyan kentin kalıntılarına Türkler Belkıs Sarayı diyordu. Antik Çağ'ın büyük coğrafya bilgini Amasyalı Strabon, MS 17-18 yıllarında yazdığı sanılan ünlü "Coğrafya" adlı kitabında şöyle ifade eder: "Kyzikos, Propontis'te (Marmara Denizi) bir ada olup, kıtaya iki köprü ile bağlıdır. Köprülerin yakınında aynı ismi taşıyan, gerektiğinde kapatılabilen iki limanı ve iki yüzden fazla gemiyi alabilecek büyüklükte barınağı bulunan bir kent vardır" der. Kyzikos'un büyüklüğünden, güzelliğinden, yönetiminin mükemmelliğinden" söz eder. Strabon, "Geographia" adlı eserinde,Homeros'a göre Troia toprakları, Kyzikos kentinden Aisepos Irmağı'ndan sonra başlar. 'İda'nın eteklerindeki Zeleia'da yaşayanlar, Aisepos'un kara sularından içen Aphneler, Troialılar, bunlar da Lykaon'un şanlı oğlu Pandaros tarafından yönetildiler." (İlyada, ii. 824). O (Homeros), bunları Lykialılar (Troas'ta Troialıların müttefiki olarak yerleşmiş olan Lykialılar) da der. Onlara, Aphnitis Gölü(Manyas Gölü)'nden ötürü 'Aphneler' dendiği de zannedilmektedir. Daskylitis Gölü(Kuş Gölü)'de bu adla anılır." demektedir. Buna göre Troia'nın tam olarak nerede olduğunu Çanakkale'den ziyade, daha yukarıda, Marmara Denizi kıyısında aramak gerekir. Ünlü yazar Heredot kaynaklı bilgiler,bölgenin M.Ö 7. yüzyılın başlarında,"Didumus Dağı" eteğinde Kyzikos şehrinin egemenliği altında olduğu gözükmekte.Artake gibi Kyzikos şehri de ismini kurucusundan almış. Kyzikos’un yaptırdığı eserler arasında Hadrian Tapınağı, Kyzikos Amfitheatrı, Altıköşe kuleler, Bouleuterion, Palata Çeşmesi, Agios Nikolas Kilisesi, Muhle Kalesi (Muhla Kalesi), Zeytin adasında yer alan Meryem Ana Klisesi ve genç vaftiz havuzu bulunuyor. Amiral Sadece Amiral veya Genel Amiral, bağımsız ülkelerin deniz kuvvetlerinde yüksek rütbeli deniz subaylarına verilen unvanın genel karşılığı. Kara ve hava kuvvetlerindeki general rütbesine eşdeğerdir. Türk Deniz Kuvvetleri'nde "amiral"e direkt karşılık gelen rütbe olmamakla birlikte deniz albaydan sonra sırasıyla gelen tuğamiral, tümamiral, koramiral, oramiral ve büyük amiral rütbeleri vardır. "Amiral" sözcüğü Ortaçağ İngilizcesine, Anglo-Fransızcadaki "amiral" ve Ortaçağ Latincedeki "admiralis", "admirallus" kelimelerinden komutan anlamında girdi. Bu diller kelimeyi Arapçadan almışlardı. Arapçada amīr ˁālī أميرعالى "yüksek komutan" "emir-al", veya "amīr al-" (), "komutan-ı" anlamındaki sözcük "Emir-ül Bahr" (), "deniz komutanı". anlamıyla Haçlılar tarafından 11. yüzyılda kendi askeri terminolojilerine sokuldu. Dönemin Türk devletlerinde kullanılan askeri terim güncel Türkçeye Fransızcadan bu kez amiral olarak girdi. Arvedui Arvedui, J. R. R. Tolkien'in Orta Dünya efsanesinde yer alan bir kurgusal karakter. Kuzey krallığı Arnor'un üçe bölünen krallıklarından Arthedain'in son kralıdır. Başkent Fornost'u kuşatan Cadı Kral komutasındaki Angmar birliklerine yenik düşerek şehri terk etmek zorunda kaldı. Şehirde bulunan Palantir'i Cadı kralın eline geçmemesi amacıyla şehirden çıkararak kuzeye yelken açtı. Ancak gemisi bir buz kütlesine çarparak battı. Fornost kuşatması sırasında kendisine ihanet ederek savaşın kaybedilmesine neden olan askerlerini sonsuza dek lanetledi. Denilir ki bu askerlerin ruhları Fornost'un üst avlularında Esteldin savaşçılarını bekler dururlar, ta ki pişmanlıklarını dile getirip salıverilmek için. Atarneus Atarneus (Yunanca: Ἀταρνεύς), Batı Anadolu'da, Ege Kıyılarına yakın, bir antik çağ kentidir. Günümüz Dikili kentinin kuzey batısında, Midilli (Lesvos) adasının karşısındadır. Bulunduğu bölgeye antik çağda Aiolis deniyordu. Atarneus MÖ 4. yüzyılda ün kazandı. Bu dönemde Atarneus'dan kuzeyde Assos'a kadar uzanan bölge Atarneus Bey'i Hermias tarafından yönetiliyordu. MÖ 2. ve 3. yüzyıllarda Pergamon Krallığının önemli bir limanıydı. Kentin MS 1. yüzyıla kadar varlığını sürdürdüğü, bir salgın hastalık ya da deprem sonucunda terk edildiği sanılıyor. Atarneus, özellikle filozof Aristoteles ile olan ilişkisi nedeniyle tanınır. Aristoteles, Platon'un Akademi'sinde öğrenciyken Hermias'la arkadaşlık etmiş, hadım olan Hermias Atarneus Bey'i olunca bir süre Assos'da bir süre de Atarneus'da yaşamıştı. Aristoteles Atarneus'da kalırken Hermias'ın yeğeni Pythia ile evlenmişti. Ayhan Evren Ayhan Evren (d. 13 Şubat 1982, Hollanda), Türk futbolcudur. 1. Lig ekiplerinden Bandırmaspor'da oynamaktadır. Hollanda'da Türk işçi ailenin çocuğu olarak dünyaya gelen Ayhan, Hollanda futbolunun köklü takımlarından PSV'in altyapısında futbola başladı. Burada oynamanın da avantajıyla Türkiye genç millî takımlarına erken yaşlarda seçilmeye başladı ve erkenden Süper Lig ekiplerinin transfer listesine girdi. Nitekim 2003-04 sezonunda MKE Ankaragücü'ne transfer oldu. Burada ilk resmî karşılaşmasına 10 Ağustos 2003 tarihinde Çaykur Rizespor'a karşı oynanan Süper Lig karşılaşmasında çıktı. Daha sonra oyun tecrübesi edinebilmesi için 2004-04 sezonun ara transfer döneminden sezon sonuna kadar Ankaraspor'a kiralandı. Takıma geri döndüğünde iki buçuk sezon düzenli oynama fırsatı buldu. 2006-07 sezonunda fazla oynama fırsatı bulamadı ve yarım sezonluğuna Eskişehirspor'a kiralandı. Yarım sezon da Elazığspor'da kiralık olarak oynadıktan sonra 2008-09 sezonunun ara transfer döneminde Vanspor'a gitti. Yarım sezon burada görev aldıktan sonra 1. Lig ekiplerinden Karşıyaka'ya transfer oldu.2012-13 sezonunda Samsunspor'la sözleşme imzalamıştır. Fakat geçmişte yaşadığı sakatlık sorunu nedeniyle tam performans gösteremeyeceği düşünülerek Samsunspor tarafından sözleşmesi feshedilmiştir. Ardından ise Bandırmaspor ile sözleşme imzalamıştır. 12 kez millî takımlara çağrılan Ayhan Evren, 2 kez , 5 kez Türkiye U-16, 3 kez Türkiye U-17 forması olmak üzere toplam 10 kez millî formayı giymiştir. Almería ili Almería ili, İspanya'nın Endülüs özerk bölgesine bağlı bir ili ("provincia"). Merkezi, ile adını veren Almería şehridir. Telomer bağlanıcı protein Telomer bağlanıcı proteinler kromozomların telomer bölgelerine bağlanan proteinlerdir. Telomer uçlarına bağlanan bu proteinler hücrenin DNA uçlarını kopuk olarak algılamasına engel olur, böylece hücre bölünmesi inhibe olmaz ve hücre intihar etmez. Bu proteinler çift iplikli ve tek iplikli DNA'ya bağlanıcı olmak üzere iki grup oluştururlar. Hücrenin her bölünmesinde kromozom üçlarındaki telomerler telomeraz enzimleri tarafından biraz kısalır. Deneysel yolla hücredeki telomer bağlayıcı protein miktarı artırıldığı zaman bu telomer kısalma hızının arttığı bulunmuştur. Bu bulgulara dayanarak, telomer bağlayıcı proteinin telomerazları telomerlere çekmeye yarayabileceği önerilmiştir. Telomer-bağlayıcı protein TRF2, Werner protein (WRN) ve Bloom sendrom proteini (BLM) ile birlikte çalıştığı gösterilmiştir. Çift iplikli DNA'ya bağlanan telomer bağlayıcı proteinlerde ortak bir özellik olarak, DNA'ya bağlanmalarını sağlayan "myb" benzeri bir bölgeye sahip olduğu görülmüştür. Telomer bağlayıcı proteinlerin bir diğer grubu TG zinciri telomelerde tek iplikli DNA'ya bağlanır. Bu proteinlerin oligonükleotit/oligosakkarit/oligopeptit bağlayıcı (OB) dizisi ortaktır. Fare TRF2'si ile çekirdek zarı ile bağlantılı olduğu bulunumuştur. TRF2'nin telomerleri çekirdek zarına bağlamaya yaradığı öne sürülmüştür. Ávila ili Ávila ili, İspanya'nın Kastilya ve Leon özerk bölgesine bağlı bir ili ("provincia"). Merkezi, ile adını veren Ávila şehridir. Deaminasyon Deaminasyon bir molekülden bir amin grubunun çıkarılması. Bu reaksiyonu katalizleyen enzimler deaminaz olarak adlandırılır. İnsan vücudunda deaminasyon başlıca karaciğerde olur, ancak glutamat ayrıca böbrekler de deamine olur. Aşırı protein alındığında amino asitler deaminasyon yoluyla yıkıma uğrar. Amino asitten amino grubu çıkartıldıktan sonra amonyağa dönüşür. Amino asidin geriye kalanı başlıca karbon ve hidrojenden oluşur veya başka bir moleküle dönüştürülür veya enerji için oksitlenir. Amonyak aşırı miktarda hücrelere zehirli olduğu için üre döngüsü içinde enzimler ona karbondioksit ekleyerek onu üre veya ürik asite dönüştürürler. Üre ve ürik asit kana kolaylıkla geçip idrarla atılabilir. Spontan demainasyon, sitozin'in hidroliz yoluyla urasil'e dönüşmesi ve bu süreçte amonyak salmasıdır. DNA'da bu spontan (kendiliğinden olan) deaminasyon, meydana gelen urasil'in çıkartılması ile düzeltilir. Urasil normalde DNA'da bulunmayan bir baz olduğu için urasil-DNA glikosilaz enzimi tarafından çıkartılır. DNA zinciirnin o noktasındaki şeker grubunda bir baz takılı olmaması bir AP endonükleaz tarafından fark edilir, fosfodiester bağı orada kesilir. Meydana gelen hasar oraya bir diğer sitozin eklenmesiyle tamir edilir. A ailesi üyesi bir DNA polimeraz bu değişikliği yapar, bu işlem sırasında 3'-->5' eksonükleaz etkinliği ile DNA'da "çentik" olan yerden bir nükleotit çıkarır, sonra polimeraz etkinliği ile boşluğu gerekli olan nükleotit ile doldurur. DNA ligaz zincirdeki kopukluğu kapatmak için fosfodiester bağını yeniden oluşturur. Deaminasyon reaksiyonu laboratuvar ortamında bisülfit kullanılarak da meydana getirilebilir. Bisülfit sitozin'in deamine olmasını sağlar ama 5-metilsitozin'e etki etmez. Bu özellikten yararlanılarak metillenmiş DNA'nın dizilemesinde metillenmemiş sitozin (urasil olarak belirir) ile metillenmiş sitozin (değişime uğramaz) ayırdedilebilir. 5-metilsitozin'in spontan deaminasyonu sonucu timin ve amonyak meydana gelir. Bu, en yaygın olan tek nükleotitli mutasyondur. DNA'da bu reaksiyon tamir edilemez çünkü tamir mekanizması timin bazını (urasil gibi) bir hata sonucu olmuş olarak algılayamaz. Eğer mutasyon bir genin fonksiyonunu etkileyip hücrenin (veya organizmanın) ölümüne yol açmazsa, varlığı devam eder. Tamir mekanizmasının bu yetersizliği, ökaryotik genomlarda CpG konumlarının ender olmasının nedenlerinden biridir. Guanin'in deaminasyonu sonucu ksantin oluşur. Ksantin, guanin'in enol totomerine benzer şekilde, sitozin yerine timin ile baz eşleşmesi yapar. Bunun sonucu, ikileşme sonrası br transisyon mutasyonudur, orijinal G-C baz çifti bir A-T baz çiftine dönüşür. Bu mutasyonun düzeltilmesi için baz çıkarma tamiri (baz eksizyon tamiri) sırasında bir alkiladenin glikosilaz enziminin katılımı gerekir. Adenin'in deaminasyonu sonucu hipoksantin oluşur. Hipoksantin, adenin'in imin totomerine benzer şekilde timin yerine sitozin ile baz eşleşmesi yapar. Bunun sonucu, ikileşme sonrası br transisyon mutasyonudur, orijinal A-T baz çifti bir G-C baz çiftine dönüşür RNA biçimleme ("RNA editing") enzimleri bazı mesajcı RNA moleküllerindeki spesifik bazları deamine ederek protein kodlayıcı dizilerini değiştirirler. Örneğin APOBEC geninin ürünü enzim, apolipoprotein B'nin mRNA'sında belli bir sitozin'i urasil'e dönüştürür. ADAR geni tarafında kodlanan "Adenozin deaminaz, RNA-spesifik" enzimi, çift iplikli RNA moleküllerinde adenozinleri inosin'e dönüştürür. Bazı tRNA moleküllerinde antikodon bölgesindeki bir Adenin inosin'e dönüştürülür. Badajoz ili Badajoz ili, İspanya'nın Extremadura özerk bölgesine bağlı bir ili ("provincia"). Merkezi, ile adını veren Badajoz kentidir. Hoechst boyası Hoechst boyaları floresans mikroskopisinde ve akış sitometresinde DNA'yı işaretlemek için kullanılan floresan boyalardandır. Bu boyalar DNA'yı işaretlediği için, ayrıca mitokondrileri boyamakta da kullanılır. bis-benzimid türü olan bu boyalardan iki tanesi yaygın olarak kullanılır: Hoechst 33258 ve Hoechst 33342. Her iki boya da morötesi ışık ile 350 nm civarında uyarılır, her ikisi de 461 nm yayım maksimumunda mavi/siyan renkte floresan ışık yayarlar. Hoechst boyaları canlı veya fikse edilmiş hücrelerde kullanılabilirler, çoğu zaman bir diğer nükleik asit boyası olan DAPI (4',6-diamidino-2-fenilindol) yerine kullanılırlar. Aralarındaki en önemli fark, Hoechst 33342'deki ek etil grubunun onu daha lipofilik yapması ve dolayısıyla hücre zarı ile etkileşmesini daha muhtemel kılmasıdır. Bazı uygulamalarda Hoechst 33258 belirgin derecede daha az zar geçicidir. Bu boyalar ile, standart bir floresan yayım - miktar eğrisine bakılarak, bir numunedeki DNA miktarı tespit edilebilir. Hoechst boyaları DNA'ya bağlandığı için hücre bölünmesi sırasında DNA ikileşmesini bozabililer. Dolayısıyla potansiyel olarak mutajenik ve kanserojeniktirler. Kullanım ve atımlarında gerekli tedbirler alınmalıdır. Hoechst boyaları insan ve diğer hayvanlarda sperm ayrımı için de kullanılırlar. Okan Karabulut Okan Karabulut (d. 29 Ağustos 1984, Bornova, İzmir), Türk futbolcudur. 2. Lig ekiplerinden Kızılcahamamspor'da oynamaktadır. Futbola Karşıyaka altyapısında başladı ve daha sonra Göztepe altyapısına transfer oldu. 2003 yılında Aydınspor'la profesyonelliğe geçiş mukavelesi imzalayarak buraya transfer oldu. Burada ilk resmî karşılaşmasına 12 Kasım 2003 tarihinde Konyaspor'a karşı oynanan Türkiye Kupası karşılaşmasında çıktı. Aydınspor'da üç sezon oynayan Okan, birçok profesyonel lig ekibinin formasını giydi. 2010-11 sezonunda altyapısından geldiği eski takımı Karşıyaka'ya transfer oldu. 2010-11 sezonunun sonunda Karşıyaka'yla sözleşmesini fesh ederek Kızılcahamamspor'a transfer oldu.Su anda Sancaktepe Belediye Spor da oynamaktadir. Olgay CoÅŸkun Olgay Coşkun (d. 9 Şubat 1984, Susurluk), Türk futbolcudur. Futbola Susurlukspor altyapısında başlayan Olgay, 2001 yılında Mobellaspor'la profesyonelliğe geçiş mukavelesi imzalayarak buraya transfer oldu. Burada ilk resmî karşılaşmasına 2 Eylül 2001 tarihinde Adana Demirspor'a karşı oynanan 2. Lig karşılaşmasında çıktı. Bir sezon burada oynadıktan sonra Petkimspor'a ve bir sezon sonra da Karşıyaka'ya transfer oldu. Burada üç sezon takımın önemli oyuncularından biri olarak görev aldı. 2007-08 sezonunda Süper Lig'e yeni yükselmiş Hacettepe'ye transfer oldu. Üç sezon burada görev aldıktan sonra 2010-11 sezonunda eski takımı Karşıyaka'ya geri döndü. 2010-11 sezonunun sonunda Karşıyaka'yla sözleşmesini fesh ederek Kartalspor'a transfer oldu. Bu takımda 2013 yılına kadar 44 maça çıkan oyuncu, 2013-14 transfer döneminde Altınordu takımına transfer oldu. Emin Murat Sungar Emin Murat Sungar (14 Şubat 1942, Ankara), Türk diplomat ve siyaset adamıdır. TED Ankara Koleji'nden ve 1964 yılında Ankara Üniversitesi Siyasal Bilgiler Fakültesi'nden mezun olmuştur. Yürüttüğü görevler arasına Dışişleri Bakanlığı müşteşarlık danışmanlığı (1983-1985), New York'taki Türk genel konsolosluğu (1985-1989), Dışişleri Bakanlığı sözcülüğü (1989-1991), Türkiye'nin Hindistan büyükelçiliği görevi (1991-1995), Başbakan Tansu Çiller'in danışmanlığı (1995-1996), Dışişleri Bakanlığı müşteşar yardımcılığı (1996-1998), Cenevre'deki BM Türkiye temsilciliği (1998-2002) bulunur. Yabancı dil olarak İngilizce'yi bilen Sungar evlidir ve 6 Şubat 2003'te Avrupa Birliği Genel Sekreterliği görevine getirilmiş, 6 Ağustos 2005'te bu görevden istifa etmiştir. 2006-2009 yıllarında Karadeniz Ekonomik İşbirliği Genel Sekreter Birinci Yardımcısı olarak görev yapmıştır. Ayrıca müzikle de ilgilenen emekli büyükelçi, Belgeseli'nin de müziğini yapmıştır. FÄ±rat Sezer Fırat Sezer (d. 25 Haziran 1986, Tirebolu), Türk futbolcudur. 2. Lig ekiplerinden Sarıyer'de forma giymektedir. Futbola Tireboluspor altyapısında başladı ve daha Giresunspor altyapısına transfer oldu. Burada 2003 yılında profesyonelliğe geçiş mukavelesi imzalayarak as takıma alındı. İlk resmî karşılaşmasına 18 Nisan 2004 tarihinde Pursaklarspor'a karşı oynanan 3. Lig karşılaşmasında çıktı. Giresunspor'da 7 sezon düzenli oynadıktan sonra 2010-2011 sezonunda 1. Lig ekiplerinden Karşıyaka'ya transfer oldu. Karşıyaka'da sadece bir sezon görev aldıktan sonra başka bir İzmir ekibini olan Altay'a transfer oldu. Messana Muharebesi Messana Muharebesi (MÖ 265-MÖ 264) Roma Cumhuriyeti ile Kartaca arasındaki ilk askeri muharebedir. Yüzyılı aşkın bir zaman sürecek olan Pön Savaşları'nın başlangıcıdır. Bu dönemde İtalya’nın güneyinde hakimiyetini kuran Roma, giderek Sicilya’da güç kazanmaya başlar. Ancak adada Roma yalnız değildir; batı sahillerinde Kartaca, güneydoğuda ise Siraküza kentinde II. Heiro egemendir. Ayrıca Siraküzalı Agatokles döneminde adaya getirilmiş olan paralı askerler olan Mamertinler de kuzeydoğudaki Messana kenti çevresinde hakimdirler. Agatokles’in ölümü üzerine şehirde denetimi ele geçirmişlerdir. Muharebeye varacak gerilimler, Messana’yı ele geçirmek isteyen II. Heiro tarafından başlatılmıştır.MÖ 270-265 yılları arasında Mamertinlere üstünlük sağlayan II. Heiro şehri almak üzereyken Mamertinler Kartacalıları yardıma çağırınca II. Heiro geri çekilmek zorunda kalmıştır. Bir tehlikeyi savuştursalar bu kez Kartacalıların denetimine girmekte olduklarını gören Mamertinler Roma’ya çağrı yaparak müttefiklik önerisinde bulunurlar. Yunan tarihçi Polybius ünlü eseri Tarihler’de durumu anlatır: Bundan sonra Mamertinler Kartacalıları şehirde atacak ve Romalıları şehre alacaklardır. Kartacalılar ise yanlış karar alarak şehri terk eden garnizon komutanı Hanno’yu korkaklıktan suçlu bulacak ve çarmıha gereceklerdir. Hem Roma hem de Kartaca Sicilya’ya oldukça büyük ordular gönderir. Adaya ilk ulaşan batı sahilleirndeki Lilybaeum’a çıkan Kartaca Ordusu olur. Buradan güney sahili boyunca ilerleyen Kartacalılar II. Hiero ile ittifak yaparlar. Buradan kuzeye ilerleyen Kartaca Ordusu Messana şehrini kuşatır. Bu sırada adaya iki lejyonla gelen Romalı konsül Appius Claudius kendi donanması olmamasına rağmen adaya çıktığı bölgeden Messana şehrine askerlerini sokmayı başarır. Kartacalıların bu aşamada Romalılara saldırmaması ve şehre girmelerine engel olmamaları Roma ile henüz bir sıcak çatışmanın olmayabileceğini düşünmelerinden ileri gelir. İki taraf arasında görüşmeler sürer, Claudius II. Heiro’yu geri çekilmeye iknaya çalışır. Görüşmeler sürerken Claudius şehrin dışında kamp yapan Kartacalılara ve müttefiklerine saldırı kararı alır. Ilk önce II. Hiero’nun siraküza birliklerine saldırır. Roma süvarisi yenilse de ağır piyadeler Siraküzalı süvariler, paralı askerler ve hoplitleri bertaraf eder. Yenildiğini anlayan II. Hiero geri çekilir. Daha sonra Kartacalılara dönen Roma Ordusu düşmanı yenemese de oldukça kayıp verdirir. II. Hiero’nun desteği olmadan Messana’yı alamayacağını bilen Kartacalı komutan Hanno şehirden geri çekilerek kuşatmayı kaldırır. Claudius kesin bir zafer kazanmasa da güney kıyılarına inecek siraküza’nın batısındaki Echetla’daki Kartaca kalesini ele geçirmeye çalışsa da başarılı olamaz. Emrinde bir donanması olmadığından ve görece küçük ordusu yüzünden Siraküza’yı ele geçirmeye çalışmaz. Konsül döneminin sonunda Sicilya’dan ayrıldığında Messana’da sağlam bir garnizon bırakmış ve Roma’nın yeni müttefiklerini Kartaca boyunduruğundan kurtarmıştır. Ancak buna rağmen adaya barış gelmemiştir. Cryptosporidiosis Cryptosporidiosis, kısaca Crypto olarak da bilinir. İnsan ve hayvan sindirim kanalında çoğalan protozoonların neden olduğu ve şiddetli ishalle karakterize bir hastalıktır. Hastalık ilk olarak 1907'lerde farelerde belirlenmiş fakat, yaklaşık son 30 yıldır insanlarda da hastalığa neden olduğu belirlenmiştir. Cryptosporidium spp intrasellüler (hücre içi) extrasitoplazmik bir protozoondur. İnsanları da kapsayan çok sayıda omurgalı türünde gastrointestinal epitelin mikrovillus sınırında yıkıma neden olan apikomplexan parazitlerdir. Klinik tablo enfekte konağın tipine, immun durumuna ve yaşına bağlı olarak çok değişkenlik gösterir. Bazen 20 litreye varabilen kolera benzeri diareye(ishal) neden olup, hayatı tehdit edici bir tablo oluşturabilmektedir. Gelişmekte olan ülkelerde ve 5 yaş altı çocuklarda daha sık görülmektedir. AIDS gibi veya immun sistemin baskılandığı başka viral vb enfeksiyon geçiren hastalarda, özellikle CD4 lenfositlerinin 200/ml altına düştüğü koşullarda bu parazitin görülme sıklığı daha da yüksek olup hastalığın seyri kötü olmaktadır. Cryptosporidium türleri çevrede oldukça yaygındır ve yalnızca insanlardada değil, çok sayıda hayvan türünde de özellikle buzağılarda enfeksiyona neden olabilmektedir. Bu yüzden insana bulaşma çok değişik yollardan olabilmektedir. Bazı meslek gruplarındaki bunlar özellikle hayvancılıkla uğraşanlar, veteriner hekimler, laboratuvar personeli, kreş vb personeli; çocuklar ve yaşlılar, endemik bölgelere yolculuk edenlerde, hijyenik koşulların yetersiz olduğu yerlerde yaşayanlarda ve enfekte kişilerle yakın temasta bulunanlarda hastalığa yakalanma yüzdesi yüksektir. Cryptosporidium cinsi, Apicomplexa filumunda, Coccidiasina alt sınıfında, Eucooccidiida takımı ve Eimeriina alt takımında, Cryptospordiidae ailesinde sınıflandırılmaktadır. Hastalığın ortaya çıktığı konağa, konağın seçiciliğine, enfeksiyon yerine ve parazit morfolojisine göre en az 22 tür bildirilmiş olmasına rağmen pek çok araştırmacı yaklaşık 13 türün varlığını kabul etmektedir. Cryptosporidium’un enfektif formu olan ookist'ler, konak tarafından ağız yoluyla alındıktan sonra sindirim kanalında, sindirim enzimleri ve pH'nın da etkisiyle açılır ve sporozoitler açığa çıkar. Bu sporozoitler enterositlere girerek, apikal bir vakuolün içinde, hücre membranı tarafından korunarak gelişir. Sporozoitler, trofozoitlere dönüşür ve daha sonra aseksüel çoğalma (merogoni) ile tip-1 meront'lara dönüşür. Tip-1 merontlardan meydana gelen merozoit'ler, yeni hücrelere girerek aseksüel çoğalma ile ya trofozoitlere dönüşür ve tekrar Tip-1 merontları oluşturur ya da Tip-2 merontlara dönüşerek seksüel çoğalmayı başlatır. Tip-2 merontlardan meydana gelen merozit'ler makro ve mikrogametositlere, bunlar da makro ve mikrogametlere dönüşür.Mikrogamet'in, makrogamet'i döllemesi ile olgunlaşmamış ookist oluşur. Tipik olarak 4-8 μm uzunluğunda ölçülebilen küçük bir ookist ve her bir ookist içerisinde 4 adet sporozoit vardır. Sporokist'ler şekillenmemiştir. Bu ookistlerin yaklaşık % 20’si ince cidarlıdır ve iç otoinfeksiyona neden olurlar.Ekskistasyon ile 4 adet sporozoit serbest kalarak ince bağırsakta enterositlere girmekte ve trofozoitlere dönüşmektedir. Bu ookistlerin yaklaşık %80’i ise dış çevre koşullarına dayanıklı ve bulaşmadan sorumlu olan kalın cidarlı ookistleri oluşturur. Parazitin gerek kimyasal, gerek fiziksel inaktivasyona kuvvetle direnç göstermesi, enfeksiyon meydana getirmek için az sayıda ookistin yeterli olması, hızla çoğalma yeteneği ve çok sayıda konağın varlığı, parazitin yayılım ve taşınmasında önemli faktörlerdir. Cryptosporidiosis, sağlıklı kişilerde tipik olarak 9- 15 gün süreyle seyreder, kendini sınırlar ve tam iyileşme ile sonlanır. En önemli bulgusu sulu ishaldir. Kramp benzeri karın ağrıları, iştahsızlık, kilo kaybı, bulantı, kusma, subfebril ateş eşlik edebilir. Çocuklarda ve yetişkinlerde klinik görünüm benzer, ancak çocuklukta uzun süre seyreden cryptosporidiosis, büyüme ve gelişme üzerinde kalıcı etkiler bırakabilir. İmmun sistemi zayıf/baskılanmış konaklarda ise enfeksiyon, çoğunlukla kronik ve ağır seyreder. Bazı hastalarda 2 aydan uzun süren ishal, şiddetli dehidratasyon, kilo kaybı ve malnutrisyon görülebilir. Uzun süreli yatakta tedavi gerekebilir ve ölümlere neden olabilir. Klinik olarak belirgin cryptosporidiosis olgularında, genelde dışkı ile çok sayıda ookist atıldığından direkt yayma ve boyamalar tanı için yeterlidir. Bunun için Modifiye Formol Etil Asetat (Ritchie yöntemi) metodu ile dışkı örnekleri çoklaştırıldıktan sonra, Kinyoun Acid Fast boyama yöntemi ile boyanarak etkenler mikroskopta incelenir. Kesin teşhis için immunohistokimyasal yöntemlerden de yararlanılabilir. Tedavide; Paramomisin, Nitozoxanide, Lasolasid sodyum, Halofuginon ve son zamanlarda makrolid grubu antibiyotikler denenmektedir. Ancak bilinen spesifik bir tedavisi yoktur. Gökhan Çakır Gökhan Çakır (d. 14 Temmuz 1987, Beşiktaş, İstanbul), Türk futbolcudur. 1. Lig ekiplerinden Giresunspor'da oynamaktadır. Futbola Dikilitaş Spor Kulübü altyapısında başladı ve daha sonra Mecidiyeköyspor Kulübü altyapısına transfer oldu. Burada 2003 yılında profesyonelliğe geçiş mukavelesi imzalayarak as takıma alındı. İlk resmî karşılaşmasına 11 Eylül 2005 tarihinde Gölcükspor'a karşı oynanan 3. Lig karşılaşmasında çıktı. Bir sezon burada oynadıktan sonra Konyaspor'a transfer oldu ve Süper Lig'de oynama fırsatı buldu. Burada uzun vadede yedek oyuncu olarak görev aldı ve 2008-09 sezonunda 2. Lig ekiplerinden Sarıyer'e kiralandı. Sezon bitiminde buraya transfer oldu. 2010-2011 sezonunda 1. Lig ekibi Karşıyaka'ya transfer oldu. Bir sezon aradan sonra Karşıyaka'yla sözleşmesini feshederek eski takımı Sarıyer'e geri döndü. Everything Changes (Take That şarkısı) "Everything Changes" (Türkçe anlamıyla: "Herşey Değişir") müzik grubu Take That'in bir şarkısı. Gary Barlow tarafından yazılan ve lead vokalde Robbie Williams'ın seslendirdiği şarkı, grubun ikinci albümü "Everything Changes" 'in beşinci teklisi olarak yayınlanmıştır. Çekilen klipte grup bir caz kafede şarkıyı söylerken, mekandaki insanlar da onlara eşlik etmektedir. Video büyük oranda, Kylie Minogue'nin "Give Me Just A Little More Time" adlı teklisine 2 yıl önce aynı yerde çektiği klibe benzemektedir. Teklinin B yüzünde grubun konserlerinde canlı olarak söylediği ""I Want to Hold Your Hand"", ""A Hard Day's Night"" ve ""She Loves You"" adlı Beatles şarkılarının stüdyo versiyonlarına yer verildi. 28 Mart 1994'te yayınlanan tekli, Take That grubunun UK Singles Chart'a üst üste dördüncü kez birinci sıradan giriş yapmasını sağlayan çalışması oldu. Bu listede iki hafta süreyle en üstte yer almayı başardı. Birleşik Krallık'ta 367,000 adet satılan tekli böylece, Gümüş sertifika kazandı. Bayağı papav Bayağı papav ("Asimina triloba"), en yaygın ve bilinen papav türüdür. ABD'nin doğusundan, Kanada'nın Ontario eyaleti,Newyork,Doğudan batıya Nebraska, Florida,Teksas'ın kuzeyinde yetiştirilmektedir. Diğer papav türlerine göre daha büyük meyve vermesi ve -25 derece soğuğa dayanması ile bilinir.Bu türün özelliği yaprak döken bir bitki olmasıdır. Ağacın boyu 11 metreyi bulabilmekle birlikte nadiren de olsa 14 metreyi bulan ağaçlara rastlanmaktadır. Fideleri 12–25 cm. yerden itibaren yoğun yaprakli dallı konik sekilde gelişerek bir tropik bitki görüntüsü alir.Çiçekleri 2–4 cm çapinda olup 3 dış 3 iç taç yaprak ve 3 çanak yapraktan oluşur. Çiçekler yapraklardan önce açar ayrica karpeller genellikle birden çok ovum içerir bu sebeple tek çiçekte birden çok meyve oluşabilir. Papav çiçekleri erkek ve dişi yapıları aynı çiçekte taşımasına rağmen kendine verimsiz kabul edilmektedir. Bunun muhtemel sebebi ise, polenler dökülmeye basladığiında stigma polen kabul etmemektedir.Bu sebepten bayağı papavlar, iyi bir meyve verimi elde edebilmek için, karşı tozlanmaya ihtiyaç duyarlar.Dolayısıyla klon olmayan en az iki ağaç yetiştirmek gerekecektir.Hatta meyve şansı bakımından yetiştirilen cinslerin 2 ayrı kültür cinsinden olması tercih edilir. Bununla beraber bazı kendine verimli varyeteler de olduğu söylenmektedir.Örneğin "sunflower" kültür cinsinin kendi kendini tozladığı iddia edilmektedir; ancak bu henüz tam olarak ispatlanamamıştır. Kahverengi renkli çiçekleri, kötü kokusuyla ters orantılı olduğu için arılar çiçeklerine pek ilgi göstermezler. Zira ağacın bugünkü anlamda arıların ortaya çıkmasından, çok önce oluştuğu tahmin edilmektedir. Bitki bu kötü kokuyu daha çok sinek ve böcekleri çekmek için kullanmaktadır. Bu sebeple tozlaşma işinde böcekler ve sinekler görev yapar.Bu kötü koku sebebiyle bitki evlerden uzak bahçelerde yetiştirilir. Bununla birlikte bitkinin erken bahar aylarında çiçek açması ve bu mevsimde sinek ve böcek popülasyonunun düşüklüğü sebebi ile yetiştirilir. Sinek ve böcekleri cezbedici çeşitli malzemeleri (çürümüş et gibi) ağaç çevrelerine yerleştirmekte veya çeşitli vasıtalar ile çiçekler arasındaki tozlaşmayı kendileri gerçekleştirmektedir.Papav derin, drenajı iyi olan, organik madde bakımından zengin, hafif asidik ve nemli topraklarda iyi yetişmektedir. Papav meyvesi botanikte "berry" (üzümsüler) olarak sınıflandrılır. Meyvesi yuvarlak,oval veya böbrek şeklinde olabilir. Meyve ağırlığı 50 ile 500 gram arasinda olabilmekle beraber ortalama 150-200 gramdır. Pawpaw ağaçları 5-7 yıl arasında meyve vermeye başlar. Meyvelerinin tadının muz,mango,ananas andıran çok güzel ve kuvvetli bir aromaya sahip olduğu ve olgunlaşınca yenmesi gerektiği ayrıca ağaçtan erken koparılmaması belirtilmektedir.Olgunlaşan meyveler sari-kahverengi,siyah renk almaktadir olgunlaşmış meyveler oda sıcaklığında 2-3 günde bozulmaktadır. Buzdolabında 3 hafta kadar saklanabilmektedir.Bu güzel tada sahip meyve vitamin, mineral ve antioksidanlar bakımından oldukça zengindir. Bununla birlikte ağaç kabukları içerdiği maddeler sayesinde pestisit olarak kullanıldığı gibi kanser tümörlerine karşı ilaç yapımında kullanılabilmektedir. Ayrıca bitki yapraklarında böceklerin ve kuşların kendisine zarar vermesini engelleyen maddelere rastlanmıştır. Bununla birlikte zebra çatal kelebeği bitki yapraklarını larvaları için kullanan kelebek türleri yanında,kuşlar ve rakunlar dahil pek çok hayvan ağacın meyvelerinden yararlanabilmektedir. Yeni Zelanda'daki Yahudilerin tarihi Yeni Zelanda'daki Yahudilerin tarihi, Yahudi tüccarların 1830'larda ülkeye gelmesiyle başladı. Yeni Zelanda, 1840'ta Britanya sömürgesi olmadan önce aralarında Joel Samuel Polack'ın da bulunduğu 30'dan az Yahudi yaşamaktaydı. Göçlerle Yahudiler dört ana gruba ayrıldılar: 19. yüzyılda Birleşik Krallık'tan gelen en eski Yahudi aileler; 1930'lar ve 1940'larda gelen Avrupa Yahudisi mülteciler; Britanya'dan 1950'lerde gelenler; son zamanlarda Güney Afrika Cumhuriyeti, İsrail ve eski Sovyetler Birliği'nden gelenler. Ülkedeki Yahudi cemaati, Başbakan Julius Vogel ve aralarında Dove-Myer Robinson da bulunduğu 5 Auckland valisi çıkarmıştır. Şimdiki Başbakan John Key, Yahudiliği icra etmemesine rağmen Aşkenaz kökenlidir. 14 Mayıs - 30 Mayıs 1925 tarihleri arasında kısa bir dönem başbakanlık yapan Francis Bell Hristiyan olmasına rağmen Yahudi ataları vardı. Dunedin Sinagogu'nun, dünyanın en güneyindeki sinagog olduğuna inanılır. 2010'da Tarım Bakanlığınca şehita icraatı tartışma yarattı. Konu Yüksek Mahkemeye aktarılmasına rağmen Yahudi cemaatinin baskılarıyla geleneksel kurban etme yöntemi yürürlükte kalmaya devam etti. 4,2 milyonluk Yeni Zelanda nüfusunun 7000'i Yahudidir. Yahudilerin büyük bir kısmı Auckland ve Wellington'da yaşamasına rağmen Dunedin'de 19. yüzyılda yerleşmiş Lübnan asıllı Yahudiler bulunmaktadır. Yeni Zelanda ile İsrail'in komplike ve karşılıklı diplomatik ilişkileri bulunur. 2004 İsrail-Yeni Zelanda casus skandalıyla iki ülke arasında uyuşmazlık baş gösterdiyse de zamanla diplomatik ilişkiler normalleşti. Okyanusya'daki Yahudilerin tarihi Okyanusya'daki Yahudilerin tarihi, ilk kaşifler, fok ve balina avcılarıyla başlamaktadır. Yahudiler ve diğer yerleşimciler Okyanusya'ya 18. yüzyıldan başlayarak gelmişlerdir. Avustralya, Yeni Zelanda ve Okyanusya'nın diğer adalarına yerleşmişlerdir. Yeni Zelanda'daki Yahudilerin tarihi, Yahudi tüccarların 1830'larda ülkeye gelmesiyle başladı. Yeni Zelanda, 1840'ta Britanya sömürgesi olmadan önce aralarında Joel Samuel Polack'ın da bulunduğu 30'dan az Yahudi yaşamaktaydı. Göçlerle Yahudiler dört ana gruba ayrıldılar: 19. yüzyılda Birleşik Krallık'tan gelen en eski Yahudi aileler; 1930'lar ve 1940'larda gelen Avrupa Yahudisi mülteciler; Britanya'dan 1950'lerde gelenler; son zamanlarda Güney Afrika Cumhuriyeti, İsrail ve eski Sovyetler Birliği'nden gelenler. Ülkedeki Yahudi cemaati, Başbakan Julius Vogel ve aralarında Dove-Myer Robinson da bulunduğu 5 Auckland valisi çıkarmıştır. 4,2 milyonluk Yeni Zelanda nüfusunun 7000'i Yahudidir. Yahudilerin büyük bir kısmı Auckland ve Wellington'da yaşamaktadır. İzmir Ekonomi Üniversitesi Uluslararası İlişkiler ve Avrupa Birliği Bölümü İzmir Ekonomi Üniversitesi Uluslararası İlişkiler ve Avrupa Birliği bölümü İktisadi ve İdari Bilimler Fakültesi bünyesindeki beş akademik birimden biridir. 2001-2002 itibarıyla öğrenci kabulüne başlamıştır. Kurucu bölüm başkanlığı Prof. Dr. Haluk Günuğur tarafından yapılmıştır. Türkiye’de Avrupa Birliği adını taşıyan ilk bölümdür. Bölüm başkanlığı görevini şu an Prof. Dr. Filiz Başkan yürütmektedir. Bölümde tam zamanlı 11 öğretim görevlisi, 5 araştırma görevlisi; misafir öğretim görevlisi statüsünde ise 8 akademisyen bulunmaktadır. Bölüm Avrupa Çalışmaları Yüksek Lisans Programı’nı bünyesinde bulundurmaktadır. Lisans Programı, ilk iki yıl temel uluslararası ilişkiler ve disiplinlerarası dersleri kapsamakta, üçüncü ve dördüncü yıllarda ise öğrencilerin ilgi duydukları ve uzmanlaşmak istedikleri alanlara yoğunlaşmalarını sağlayan seçmeli ders listesi sunmaktadır. Avrupa Çalışmaları Yüksek Lisans Programı ise Avrupa Birliği tarihi ve kurumları üzerine uzmanlaşma ve derinleşme olanağı sağlamaktadır. Barselona ili Barselona ili, İspanya'nın Katalonya özerk bölgesine bağlı bir ilidir ("provincia"). Merkezi, ile adını veren Barselona kentidir. CityVille CityVille Zynga tarafından Facebook kullanıcıları için yaratılmış internet tabanlı online şehir simülasyonu oyunudur. 2 Aralık 2010'da tüm dünyada uygulamaya açılmıştır. İlerlemeli bir oyun olan CityVille, Facebook kullanıcılarının uygulamaya giriş yapmasıyla kendilerine verilen bir köy ile başlar. Başlangıçta verilen altını kullanarak zorunlu olmamakla birlikte yanda belirtilen görevlerin yapılması istenir. Oyuna alışma amaçlı görevler kenarda beklerken aynı zamanda ürün ve altın kazanmak için çeşitli binalar yapılması gerekir. Nüfus artışı için ev, nüfus sınırını arttırmak için ise Hizmet Binası yapılmalıdır. Ürün kazanmak için ise bir çiftlik kurup boş arsalara ekin ekilmelidir. Her ekinin olgunlaşma süresi farklıdır, ekinler olgunlaşınca toplanarak ürün ve altın kazanımı sağlanır. Oyunda arkadaş etkileşimi büyük yer tutar. Arkadaşlarınızı oyuna davet ederek komşu şehriniz olmasını sağlayabilir, bu sayede günlük bonus toplama imkanına sahip olabilirsiniz. Günlük bonuslar: Şöhret, Altın veya Ürün olarak gelirler. Bunu bonusu topladığınız yapının türü belirler. Tarlalardan ürün ve şöhret, evlerden bonus ve şöhret kazanırsınız. Şöhret miktarınız arttıkça, şöhret leveliniz de artar. Oyun levelini arttıran şey ise oyun bonusudur. Evlerden veya tarlalardan elde ettiğiniz yıldızlar, birikerek level atlamanızı sağlar. Oyunda en yüksek level 90'dır. Maguindanao Maguindanao, Filipinler'de, Mindanao Adasındaki Bangsamoro Özerk Bölgesi'nde bulunan bir il. Marinduque Marinduque, (Filipince: "Marinduke") Filipinler'de ada ve il. Sibuyan Denizinde, Luzon Adası'nın güneyinde, Mindoro Adası'nın doğusunda yer alır. Masbate Masbate, Filipinler'de bulunan il. MaÄŸara, Silifke Mağara, Mersin ilinin Silifke ilçesine bağlı bir mahalledir. Mahallenin eski adı Kırobası'dır. Kınalıklılar Kınalıklılar veya Ketş halkı (), Azerbaycan’ın kuzeyindeki Kuba Rayonu'nda Tufandağ ile Kızılkaya arasındaki Kınalık’ta yaşayan bir topluluk. Çarkıfelek türleri listesi Botanikteki adlarına göre "Passiflora" (Çarkıfelek) türlerinin listesidir. Yaklaşık 500 kadar türü bulunmakla bu türlerin büyük bir kısmı tropikal bölgelerde, bir kısmı subtropikal veya ılıman bölgelerde yine bir kısmı da Avustralya ve Okyanusya'da bulunmaktadır. Liste henüz tam değildir. HTML5 HTML5, İnternet'in çekirdek teknolojilerinden HTML işaretleme standardının beşinci sürümüdür. Internet Explorer, Mozilla Firefox ve Opera tarayıcılarının güncel sürümleri tarafından kısmen desteklenmektedir. Kısaca H5 Google Chrome ve Safari tarayıcılarının güncel sürümleri üzerinde deneme aşamasında da olsa çok daha iyi bir şekilde çalışmaktadır. Günümüzde kullanılan HTML 4.1 sürümü, CSS desteğiyle ne kadar düzenli ve sağlam bir yapıda kodlanırsa kodlansın, yine de fazladan yazılan kodların fonksiyonelliğini bozduğu bilinmektedir. Bu yüzden HTML5, bu ihtiyaçları karşılamak adına geliştirilmeye başlanmıştır. Video paylaşım sitesi YouTube, deneme aşamasında HTML5'i kullanıcılarına sunmaktadır. HTML5 kullanmak, aynı zamanda UI (kullanıcı arabirimi) mühendislerinin ve back end (sunucu uygulama) geliştiricilerinin sadece tek kod temeli kullanımından yararlanabiliyor olmaları demektir. Yapının temelleri aynı kalsa da her platforma entegre edilmiş back end tabakaları ve görüntüler olabilecektir. Bu, birbirine bağlı bir ürün tecrübesinin ortaya çıkarılmasına yardım eden ürün çizgisinin karşısında gelişimin yayılma sürecini hızlandırmaktadır. Ses veya film etiketleri gibi birçok özellikli yönleriyle birlikte kullanılması gereken HTML5, sadece bir şekilleme dili olmaktan ziyade Web uygulamaları yazmakta da kullanılabilmektedir. CSS3 ve JavaScript ile birleştirerek çok daha güçlü, uyumlu ve sağlam uygulamaları yapmak mümkündür. Uygulamalar, bu sayede binlerce cihazda birçok ihtimale uygun şekilde kullanılabilmektedir. Özellikle de iliştirilmiş platformlar ve bağlanmış cihazlarla çok daha güçlü olacaklardır. HTML5 daha çok birlikte çalışabilir uygulamaların önünü açmak için daha detaylı işleme modelleri içermektedir; dokümanlar için mevcut olan biçimlendirmeyi genişletmiş, geliştirmiş ve mantıklı hale getirmiştir. Ayrıca karmaşık web uygulamaları için biçimlendirme ve uygulama programlama arayüzleri çıkarmıştır. Aynı nedenlerden ötürü, HTML5 ayrıca mobil uygulamalar için platformlar arası bir aday olmaktadır, çünkü düşük güçle çalışan cihazlar da hesaplanarak tasarlanmış özellikler içermektedir. Yeni pek çok sözdizimsel özellik eklenmiştir. Grafiksel içeriği ve multi medyayı eklemek ve işlemek için, codice_1, codice_2 ve codice_3 elemanları eklenmiştir. Ayrıca, ölçeklenebilir vektör grafikleri (SVG) içeriği ve matematiksel formüller için MathML desteği eklenmiştir. Dokümanların anlamsal içeriğini genişletmek için, codice_4, codice_5, codice_6, codice_7, codice_8, codice_9, codice_10 ve codice_11 gibi yeni sayfa yapı elemanları eklenmiştir. Bazı yeni özellikler eklenmiştir, bazı eleman ve özellikler kaldırılmıştır ve codice_12, codice_13 ve codice_14 gibi diğerleri değiştirilmiş, tekrar tanımlanmış veya standart hale getirilmiştir. APIler ve Belge Nesne Modeli (DOM) artık HTML5 tanımının temel bileşenlerindendir ve HTML5 geçersiz dokümanlar için işleyişi daha iyi tanımlamaktadır. Web Hiper Metin Uygulama Teknolojileri Çalışma Grubu (WHATWG) 2004 yılında yeni standart üzerinde çalışmaya başladı. The Web Hypertext Application Technology Working Group (WHATWG) began work on the new standard in 2004. O zamanda, HTML 4.01 2000 yılından itibaren güncellenmemişti ve World Wide Web Consortium (W3C) XHTML 2.0 üzerinde yapılacak geliştirmeler üzerinde çalışıyordu. 2009’da W3C XHTML 2.0 Çalışma Grubunun sona erdirilmesine ve tekrar yenilenmemesine karar verdi. W3C ve WHATWG, şu an HTML5’in geliştirilmesi üzerinde beraber çalışmaktadır. Mozilla Vakfı ve Opera Software Haziran 2004’te yapılan Dünya Çapında Ağ Konsorsiyomu çalıştayında, mevcut tarayıcılarla uyumlu çalışabilecek teknolojiler geliştirmeye odaklanan ve Web Forms 2.0’ın ilk tasarım taslağını da içeren bir görüş bildirgesi sunmuşlardır. Çalıştay, HTML üzerinde çalışılmasına devam edilmesi konusunda - 8 leyhte ve 14 aleyhte oy ile sonuçlanan - bir oylama ile sonlanmıştır. Çalıştaydan hemen sonra, Web Hiper Metin Uygulama Teknoloji Çalışma Grubu (WHATWG) bu görüş bildirgesi üzerinde çalışmaya başlamak için kurulmuştur ve ikinci bir taslak, Web Uygulamaları 1.0, da ilan edilmiştir. Daha sonra bu iki tanım HTML5’i oluşturacak şekilde birleştirilmiştir. HTML5 tanımı, 2007’de yeni W3C HTML çalışma grubunun başlangıç noktası olarak benimsenmiştir. WHATWG, 22 Ocak 2008 tarihinde, tanımın ilk çalışma taslağını yayınlamıştır. HTML5’in bazı özellikleri Adobe Flash ile kıyaslansa da, aslında iki teknoloji birbirinden çok farklıdır. Her ikisi de, web sayfaları üzerinde müzik ve video oynatmak ve Ölçeklenebilir Vektör Grafikleri kullanımı için özellikler içermektedir. Ancak, HTML5 tek başına animasyon veya etkileşim için kullanılamamaktadır – CSS3 veya JavaScript eklenmelidir. Doğrudan HTML5 eşleniği olmayan pek çok Flash özellikleri bulunmaktadır. Apple Inc’in o zamanki CEO’su Steve Jobs , “Video izlemek veya herhangi bir web içeriğini işlemek için Flash artık gerekli değildir” ve “HTML5 gibi mobil çağda oluşturulan yeni açık standartlar kazanacaktır” dediği “Flash üzerine Düşünceler” isimli yazısını yayınladıktan sonra, HTML5’in interaktif yetkinlikleri, Nisan 2010 civarında ana akım medyasında bir konu haline gelmiştir. Bu durum, HTML5 gelişmiş fonksiyonalite sunarken, geliştiricilerin HTML5 ve Flash arasındaki işlevsel diğer farklılıklar ile standartın farklı kısımlarına farklı tarayıcıların desteklerini düşünmeleri gerektiğini ortaya çıkaran, web geliştiricileri çevrelerinde bir tartışma ortaya çıkartmıştır. 2011 Kasım başlarında, Adobe, mobil cihazlar için Flash geliştirmeye devam etmeyeceklerini ve çalışmalarını HTML5 kullanan geliştirme araçları üzerinde yoğunlaştıracaklarını duyurmuşlardır. 14 Şubat 2011’de, W3C HTML5 için açık kilometre taşlarıyla HTML Çalışma Grubu’nu genişletmiştir. Mayıs 2011’de, çalışma grubu HTML5’i, tanımın teknik olarak sağlamlığını onaylamak için W3C içindeki ve dışındaki topluluklar için bir davetiye olan, “Son Çağrı” aşamasına getirilmiştir. W3C, tavsiye için hedef tarih olan 2014 itibarıyla, tam tanım için geniş bir birlikte çalışılabilirliğe erişmek için kapsamlı bir test paketi geliştirmiştir. Ocak 2011’de, WHATWG “HTML5” standardını “HTML” olarak yeniden adlandırmıştır. W3C, yine de HTML5’i çıkarmak için kendi projesine devam etmiştir. Temmuz 2012’de, WHATWG ve W3C bir çeşit ayrılmaya karar verdiler. W3C, WHATWG’nin bir anlık fotoğrafı olarak da düşünülen ve tek bir tanımlayıcı standart üzerinde odaklanan HTML5 tanım çalışmasına devam edecektir. WHATWG, HTML5 ile ilgili çalışmasına “Canlı Standart” olarak devam edecektir. Canlı standart kavramı, hiçbir zaman tamamlanmayacağı ve sürekli güncellenip geliştirileceği anlamına gelmektedir. Yeni özellikler eklenebilir, ancak mevcut fonksiyonalite kaldırılamaz. Aralık 2012’de, W3C HTML5’i Aday Tavsiye olarak belirlemiştir. W3C Tavsiyesi olabilmesi için gerekli kriter, “iki tane %100 olarak tamamlanmış ve tamamen birlikte çalıştırılabilir uygulamanın bulunmasıdır.” 16 Eylül 2014'te, W3C HTML5’i Önerilen Tavsiye statüsüne taşımıştır. 28 Ekim 2014'te, HTML5, tanım aşamasını tamamlayan, tutarlı bir W3C Tavsiyesi olarak yayınlanmıştır. 1 Kasım 2016’da, HTML5.1 tutarlı bir W3C Tavsiyesi olarak yayınlanmıştır. W3C, daha hızlı ilerleme sağlamak için planın anahtar bir parçası olarak, tanımda yer alan veya önerilecek olan bazı özelliklerin belirlenmesi ve farklı tanımlar olarak ilerletilmesi anlamına gelen modülariteye daha çok önem vermiştir. HTML5’in kendisinde orijinal olarak tanımlanan bazı teknolojiler, şu an farklı tanımlamalarda tanımlanmıştır: Ekim 2014'te HTML5 tanımının standart hale getirilmesinin ardından, temel literatür ve özellikler dört şekilde genişletilmektedir. Benzer şekilde, HTML5 tanımından çıkarılmış olan bazı özellikler Microdata ve Canvas gibi farklı modüller olarak standart hale getirilmiştir. Polyglot Markup gibi HTML5 eklentileri olarak çıkarılan teknik tanımlar, modül olarak standart hale getirilmiştir. Öncesinde ayrı olan bazı W3C tanımları, SVG gibi HTML5 eklentileri veya özellikleri olarak ortaya çıkarılmıştır. HTML5’in standardizasyon hızını düşürebilecek bazı özellikler, daha sonra gelecek tanımlarla standart hale getirilecektir. HTML 5.1’in 2016 yılında bitmesi beklenmektedir ve şu an W3C standardizasyon planlamasında yer almaktadır. İşaretlemeyi belirtmenin dışında, HTML5 JavaScript ile beraber kullanılabilecek uygulama programlama arayüzleri de belirtmektedir. Mevcut DOM arayüzleri genişletilmiş ve temel özellikleri belgelenmiştir. Bunun dışında yeni APIlerde bulunmaktadır, örneğin: Yukarıdaki teknolojilerin tamamı W3C HTML% tanımında yer almamaktadır, ancak WHATWG HTML tanımında bulunmaktadır. W3C HTML5 veya WHATWG HTML tanımında da yer almayan bazı ilgili teknolojiler aşağıdaki verilmiştir. W3C bunlar için ayrıca tanım yayınlamaktadır: HTML5 web sayfaları içerisinde animasyon sağlayamamaktadır. HTML5 elemanlarının animasyonu için ilave JavaScript veya CSS3 fonksiyonalitesi gerekmektedir. Animasyon JavaScript ve HTML4 kullanılarak ve SMIL aracılığıyla SVG elemanları içerisinde yapılabilmektedir, ancak ikincisine ait tarayıcı desteği 2011 itibarıyla belirsizdir. XML dokümanları, codice_15 veya codice_16 gibi bir XML internet medya türü (genel adıyla MIME türü) ile servis edilmelidir ve XML dil yapısına uymalıdır. XHTML5, basitçe bir XML medya türü ile gönderilen XML ile serilize edilmiş HTML5 verisidir. Hem HTML hem de XHTML tanımına uygun olarak yazılan, ve bu yüzden de HTML veya XML olarak yorumlandığında aynı DOM ağacına sahip olan, HTML çok dilli işaretleme (polyglot markup) olarak adlandırılmaktadır. HTML5, eski tarayıcıların yeni HTML5 yapılarını güvenli bir şekilde ihmal edebileceği şekilde tasarlanmıştır. HTML 4.01’in aksine, HTML5 tanımı, uyumlu tarayıcıların yanlış bir yazım biçimini yorumlarken aynı sonucu vermesi amacıyla, detaylı yorumlama kuralları belirtmektedir. HTML5 yazım biçimi yanlış olan dokümanlar için tutarlı bir davranış tanımlamasına rağmen, bu dokümanlar HTML5 standardına uygunmuş gibi düşünülmemektedir. 30 Eylül 2011 tarihinde yayınlanan bir rapora göre, dünyanın ilk 100 sitesinden 34’ü HTML5 kullanmaktadır. Ağustos 2013'te yayınlanan başka bir rapor, Fortune 500 şirketlerinden 153’ünün şirket web sayfalarında HTML5 kullandığını göstermektedir. 2014'ten itibaren, HTML5 en çok bilinen görüntüleme motorları tarafından en azından kısmen desteklenmektedir. Aşağıda farklılıkların genel bir listesi ve bazı özel örnekler bulunmaktadır. dev.w3.org, HTML5 ile HTML 4 arasındaki ekleme, çıkarma ve değişikliklerin tamamını içeren “HTML5 HTML 4'ten farklılıkları”’nın “Editör Taslağı”’nı sağlamaktadır. 18 Ocak 2011’de, W3C HTML5’in kullanımını veya HTML5’e olan ilgiyi simgelemek için bir logo sunmuştur. W3C tarafından çıkarılan önceki logoların aksine, belirli bir standarta uygunluğu veya geçerliliğini ifade etmemektedir. 1 Nisan 2011 itibarıyla, bu logo resmi hale gelmiştir. Kamuya ilk olarak duyurulduğunda, W3C HTML5 logosunu “HTML5, CSS, SVG, WOFF ve diğerleri dahil geniş bir web teknolojileri seti için genel amaçlı görsel bir kimlik” olarak duyurmuştur. Web Standartları Projesi dahil bazı web standartları taraftarları, “HTML5” tanımının şemsiye bir terim olduğunu, terminolojinin karışıklığına ve yanlış anlaşılmalar için bir potansiyel olduğuna işaret etmişlerdir. Üç gün sonra, W3C topluluk yorumlarına cevap vermiş ve ilgili teknolojilere olan atıfı logonun tanımından kaldırmıştır. W3C daha sonra logonun “modern web uygulamaları için bir köşe taşı olan HTML5’i temsil ettiğini” ifade etmiştir. BBC, Google, Microsoft ve Netflix gibi büyük sanayi devleri, bir tür dijital haklar yönetimi (DRM) formu olan Şifrelenmiş Medya Uzantıları’nın HTML5 içerisinde yer alması için lobi faaliyetleri yürütmüştür. 2012 yılının sonları ve 2013 yılının başlarıyla beraber, Özgür Yazılım Vakfı dahil 27 organizasyon HTML5 standardı içerisindeki dijital haklar yönetimine karşı bir kampanya başlatmıştır. Ancak, 2013 Eylül ayının sonlarında, W3C HTML Çalışma Grubu Şifrelenmiş Medya Uzantıları’nın “kapsama” dahil olduğunu ve HTML 5.1 standardı içerisinde muhtemelen yer alacağını duyurmuştur. WHATWG'nin “HTML Canlı Standardı” DRM’e izin veren öneriler olmaksızın geliştirilmeye devam etmiştir. Bir W3C üyesi olan Manu Sporny, EME’nin çözmesi gerektiği problemi çözmeyeceğini söylemiştir. Karşıtları ise, EME’nin tek başına sadece DRM plugin mekanizmaları için bir mimari olduğuna işaret etmişlerdir. DRM’in ilk uygulayıcıları Google ve Microsoft olmuştur. Destekleyenler arasında Adobe de bulunmaktadır. 14 Mayıs 2014'te, Mozilla DRM’den kaçınan en son büyük tarayıcı olan Firefox’da EME’yi desteklemeyi planladıklarını duyurmuştur. Bunu “zor ve rahatsızlık verici bir adım” diye niteleyen Mozilla’dan Andreas Gal, Firefox’un gelecek sürümlerinin açık kaynak kodlu olarak kalacağını, ancak Adobe ile geliştirilen bir içerik şifre çözme modülünü çalıştırmak için tasarlanan bir kum havuzu ile beraber geleceğini açıklamıştır. “Alternatif çözümler üzerinde çalışma” sözü verse de, Mozilla Yönetim Kurulu Başkanı Mitchell Baker, EME’nin uygulanmasını reddetmenin pek çok kullanıcıyı tarayıcı değiştirmeye ikna etmek gibi olacağını ifade etmiştir. Bu karar, Cory Doctorow ve Özgür Yazılım Vakfı tarafından kınanmıştır. Azerbaycan'da futbol Azerbaycan'da en popüler sporlardan biri olan futbol, Azerbaycan Futbol Federasyonu ("Azərbaycan Futbol Federasiyaları Assosiasiyası", AFFA) tarafından yönetilmektedir. Ülkenin millî takımı FIFA ile UEFA'nın resmi organizasyonlarına katılma hakkına sahiptir. En üst seviyedeki ligi Azerbaycan Premyer Ligası olan ülkenin en çok lig şampiyonluğu kazanan kulübü Neftçi'dir. 1912 yılında düzenlenmeye başlanan ilk "Bakü Şampiyonası"nı "Britaniya Bakü", 1913 ile 1915 yılları arasında "İdmançı", 1916'da "Balaxanı futbolçular dərnəyi", 1917'de ise "Sokol" takımı kazanmıştır. Bakü Şampiyonası, 1921 yılından sonra üç lig şeklinde düzenlenmiştir. 1924 yılında Bakü'nün "Tərəqqi" takımı, Moskova'nın Dinamo Moskova takımına karşı oynadığı maçı 3-1 kazanmıştır. 1928 yılında düzenlenen ilk "Azerbaycan Şampiyonası"nda sekiz külüp mücadele etmiştir. Üç Bakü külübünün katıldığı şampiyonaya Hankendi, Gence, Kuba, Şeki ve Zakatala şehirlerinden de birer kulüp katılmıştır. Bu şampiyonanın ilk kazananı ise Bakünün "Həmkarlar-2" takımı olmuştur. Azerbaycan Kuboku ilk kez 1936 yılında düzenlenmiş ve ilk şampiyonu "Stroitel Yuga Bakü" ("Cənub inşaatçısı") takımı olmuştur. Stroitel Yuga Bakü, 1936'da düzenlenmeye başlanan "Bakü Kupası"nın da ilk sahibi olmuştur. Azerbaycan'ın Sovyet döneminde en meşhur futbolcusu, 1966 FIFA Dünya Kupası'nda yarı final oynayan SSCB'nin ilk on bir oyuncusu olan Anatoliy Banişevskiy'dir. Azerrbaycanlı hakem Tevfik Behramov ise aynı kupada final maçının yan hakemi olarak görev almıştır. Mart 1992'de "AFFA - Azərbaycan Futbol Federasiyaları Assosiasiyası" kurulmuştur. Futbol teşkilatı, Mayıs 1994'te UEFA üyeliğine Viyana'daki 22. kongrede, FIFA üyeliğine ise Haziran 1994'te Chicago'daki 49. kongrede kabul edilmiştir. Böylece Azerbaycan millî futbol takımı uluslararası düzeydeki resmi turnuvalara katılabilme hakkını elde etmiştir. 1997-2003 yılları arasında kulüplerle federasyon arasındaki anlaşmazlıklardan ötürü Azerbaycan futbolu bir buhran içerisine girmişir. Bu anlaşmazlıktan dolayı, kulüpler 2001-2003 yılları arasında kupa, 2002-03 sezonunda da lig maçlarına katılmadıkları için bu turnuvalar düzenlenememiştir. 2003 yılında spor ve turizm bakanlığının, adalet bakanlığının, FIFA'nın ve UEFA'nın da devreye girmesiyle taraflar arasında bir antlaşma imzalanmış ve 2003-2004 sezonundan itibaren müsabakalar kaldıkları yerden devam etmişlerdir. Aşkın Masum Çocukları Aşkın Masum Çocukları, Funda Arar'ın 10 Şubat 2011 tarihinde çıkartmış olduğu sekizinci stüdyo albümü. Albümde yer alan şarkıların düzenlemeleri Febyo Taşel'e aittir. Bomonti Müzik Stüdyoları’nda kayıtları yapılan albümün masteringi Londra’da yapılmıştır. Albümün müzik direktörlüğünü ise Febyo Taşel üstlenmiştir. Albümde Burcu Tatlıses, Cem Karaca, Aysel Gürel Günay Çoban, Hülya Şenkul, Saro Secikyan, Namık Naghdaliyev, Antonis Vardis ve Hristos Promiras gibi söz yazarı ve bestecilerin yanı sıra şair ve yazar Nâzım Hikmet'e ait "Herkes Gibisin" adlı şiir Funda Arar tarafından yorumlanmıştır. Albümde yer alan "Sevdiklerim" adlı şarkının söz ve müziği Funda Arar'a aittir. Albümün kapak tasarımlarında Mehmet Turgut’un fotoğrafları, Bahar Kongel’in stylingi ve Tuvana Büyükçınar’ın sanatçı için hazırlanmış kostüm tasarımları yer almıştır. Albümde içerisinde yer alan şarkılardan ilk klip "Sen ve Ben" isimli albümde ilk sırada yer alan sözleri ve müziği Febyo Taşel'a ait şarkıya çekilmiştir. Albümün ismi albümde ikinci sırada yer alan "Aşkın Masum Çocukları" adlı şarkıdır. Albümün çıkış şarkısı olarak seçilen ve ilk klibin çekildiği albümde birinci sırada yer alan söz, müzik ve düzenlemeleri Febyo Taşel'e ait şarkının klip yönetmenliğini Murad Küçük yapmıştır. Klip, Funda Arar ve bir erkek mankenin aşkı çevresinde şekillenmiştir. Oslo tramvayı Oslo tramvayı (Norveççe: "Oslotrikken"), Norveç'in başkenti Oslo'da toplam 131.4 km'lik hat uzunluğuna sahip bir tramvay sistemidir. 6 hattan oluşan sistemde 99 durak bulunmaktadır. Günlük yolcu sayısı 110.000 kişidir. Oslo tramvayları, Kollektivtransportproduksjon adlı kuruluşun bir alt kuruluşu olan Oslo Sporvognsdrift tarafından işletilmektedir. Sistem standart elektrik hatlarıyla çalışmaktadır ve 750 voltla işlemektedir. Depo, çalışma ortamı ve merkezi Oslo'nun Grefsen bölgesinde bulunmaktadır. Bu bölg aynı zamanda 13. ve 17. hatların terminalleridir. 18. ve 19. hatlarının yanında da bir depo bulunmaktadır. Oslo'da ilk tramvay 1875'te kentin batı yakasında bulunan Homansbyen ile şehir merkezindeki Grønland bölgeleri arasında faaliyete geçmiştir. İlk tramvaylar atla çekiliyordu. İlk genişletme çalışması 1878 yılında yapıldı ve hat kentin kuzeyindeki Grünerløkka'ya kadar uzatıldı. Elektrikli tramvay 1894 yılında Briskeby ve Majorstuen arasında hizmete girdi. Bu hat ilk Homansbyen hattının güneyinde kalıyordu. 1900 yılına gelindiğinde ise bütün tramvaylar elektrikli hatlarla güncellendi. Uzunca bir süre Oslo'da tramvay hatlarını işleten, biri "Grønntrikken" (Tr. "Yeşiltramvay" - yeşil ve sarı renklerde) ve "Blåtrikken" (Tr. "Mavitramvay" - mavi renkte) olmak üzere iki farklı şirket vardı. 1924'te iki şirket birleştirildi. Norveççedeki trikk (tramvay) sözcüğü İngilizce'deki "electric" sözcüğünden türetilmiştir. 1910lar, 1920ler ve 1930larda hat genişlemeye devam etti. En göze çarpan genişleme, Oslo Fjordu'nun doğusunda tepelerde hizmet veren Ekebergbanen hattı oldu. Bu hat bağımsız bir şirket tarafından işletildi. 1917'de işletmeye sokulan hat Sæter'e kadar uzanıyordu, 1941 yılında ise Ljabru'e kadar uzatıldı. Tramvay hattı, 1939 yılında açılan kuzebatı Sinsen hattıyla en geniş halini aldı. I. Dünya Savaşı'ndan sonra hat dizelle çalışan otobüslerle değşitirilmeye başlandı. 1947 yılında hattın bölge bölge kapatılmasına karar verildi ve 1960 yılında kent konseyi bütün tramvay hattının kaldırılmasına karar verdi. Hatların bazıları metro ağı olan T-bane ile yer altına alınmıştı bile. Otobüslerin esnekliği yerel politikacılara daha cazip geldi. Ancak 1977 yılında kent konseyi tramvay hatlarını kaldırma kararlarından vazgeçtiler. Yaşlanan eski tramvayları yenileriyle değiştirmeye karar veren konsey, 1982 yılında teslim edilen ilk modern tramvay olan SL79 ile modernleşme harekatına başladı. Tramvay hattı 1990'larda bir miktar genişletildi. 1955 yılında şehrin en önemli merkezlerinden Aker Brygge üzerinden bir hat inşa edildi, 1999 yılında da kentin kuzeybatısında yer alan Ullevål bölgesine bir hat yapıldı. Bu hat aynı zamanda Oslo Üniversitesi kampüsünü ve yeni Rikshospitalet hastanesini de kapsar hale getirildi. Ardından bir kez daha hattın yenilenmesine girişildi ve İtalyan SL95 vagonlarıyla hat yenilendi. 2002 yılı yine tramvay için zor bir yıl oldu. Oslo Sporveier nakit sıkıntısı çekiyordu ve konsey tramvay hattının önemli bir kısmını kapatıp, yerine otobüs hatları koymaya karar verdi. Ancak gelen yoğun tepkiler sonucu, bu karardan vazgeçildi. Ancak en kuzeydeki Kjelsås hattının kapatılmasına karar verildi. 2003 yılında, o güne kadar Oslo Sporveier'in işlettiği tramvay hatları, bağımsız bir şirket olan Oslotrikken'e verildi. Ancak Oslotrikken adındaki "Oslo" önekinin kaldırılmasına karar verildi ve şirketin resmi adı Trikken olarak tescillendi. 2004 yılında, kapandıktan tam 2 yıl sonra Kjelsås hattı tekrar açıldı. 2003 yılından beri tramvay yolcu sayısında kayda değer bir artış olmasına karşın, işleyen tramvay sayındaki artış sadece %22.7 oldu. Araç eksikliği hattın daha fazla genişletilmesi önündeki en büyük engel olarak kabul ediliyor. Yeni tramvayların alımı düşünülüyor olsa da genişlemenin yapılması için yıllara ihtiyaç olduğu söyleniyor. Oslo Tramvayındaki hatların çoğu şehir merkezi bölgesinde hizmet vermektedir ve tüm hatlar mutlaka kent merkezine uğruyorlar. 2005 yılı itibarıyla, her gün 10 dakkalık aralarla hizmet veren 6 hat bulunmaktadır. Gece saatleri ve hafta sonlarında sefer aralığı 20 dakikaya çıkabilmektedir. Hattın toplam uzunluğu 131.5 km'dir. Hatların çoğu 2 ya da daha fazla şeritten oluşmaktadır. Ã–nemli hatlar: Hatlar renklerle belirtilmiştir, aynı renkler hat haritasında ve varış istasyonlarında da belirtilmiştir. Sadece SL-79 hattında renk kullanımı kalkmıştır ve bunun yerine dijital ekranlarda hat bilgileri yer almaktadır. Hat 11 ve 13 aynı rengi paylaşıyorlar; aynı durum hat 18 ve 19 için de geçerli. 2005 yılına kadar mavi renkli 10 numaralı hat ve kırmızı renkli, 15 numaralı 15 numaralı hat da bulunmaktaydı. Aflou Aflou, Cezayir'in Laghouat ilinde bir ÅŸehirdir. Bir tarım köyüdür, Atlas deniz seviyesinden 1400 metre yükseklikte bulunmaktadır. Civarında Neolitik zamandan kalma zengin içerikli kaya gravürler bulunan arkeolojik sit alanı vardır. Beşiktaş defans oyuncusu Matteo Ferrari'nin doğum yeridir. Misamis Occidental Misamis Occidental, Filipinler'de Mindanao Adasının kuzeybatısında il. Zamboanga Yarımadasının kuzeydoğusunda, Mindanao Denizindeki Iligan Körfezinin kıyısında yer alır. Misamis Oriental Misamis Oriental, Filipinler'de Mindanao Adasının kuzeyinde bulunan il. Mindanao Denizindeki Macajalar ve Gingoog körfezlerinin kıyısında yer alır. Negros Occidental Negros Occidental, Filipinler'in orta kesimindeki Visayas bölgesindeki Negros Adasının kuzeyinde bulunan il. Negros Oriental Negros Oriental, Filipinler'in orta kesimindeki Visayas bölgesindeki Negros Adasının güneyinde bulunan il. Nueva Ecija Nueva Ecija, Filipinler'de Luzon Adasının orta kesiminde, denize kıyısı olmayan il. Başlıca yerleşme il merkezi Palayan'dır. Nueva Vizcaya Nueva Vizcaya, Filipinler'de Luzon Adasının orta kesiminde, denize kıyısı olmayan il. Occidental Mindoro Occidental Mindoro (Türkçe: "Batı Mindoro"), Filipinler'in batısındaki MIMAROPA bölgesindeki Mindoro Adasının batısında bulunan bir il. Oriental Mindoro Oriental Mindoro, (Türkçe: "Doğu Mindoro") Filipinler'in batısındaki MIMAROPA bölgesindeki Mindoro Adasının doğusunda bulunan bir il. Pampanga Pampanga, Filipinler'in Merkez Luzon bÃ¶lgesinde bulunan bir il. Kıvanç Karakaş Kıvanç Karakaş (d. 3 Mart 1985, Üsküdar), Türk futbolcudur. Orta saha pozisyonunda görev almakta olup, 1. Lig ekiplerinden Eskişehirspor'da forma giymektedir. Futbola Beylerbeyi altyapısında başlayan Kıvanç, daha sonra Beşiktaş altyapısına transfer oldu. Burada bir sezon geçirdikten sonra Selimiye Spor Kulübü altyapısına geçti. Sonra 2005 yılında Beykozspor 1908'le profesyonelliğe geçiş mukavelesi imzalayarak buraya transfer oldu. Burada ilk resmî karşılaşmasına 25 Eylül 2005 tarihinde Mustafakemalpaşaspor'a karşı oynanan 3. Lig karşılaşmasında çıktı. İki sezon burada oynadıktan sonra Yalovaspor'a ve bir sezon sonra da Karşıyaka'ya transfer oldu. Burada üç sezon takımın önemli oyuncularından biri olarak görev aldı. 2011-12 sezonunun başında Süper Lig ekiplerinden Sivasspor'a transfer oldu. 2012-2013 sezonunda is Şanlıurfasporda mücadele edecektir. Pangasinan Pangasinan, Filipinler'in kuzeyindeki Luzon AdasÄ±'nda bulunan bir il. Al Jazeera TÃ¼rk Al Jazeera Türk, Katar merkezli Al Jazeera Network'ün Türkçe yayın yapan üyesi. Arapça, İngilizce ve Balkan dillerinde yayın yapan üç kanalın ardından Al Jazeera Network'ün son üyesi olan Al Jazeera Türk, Türkçenin konuşulduğu ve anlaşıldığı coğrafyaya hitap etmek amacıyla projelendirilmiş bölgesel bir kanaldır. Bünyesinde Haber, Program (Belgesel), Teknik ve Grafik departmanlarını bulundurmaktadır. İstanbul merkezli kanal, 2010 sonunda Gürkan Zengin'in Haber Departmanı'nın başına getirilmesinin ardından hazırlıklarına hız kazandırdı. Kanalın genel müdürü Dr. İsmail Kızılbay'dır. Al Jazeera Türk yayını 3 Mayıs 2017 tarihi itibarıyla kapandı. Al Jazeera Türk'ün internet sitesi, dijital dergisi, mobil uygulamaları ve sosyal medya hesapları 22 Ocak 2014'te yayına geçti. Sitenin hazırlık aşamasında olduğu 2011-2013 dönemindeki haber, analiz ve Al Jazeera Network’ün diğer üyelerinden alınarak çevirisi yapılan görüş yazılarına yer verildi. Dijital dergi, yayına girdiği Ocak 2014’ten bu yana her ay farklı bir temaya odaklanmaktadır. Tüm iOS cihazlar ve Android tabletlerle uyumlu olan dergi, web üzerinden de okunabilmekteydi. Derginin bugüne kadar ele aldığı temalar: Sinematürk (anlam ayrımı) Sinematürk şu anlamlara gelebilir: Quezon Quezon, Filipinler'in kuzeyindeki Luzon Adası'ndaki CALABARZON bölgesinde bulunan bir il. Askerî casusluk ve şantaj davası Askeri casusluk ve şantaj davası, devletin güvenliğine ilişkin belgeleri sızdırmak suçlamasıyla İstanbul 11. Ağır Ceza Mahkemesi'nde başlayan davanın karar duruşması 29 Ocak 2016 günü Anadolu 5. Ağır Ceza Mahkemesinde yapıldı. Mahkeme Heyeti Başkanı Selçuk Kaya tüm sanıkların beraatine karar verildiğini açıkladı. Özel yetkili Cumhuriyet Savcısı Fikret Seçen tarafından hazırlanan iddianamede 16’sı tutuklu, 56 sanık ve 68 müşteki bulunuyor. 250 sayfalık iddianame 10 Şubat 2011 tarihinde tamamlandı ve İstanbul Cumhuriyet Başsavcılığına gönderildi. İddianame 11. Ağır Ceza Mahkemesince oy birliğiyle 23 Şubat 2011'de onaylanarak, iddianameyle beraber hazırlanan tensip zaptında 16 tutuklu sanığın tutukluluk hallerinin devamına karar verildi. İlk duruşması 20 Nisan 2011'de yapıldı. Tuğamiral Şafak Yürekli ile Tuğamiral Fahri Can Yıldırım’ın da sanıkları arasında bulunduğu iddianamede, 28 Nisan 2010’da emniyet birimlerine gelen bir mail ihbarında “Vika, Dilara ve Gül isimli kadınların liderliğinde bir fuhuş çetesinin yurt dışından bayan getirerek zorla fuhuş yaptırdığı, bu çete içerisinde 18 yaşından küçük bayanların da bulunduğu ve fuhuş yaptırılan bayanların uyuşturucu bağımlısı yapılarak kullandığı" şeklinde bilgiler olduğu belirtildi. Örgütün yöneticisi olmakla suçlanan ve 172 yıla kadar hapsi istenen emekli Albay İbrahim Sezer'in evinde bulunan DVD'deki dokümanlardan, çetenin savunma sanayinin kritik projelerini yabancı servislere sattığı, TSK'ya ait savaş uçaklarının apron, bakım atölyeleri ve hangarlardaki görüntülerini topladığı anlaşıldı.Erdek Deniz Üs Komutanlığı'nın kroki ve fotoğrafları Cemhan Katar tarafından temin edilip İbrahim Sezer'e gönderilmiş. İddianameye göre kilit isimler bayanlarla fuhuş yaptırılarak kontrol altına alınıyor ve istenilen bilgi ve belgeler şantaj yoluyla elde ediliyordu. İddianamede suç örgütünün ayrı ayrı hücre yapılanmasına sahip olduğu ancak tüm faaliyetleri birlikte koordine içerinde hareket ettiklerinin tespit edildiği belirtildi. Söz konusu suç örgütünün yaklaşık 5 bin kişinin kişisel verilerinin hukuka aykırı olarak kaydettiği iddia edilmektedir. İzmir Hava Radar Komutanlığı'na ait görüntü ve 36 adet fotoğraf konusunda Genelkurmay'ın savcılığa gönderdiği yazıda: "Ele geçen bazı fotoğraf ve videolar, radara düzenlenebilecek saldırı ya da sabotajlara yönelik keşif bilgisi sağlayacak niteliktedir." denildi . Emekli Albay İbrahim Sezer'in Kadıköy'deki evinde yapılan aramada el konulan DVD'de yer alan ve sanıklardan Ebru Nilhan Bozkurt tarafından oluşturulduğu anlaşılan 'Ebru Nilhan' isimli klasörde, 'Topel görüntü' başlığıyla 6 adet video dosyası olduğu aktarılıyor. Bu dosyalarda TSK'ya ait savaş ve nakliye uçaklarının apronda park edilmiş haldeyken gizlice çekilmiş görüntüleri ile uçak bakım atölyeleri ve uçak hangarlarına ait görüntülerin bulunduğu belirtiliyor. Söz konusu video dosyasındaki görüntülerin, 'açıklanması yasaklanan ve niteliği itibarıyla gizli kalması gereken' görüntüler olduğunun tespit edildiği ifade ediliyor. 'Topel görüntü-önemliii' adlı metin belgesinde, "Tüm saha sorumluları Haziran 2010 sonuna kadar birliklerden önemli yerlerin görüntülerini kamera kaydı yaparak, kuryeler aracılığıyla bana ulaştırsın, görüntülere açıklayıcı not eklemeyi unutmayın. Gerekli cihazları Erkan Demir'den temin edebilirsiniz." deniliyor. İddianamede, söz konusu talimatın Zeki Metsen tarafından verildiği tespiti yer alıyor. 'Topel görüntü' adlı klasördeki görüntülerin sanık Ebru Nilhan Bozkurt'a bağlı hareket eden kişiler tarafından gizli bir şekilde çekildiği ve daha sonra Bozkurt tarafından örgüt yöneticisi Zeki Mesten'e teslim edildiği belirtiliyor. Mesten'in de bu verileri İbrahim Sezer'e gönderdiğinin anlaşıldığı aktarıldı. İddianamede, şüpheli Emrah Küçükakça'dan ele geçirilen hard diskteki 'akademi' isimli klasörde bulunan 'cdl/fotos' adlı dosyada, İzmir Hava Radar Komutanlığı'na ait toplam 36 adet fotoğraf olduğunun görüldüğü belirtiliyor. Bu fotoğraflardan 8'inin radara düzenlenebilecek saldırı ve sabotajlara yönelik keşif bilgisi sağlayacak nitelikte gizli belge olduğunun bildirildiği kaydediliyor. İddianamede, "Şüphelilerden ele geçirilen bu gizli belgelerle ilgili Genelkurmay Başkanlığı'ndan alınan cevabi yazılarda, belgelerle ilgili gizlilik derecelerinin yanı sıra 'yabancı bir devletin eline geçmesi durumunda yabancı devlete yarar sağlayacak bilgilerden olduğu' özellikle belirtilmiştir." ifadeleri yer alıyor. Casusluk çetesi, Erdek Deniz Üssü'ne ait fotoğrafları da para karşılığında satın almış. Örgüt yöneticisi olarak gösterilen emekli Albay İbrahim Sezer'in evinde yapılan aramada ele geçirilen bir mektupta sanık Cemhan Katar tarafından Albay Sezer'e hitaben yazılan notlar yer alıyor. Notta, "Sezer'ciğim gönderdiğin kız çok işe yaradı, teşekkür ediyorum. Ayrıca Erdek'le ilgili istediğin fotoğrafları da Ozan astsubayla gönderiyorum. Gerekli ödemeyi Ozan'a yapabilirsin..." yazdığı belirlendi. Bu notun hemen yanında yer alan dokümanlarda ise Erdek Deniz Üs Komutanlığı'nda mevcut 10 güvenlik kamerası ve kamera kablo hatlarının işaretlenerek gösterildiği kroki ile Erdek Üs Komutanlığı'nın nizamiyesinin ve dış çevresinin değişik açılardan çekilmiş 13 fotoğrafı bulundu. Cemhan Katar'ın Erdek Mayın Filosu Komutanlığı'nda görevli olduğu belirlendi. İddianamede, şüphelilerin "Haberleşmenin gizliliğini ihlal, kişiler arasındaki konuşmaların dinlenmesi ve kayda alınması, özel hayatın gizliliğini ihlal, kişisel verilerin kaydedilmesi, verileri hukuka aykırı olarak verme veya ele geçirme,