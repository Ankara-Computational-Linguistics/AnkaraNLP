albümü ABD'de 2006 yılının en çok satan otuz sekizinci albümü oldu. Albümün ABD'de liste başarısı düşmeye başladı. Özel sürümün yayımlanması sonrasında albüm tekrar listelerde ilk ona girdi. Özel sürümün yayımlanmasından sonraki ilk hafta, altmış üç numarada bulunan albüm, üç numaraya yükselmeyi başardı ve Top R&B/Hip-Hop Albums listesinde yeniden zirveye oturdu. Albüm, satış miktarını yüzde 903 oranında artırdı. 16 Nisan 2007'de RIAA, "B'Day" albümüne üç kez platin plak verdi. Listelerdeki ikinci yılının sonunda, albümün ABD'de 2008 yılının en çok satan yüz yetmişinci albümü olduğu belirtildi. Uluslararası anlamda "B'Day", oldukça olumlu reaksiyon aldı. Birleşik Krallık'ta yayımlandığı ilk hafta 35.000 kopya sattı ve 11 Eylül 2007'de albüm listesine üç numaradan giriş yaptı. Ayrıca, İrlanda listesine de üç numaradan giriş yaptı. 300.000 kopya siparişi alan "B'Day", BPI tarafından platin plak ile ödüllendirildi. 2009 yılından bu yana özel sürümün satış miktarıyla birlikte Birleşik Krallık'ta 502.253 kopya sattı. Albüm, Avustralya ve Yeni Zelanda listelerinin her ikisine de aynı hafta, 11 Eylül 2006'da ve sekiz numaradan giriş yaptı. Yeni Zelanda listesinde iki hafta boyunca sekiz numarada kaldı. "B'Day", Avustralya listesinde yirmi ve Yeni Zelanda listesine yirmi beş hafta boyunca yer aldı. Albüm, günümüze kadar dünya çapında dokuz buçuk milyonu aşkın kopya satışı elde etti. Yayımlanmasından üç hafta sonra, özel sürüm ve video antoloji DVD'si perakende mağazalarda geçici olarak durduruldu. İngiliz şarkıcı Des'ree'nin "Kissing You" parçasının diğer bir sürümü olan "Still in Love (Kissing You)"nun kullanım sözleşmesinin ihlâl edildiği gerekçesiyle bir dava açıldı. Des'ree'nin sözleşmesine göre, şarkının adı değiştirilmeyecekti ve bir video klip çekilmeyecekti. Bu ihlâl sorunu ortaya çıktıktan sonra, özel sürüm yeniden yayımlandı ve yeni basımda bu parçaya yer verilmedi. "Ring the Alarm" teklisinin kapağında Knowles'ın bir timsahla fotoğraf çektirmesi, tartışmaları da beraberinde getirdi. Kapak tasarımında hayvanları kullanmak Knowles'ın fikriydi. Knowles'ın moda hattının giyim tasarımlarında kürk kullanması, hayvan hakları örgütü PETA ile Knowles'ı karşı karşıya getirdi ve daha sonra bir biyolog, Knowles'a bir mektup yazdı: Sürüngen biyolojisi uzmanı olarak, yeni albümünüzün kapağı için bir yavru timsahla poz vermeniz beni kaygılandırdı. İnsanlar ve timsahlar, doğal olarak dost değildirler ve fotoğraf çekimi gibi olaylarda bir araya gelmemeleri gerekir. Bence, bunun yapılması tartışmaya açık bir şekilde kötü niyetli bir harekettir. 2007'de Knowles'ın ABD'de çeşitli reklam panolarında ve gazetelerde elinde bir sigara ağızlığı tutarken fotoğrafları yer aldı. Fotoğraf, sigara karşıtı bir grubu kızıştırdı ve "onun kendini daha sofistike göstermek için" sigara ağızlığına ihtiyaç duymadığını açıkladılar. CD DVD "B'Day Anthology" Sağlık Müzesi Sağlık Müzesi, İstanbul'da Sultanahmet'te müze. Dr. Hikmet Hamdi tarafından 1918'de kuruldu. Önce zührevî hastalıklarla ilgili tablo ve şekiller sergilendi, sonradan bunlara bulaşıcı ve sosyal hastalıklarla ilgili tablo ve şekiller eklendi. 1928'de ve 1939'da yeniden düzenlenen ve son yenileme çalışmaları 2019'da tamamlanan müzede ilköğretim ve ortaöğretim öğrencilerine yardımcı olacak nitelikte fizyoloji ve anatomi bölümleriyle kanser, verem, akıl ve ruh sağlığı, beslenme hastalıkları, diş sağlığı, bulaşıcı hastalıklar vb. bölümler yer almaktadır. Müze binası, Defter-i Hakani Senedat (Tapu Kadastro) Müdürü Salih Efendi tarafından 1875 yılında kagir bir konak olarak yaptırılmıştır. Salih Efendi'nin oğlu ile evlenen dönemin en aydın kadınlarından ve şairlerinden olan Şair Nigar evliliğinin ilk yıllarında ve sonra aralıklarla bu konakta ikamet etmiştir. Gotik, barok, neo-klasik ve oryantalist mimari ve süsleme ögeleri eklektik bir yapıda kullanılan konak, önemli bir sivil mimari örneğidir. Konak bir dönem Yıldız Teknik Üniversitesi'nin çekirdeğini oluşturan Kondüktör Mektebi-i Alisi'ne hizmet vermiştir (1911–1914). Dönemin Sıhhiye Umum Müdürü Dr. Adnan Adıvar tarafından kurulmasına karar verilen Sağlık Müzesi, halkı salgın hastalıklardan korumak ve hijyen kurallarını öğretmek amacıyla 1917 yılında “Sıhhiye Müzesi” adı ile kurulmuştur. Müzenin başına hem iyi bir doktor hem de iyi bir ressam ve hattat olan Dr. Hikmet Hamdi getirilir. Hikmet Hamdi, resimle halka sağlık bilgisi vermiş, müze içinde mulaj atölyesi oluşturulmuş, yurt dışından getirilen hastalık mulajları çoğaltılarak sergilenmiştir. Sağlıkla ilgili sinema gösterimleri yapılmış, eğitim maketleri hazırlanmıştır. Mütareke yıllarında konak, Milli Müdafaa Cemiyeti tarafından kullanılmış ve alt katına bir sinema stüdyosu kurularak ordu ve halk arasında işbirliğini güçlendirecek belgesel filmler çekilmiştir. Türk sinemasının ilk sessiz filmlerinden olan “Binnaz” bu mekanda çekilmiştir. Birinci Dünya Savaşı sonrasında İtilaf devletleri İstanbul'u resmen işgal edince Sağlık Müzesinin bulunduğu binaya da İtalyan askerleri tarafından el konulmuş, kısa bir süre sonra müracaatlar üzerine müze İtalyan askerlerinden boşaltılıp tekrar sahibine iade edilmişti. Sanayi-i Nefise Mektebi (Mimar Sinan Güzel Sanatlar Üniversitesi) binanın bir bölümünü aralıklarla kullanmıştır (1920-1921). Cumhuriyetin ilk yıllarında Sıhhat ve İçtimai Muavenet Vekaleti (Sağlık Bakanlığı) müze ile yakından ilgilenmiş, sağlık alanında önemli rol oynayan bu müze örnek alınarak 13 vilayette kurmuştur. Bu vilayetlerin bilinenleri; Ankara, Aksaray, Bursa, Urfa, Ordu, Trabzon, Edirne, Konya, Giresun'dur. Sağlık Müzesi, İstanbul Sağlık Müdürlüğü tarafından 2011 yılında başlatılan çalışmalar sonucunda, çağdaş müzecilik normlarında işlevlendirilerek 2019 yılında yeniden açılmıştır. Yenilenen müze, geçmişten gelen ve hala gelişmekte olan koleksiyonu ile geçmiş ve geleceğin buluşma noktası olmuştur. Müzenin toplumun sağlık konusunda eğitimi temel amacı ile çok amaçlı eğitim salonları ve kütüphaneye sahip olması ve teknolojik altyapısıyla interaktif bir müze olması hedeflenmektedir. NGC 1232 NGC 1232, Irmak takımyıldızı yönünde yaklaşık olarak 70 milyon ışık yılı uzaklıkta bulunan bir ara sarmal gökada. William Herschel tarafından 20 Ekim 1784 tarihinde keşfedilmiştir. NGC 1232A adında bir uydu gökadası bulunur. Parlak mavi yıldızların oluşturduğu açık yıldız kümelerinin sarmal kollar boyunca ve koyu renkli yoğun yıldızlararası tozun da bu kollar arasında saçılmış olduğu görülebilir. Daha az görülen fakat fark edilebilir olanlar ise, gökadanın iç bölgesindeki devinime egemen olan ve böylesine büyük bir kütleyi ortaya çıkaran milyonlarca sönük yıldız ve çok geniş yıldızlararası gaz alanlarıdır. En sonunda, görülemeyenler ise, gökadanın dış bölgelerindeki hareketi açıklamak için gerekli olan ve henüz tam olarak bilmediğimiz oluşum halindeki çok büyük miktarda karanlık maddedir. NGC 1232 ve uydusu, Irmak kümesi'nin bir parçasıdır. NGC 1232A, NGC-1232'nin bir uydu gökadasıdır. Sarmal kollardaki olağandışı eğilmenin sebebinin bu olduğu düşünülür. Altın Portakal Film Festivali ödülleri Antalya Altın Portakal Film Festivali'nde ödül alanların listesidir. Su yalıtımı Su yalıtımı, bir nesnenin veya yapının su geçirmez veya suya dayanıklı olması, böylece sudan nispeten etkilenmemesi veya belirli koşullar altında su girmesine direnç göstermesi işlemidir. Bu gibi malzemeler ıslak ortamlarda veya belirli derinliklerde su altında kullanılabilir. NGC 225 NGC 225, Kraliçe takımyıldızı yönünde yaklaşık olarak 2.143 ışık yılı uzaklıkta bulunan bir açık yıldız kümesi. Caroline Herschell tarafından 1784 yılında keşfedilmiştir. NGC 221 Messier 32 veya NGC 221, Andromeda takımyıldızı bölgesinde yaklaşık olarak 2,5 MIy uzaklıkta bulunan bir cüce eliptik gökadadır. Guillaume Le Gentil tarafından 23 Ocak 1874 tarihinde keşfedildi. Halton Arp tarafından görüntülenmiş ve Arp 168 olarak "Dağınık karşı kuyruklara sahip gökadalar" kategorisi altında Tuhaf Gökadalar Atlası'na dahil edilmiştir. Meşhur Andromeda Gökadası'nın bir uydusudur. Gökada, nispeten nadir bulunan kompakt eliptik (cE) gökada sınıfının bir prototipidir. Yıldızlarının yarısı sadece 100 parseklik bir etkin yarıçap içinde yoğunlaşmaktadır. Merkezi yıldızlardaki yoğunluk, Hubble Uzay Teleskobu tarafından çözülen en küçük yarıçapta 3 Mpc'yi aşarak inanılmaz bir biçimde artar ve bu merkezi yıldız kümesinin loş (yarı-ışık) yarıçapı 6 parsek civarındadır. Daha sıradan eliptik gökadalar gibi M32'de neredeyse hiç toz veya gaz içermeyen ve dolayısıyla halihazırda yıldız oluşumuna sahip olmayan çoğunlukla yaşlı, soluk kırmızı ve sarı yıldızları içerir. Bununla birlikte, nispeten yakın bir geçmişte yıldız oluşumunun ipuçlarını da göstermektedir. M32, Yerel Grup içindeki Andromeda altgrubu üyesidir. M32'nin yapısını ve yıldız içeriğini geleneksel gökada oluşumu modelleriyle açıklamak zordur. Teorik iddialar ve bazı simülasyonlar M31'in güçlü kütleçekim alanının sarmal veya merceksi bir gökadayı, kompakt eliptik bir yapıya dönüştürebileceğini gösteren bir senaryoyu önerir. Küçük bir diske sahip bir gökada, M31'in orta kısımlarına düştüğü zaman dış katmanlarının çoğu sıyrılmış olacaktır. Küçük gökadanın merkezi şişkinliği ise bu durumdan çok daha az etkilenir ve şeklini korur. Yerçekimsel gelgit etkileri, aynı zamanda gazı içeri doğru itebilir ve küçük gökadanın çekirdeğinde bir yıldız patlamasını tetikleyerek bugün gözlemlenen yüksek M32 yoğunluğuna neden olmuş olabilir. M32'nin soluk bir dış diske sahip olduğuna dair kanıtlar vardır ve bu nedenle tipik bir eliptik gökada değildir. Yeni simülasyonlar M32'nin 800 milyon yıl önceki merkez dışı etkisinin, M31 diskindeki günümüzdeki kaymaya sebep olabileceğini açıkça ortaya koymaktadır. Ancak bu özellik yalnızca ilk yörünge geçişi sırasında ortaya çıkar, halbuki gelgitlerin normal bir cüceyi M32'ye dönüştürmesi için birçok yörünge geçişi gerekir. Gözlemlenen renkler ve M32 civarındaki yıldız popülasyonları, M31'in yıldız halesiyle uyuşmuyor. Bu da M32'den gelen gelgit kayıplarının kaynağı olmadığını gösterir. Bütün bunlar birlikte ele alındığında, M32'nin halihazırda kompakt durumda meydana geldiği ve kendi yıldızlarının çoğunu koruduğu öne sürülebilir. Diğer bir hipotez, M32'nin daha önce Yerel Grup'un üçüncü büyük üyesi olan eski bir sarmal gökada M32p'nin en büyük kalıntısı olduğu yönündedir. Bu simülasyona göre, M31 (Andromeda) ve M32p yaklaşık iki milyar yıl önce birleşti. Bu hipotez, mevcut M31 yıldız halesinin olağandışı karakterini ve M32'nin yapısı ile içeriğini açıklayabilir. M32, kütlesinin 1,5 ile 5 milyon güneş kütlesi arasında olduğu tahmin edilen bir süper kütleli kara delik içerir. Merkezinde bulunan soluk bir radyo ve X-ışını kaynağı (Sgr A* 'ya benzer şekilde M32* olarak adlandırılır) kara delik üzerindeki gaz birikimine bağlanır. NGC 247 NGC 247, Balina takımyıldızı yönünde yaklaşık olarak 12,2 milyon ışık yılı uzaklıkta bulunan bir ara sarmal galaksi. William Herschel tarafından 20 Ekim 1784 yılında keşfedilen galaksi, Heykeltıraş Grubu'nun bir üyesidir. NGC 247, birkaç galaksiyla birlikte Heykeltıraş galaksisi'ne kütleçekim etkisiyle bağlı durumdadır. Bu galaksiler, Heykeltıraş Grubu'nun merkezinde küçük bir çekirdek yapı oluştururlar. Grup içindeki diğer galaksiler bu çekirdeğe sadece zayıf bir kütleçekim etkisiyle bağlıdırlar. Kuğu Gölü Kuğu Gölü (Rusça: Лебединое Озеро - "Lebedinoye Ozero"), Pyotr İlyiç Çaykovski tarafından 1875-76 yıllarında bestelenmiș dört perdelik bale eseri. Eserde, bir büyücü tarafından arkadaşları ile birlikte kuğuya dönüştürülen ve ancak bir erkeğin aşkı ile tekrar insan kılığına dönüşebilecek olan Odette ile Prens Siegfried arasındaki aşk ve büyücünün, kızı Odil'i prenses Odette kılığına sokarak prensi kandırması anlatılır. Moskova'daki Rus Kraliyet Tiyatrosu’nun (şimdiki adıyla Bolşoy Balesi) 1875 yılında verdiği sipariş üzerine bestelenen eserin ilk temsili 1877 yılında Moskova'da Julius Reisinger koreografisi ile yapıldı. İlk sahnelenişinde başarılı bulunmayan eser, 1882-1883 sezonundan sonra repertuvardan kalkmış ve besteci başarısızlıktan kendi müziğini sorumlu tutarak 12 yıl boyunca başka bale eseri bestelememişti. Bestecinin 1893'te ölümünden sonra ilk balesi olan Kuğu Gölü, ünlü koreograflar Petipa ve Ivanov'un koreografisi ile yeniden sahnelenmeye başlamıştır. Birinci ve üçüncü sahneleri Petipa, ikinci ve dördüncü sahneleri İvanov koreografilemişti. Petipa ve İvanov’un yarattığı yeni Kuğu Gölü'nün ilk sahneleniş tarihi 27 Ocak 1895'tir. Günümüzde yetmişe yakın değişik varyasyonu vardır; neredeyse hepsi Petipa ve İvanov’un koreografisinden esinlenmiştir Çoğu yapımda Odette ve Odile rollerini aynı dansçı üstlenir. Gelmiş geçmiş en ünlü balerinlerden Perina Legnani'nin 1895'te Sankt-Peterburg'daki Mariinski Tiyatrosu'nda Odette/Odin çifte rolündeki performansı, sıradışı teknik başarısı ile efsaneleşmiştir. Leganini, 32 fouetté dönüşü yapabilen ilk balerin idi. Koreograf Petipa, teknik olarak çok zor bu dönüşü eserin “"Siyah sahne"” olarak bilinen üçüncü sahnesine yerleştirmiştir. Odette/Odile rolü, gerek teknik zorluğu gerekse hem saflığı hem de şeytanlığı aynı başarıyla canlandırmayı gerektirmesi açısından günümüzde bir balerinin repertuvarındaki en zor rol olarak kabul edilmektedir. Eserin Türkiye prömiyeri 29 Ekim 1965’te Ankara’da yapıldı. Rejiyi Ninette de Valois, Odette ve Odile rollerini Gülcan Tunççekiç ve Meriç Sümen dönüşümlü olarak üstlendi. Eserin librettosunun kime ait olduğu konusunda kesin bilgi yoktur. Libretto, Alman yazar Johann Karl August Musäus'un "Der geraubte Schleier" (Çalıntı Duvak) adlı öyküsünü temel alsa da bu öykü Kuğu Gölü'nün yalnızca genel hatlarını oluşturmaktadır. "Beyaz Ördek" adlı Rus halk öyküsü de balenin öyküsüyle benzerlikler gösterir ve Kuğu Gölü'ne kaynak olmuş olabileceği düşünülmektedir. Prens Siegfried, göl kenarında dolaşırken kuğuların arasından ortaya çıkan biri, ona prenses Odette olduğunu, büyücü Rothbart’ın onu ve arkadaşlarını kuğu şekline soktuğunu; ancak geceyarısı insan kılığına geri dönebildiklerini sabah karşı yeniden kuğuya dönüştüklerini anlatır. Büyünün bozulması için bir erkeğin kızlardan birisine âşık olup –sadece onun- aşkına yemin etmesi gerekmektedir. Prens, Odet’i yanında alıkoymak ister ama o kuğuya dönüşüp göle geri döner. Ertesi gün 21. doğum günü nedeniyle onuruna verilen baloda Prens, kendisine tanıtılan kızlardan birini evlenmek için seçmek durumundadır. Baloya baron kılığına girmiş büyücü Rothbart yanında Odette’in yüzünü kullanan kızı Odile ile gelir. Prens, Odile’in Odette olduğunu zannederek onu sevdiğine dair yemin eder. Buna tanık olan Odette, ihanete uğradığı için ölmek ister. Durumu fark eden ve bağışlanmak için göle gelen prens, Odette’e yalvarıp aşkını kabul ettirir. Bu sırada büyücü Rothbart çıkagelir ve prense kızıyla evlenmek için ettiği yemini hatırlatır. Odette’ten ayrılmak istemeyen prens, sevgilisi ile ölmeye karar verir ama iki sevgilinin fedekârlığı büyüyü bozar. Büyücü ölür; kuğular insana dönüşür; Pens Siegfired ile Prenses Odette birbirine kavuşur (Sonraki versiyonlarda farklı sonlar yazılmıştır). Kuğu Gölü'ndeki Beyaz Kuğu ve Siyah Kuğu'yu aynı anda oynaması için seçilen bir balerinin yaşadığı zorlukları anlatan Siyah Kuğu (2010) adlı bir film çekilmiştir. Sav, Isparta Sav, Isparta merkez ilçesine bağlı beldedir. Isparta-Antalya yolu üzerinde yer alır. Beldenin 2020 yılından önceki adı Savköy idi. NGC 1234 NGC 1234 Irmak takımyıldızı yönünde yer alan bir çubuklu sarmal gökadadır. 1886 yılında Francis Preserved Leavenworth tarafından keşfedilmiştir. Henryk GÃ³recki Henryk Mikołaj Górecki (Henrik Mikoway Guretski okunur) (6 Aralık 1933; Czernica, Polonya - 12 Kasım 2010; Katowice, Polonya), Polonyalı klasik müzik bestecisi. 1950'lerin ve 1960'ların sonlarına doğru düzensiz modern müzikten etkilenen besteci, 1970'lerde kompozisyonlarında saf "Kutsal Minimalizmi" işlemiştir. Dünya'nın En Güzel Tarihi Dünya'nın En Güzel Tarihi ya da özgün adıyla La plus belle histoire du monde, gazeteci yazar Dominique Simonnet'nin üç Fransız bilim adamı, astrofizikçi Hubert Reeves, organik kimyager Joel De Rosnay, ve antropolojist Yves Coppens ile, dünyanın ve yaşamın oluşumu ile türlerin ortaya çıkışı hakkında yaptığı söyleşiyi içerir. Her bir söyleşi kitabın yaklaşık üçte biri kadardır. Reeves, 15 milyar yıl önce gerçekleşen Büyük Patlamadan başlayarak, maddenin oluşumu, güneş, yıldızlar ve uzay biliminden bahseder. De Rosnay, dünyanın ilk oluştuğu zamanki şartlarından, yaşamın nasıl başladığından bahsederken, Coppens de Afrikalı köklerimiz, insanın atalarının geçirmiş olduğu evrim, teknolojik buluşlar ve dünyaya yayılmasına dair sorulara yanıt bulur. Kitap ilk olarak Telos yayınlarından 'Dünya'nın En Güzel Öyküsü' adı ile çıkmıştır. 2003 yılında İş Kültür Yayınlarından 'Dünya'nın En Güzel Tarihi' adı ile çıktı. Çevirisini İsmet Birkan ın yaptığı kitap böylece '...En Güzel Tarihi' serisine kazandırılmış oldu. İlk baskı 2003 yılında ikinci baskı ise 2006 yılında yapıldı. Zavallım Zavallım bir Müslüm Gürses albümüdür. 10 Mart 2000'de Elenor Müzik'ten çıkarılmıştır. Bu albümde yer alan şarkılar Talihsizler, Dağlarda Kar Olsaydım ve Müslüm Gürses Klasikleri albümlerinin yedek şarkılarından oluşmaktadır. Bu albümde Sevenin Ne Günahı Var, İkimize Ağlarım, Diley Diley şarkıları öne çıkan şarkılardandır. Komuta Modülü Komuta Modülü, uzay aracının temel parçalarındandır. Adından da anlaşılacağı üzere astronotlar tarafından komuta görevinin yürütüldüğü parçadır. Aynı zamanda astronotların uzay aracında zamanlarının en büyük bölümünü geçirdikleri yerdir. Örneğin; bir Apollo Uzay Aracı'ndaki Komuta Modülü, üst bölme, alt bölme ve mürettebat bölümü olmak üzere 3 bölümden oluşmaktadır. Üst bölümde, kenetlenme düzeneği (Ay Örümceği ile kenetlenmeyi sağlar) ve 2 tepkili motor; alt bölümde, kalkış anındaki sarsıntıyı gideren düzenek ve 10 motor; mürettebat bölümünde ise kontrolü sağlayacak olan aygıtlar ile göstergeler bulunur. Komuta Modülü, fırlatma sırasında en üstte durduğundan aerodinamik biçimdedir. Yeniden atmosfere girerken sürtünmeden doğacak ısıyı daha geniş bir yüzeye dağıtmak ve inişi kolaylaştırmak amacıyla Komuta Modülü'nün alt tarafı daha geniştir. Fazla ısınmadan kaynaklanacak sorunları giderebilmek amacıyla ısı giderici ile kaplanmıştır. Hizmet Modülü Hizmet Modülü, uzay aracının gereksinim duyduğu yakıtı, motorların gereksinim duyduğu helyumu, yakıt pillerinin ve astronotların gereksinim duyduğu oksijeni vb. barındıran parçadır. Örneğin; bir Apollo Uzay Aracı'ndaki Hizmet Modülü'nde bir adet motor yer almaktadır. Bu motor 2 kez ateşlenerek birinde Ay yörüngesine girmeyi, diğerinde Ay yörüngesinden çıkarak Dünya'ya geri dönmeyi sağlar. Modülün geri kalanı depolardan oluşur. Bunlar; yakıt depoları, motorlara gerekli basıncı sağlayacak olan helyumun bulunduğu hücreler, yakıt pillerini çalıştıracak olan ve astronotların soluk alıp verebilmek için ihtiyaç duydukları oksijenin bulunduğu depolar ve hidrojen depolarıdır. Hizmet Modülü atmosfere yeniden girerken terk edilir, bu nedenle ısı giderici ile kaplanmamıştır. Ay modülü Ay modülü veya Ay örümceği, Ay'a iniş için kullanılan, uzay aracının parçalarından biridir. Apollo Projesi için Grumman tarafından imal edilmiştir. İlk olarak Apollo 11'de ve daha sonra diğer Apollo görevlerinde başarılı olarak kullanılarak Ay'a iniş yapmıştır. İniş kademesi ve çıkış kademesi olmak üzere 2 kademeden oluşan Ay modülü'nün bir diğer adı da "Ay örümceği"dir. İniş kademesi; Ay'a inmeyi sağlayan ve gücü azaltılabilen bir roket motorundan, yakıt depolarından ve bilimsel amaçlı araç-gereçlerin bulunduğu bölümden oluşmaktadır. Çıkış kademesi; mürettebatın bulunacağı, iletişimi sağlayan gereçlerin, yönetme ve denetleme sistemlerinin, kalkış motoru ve gerekli yakıt deposunun bulunduğu bölümdür. Ay modülü yalnızca Ay çevresinde ve yüzeyinde görev alır. Atmosferle temas etmez, onu çevreleyen adaptör içinde yer alır. Bu nedenle aerodinamik biçimde tasarlanmamıştır. Adından da anlaşılacağı gibi örümceğe benzer bir yapıdadır. Saturn V Satürn V ("Satürn Beş" okunur) ABD yapımı insan taşıyabilen kullan at roket olup, NASA'nın Apollo ve Skylab programlarında 1967 ile 1973 arasında kullanılmıştır. Bu çok kademeli sıvı yakıtlı fırlatma aracını NASA 13 kez Kennedy Uzay Merkezi - Florida'dan hiçbir mürettebat veya yük kaybı olmadan fırlatmıştır. Kullanılabilirliği olan en uzun, en ağır ve en güçlü roket olup hâlen en ağır fırlatma aracı kapasitesi rekorunu elinde tutmaktadır. Satürn roket ailesinin en büyük imalat modeli Satürn V, Wernher von Braun ve Arthur Rudolph gözetiminde Huntsville, Alabama'daki Marshall Uzay Uçuş Merkezi'nde Boeing, North American Aviation, Douglas Aircraft Company ve IBM firmaları ana yükleniciliği altında tasarlanmıştır. Von Braun'un tasarımı kısmen 2. Dünya Savaşı esnasında Almanya'da tasarlamış olduğu Aggregate serisi, özellikle A-10, A-11 ve A-12 modelleri roketlere dayanmaktadır. Şimdiye kadar Satürn V, alçak yer yörüngesinin ötesine insan taşımış olan tek fırlatma aracıdır. Toplamda 24 astronotu (bunlardan 3'ünü birden çok kere) Aralık 1968 ile Aralık 1972 tarihleri arasındaki 4 yıl süresince Ay'a götürmüştür. Satürn V roketinin kökeni ABD'de Başkan Truman tarafından Eylül 1946'da yürürlüğe konan Ataç Operasyonu (Operation Paperclip) dahilinde Wernher von Braun önde gelmek üzere 700 civarında Alman bilim adamı’nın seçilmesi ile başlar. 3039 ton ağırlığındaki Satürn V, 3 kademeden oluşmaktadır. Bu 3 kademe 2 tür roket motorundan teşkil edilmiştir. F-1 ve J-2 olarak adlandırılan bu iki motor sırasıyla 34,02 MN ve 4,4 MN itme kuvveti sağlayabilir. F-1, 680 tonluk itici güç üretir. 8400 kg ağırlığındaki bu motorun boyu, taban genişliği 3,5 m'yi geçkindir. Saniyede 2,7 ton yakıt harcar. J-2 roket motoru ise kerosen yerine sıvı hidrojen kullandığından F-1'den daha küçüktür. Çünkü hidrojen 1/8 oranında daha küçüktür. Buna karşın sağladığı enerji %75 daha fazladır. Satürn V'in ilk 2 kademesi Apollo Uzay Aracı'nı atmosferden çıkarmaya, 3. kademe de araç Dünya yörüngesindeyken onu Ay'a doğru yollamaya yarar. Bu yüzden 3.kademe bir duruş kontrol sistemi barındırmaktadır. Bu 3 kademe dışında fırlatma roketi ile uzay aracı arasında 6,6 m çaplı ve 1 m yüksekliğe sahip bir araçlar birimi bulunmaktadır. Bu bölüm aracı denetler, kademeler arası kontrolü sağlar ve bilgileri toplar. Satürn V'in ateşlenmesiyle ilk kademe araca 8850 km/sa'lik bir hız verdikten sonra ayrılarak Atlas Okyanusu'na düşer. Daha sonra araçlar biriminde yer alan yönetim sistemi aracın bulunduğu yer ile bulunması gereken yeri karşılaştırarak yön düzeltmek gerekiyorsa 2. kademeye elektronik olarak yön değiştirme hamlesi yaptırtılır. Araç 96 km yükseklikteyken fırlatma kurtarma kulesi, aracın hızı 24000 km/sa olunca da 2. kademe ayrılır. Gerekli olan kalan hızı 3. kademe sağlar. Bu arada da yönetim sistemi yörüngeye girişi sağlayacak pencereye girmesi için araca yön verir. Bu sağlanınca 3. kademe motoru durdurulur ve uzay aracı, 3. kademe, araçlar birimi Dünya yörüngesinde güç harcamadan bekler. Belirlenmiş olan yol çizgisi ile uygun zamanda 3. kademe motoru yeniden ateşlenerek Ay'a gidiş başlar. 3. kademe de işi bitince uzaya terk edilir. NGC 953 NGC 953 Koç takımyıldızında yer alan bir eliptik galaksidir. IC 1801 ile çarpışma yörüngesindedir. Ayrıca SN2006F süpernovasını da içermektedir. Barbara Nadel Barbara Nadel, İngiliz bir polisiye ve romantik kitaplar yazarıdır. Essex'te oturur. "Çetin İkmen" polis karakterini yaratıp, onun hakkında 8 kitaplık bir seri yazmıştır. Ailesi Türkiye'de yaşadığı için her yıl Türkiye'ye tatile gelir. Ayrıca 2005 yılında "Deadly Web" romanı ile Dagger Awards en iyi roman ödülüne aday olmuştur. Düzlemler Ülkesi Edwin Abbott, Düzlemler Ülkesi ya da özgün adıyla Flatland: A Romance of Many Dimensions adlı kitabını, 1884 yılında, üç boyutlu dünyamıza ironik bir yaklaşımla, "bir kare" takma adı ile yayınlamıştır. Kitap gençlere matematik ve geometriyle eğlenceli bir tanışma fırsatı sunarken, toplumun sosyal, ahlaki ve dini değerlerine karşı zekice yazılmış eğlenceli bir hiciv niteliği de içerir. NGC 891 NGC 891 (veya Caldwell 23), Andromeda takımyıldızı yönünde yaklaşık olarak 30 milyon ışık yılı uzaklıkta bulunan bir çubuksuz sarmal galaksi. Bir karışıklıktan dolayı uzun zaman Caroline Herschel tarafından Ağustos 1783 tarihinde keşfedildiği zannedilmişse de gerçekte 6 Ekim 1784 tarihinde William Herschel tarafından keşfedilmiştir. NGC 891, Yerel Süperküme'deki NGC 1023 Grubu'nun üyesidir. H II çekirdeğe sahiptir. Küçük ve orta boy teleskoplarla uzatılmış tozlu bir şerit gibi görünür. 1999 yılında Hubble Uzay Teleskobu tarafından solda görülen kızılötesi fotoğraf elde edilmiştir. 2005'te çekici yapısından ve bilimsel ilgiden dolayı Büyük Dürbün Teleskobu'yla ilk çekilen fotoğraf oldu. SN 1986J süpernovası, 21 Ağustos 1986'da 14 büyüklüğünde burada keşfedildi. Heathcliff (Ã§izgi dizi) Heathcliff bir çizgi film karakteridir; turuncu renkli ince siyah çizgili, şişman, obur, güçlü, zorba ve çocuk ruhlu yaramaz bir sokak kedisidir. Heathcliff çizgi romanının ilk çizgi diziye uyarlandığı versiyondur. 4-5 dakikalık kısa çizgi dizi 26 bölümden oluşmaktadır. Birbirinden farklı 2 sezonu vardır. İlk sezon Heathcliff and Dingbat üretilmiştir. Burada Dingbat çetesinin ve Heathcliff'in maceralarına yer verilmiştir. İkinci sezon ise 1981 yılında Heathcliff and Marmaduke üretilmiştir. Marmaduke,Heathcliff gibi bir ailenin evcil hayvanıdır. Heathcliff güçlü ve zeki bir kediyken,Marmaduke ise sakar bir köpektir. Heathcliff ve Kadillac Çetesinin maceraları anlatılmaktadır. Kadillac Çetesinin lideri Riff-Raff'in kız arkadaşı Cleo,çete arkadaşları ise "Hector, Mango, Wortsworth" tür. Bir de çöplükte yaşayan bir köpek vardır adı Leroy'dur. Dic entertainment ve saban entertainment ile ortak yapılmıştır. Müfettiş Gadget Müfettiş Gadget, sakar, dalgın, dikkatsiz, çevresinden bihaber olan bir müfettişin maceralarının anlatıldığı Saban Entertainment yapımı çizgi dizi. Gadget bir insan olmasına karşın vücudunun çeşitli yerlerinden çıkan yararlı cihazlar suçluları yakalamasını kolaylaştırmaktadır. Görevlerde her zaman şef Kuinbi'den aldığı kağıdı okur ve şef Kuinbi'ye atar ve kâğıt kendini imha eder. Suçu hep Dr. Pençe işler ve onun bir kedisi vardır. Dr. Pençe'nin yüzü bir kez olsun görülmemiştir. Pençe'nin "Çılgın (Mad)" adında ajanları vardır ve ne zaman Müfettiş Gadget'a saldıracak olsalar yeğeni Peny onu kurtarır. Gadget çizgi filmin sonunda ise çocukları bilinçlendirecek örnek kurallarla ilgili konular söyler. Örneğin: soğuk su içmemek gibi çocuklara zararlı olan şeylerden kaçınmamız gerektiği. Bu çizgi dizi 1989 ve 2003 yıllarında sinemaya aktarılmıştır. Müfettiş sakar ama başarılı bir karakter olarak yapılandırılmıştır. Suçluları köpeği ve yeğeni sayesinde tutuklar. Maske (film, 1994) Maske (Özgün adı: The Mask) Jim Carrey'nin başrolü Cameron Diaz ile paylaştığı sinemada ikinci filmidir. Bankacı Stanley Ipkiss, toplumun itip kaktığı, itibar görmeyen biridir. Araba tamircisi tarafından dolandırılır, disco korumaları tarafından hor görülür. Bedbaht halde deniz kıyısına gidip kaderine üzüldüğü sırada, denizde parlayan bir şey görür. İnsan zannederek denize koşar; ancak bir maske ile karşılaşır. Stanley'in evine götürdüğü maske, intikam alacak, belalara bulaşacak, komedi yaratacaktır. Yaptıklarının ucu elbette ki Stanley'e dokunacaktır. Maske, Norveç mitolojisindeki karmaşa ve muziplik tanrısı Loki tarafından yapılmış ve Dünyaya atılmış bir maskedir. Efsaneye göre maskeyi takan kişi lokinin güçlerine sahip olur. 1994 ile 1997 arasında yayınlanan çizgi filmlerden biri. AsÄ±m Orhan Barut Asım Orhan Barut (d. 1926, Malatya -ö. 1994, Denver, Colorado), akademisyen, Türk teorik fizikçi. Malatya'da doğmuştur. Malatya Lisesi'ni bitirmiştir. 1943'te İstanbul Teknik Üniversitesi'ne, yapılan ayrı bir sınavla ikinci sınıftan yatılı olarak başlamıştır. 1944 baharında devlet bursu kazanarak İsviçre'ye gitmistir. İsviçre'de "(Eidgenössische Technische Hochschule Zürich)" Zürih Federal Teknoloji Enstitüsü'nden 1948'de lisans derecesi ve 1952'de doktora derecesi almıştır. Akademik kariyere "Eidgenossische Technische Hochschule"'de bir süre araştırmacı olarak girmistir. Sonra ABD'ye gitmiştir. ABD ve Kanada'da Chicago Üniversitesi, ve 'nin de aralarında bulunduğu çeşitli üniversitelerde araştırmacı ve öğretim üyesi olarak çalışmıştır. Daha sonraki yıllarda 'nde profesörlük yapmıştır. Matematiksel fizik ve parçacık fiziği konularında yaptığı uluslararası düzeydeki üstün nitelikli yayın ve çalışmaları nedeniyle kendisine 1982 TÜBİTAK Bilim Ödülü verildi. Barut'un çoğu "" dergisinde olmak üzere 100'den fazla bilimsel yayını vardır. Descartes'ın Yanılgısı: Duygu, Akıl ve İnsan Beyni Antonio R. Damasio, Descartes'ın Yanılgısı ya da özgün adıyla Descartes' Error : Emotion, Reason, and the Human Brain kitabında, okuyucuyu insan beyninde bir keşif gezisine çıkararak, akılla hislerin zihinde nasıl bir araya geldiğini ele alır. Orijinal basımı 1994 yılında yapılmıştır. Yazar, on dokuzuncu yüzyılda beyin zedelenmesi sonucu davranış tarzı kökten değişime uğrayan Phineas Gage'in öyküsüyle başlayıp, laboratuvarında incelediği çağdaş vakalarla devam ederek, duyguların akılcı insan davranışındaki rolü üzerinde durur. Beyin hasarlı hastalardan edindiği deneyimlerden yola çıkan nöroloji uzmanı Dr. Damasio, duygu ve his yoksunluğunun, aklın çalışmasını ve sosyal davranışları nasıl aksattığını açıklar. Zihinle beden arasındaki ilişkiyi algılayış tarzımızı sorgulayan kitap, "duygusal zeka" kavramını geliştiren psikologların esin kaynaklarından biridir. Erie Gölü Erie Gölü, Kuzey Amerika'nın beş büyük gölünden biri. Kanada ile ABD arasında yer alan ve Saint Clair ırmağıyla Huron Gölü'ne, Niyagara ile Ontario Gölü'ne bağlanan göl, diğer dört göl gibi buzul oluşumludur. Şiddetli fırtınaların etkisinde kalan suları, Aralık ortasından Mart sonuna kadar buz tutar. Yazın ulaşım çok etkindir ve göl Kuzey Amerika'nın en büyük sanayi merkezlerinden birinin başlıca ulaşım yoludur. Kuzey kıyılarında Kanada'nın Ontario eyaleti, güney kıyılarında ABD'nin Ohio, Pennsylvania ve New York eyaletleri bulunmaktadır. Gölde sportif ve ticari amaçlı balıkçıklık yoğun olarak yapılmaktadır. NGC 772 NGC 772, Koç takımyıldızı bölgesinde yaklaşık olarak uzaklıkta bulunan bir çubuksuz sarmal gökadadır. William Herschel tarafından 29 Kasım 1785 tarihinde keşfedildi. Halton Arp tarafından görüntülenmiş ve Arp 78 olarak "Eşlikçileri küçük ama yüksek yüzey parlaklığına sahip sarmal gökadalar" kategorisi altında Tuhaf Gökadalar Atlası'na dahil edilmiştir. NGC 770 adlı bir uydu gökadası bulunur. Ayrıca SN 2003 hl ve SN 2003 iq süpernovaları gözlenmiştir. NGC 772 muhtemelen bir H II çekirdeğe sahiptir veya bir geçiş nesnesi de olabilir. Batı Hristiyanlığı Batı Kilisesi ya da Batı Hristiyanlığı, Batı Roma İmparatorluğu'nun Latin Kilisesi'nden doğan kiliselere verilen isimdir. Bu kavram genellikle Doğu Ortodoks Kilisesi haricindeki kiliseleri tanımlamak için kullanılır. Batı Kiliseleri şunlardır: NGC 628 NGC 628 (veya Messier 74), Balıklar takımyıldızı yönünde bulunan karşıdan görünen bir sarmal gökada. Pierre Méchain tarafından Eylül 1780 tarihinde keşfedilmiştir. Michigan Gölü Michigan Gölü, ABD'deki beş Büyük Göller'den biri. ABD'nin kuzeyinde Mackinac Boğazı'yla Huron Gölüne bağlanır. Kuzey kısmı yılda dört ay kadar donan gölde şiddetli fırtınalara rağmen ulaşım canlıdır. Büyük Göller içinde tamamı ABD'de olan tek göldür. ABD eyaletleri Indiana, Illinois, Wisconsin ve Michigan sınırlarındadır. Deniz seviyesinde 176 m yüksekte olan Michigan Gölü en derin yerinde 281 metredir ve 58.016 km² bir alana sahiptir. Uzunluğu 494 km, genişliği 190 km olan gölün kıyı şeridi 2.633 km boyunca uzanır. Michigan Gölü adını, Michigan Eyaleti'nden değil tam tersi eyalet ismini bu gölden alır. Adının Anişinabe Kızılderilileri dilinde büyük su anlamına gelen "Mishi-gami" 'den türediğine inanılır. EÅŸitlerin birincisi Eşitlerin birincisi, aynı rütbe, makam veya mevkiye sahip kimseler arasında en kıdemli olanı belirtmek amacıyla kullanılan bir terimdir. Latince aynı anlama gelen Primus inter pares teriminden türemiştir. Bahsi geçen kişinin teknik anlamda diğerlerine eşit olduğunu ama diğerleri tarafından özel bir önem veya otoriteye layık görüldüğünü belirtir. Bazı durumlarda, grubun gayriresmî veya gizli lideri anlamında da kullanılır. Günümüzde İngiliz Milletler Cemiyeti'nin başbakanları, Avrupa Komisyonu'nun başkanları, Roma Katolik Kilisesi'nin Kardinalleri ve Doğu Ortodoks Kilisesi'nin Patrik'leri arasında hiyerarşiyi belirlemekte kullanılır. Ayrıca Roma İmparatorları tarafından, halkın gözündeki diktatör imajını silmek amacıyla Princep (vatandaşların birincisi) şeklinde kullanılmıştır. Alfred Schütz Alfred Schutz, Avusturya doğumlu sosyolog. Alfred Schutz (1899-1959) Viyana Üniversitesi'nde hukuk ve sosyal bilimler eğitimi alır. Schutz 1939'da ABD'ye giderek New School for Social Research'te öğretim üyesi olur ve fenomenoloji, sosyal bilimler metodolojisi çalışır. Schutz Edmund Husserl'in fenomenolojik felsefesini sosyal bilimler felsefesinin temeli olarak geliştirmiştir. Schutz, Husserl'in öğrencisi olmamakla birlikte meslektaşı Felix Kaufman ile birlikte anlama dayalı sosyolojiyi geliştirmeye çalışmıştır. Schutz bu çalışmalarının sonucunda ilk kitabı Der sinnhafte Aufbau der sozialen Welt'i yayınlar. Bu eser Husserl'in dikkatini çekmiş ve Husserl'in 1938'de ölümüne kadar onunla yazışmaya devam etmiştir. Schutz tüm hayatı boyunca kariyerini bir bankacı olarak devam ettirirken bir yandan da yarı zamanlı olarak da New York'taki New School for Social Research'te öğretime devam etmiştir. Ontario Gölü Ontario Gölü, Büyük Göller'in en Doğuda olanı. Kanada ile ABD arasında yer alan göl, Niaagara aracılığıyla Erie Gölüne bağlanır ve sularının fazlasını Saint-Laurent Nehrine akıtır. Öbür dört göl gibi buzul asıllı olan Ontario Gölünde kışın buzlar seferleri ciddi bir şekilde engellemez. Nehrin kıyılşarı boyunca gelişen büyük bir sanayi karmaşası, kanallarla Saint-Loren Vadisine ve New York'a bağlanmıştır. a I. Pius Papa I. Pius (d. ??, Aquileia, Venedik Cumhuriyeti (günümüzde İtalya) - ö. 155, Roma); . 1956'ya kadar Hristiyan şehiti "Aziz" Pius olarak anılmıştır ve yortu günü 11 Temmuz) idi. Fakat Papa XII. Pius döneminde 1956'da yayımlanan "Genel Roman Takvimi" ve sonraki 1966 "Genel Roma Takvimi" ile bu yortu sadece bir "Kutlama" gününe çevrilmiştir ve günümüzdeki Roma Katolik takvimlerinde bir Hristiyan şehiti "aziz" olarak anılmamaktadır. Yaklaşık olarak 140 - 155 yılları arasında papalık görevinde bulunmuştur. Papa olduğu sıralarda, Gnostisizm ve Markionculuğa karşı mücadele etmiş, inanışa göre 144-150 yılları arasında Markion'u aforoz etmiştir. Superior Gölü Superior Gölü, Kuzey Amerika'da Büyük Göller'in en Batıda olanı. Kanada ile ABD arasında yer alan Superior Gölü, dünyanın yüzölçümü bakımından en büyük tatlı su gölüdür. Superior Gölü bir Buzul Gölü'dür. Göl, Kanada kalkanının Güneyinde genişler ve Sault Sainte Marie'de Huron Gölüne bağlandığı Sainte Marie Nehrine kavuşur. Buzul Devri asıllı olan gölde bol miktarda balık bulunur. Suları kışın buz tutmasına rağmen altı yedi ay boyunca gemi ulaşımı çok işlektir. Batı kıyıları boyunca zengin bir demir filizi yatağı vardır. Bu demir filizi yatağı göl üzerindeki trafiği önemli ölçüde besler. Cennetten Akan Irmak Cennetten Akan Irmak: Yaşama Darwinci Bir Bakış; "(İngilizce: River Out of Eden: A Darwinian View of Life, Basic Books. 1995. MNew York)" Richard Dawkins'in kitabı. Gen Bencildir ile evrim mekanizmasını tekrar tartışmaya açan Richard Dawkins, Cennetten Akan Irmak kitabında DNA'nın nasıl yaşam mekanizmasının temeli olduğunu ele alır. Kitap, yeni nesiller üretebilmiş tüm yaşam şekillerinin ataları olduğu kavramıyla başlayar. Türlerin atalarının izlerini, rekabet eden, birleşen ve bazen de yeni türler oluşturmak için ayrılan genlerden meydana gelen yaşam nehrinde sürer. Zamanın akışı içerisinde, organizmaların ve parçalarının temel taşı olan protein yapımını sürdüren ya da sonlandıran bu "sayısal nehir" su yerine DNA'dan oluşur. Dawkins kitabında, ormandaki ağaçlar neden uzundur; hepsi kısa olsaydı daha ekonomik bir yaşamları olmaz mıydı? Birçok kadını hamile bırakmak için görece olarak daha az erkek gereksinildiği halde, neden cinsiyet dağılımı yarı yarıyadır? Neden ölümcül hastalıkların genlerini miras alıyoruz? gibi soruların yanıtlarını paylaşır. “Cennetten Akan Irmak”, temel olarak Darwin’in evrim teorisini irdeliyor ve Richard Dawkins’e ait ilk üç kitabı özetliyor. Kitap beş bölümden oluşuyor. İlk bölüm, genlerin jeolojik zamanlar boyunca pek çok farklı bedende varlıklarını sürdürdüklerini anlatıyor. İkinci bölüm, modern insanın genler yoluyla insan ailesinin en yakın ortak atasına nasıl ulaşabileceğini ve insan türünün nasıl Afrika’dan yeryüzüne yayıldığını anlatıyor. Üçüncü bölüm, doğada gözlemlenen karmaşık yapıların sadece doğal seçilimle açıklanabileceğini anlatıyor. Dördüncü bölüm, genlerin gelecek nesilleri meydana getirirken amaç, niyet ya da ahlak gibi kavramların dışında hareket ettiğini açıklıyor (bu bölüm yazarın ilk kitabı Gen Bencildir’i özetliyor). Son bölüm ise yeryüzündeki evrimin temel aşamaları irdelenerek evrende başka uzak gezegenlerde de evrimin ve dolayısıyla yaşamın var olabileceği açıklanıyor. “Sayısal Irmak” adlı ilk bölümde Dawkins, modern insanı var eden atalarımızın her birinin erişkinliğe ulaşmadan ve üremeden ölmediği savıyla evrim tarihi boyunca var olan pek çok türün yok olurken sadece hayatta kalabilenlerin gelecekteki türleri yaratabileceğini açıklıyor. Bu bakış açısıyla hayatta kalarak üreyebilen ataların izinden gidildiğinde ilk tek hücreli canlılara dek ulaşılabilir. Herhangi bir canlı türünün başarısı hayatta kalabilmesi ise, Dawkins’e göre bu sadece buna sebep olan iyi genler bir sonraki nesle aktarıldığı içindir. Ve her nesilde kopyalanan bu genler mutasyonlarla test edilir. Kötü genler böylelikle ayıklanır ve canlı zamanla önceki versiyonlarına göre daha dayanıklı hale gelir. Canlılar genlerini kendi hayatları boyunca değil pek çok nesil boyunca iyileştirmişlerdir, dolayısıyla canlının fiziki bedeni sadece başarılı genleri taşıyan bir kabuktur. Genlerin tek amacı, gen ırmağındaki diğer genlerle uyumlu olarak bir sonraki nesle “en iyi” şekilde aktarılmaktır. Böylece jeolojik devirler boyunca pek çok canlı türü ortaya çıkmış ve pek çoğu da yok olmuştur. Gen ırmağı zaman içinde farklı coğrafi alanlara dağılıp ikiye ayrılarak farklı türlere evrimleşebilir ve bu türler yeniden bir araya gelemez, gelseler bile üreyemezler. Bu nedenle evrim sadece ileri doğru ilerler ve asla geriye dönmez. “Tüm Afrika ve Torunları” adlı bölümde Dawkins, insanın atalarına genler aracılığıyla nasıl ulaşılabileceğini anlatıyor. Öte yandan “başarılı” genlere sahip ataların çokluğuna ve kuzenler arası evliliklerin gen ırmağını nasıl çatallaştırdığına değinen Dawkins, yaşam ağacının bir ağaçtan çok karmaşık bir grafiği andırdığını söylüyor. Buna rağmen genlerin tek bir soy ağacına sahip olduğunu belirtiyor. Tek bir genin izini sürerek belli bir organizmanın hangi atalara sahip olduğu bulunabilir. Fakat bir organizma milyonlarca gene sahiptir ve yine genler yoluyla en son ortak ataya ulaşılabilir. Bir dizi genden oluşan kromozomun zaman içinde genetik rekombinasyona uğraması ise ortak ataya ulaşılması işlemini zorlaştırıyor. Fakat sadece dişiden gelen mitokondriyal DNA, soyaçekim etkisindeki çekirdek DNA’nın aksine üreme sırasında orijinal formunu asla kaybetmiyor. Bu nedenle Dawkins’e göre anneden gelen genlerin izi sürülerek bulunacak ortak ata bir dişi (Mitokondriyal Havva) olacaktır. “Saman Altından Su Yürütmek” adındaki bölümde, doğadaki canlı türlerinde gözlemlenen karmaşıklığın nasıl sadece doğal seçilim ile açıklanabileceğini anlatan Dawkins, bu bölümde Yaradılışçılar’a bir karşı tez sunuyor. Doğada gözlemlenen bazı inceliklerin (orkidenin dişi yabanarısına benzemesi, arıların besine giden yolu kovandaki arılara gösteren dansı ya da yaprağı andıran böceklerin varlığı vb.) evrimden kaynaklanamayacağını ve mutlaka tasarlanmış olmaları gerektiği savını çürütüyor. Dawkins, sözgelimi yabanarısının gözünden bakıldığında böyle bir benzerliğin asla bizim algıladığımız gibi algılanamayacağını açıklıyor. Canlıların algılarının deneylerle yapay bir biçimde bozulabildiğini ve bunun kusursuz bir tasarım olmadığını (öldüğünde oleik asit salgılayan arıların, oleik asit sürülmüş canlı arıları kovandan dışarı attıkları ya da hindinin yavrusunu sesinden ayırt edebildiği ve ses çıkaramayan yavrularını nesli için tehdit unsuru sayarak öldürmesi örneğindeki gibi) kanıtlıyor. Yaprağı andıran böceklerin ise başarılı bir kamuflaja sahip olan genleri bir sonraki nesle aktardıkları için günümüzdeki haliyle var olabildiğini anlatıyor. Ve bu doğal seçilimin sadece başarılı bir kamuflajla değil, çevresel koşullarla da (aydınlık, av ve avcı arasındaki mesafe, bakış açısı, avın yaşı ve becerileri vb.) da şekillendiğini açıklıyor. Aynı şekilde insan gözünün kusursuz yaratılmadığını, doğada var olan pek çok farklı görme organının varlığı ve İsveçli bilim insanlarının gerçekleştirdiği simülasyonlarla kanıtlıyor. “Tanrının Yararlılık İşlevi” adlı bölümde yaşamın bir amacı olup olmadığı tartışılıyor. Dawkins, felsefecilerin ve din adamlarının asırlardır boşuna anlamlandırmaya çalıştıkları yaşamın rastlantısal olduğunu ileri sürüyor. Darwin’in Ichneumonidae türü bir sineğin larvalarını canlı bir tırtılın içine bırakarak çoğalmasının merhametli bir Tanrı’ya yakışmadığını düşündüğünü ve dine olan inancını böylece yitirmeye başladığını alıntılayan Dawkins, sineğin larvaları tarafından canlı canlı yenen tırtılın biz insanlara göre vahşice ölümünü aslında bir yaşam biçimi olarak kabullenmemizi istiyor. Aynı şekilde bir çocuğun yaşlanarak ölmek yerine bir kazada ölmesinin Tanrısal bir düzenin parçası olamayacağını da aynı şekilde kabullenmemiz gerekiyor. Dawkins’e göre amaç, ekonomistlerin “yararlılık işlevi” dedikleri bir şeydir. Mühendisler bir aletin ne işe yaradığını ters mühendislik sayesinde ortaya çıkarabilir. Dawkins bu bölümde Tanrının yaratım sürecine aynı modeli uyguluyor. Sonuç olarak, ekosistemin ya da bir canlı türünün varlığının belirli bir amacı yoktur. O nedenle bir canlının “anlamlı” bir yaşam sürdüğünü ya da ölürken ilahi bir bedel ödediğini söylemek yanlıştır. Doğada sadece genlerin yararlılık işlevi bulunur ve meydana getirdikleri, kullandıkları ve yok ettikleri fizik bedenleri umursamazlar. Bu bakış açısıyla doğanın tek tanrısı genlerdir. Üreme gerçekleştiği ve genler bir sonraki nesle aktarıldığı sürece ebeveynlere ne olduğu önemsizdir. Bu nedenle doğadaki her canlı yok olmadan önce tüm kaynaklarını kullanarak üremeye ve çoğalmaya çalışır. “Kopyalanma Bombası” adlı son bölümde, Dawkins Darwin’in evrim teorisinin nasıl dünya dışında da işleyebileceğini açıklıyor. Kendini kopyalayabilen varlıkları ortaya çıkaracak kimyasal süreçlerin nasıl işlediğini anlatıyor. Bu türden bir çoğalma ve yayılmanın süpernovalara benzer ama çok daha yavaş bir patlamayla açığa çıktığını belirten Dawkins, yabancı bir gezegende, yabancı bir evrim sürecinde de görülebilecek olan yeryüzündeki yaşamın temel aşamalarını irdeliyor. Bu eşikler, “kopyalanma, bilinç, dil, teknoloji, radyo sinyalleri ve uzay yolculuğu”ndan oluşuyor. İnsanlığın henüz aya ayak basmış olmasının son aşamanın başlangıcı bile sayılamayacağını belirten Dawkins, uzaya başka akıllı canlılar tarafından bulunması için gönderilen uyduların ne yazık ki çok az şansı olduğunu belirterek kitabını noktalıyor. Son Üç Dakika: Evrenin Nihai Kaderi Hakkında Tahminler Fizikçi ve yazar Paul Davies, Son Üç Dakika "(İngilizce: The Last Three Minutes, 1994)" kitabında, evrenin nihai kaderi hakkındaki bilimsel temellere dayanan düşünceleri, evrenin sonu geldiğinde insanların neler hissedeceğini işleyen senaryolarla birleştirerek sunuyor. Kitap, okuruna son gün ışığının sürekli geceye dönüşmesini, yanan yıldızların enerjisi tükendiği zamanki yıldız kıyametinin başlangıcını, Kara deliklerin, yanıp tükenmiş gökadaların dağınık artıklarını yutan son enerji kaynağı olacağı çağlarda bir yolculuk yaşatır. Acaba evren, sıcaklığın atom çekirdeklerini bile çözecek kadar yükseleceği büyük bir büzülüşle mi sona erecek? Yoksa çok da uzak olmayan bir gelecekte, ani ve beklenmedik bir kozmik felaketle mi? Evren sonsuza dek sürecekse, soyumuzdan gelenler ebedi geceden sonra hayatta kalmanın bir yolunu bulacaklar mı? Davies bu kitabında, insanlığın sonla ilgili sorularının yanıtlarını vermeye çalışır. II. Pius II. Pius, gerçek adıyla Enea Silvio Piccolomini (18 Ekim 1405, Corsignano – 14 Ağustos 1464, Ancona), 1458 ve 1464 yılları arasında papa olarak görev almış bir din adamıdır. Seçkin İtalyan Hümanistlerinden biri olan papa, yaşadığı dönemdeki olayları anlatan kitapların yanı sıra genel tarih ve coğrafya yapıtları, şiirler ve en az bir roman kaleme almıştır. Fakirleşmiş eski bir soylu ailenin oğlu olarak dünyaya gelen papa, geçimini sağlamak amacıyla Kardinal Domenico Capranica'nın yanında sekreter olarak çalışmaya başladı. Onunla birlikte, Papa IV. Eugenius'un karşı çıktığı kilise reformuna destek veren piskoposlarca düzenlenen Basel Konsiline katıldıktan sonra; Kardinal Niccolo Albergatiyle birlikte diplomatik görevle birçok Avrupa ülkesini gezdi. 1436 yılında Basel'e dönerek konsilde görev aldı ve önemli bir hitabet yeteneğine sahip olduğunu kanıtladı. 5 Kasım 1439'da karşı-papa seçilen V. Felix'in sekreteri oldu. Basel'deki piskoposları Frankfurt Meclisinde temsil ettiği sırada III. Friedrich'in dikkatini çekti; onun isteği üzerine Viyana'ya giderek (1442) imparatorluk baş şairi ve imparatorun özel sekreteri oldu. 1445'te karşı-papayla tüm bağlarını kopararak hakkındaki aforoz kararını kaldırttı ve 1446'da papazlığa atandı. Papa IV. Eugenius'un, başpiskopos olan iki Alman elektörünü görevden alması sonucu başlayan siyasi krizi yatıştırdıktan sonra, Alman prensleriyle papanın arasını düzeltti ve III. Friedrich'in Basel Konsilinden desteğini çekmesini sağladı. 1447 yılında yeni papa V. Nicolaus tarafından Trieste piskoposluğuna getirildi. Alman prensleriyle papa arasında arabuluculuk görevinde bulunduğu bu yıllarda, papanın tarafına geçmesinin nedenleri bir mektupla açıklamayı seçmesi bazı çevrelerde hoşnutsuzluğa neden oldu. Yardımları karşılığında papa tarafından Siena piskoposluğuna atandıktan sonra (1449), III. Friedrich'in Portekizli bir prensesle evlenmesi için arabuluculuk görevinde bulundu ve III. Friedrich'in Roma'da papa V. Nicolaus'un elinden Kutsal Roma-Germen İmparatorluğu tacını giymesini sağladı (1452). Sonraki papa III. Calixtus tarafından Sta. Sabina Kilisesine Kardinal-papaz atandıktan kısa bir süre sonra III. Calixtus'un ölümü üzerine, 19 Ağustos 1458 tarihinde yeni papa olarak seçildi. II. Pius'un papa olduktan sonraki en önemli amacı, 1453 yılında İstanbul'u ele geçiren Osmanlılara karşı büyük bir Haçlı seferi düzenlemekti. Bu amaçla Mantova'ya Hristiyan prensleri çağırmasına rağmen beklediği sonuçları elde edemedi. Bu konuda başarılı olamayacağını anladıktan sonra başka konularla ilgilenmeye karar verdi. Kısa süre içinde Papalık Devletlerinin denetimini yeniden ele geçirdi. Fransa'yı papalıktan büyük ölçüde bağımsız kılan "Pragmatique sanction de Bourges" fermanının geri alınması için Fransa'yla yaptığı görüşmelerse, VII. Charles döneminde kesintiye uğradıysa da, onun oğlu XI. Louis döneminde başarılı oldu. Kimi düşmanlıkların sona erdirilmesi ve imparator III. Friedrich ile Burgonya dükü Philippe'nin destek sözleri üzerine, hasta olmasına rağmen ekim 1463'te yeni bir Haçlı seferi yapılacağını ilan etti ve 18 Haziran 1464'te Roma'dan ayrıldı. Yardımına ise ancak iki adet Venedik gemisi geldi. Hastalığının ilerlemesi üzerine 14 Ağustos'u 15 Ağustos'a bağlayan gece hayata veda etti. Ölen II. Pius'un kalbi Ancona'ya gömüldü. San Pietro Bazilikasına gömülen bedeniyse sonradan S. Andrea della Valle Kilisesine defnedildi. Annesi ile halasının aynı kişi olduğu söylenir. Osmanlı padişahı II. Mehmed, 1453'de İstanbul'u fethetederek Doğu Roma İmparatorluğu'na son vermiş, sonra Balkanlar da birçok şehir ve kaleyi ele geçirmiş, Yunanistan'ın büyük bir bölümünü Osmanlı topraklarına katmıştı. II. Mehmed'in devletinin sınırları içerisindeki Hristiyanlara geniş haklar vermesi, Rum Ortodoks Patrikhanesi'ni himayesi altına almasını ve patrikhane başkanı olan II. Gennadios'tan Hristiyanlıkla alakalı bir bilgiler alması Avrupa'da padişahın Hristiyanlığa meylettiği şeklinde yorumlanmıştı. Ayrıca Fatih Sultan Mehmed'in hürmet ettiği üvey annesi Mara Hatun'un bir Hristiyan olması bu görüşü pekiştiriyordu. Bu durumda Osmanlı'nın Avrupa işgaline son vermek isteyen Papa II. Pius, Fatih'i Hristiyanlığa davet eden bir mektup yazdı. Mektupta padişahın bir damla suyla vaftiz olup, İncil'i kabul ederek Fatih'in Roma imparatoru olarak tanınabileceği yazmaktadır. Fatih'e mektubun ulaşıp ulaşmadığı ise tartışmalıdır. Tarihçi Halil İnalcık, mektubun Fatih'e ulaştığını fakat padişahın bunu dikkate almadığını söyler. Zira Pius, bu mektubu kaleme aldıktan bir süre sonra Papa II. Pius yeni bir Haçlı seferi düzenleme kararı almıştır. Sinoptik meteoroloji Hava durumunu haritalar üzerinde gösteren ve bu haritalardan yararlanarak gelecekteki hava durumunu tahmin eden bir meteoroloji dalıdır. Türkiye'de 7 adet ravinsonde istasyonu vardır. İstanbul, İzmir, Adana, Isparta, Samsun, Ankara ve Diyarbakır. Transferans Transferans, danışan eğer geçmişinde sevgi, cinsellik, saldırganlık, anksiyete ve güceniklik gibi duyguları yoğun yaşamışsa bunları bugüne getirir, yeniden yaşatır ve bunları analiste yükler. Bunun çözümlenmesi kişinin kendini anlamasını sağlar. Örneğin danışan analisti cezalandırıcı, kontrol edici ve otorite figürü olarak görüyorsa geçmişinde babasına ilişkin çözemediği duyguları analiste yüklüyor demektir. Yani geçmişinde olumsuz ilişkisi olan kişi kimse bunun bulunması gerekiyor. Bu anlamda danışan analiste yükleme yapabilsin. En uzun zaman alan durum transferans analizidir. Kişinin günlük çatışmaları ve savunmaları üzerinde de durulur. Bütün terapi süreci bu savunmaların keşfiyle geçer. Terapist kişinin çocukluğuna ilişkin motivasyonları kendisiyle ilişkilli hale getirir. Çünkü terapist tek kişidir ve ancak ona yüklenen kişiyle ilgili duygular çözümlenebilir. Terapist kendi iç çatışmalarının farkında olmalıdır. Aksi halde bu durum danışanı hatalı yönlendirmesine neden olur. Buna kontrtransferans denir. Transferansın kötüye kullanımı bağımlılaştırmaya neden olur. Tayland'daki ÅŸehirler listesi Tayland'daki ÅŸehirler listesi: Necmettin Turinay Necmettin Turinay, (d. 7 Şubat 1946 - Sorkun, Sandıklı, Afyonkarahisar) deneme ve eleştiri yazarı, edebiyat araştırmacısı ve idareci. İlkokulu Sorkun ve Sandıklı'da okudu. 1961'de Sandıklı Ortaokulunu, 1964 yılında ise Afyonkarahisar Lisesi'ni bitirdi. Daha sonra 1968'de İstanbul Üniversitesi Edebiyat Fakültesi Türk Dili ve Edebiyatı Bölümü ile 1971'de İstanbul Çapa Yüksek Öğretmen Okulu'dan mezun oldu. Atatürk Üniversitesi'nde II. Meşrutiyet dönemi dergiciliği ve 1980'de "Resimli Kitap" üzerine yüksek lisans, 1986 yılında ise Cumhuriyet döneminin önemli romancılarından "Abdülhak Şinası Hisar ve Romancılığı" üzerine de doktora çalışması yaptı. Adı geçen romancının bibliyografyasını hazırladı. Doktora çalışması "Abdülhak Şinasi Hisar" adıyla 1988-1993 yılları arasında Milli Eğitim Bakanlığı yayınları arasında çıktı. Necmettin Turinay evli ve dört çocuk babasıdır. Çalı köpeği Çalı köpeği ("Speothos venaticus"), köpekgiller (Canidae) familyasından, Panama'dan Paraguay'a kadar uzanan bir bölgede çalılık ve ormanlık alanlarda yaşayan ve çok nadir rastlanan bir tür. Kaba bir tipi vardır ve bacakları kısadır. Kulakları da kısa ve yuvarlağımsıdır. Ayakları geniş ve kuyruğu kısadır. Çalı köpeğinin dişleri diğer köpekgiller de olduğu kadar iyi gelişmemiştir ama yine de çok kuvetli ısırabilir. Sansargiller familyasının bazı üyelerine benzer. Çalı köpeğinin davranışları neredeyse hiç araştırılmamıştır. Sayıları 10'a kadar varabilen bir sürü oluşturup kendilerinden daha büyük hayvanları avladıkları bilinir. Bu av esnasında uluyarak birbirleri ile iletişim kurarlar. Çalı köpeği ayrıca, iyi bir yüzücü ve dalıcıdır. Hayvanat bahçesinde tutulanların üzerinde yapılan izlenimlere göre, yavruları emziren dişi, erkek tarafından beslenir ve yavruları hiçbir zaman yemek için birbirleri ile kavga etmezler. Çizgili çakal Çizgili çakal ("Canis adustus"), köpekgiller (Canidae) familyasından sadece Afrika kıtasında bulunan bir çakal türü. Çizgili çakalın uzunluğu 65 cm, boyu 45 cm ve ağırlığı 8–12 kg olur. Dişilerin ve erkeklerin ölçüleri aynı olur, ama erkekler daima biraz daha ağır olurlar. Tüyleri kahverengi-gri bir tondur ve yanlarında hafif çizgisi vardır. Çizgili çakal sadece Afrika kıtasında, sahel çölünün güneyinde bulunur. Tamamen açık alanlarda pek görülmez. Yeterince saklanma imkânları bulduğu, ama ormanlık olmayan bölgeleri tercih eder. Afrika'nın doğusunda hatta 2700 m yükseklikte yaşadığı görülmüştür. Çizgili çakallar bir ömür boyu süren bir "evlilik" içinde yaşarlar. Her çift birlikte kendilerine ait bölgeyi savunur. Ama geceleri ava çıktıklarında çift olarak değil, yalnız başlarına av yaparlar ve tek bir gecede 15-20 kilometre gezerler. Beslenmelerinin en büyük bölümü etden değil, bitkisel maddelerden oluşur. Tabii ki etde yerler ama fazla aramazlar. Özellikle 4 meyve türünü çok severler: Mobola eriği ("Parinari curatellifolia"), çukulata böğürtleni ("Vitex payos"), Natal inciri ("Ficus natalensis") ve su böğürtleni ("Syzigium guineense"). Buna rağmen çizgili çakal, bir tavşanın büyüklüğüne kadar varan küçük memelileri avlarken becerikli bir avcı olduğunu da gösterir. Böcekleride severek yer ve ayrıca az miktarda leş ile de beslenir. Üreme zamanları Haziran ile Eylül ayları arasında, yani Güney Yarıküre'nin ilkbaharındadır. Yaklaşık iki ay süren bir gebelikten sonra dişi çakal, yerin içine kazılmış bir mağarada 4-6 yavru dünyaya getirir. Hem anne, hem baba çakal 11 ay boyunca yavruların bakımı ile ilgilenirler. Çizgili çakalların ömürü 12 yıl'a kadar varabilir. Doğu Karahanlılar Doğu Karahanlılar Devleti, Karahanlı Devleti ikiye ayrılınca; Büyük Kağan unvanıyla, Şerefüddevle lâkaplı Ebû Şüca Süleyman bin Yusuf, merkezi Balasagun ve Kaşgar'ı kendine bırakıp, kardeşlerinden Buğra Han Muhammed'e, Taraz ile İsficab'ı, Mahmud'a ise Arslan Tigin unvanıyla ülkenin doğusunu verdi. Karahanlı devletleri arasında sınır anlaşmazlığından dolayı savaşlar devam etti. Doğu Karahanlı devletinin başkenti Balasagundu. İlk dönemlerde doğudan gelen göçebe Türkler ülke topraklarına kabul edildi ve İslamiyete girmeleri sağlandı. Bu sırada Büyük Selçuklu Devleti güçlenmekteydi. Melikşah dönemi, Karahanlılar Selçukluların üstünlüğünü kabul etti. Doğu Karahanlıları Karahitaylar yıktı. 1043 yılında yapılan aile toplantısında ayrıca, eski Büyük Kağan II. Ahmed Han'a da Maveraünnehir, mülk olarak verildi. Fergana'nın bir kısmı zaptedilerek, Bulgar ile Balasagun arasında yaşayan, on bin çadırdan meydana gelen Türkler, 1043 senesi güzünde, topluca İslâmiyet'i kabul etti. İslam dininin esaslarına bağlı bir hükümdar olan Süleyman Han, 1056'da kardeşi Ortak Kağan Buğra Han, Büyük Kağan Süleyman Han'la anlaşmazlığa düştü. Muhammed Han, Süleyman Han'ı hapsettirip, büyük kağanlığını ilan etti. On beş ay hükümdarlık yapan Muhammed Han, mevkiini büyük oğlu Hüseyin'e bıraktı. Hüseyin Han'ı, kardeşi İbrahim tahttan indirtip, 1057'de Büyük Kağan oldu. İbrahim Han, 1059'da, hânedandan Yınal Tegin tarafından öldürülünce, Tuğrul Kara Han unvanlı Mahmud bin Yusuf başa geçti. Mahmud Han (1059-1074, Ortak Kağan Tabgaç Buğra Kara Han ve Hasan bin Süleyman, kaybedilen toprakları geri almak için harekete geçtiler. 1068 yılında iki taraf arasında yapılan antlaşma ile, Seyhun hudut kesilerek, Fergana, Doğu Karahanlılara bırakıldı. 1074'te Mahmud Han'ın yerine, oğlu Ömer geçti ise de, ancak iki ay hükümdarlık yapabildi. Büyük Kağan olan Buğra Han Hasan bin Süleyman (1074-1103) devrinin ilk yıllarında; Buke Budraç kumandasındaki Yabaku ve Basmılların da aynı safta olduğu yedi yüz bin düşmana karşı, Ömer bin Mahmud kumandasındaki kırk bin Müslüman askeriyle, büyük bir zafer kazanıldı. Büyük Selçuklu Sultanı Melikşah (1072-1092), 1082'de Maveraünnehir'i zaptedip Özkent'e gelince, Doğu Karahanlı hükümdarı Hasan Han, onun hakimiyetini tanıdı. Hasan Han'dan sonra oğlu Ahmed (1103-1128), hükümdar olup, Abbasî Halifeliği ile münasebetlerde bulundu. Halife Mustahzırbillâh (1094-1118), Ahmed Han'ın istediği beratı verip, ona ""Nûruddevle"" demiştir. 1128'de Karahıtayları, Kaşgar kenti yakınlarında mağlup eden Ahmed Han, onların batıya doğru ilerlemelerini durdurdu. Ahmed Han'dan sonra 1128'de hükümdar olan oğlu İbrahim, Karahıtaylardan yardım alarak, rakiplerini yendi. Karahıtaylar, II. İbrahim Han (1128-1158) devrinde Balasagun'u zaptedince, merkez, Kaşgar'a taşındı. Karahıtaylar, kendilerine isyan eden Karluklar'ın üzerine onu gönderdi. 1158'de de, öldürülen II. İbrahim Han'ın yerine oğlu Arslan Han ünvanlı Muhammed ve sonra da torunu Ebü'l-Muzaffer Yusuf geçti. Yusuf Han, 1205'te vefat ettiği sırada, oğlu Ebü'l-Feth Muhammed, Karahıtaylı Kür Han'ın yanında rehin bulunuyordu. Nayman Devleti kurucusu Küçlük tarafından 1207'de kurtarılan Ebü'l-Feth Muhammed, daha sonra Kaşgar'a gönderildi. Ancak, Kaşgar'a varmadan, şehirdeki beyler tarafından yolda öldürüldü (1211). Bu durum, Küçlük'ün, Karahanlı merkezini işgal edip, katliâm yaptırmasına sebep oldu. Hânedanlık içi mücadele neticesinde bölünen Doğu Karahanlılar, Naymanlarca işgal edilerek hakimiyetlerine son verildi. Böylece Türk milletine ve İslâm'a büyük hizmetleri olan Doğu Karahanlılar Devleti ortadan kalktı. NGC 3 NGC 3, Yeni Genel Katalog'un üçüncü üyesi. Balıklar takımyıldızı yönünde yaklaşık olarak 180 milyon ışık yılı uzaklıkta bulunan bir merceksi galaksi. 14,2 kadirlik büyüklüğü ile oldukça parlak bir görünümü vardır. 29 Kasım 1864 yılında Alman astronom Albert Marth tarafından bulunmuştur. Jess Molho Jess Molho (d. 4 Ekim 1976, İstanbul), Türk oyuncu ve sunucu. Işık Lisesi'nden sonra Marmara Üniversitesi İktisat Bölümü'nü bitirmiş, Yeditepe Üniversitesi Radyo Televizyon bölümünde de Yüksek Lisans eğitimini tamamlamıştır. 1994 yılından beri TV sunuculuğu yapmaktadır. Sihirli Annem, Çocuklar Duymasın, Dadı, Çarli İş Başında, Yaprak Dökümü, Mahşer, Sardunya Sokak, Acayip Hikayeler,Kardeş Payı, Köstebekgiller adlı dizilerde rol almış, Oryantal Star'ın da sunuculuğunu üstlenmiştir. "Süpürrr" isimli sinema filminde başrolü paylaşmıştır.Star TV'de yayınlanan Ünlüler Sirki adlı yarışma programında da trapez üzerinde gösteri yapmak üzere yarışmacı olarak bulunmaktadır.Son olarak Fox TV'de Prenses Perfinya adlı dizide oynamıştır. Babası Türk Yahudisi, annesi İtalyandır ve kendisi ise çifte vatandaştır. Ünlüler sirkindeki başarısından dolayı da çok sevilen Jess Molho bu programla kariyerinin dönüm noktasını yaşamıştır. 989 bölüm "Yemek Bahane isimli sabah programını başarıyla sunmuş ve hemen ardından "Kabul Günü" isimli sabah programına başlamış hala sunmaktadır. Ayrıca Kanaltürk'te "Jess'le Hepsi 1 İnci" adlı "Adam Olacak Çocuklar" benzeri bir programı sunmaktadır. Ayrıca Türkmax kanalında İpek Durkal, Sena Keçeli, Turhan Alyakut ve Eyüp Kemal Sevinç ile Her Şey Tadında isimli uzun bir sabah - öğle kuşağı programı sunmaktadır. Bu program 2013 yılında 4.Antalya Televizyon Ödülleri komitesi tarafından "En İyi Gündüz Kuşağı Programı" ödülü almıştır. Şimdi ise TV8'de "O Ses Çocuklar" , "Aramızda Kalmasın" ve "Ninja Warrior", Türkmaxgurme'de "Mutfaktakiler"i ve 24 TV'de "Ortaya Konuşalım"ı sunmaktadır. Arp 86 Arp 86, Kanatlıat takımyıldızı bölgesinde yaklaşık olarak uzaklıkta etkileşim halindeki NGC 7752 ve NGC 7753'ten oluşan gökada çiftidir. Halton Arp tarafından görüntülenmiş ve Arp 86 olarak "Eşlikçileri büyük ve yüksek yüzey parlaklığına sahip sarmal gökadalar" kategorisi altında Tuhaf Gökadalar Atlası'na dahil edilmiştir. NGC 7753 NGC 7753, Kanatlıat takımyıldızı bölgesinde yaklaşık olarak uzaklıkta bulunan ve NGC 7752 ile etkileşim halinde olan bir ara sarmal gökadadır. İngiliz gökbilimci William Herschel tarafından 12 Eylül 1784 tarihinde keşfedildi. Halton Arp tarafından görüntülenmiş ve NGC 7752 ile birlikte Arp 86 olarak "Eşlikçileri büyük ve yüksek yüzey parlaklığına sahip sarmal gökadalar" kategorisi altında Tuhaf Gökadalar Atlası'na dahil edilmiştir. NGC 7752 NGC 7752, Kanatlıat takımyıldızı bölgesinde yaklaşık olarak uzaklıkta bulunan ve NGC 7753 ile etkileşim halinde olan bir düzensiz gökadadır. İrlandalı gökbilimci R. J. Mitchell tarafından 22 Kasım 1854 tarihinde keşfedildi. Halton Arp tarafından görüntülenmiş ve NGC 7753 ile birlikte Arp 86 olarak "Eşlikçileri büyük ve yüksek yüzey parlaklığına sahip sarmal gökadalar" kategorisi altında Tuhaf Gökadalar Atlası'na dahil edilmiştir. Restless (Buffy the Vampire Slayer) "Restless" (ya da Türkçe adıyla "Dinlenmek"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin dördüncü sezonunun yirmi ikinci ve son bölümü. Bölüm, Scooby Gang'in, yarı iblis yarı makine düşmanları Adam'ı yenmelerinden sonra Apocalypse Now adlı filmi izlerken uyuyakalmalarını ve bir önceki bölüm "Primeval"da istemeden uyandırdıkları ilk avcının ruhunun onları, Buffy'nin avcılığını ve yaşama tarzını beğenmediği için rüyalarında öldürmeye çalışmasını konu almaktadır. Her rüyada Scooby Gang üyeleri kendi korkularıyla ve belki de gelecekleriyle yüzleşirler. Dört Scooby Gang üyesi de inanılmaz birer canlı-rüya tecrübesi yaşarlar. İlk Avcı Seneya, onlardan, bir önceki bölüm olan "Primeval"da, Adam'ı yenmelerini sağlamak için onlara verdiği her şeyi geri alır; Willow'un ruhunu, Xander'ın kalbini, Giles'in zekasını (beynini). Restless, Willow'un rüyasıyla başlar. Bu rüyada Willow, Tara'nın sırtına ünlü Yunan şair Sappho'nun bir aşk şiirini Yunanca olarak yazmaktadır. Tara ona döner ve konuşmaya başlarlar. Tara, "gerçek yüzü"nden bahsetmektedir. Peynir Adam, Willow'a "Peynir dilimleri arasında biraz yer açtım" der. Willow huzur dolu kulübelerinden dışarı çıkar ve dışarıdaki inanılmaz parıltıdan gözleri kamaşır. Bu aydınlığın içinde bir gölge görür ve gözlerini kapatır. Tekrar gözlerini açtığında ise, herkes Death of Salesman adlı tiyatro oyununa hazırlanmaktadır. Riley bir kovboy, Buffy de siyah saçlı bir kız rolündedir. Willow da kulistedir fakat oyunda yer almasına rağmen rolünün ne olduğuna dair en ufak bir fikri yoktur. Repliklerini hatırlamıyordur. Sahnenin arkasına geçer. Perdenin arasında kaybolmuşken Tara ona ""Gerçek seni öğrenirlerse,seni cezalandıracaklar. bu konuda sana yardımcı olamam"" der. Sonra, Buffy onu adeta sürüklercesine Sunnydale Lisesi'ndeki sınıflarına götürür. Willow'un üstündekileri yırtar ve bu kıyafetinin altından, Willow'un ilk bölümde giydiği kıyafet çıkar. Willow, tekrar eskisi gibi sönük, tüm havasını yitirmiş bir kılığa bürünmüştür. Sınıfın önünde sunum yapacaktır ve yine hiçbir şey bilmiyordur. Anlatmaya başlar fakat bu hâliyle Xander, Buffy, Oz ve hatta Tara dalga geçer. Xander'ın, Willow'un anlattıklarına "Kimin umrunda?" demesi de onu çok üzer. Tam yeni cümlesinde başlayacaktır ki, ilk avcı üzerinde atlar ve Willow'u öldürür. Willow ölürken arkadaşları sadece izlerler. En uzun rüya olan Xander'ın rüyasında, Xander uyanır ve arkadaşlarının orada olmadığını görür. Yukarıya çıktığında Joyce ona herkesin çoktan gittiğini söyler. Ve Xander bu anda Joyce'tan çok etkilenir, kadınlara bakışı değişir ve bir yetişkin olduğunu hisseder. Tuvalete gitmek için onun yanından ayrılır. Tuvalette, arkasını döndüğünde onu izemekte olan bir grup bilim adamı görür ve hemen oradan ayrılır. Evdeki bir kapıyı zorladığında kendini yaşadığı bodrumunda bulur. Buradan hemen çıkar. Buffy, Giles ve Spike'la parkta karşılaşır. Spike ve Giles salıncaktadırlar. Giles, Spike'ı bir gözetmen gibi yetiştirdiğini ve bir gözetmenin yer çekimine karşı koyması gerektiğini söyler. Xander ona ""Ben de gözetmen olmak istemiştim, ama sonra başka şeylere ilgi duydum"" der ve yolun karşısındaki karavanlarındaki Anya'ya içli içli bakar. Buffy de o sırada Xander'a "ağabey" der. Xander da onu içinde oynadığı kum havuzunun çok derin olduğu konusunda uyarır. Tam o sırada kum havuzu bir çöle dönüşür. Xander oradan ayrılır ve dondurma sattıkları karavana gider. Anya yine bir şeylerden şikâyet etmektedir. O sırada arkada, Willow ve Tara, çekici deri kıyafetler içindedirler ve Xander'ı yanlarına çağırırlar. Xander, izin almak istercesine Anya'ya göz ucuyla bakar. Anya ona gitmesini, elini havada sallayarak arabayı kullanabileceğini söyler. Xander arabanın arkasına geçer fakat kendini yaşadığı bodrumda bulur. Peynir Adam, Xander'a peynirleri göstererek "Bunlar seni koruyamayacak" der. Xander oradan koşarcasına ayrılır ve Giles'la karşılaşır. Giles ona bu düşmanlarını nasıl yeneceklerini anlatıyordur fakat aniden Xander'ın anlamadığı Fransızca konuşmaya başlar. "Ne? Nereye gitmeliyim? Anlamıyorum!" diye yakarır Xander. Fakat Giles hâlâ Fransızca konuşmaktadır. O sırada Anya gözükür. O da düşman konusunda Xander'ı uyaracaktır. Xander onlara adeta yalavarır ve Anya'ya dönüp onları anlayamadığını söyler. Anya umursamaz gözükür ve elini tutar. Ve Xander onlara doğru hücum eden kalabalığın arasında Willow'un da gördüğü karaltıyı görür. Bir süre itiraz etmeye çalışır fakat kalabalık onu bir yere götürür. Kendini tıkı Apocalypse Now'da olduğu gibi bir sahneyi yaşarken bulur, fakat karşısında lisedeki okul müdürleri vardır. Aralarında geçen uzun bir konuşmadan sonra Xander kendini tekrar bodrumda bulur. Kapısı durmadan çalınmaktdır. Babası seslenir. Xander babasına güvenerek kapıyı açar. Fakat babasının görünümüne bürünen ilk avcı, onun da kalbini alır. Giles'ın rüyasında, Olivia, Giles ve Buffy tıpkı bir aile gibi lunaparktadırlar. Buffy de onların küçük kızı gibi davranmaktadır. Giles bir süreliğine arkasını döner. Tekrar önüne baktığında Buffy yoktur. Olivia da yere devrilmiş bir bebek arabasının önünde ağlıyordur. Bir şeylerin yanlış olduğunu fark eder ve hemen Spike'ı bulmaya gider. Bu sırada Peynir Adam Giles'a "Ben peyniri giyiyorum, peynir beni giymiyor" der. Spike ise mezarında, parayla fotoğraf çektirmektedir. Giles ondan yarar gelmeyeceğini anlar ve Bronze'a gider. Anya sahnede stand-up yapmakta, Willow ve Xander da kanepede oturmuş onu izlemektedir. Giles yanlarına gider. Willow'un bedeni kısmen çürümüş ve renk değiştirmiştir. Giles'a Xander'ın kalbinin yerindeki koca deliği ve boşluğu gösterir ve işlerin iyi olmadığından bahseder. Giles da sahneye çıkar ve onlara durumun gidişatı ve ne yapmaları gerektiği hakkında bir şarkı söylemeye başlar. Tam nasıl yenecekleri konusuna gelmişken mikrofonun sesi gider. Giles kabloyu takip edip sahne arkasına gidince, ilk avcı onu da öldürür. Buffy'nin rüyasında Anya, yatakhane odasında uyuyan Buffy'yi uyandırmaya çalışıyordur. Buffy uykusunu almadığını ve biraz daha uyuyacağını söyler. Yataktan kalktığında ise, evdeki odasında Tara'yla konuşmaktadır. Saatin 07.30 olduğunu görür, ve çok şey için geç kaldığını söyler. Arkadaşlarını bulmaya gideceğini söyler. Tara da ona "Şafak sökmeden dönmesini" söyler. Buffy koridorda yürürken, duvarın içinde yaşayan annesiyle karşılaşır ve onu bu durumdan kurtarmayı dener. Fakat tam o sırada merdivenin yukarısında Xander'ı görür ve annesinin yanından hızla ayrılır. Fakat kaybolur ve Adam'ın insan parçasıyla beraber planlar yapmakta olan Riley'yi görür. Sonra, Buffy çantasını bulur ve açar. İçinden çıkan tek şeyse çamurdur. Buffy onu yüzüne sürer. Riley ise ona ""katil"" der. Buffy dışarı, çöle çıkar. Burada ilk avcıyla karşılaşır. İlk avcı Tara'nın sesini kullanmaktadır ve Buffy'nin yaşamının hiç de bir avcınınki gibi olmadığını söyler. Bu sırada Peynir Adam gelir ve onunla hiç konuşmadan Buffy'nin görebileceği şekilde iki peynir dilimini havada tutar. Ona göre bir avcı yalnız olmalıdır, avcının arkadaşı olmamalıdır. İlk Avcı Tara aracılığıyla ona ""Ben felaketin kendisiyim. Mutlak. Yalnız. Arkadaş yok! Sadece öldürmek var.. Biz.. Yalnızız! Avcı bu dünyada yürümez"" der. Buffy ise İlk Avcıya çok güzel bir cevap verir. Onun yaşamının avlanmaktan, vampirlerden ve iblislerden ibaret olmadığını söyler: ""Ben yürürüm. Konuşurum. Alış veriş yaparım, hapşırırım. Sen gittiğinden beri çölde ağaçlar yeşerdi. Ve ben senin senin gibi düşmanlarımın kemiklerinden oluşan bir yatakta uyuyup onların ölümüyle yaşamıyorum. Ve sen benim ilham kaynağım değilsin""... Kısa bir dövüşten sonra Buffy ilk avcıyı yener ve hem gelmiş geçmiş en güçlü avcı olduğunu hem de bunun nedenini açıklığa kavuşturur. Buffy'nin ilk avcıyı yenmesiyle tüm Scooby Gang uyanır ve mutfakta birer fincan çay içerler. Artık birbirlerinin değerlerini çok iyi anlamışlardır. Xander'ın Joyce'a bir kadın gözüyle bakmadığı, ona sürekli ""Buffy'nin annesi"" deyip durduğu da gözlerden kaçmaz. Tüm Scooby Gang'in rüyalarının her birinde ileriki bölümlere ve geçmiş bölümlere pek çok gönderme yapılıyor. Peynir Adam'ın kurduğu cümleler ve başlı başına kendisi de oldukça ilginç bir obje. Rüyalar incelendiğinde ise pek çok göze çarpmayacak ama önemli ayrıntılar olduğu anlaşılır . Willow'un, Tara'nın sırtına yazdığı ünlü Yunan şair Sappho'nun aşk şiiri: "Cömert tahtında oturan ölümsüz Afrodit, "Alımlı kadın, Zeus’un kızı, yalvarıyorum sana kraliçe," "Ruhumu kalp acılarıyla darmadağın etme" "Ve zor dertlerle" "Ama buraya gel, baÅŸka bir zamanda olsa bile" "Sesimi duyarak beni dikkate aldÄ±n" "Ve babanın altın evinden ayrılarak bana geldin" "Atını, göz kamaştırıcı ve hızlı olan, ve arabanı boyunduruğa koşarak" "Serçeler seni kömür karası dünyanın üzerinde taşıdı" "Tüylerini gür bir şekilde cennet semasının ortasına kadar döndüren serçeler" "Hızla ulaştılar, ve sen, ey kutsanmış olan," "Ölümsüz yüzünle gülümserken sordun:" "Neden acı çekiyordum, ve neden seni tekrar çağırmıştım?" "Ve delirmiş ruhumda başıma gelmesini en çok istediğim neydi?" "Hangi değerli şahsı şimdi ona dönmen konusunda ikna edeyim?" "Ey Sappho, kim yanılttı seni bu kez?" "Kaçsa bile, hızla kovalayacak," "Ve eÄŸer hediyelerimi almazsa, kendisi verecek" "Ve eÄŸer beni sevmiyorsa, sevecek" "İstediğinin tam aksine olsa da. O zaman şimdi yardımıma koş" "Beni kederli endişelerimden uzaklaştırıp salıver," "Kalbim verilen sözün tutulmasına özlem duyarken, gel, benim yoldaşım ol" Ve bu şiirin Tara'nın sırtından görünen kısmı: ΠΟΙΚΙΛΟ ΘΡΟΝ ΑΘ(ΑΝΑ)Τ ΑΦΡΟΔΙΤΑ ΠΑΙ ΔΙΟΣ ΔΟΛΟΠΛΟΚΕ, ΛΙΣΣΟΜΑΙ ΣΕ ΜΕ Μ'ΑΣΑΙΣΙ ΜΗΔ ΟΝΙΑΙΣΙ ΔΑΜΝΑ ΠΟΤΝΙΑ ΘΥΜΟΝ ΑΛΛΑ ΤΥΔ ΕΛΘ ΑΙ ΠΟΤΑ ΚΑΤΕΡΟΤΑ ΤΑΣ ΕΜΑΣ ΑΥΔΟΣ ΑΙΟΙΣΑ ΠΕΛΟΙ Peynir Adam, (İng. Cheese Man), Buffy the Vampire Slayer'ın Restless bölümünde ortaya çıkan tek bölümlük karakterdir. Her Scooby Gang üyesinin rüyasında anlaşılmaz şeyler söyleyip yanında taşıdığı peynirlerle onlara bir şeyler anlatmaya çalışır. Sadece Buffy'nin rüyasında tek kelime dahi etmez. Yaratıcı Joss Whedon, bu karakteri, rüyalarda daima saçma bir şeyler olduğunu düşündüğü için senaryoya eklemiş. Gerçekten de Peynir Adam, en olmadık yerlerde ortaya çıkıp ilk söylendiğinde hiçbir şey anlaşılmayan ilginç cümleler kuruyor. Bu karakterin çıkışının ise, Amerika'da çocuklar arasında oldukça ünlü olan "The farmer in the dell" adlı çocuk şarkısından esinlenerek olduğu düşünülüyor. Peynir Adam rüyaların tümünde ortaya çıkıyor ve izleyicileri Scooby Gang'in korkularıyla yüzleştiriyor. Ancak Peynir Adam'ın söyledikleri her ne kadar ilk başta saçma gelse de, biraz derinlere inildiğinde söylediği şeylerin anlam ifade ettiğini görebiliyoruz. İlk Avcı (İngilizce: First Slayer) İlk avcı, Scooby Gang'in bir önceki bölüm Primeval'de yaptıkları büyü üzerine yanlışlıkla uyandırdıkları bir karakter. Adam'ı yenebilmek için tek bedende birleşmeye çalışan Scoobies, yaptıkları eski Sümerce büyünün yan etkisi olarak bu bölümde İlk avcıyla tanışıyorlar. İlk avcı onları öldürmeye çalışıyor; çünkü ona göre avcının etrafındaki her insan fazlalık, fazlalıkları yanında tutan her avcı da avcı değil. Rüya rüya dolaşıp "fazlalıkları" temizlemeye çalışan İlk avcı, Buffy'nin rüyasına geldiğinde hiç ummadığı bir güçle karşılaşıyor, ve avcının hem avcı, hem de insan yönünü ne denli güzel şekilde dengede tuttuğuna tanık oluyor. Dakota Fanning Hannah Dakota Fanning (d. 23 Şubat 1994), Amerikalı sinema oyuncusudur. "Benim Adım Sam" isimli başrolünü Sean Penn'in oynadığı film ile ilk çıkışını yapan Fanning, küçük yaşından itibaren "Gazap Ateşi" (2004), "Dünyalar Savaşı" (2005) ve "Minik Örümcek Şarlot" (2006) gibi filmlerin meşhur oyuncusu haline geldi. Kariyeri boyunca Robert De Niro, Denzel Washington, Kurt Russell, Mickey Rourke, Christopher Walken, Tom Cruise, Ellen DeGeneres, Holly Hunter, Sissy Spacek, Glenn Close, Alec Baldwin, Mike Myers, Kristen Stewart, Robert Pattinson, Charlie Sheen, Paris Hilton gibi yıldızlarla birlikte çalıştı. Ayrıca "Hounddog" (2007), "Hayatın Getirdikleri" (2008), "Koralin ve Gizli Dünya" (2009), "Asi Kızlar" (2010), "Yaşamın Kıyısı" (2013), "Alacakaranlık Efsanesi" (2009–12) gibi filmlerde ve dizilerde yer aldı. Baleyi, ata binmeyi, piyano ve keman çalmayı seven Fanning, Saturn ve Satellite gibi ödüllerin yanı sıra Screen Actors Guild ödülüne aday gösterilen en genç insan oldu. NGC 55 NGC 55, Heykeltıraş takımyıldızı bölgesinde bulunan macellansı bir çubuklu sarmal galaksidir. Dünya'dan yaklaşık olarak uzaklıkta yer alır ve 7,8 kadir parlaklığı ile gökteki en parlak on ikinci galaksidir. 4 Ağustos 1826 tarihinde James Dunlop tarafından keşfedilmiştir. NGC 55 ve sarmal galaksi NGC 300, Heykeltıraş Grubu'nun üyeleri olarak tespit edilmişlerdir. Ancak, son mesafe ölçümleri bu iki galaksinin aslında bir ön plan galaksileri olduklarını ortaya çıkarmıştır. NGC 55 ve NGC 300, büyük olasılıkla kütleçekim etkisiyle birbirlerine bağlı bir çift yapıdır. NGC 55, Heykeltıraş ve Yerel grup arasındaki bir sınırda yer alır ve NGC 55 Grubu'nun en parlak üyesidir. NGC 4 NGC 4, Balıklar takımyıldızı yönünde yer alan merceksi galaksi. 29 Kasım 1864 tarihinde Albert Marth tarafından keşfedilmiştir. Biçimsel galaksi sınıflaması Biçimsel galaksi sınıflandırması, astronomların galaksileri görünüşlerine göre gruplara ayırdıkları bir sınıflandırma sistemidir. Bu sistem içinde kullanılan çeşitli düzenlerin en bilineni, Edwin Hubble'ın bulduğu ve Gérard de Vaucouleurs ile Allan Sandage'ın geliştirdiği Hubble düzenidir. "Hubble düzeni", Edwin Hubble tarafından 1925 yılında geliştirilmiş bir gök ada sınıflandırma düzenidir. Biçimi dolayısıyla "çatal" (İngilizce "") olarak da anılır. Bu düzene göre galaksiler, sağdan eliptik olarak başlarlar ve adları E0 ile E7 olarak değişir. E biçimi temsil ederken rakam, gök adanın ne kadar oval biçiminde olduğunu gösterir. Bir diğer deyişle 0 dairesel iken 7 son derece basıktır. Teknik açıdan eliptikliğin 10 katıdır. Ardından galaksiler S0 veya merceksi galaksiden başlayıp iki ayrı takıma ayrılırlar. Üst takım, sarmal galaksileri içerir. S sarmal anlamına gelir, sonraki harf ise sarmalların dağılımlarını tanımlar. 0 ise sarmal kolların yer almadığını, sonraki harfler de son derece dışa açık ve belirgin kollar yer aldığını vurgular. Alt takım çubuklu sarmal galaksileri içerir. Gök ada merkezinde çubuğun yer aldığı B imgesi ile gösterilir. Samanyolu, yani bulunduğumuz gök adanın SABbc türünde olduğuna inanılmaktadır. Bu çubuğunun kısa olduğu ve kollarının sayısının ortalama olduğu anlamına gelir. Bu sınıflara uymayan galaksiler ise düzensiz olarak tanımlanır ve "Irr" ile gösterilir. Amerikalı gökbilimci William Wilson Morgan tarafından oluşturulmuştur. Philip Keenan ile birlikte, yıldızların tayfları ile sınıflandırılması için MK sistemini geliştirdi. Yerkes düzeni; şekil, reel ve görünüm durumuyla gökadalardaki yıldız tayfını ve gökadaları sınıflandırmak için merkezi