Semender şehri Arapların eline geçti. Böylece Hazar şehirlerini ele geçiren Mervan, Dağıstanlıları da vergiye bağladı. 737-738 yılında Mervan, bu 150.000 kişilik orduyla İdil şehrine kadar ilerledi. Daha sonra Kura Nehri üzerindeki Gazah şehrinden Hazarların Dağıstan'daki ikinci büyük şehri olan Semender'e saldırdı. Kaynaklarının ifadesine göre Arap ordularının bir kısmı Derbent yolundan fakat büyük bir kısmı şahsen Mervan'ın idaresinde Dalyal geçidi üzerinden hareket ederek ansızın Hazarlara saldırdı. Hazarlar buna karşı koyamadılar ve Mervan bütün kuvvetleriyle İdil şehri üzerine yürüyerek İdil şehrinin batı kısmı olan El-Beyza'yı ele geçirdi. Bunun üzerine Hazar hakanı bu şehirden kaçarak İdil Nehri'nin kuzeyine çekilerek oarada bir yere sığındı ve Araplara karşı 40.000 kişilik bir ordu gönderdi. Ancak Mervan hakanı orada yakalayarak şehri savunan Tarhan'ı öldürmeyi başardı. Bu savaşta Hazarlar 10.000 ölü ve 7.000 kadar esir verdiler. Hazar hakanı Arap hâkimiyetini ve İslamiyet'i kabul etmek şartıyla barışa razı oldu. Bunun üzerine Mervan, hakanın İdil'e dönmesine izin verdi. Yapılan antlaşmaya göre başkent İdil'de iki fakih kalacak ve Hazarlara İslamiyet'i öğretecekti. Ancak Hazar hakanının Müslümanlığı çok uzun sürmemiş ve hakan, Arapların gitmesini müteakip eski dinine dönmüştür. Böylece de İslamiyet, gerek Hazarlar arasında gerekse de bu topraklardaki diğer kavimler arasında güçlü bir şekilde yayılma fırsatı bulamamıştır. Mervan bu sefer esnasında aldığı esirleri Derbent'in güneyine geçilerek Samur Köprüsü'yle Şaberan arasına yerleştirmiştir. Mervan'ın bu seferinden sonra İslam-Hazar ilişkileri genellikle dostane seyretmiştir. İslam halifeliğinde Abbasiler'in iktidara geldiği, 763'ten sonra, Arap-Hazar mücadeleleri eski hızını kaybetmiştir. Hakan, Hazarları As-Tarhan komutasındaki bir ordu ile göndererek Araplara 764-765 yıllarında yeniden saldırtmıştır. Hazarların Araplar ile savaşmaları, Bizans'ın Kafkaslar üzerindeki hâkimiyetlerinin korunmasına da yardım etmiştir. 775 yılında Hazarlar, diğer Türk boylarının da yardımıyla saldırarak Tiflis'i tekrar ele geçirmişler ve birçok müslümanı öldürmüşlerdir. Hazarların Müslüman ülkelerine son akınları Halife Harun Reşid zamanında olmuştur. 799'da Vezir Fadıl bin Yahya el-Bermeke Hazar hakanının kızı Sitit ile evlenmiş ve Sitit, hamileyken zehirlenerek Berde'de ölmüştür. Sitit'in ölümü üzerine yanında bulunan Hazar askerleri ülkelerine dönerek hakana kızının eceliyle değil de kasten öldürüldüğünü söylemiştir. Bu durum karşısında hakan, İslam topraklarına saldırmış ve 100.000'e yakın müslümanı esir almıştır. Bunun üzerine Halife Harun Reşit, kumandanı Yezid'i Hazarların üzerine göndermiş ve o da Hazarları Ermenistan'dan çıkarmayı başarmıştır. Bundan sonra Arap kaynaklarında Hazarların hücumlarından bahsedilmemektedir. Böylece Güney Kafkaslar'da hâkimiyet için yapılan Arap-Hazar mücadelesi sona ermiştir. Ayrıca İslam hilafet imparatorluğunun en kuvvetli devirlerinde Arap ordularına karşı gösterilen bu çetin mukavemet, Hazar Devleti'nin gücünü bir kere daha göstermektedir. Daha sonra Halife Vasık Billah tarafından Yecüc ve Mecüc Seddi hakkında bilgi edinmek için görevlendirilen Muhammed bin Musa el-Harizimi ile Selam et-Tercüman, Hazar hakanının izni ve yardımlarıyla yaptıkları araştırmalarda Hazar ülkesinde böyle bir seddin bulunmadığını tespit etmişlerdir. Ariadne Oliver Ariadne Oliver, Agatha Christie'nin roman kahramanlarındandır. Polisiye roman yazarı olan Ariadne Oliver, aynı zamanda ünlü dedektif Hercule Poirot'nun yakın arkadışıdır. Yazdığı romanlarla ünlenen kadın yazar, birçok vakada Hercule Poirot'ya yardımda bulunmuştur. Yarattığı roman kahramanı ise Fin dedektif Sven Hjerson'dur. Elmaya olan düşkünlüğü sık sık dile getirilir. Ariadne Oliver'in yer aldığı ilk roman Parker Pyne Kanıt Peşinde, son roman ise Filler de Hatırlar'dır. Ancak Hercule Poirot ile birlikte yer aldığı ilk roman Briç Masasında Cinayet'tir. Selda Çiçek Selda Çiçek (d. 1972, Antakya), Türk sanat yönetmeni, yazar, yapımcı, yönetmen. İlk öğretimini Hatay - Antakya'da tamamladıktan sonra Ankara Üniversitesi Dil ve Tarih Coğrafya Fakültesi, Edebiyat Bölümüne girdi. Okulu bitirmeden İstanbul'a geldi. Burada, Mustafa Ziya Ülkenciler'in yanında pek çok sinema filmi ve TV dizisinde sanat yönetmeni asistanlığı yaptı. 1997 yılında Marmara Üniversitesi Güzel Sanatlar Fakültesi Sinema TV Bölümüne girdi ve buradan 2005'te mezun oldu. 2000 yılından itibaren sanat yönetmenliği yapmaya başladı. 2008 yılında tümüyle kendi olanaklarıyla ilk uzun filmi İncir Çekirdeği'nin yapımına başladı. Çiçek, Sinesen (Sinema Emekçileri Sendikası)'de denetleme kurulu üyeliği yapmaktadır. Merih Akalın Merih Akalın (d. 1955), Türk manken, oyuncu, astrolog. Ortaöğretimi Eskişehir'de, yüksek öğrenimini ise, İstanbul Üniversitesi Edebiyat Fakültesi Prehistorya ve Arkeoloji Bölümü'nde tamamladı. 1970 yılında Hürriyet Gazetesi'nin düzenlemiş olduğu yarışmada Türkiye 3. güzeli seçildi. 1974 yılında Fransa'da uluslararası mankenliğe başladı. 1975'te kurulan Başak Gürsoy Mankenlik Ajansı'nda çalışmaya başladı ve 15 yıl devam etti. 1984'te Hotel Paradiso oyununda rol aldıktan sonra, Gülriz Sururi'nin "Tiyatrocu" adlı eserinde oynadı. Şahika Tekand Stüdyo Oyuncuları'nda üç yıl tiyatro kurslarına devam etti. 1985 yılında iki yıl müzik çalışmaları yaptı. Çeşitli sinema filmleri ve TV dizilerinde rol aldı. 1996 yılında "İlişkiler" 2000 yılında ise, "Bana Bak" yapıtlarında yer aldı. 1984'ten sonra mistisizme merak salan Akalın, 1991'de Vedik (Hint ) Astrolojisine ilgi duymaya başlamış, 1996 yılında ise reiki konusunda kurslar ve sertifikalar alarak eğitmen olmuştur. Çağdaş Sinema Oyuncuları Derneği (CASOD), Transandantal Meditasyon Derneği (M.B.A.T), Arkeolojiyi Sevenler Derneği üyesidir. Roger Ackroyd Cinayeti Roger Ackroyd Cinayeti, Agatha Christie'nin yazdığı polisiye romanlarından birisidir ve Birleşik Krallık'ta yayımlanmıştır. "Polisiye Yazarlar Derneği" ve "Amerika'nın Gizemli Yazarları"nın yayınladığı en iyi 100 polisiye romanı listelerinin her ikisinde de yer almıştır. Ünlü dedektif Hercule Poirot emekliye ayrılarak King's Abbot köyüne gelir ve kabak yetiştirmeye başlar. Ancak bu sırada köyde yaşayan bir dul kadının intiharı çeşitli dedikodulara neden olur. Bu dedikodu dul kadının ilk kocasını öldürdüğünü bilen biri tarafından kendisine şantaj yapıldığı ve Roger Ackroyd'un onun aşığı olduğu yönündedir. Ancak Ackroyd cinayete kurban gidince tüm şüpheler ev halkının üzerinde toplanır. Hercule Poirot ise duruma el koyar. Ancak işin arkasında şeytani bir zeka vardır. Lord Edgware'yi Kim Öldürdü Iran Air Iran Air (Farsça yazımı: ایران ایر, İran'ın yurt içinde هواپیمایی ملی ایران / Havāpeimāī-ye Mellī-ye Irān; "İran Millî Havayolları", kısaltması: هما / Homā olarak da bilinir, Türkçeye "İran İslam Cumhuriyeti Havayolları", "İran Hava Yolları" olarak da çevirilir), İran İslam Cumhuriyeti'nin devlet hava yolları. Merkezi Mehrabad Havalimanı'ndadır. 1946'da Iranian Airways (Farsça yazımı: ایرانین ایرویز) olarak kuruldu. 10 Şubat 1961'de ulaştırma bakanının öneri kabul edilip 24 Şubat'ta, 1954'te kurulan Persian Air Service (پرشین ایرسرویسز) ile birleştirilerek Iran National Airlines Corporation (شرکت هواپیمایی ملی ایران / Sherkat-e Havāpeimāī-ye Mellī-ye Irān) adıyla devletleştirildi. Yeni havayolları Nisan 1962'de çalışmaya başladı. 1964'te Uluslararası Hava Taşımacılığı Birliği (IATA)'ne ve im Jahre 1983'te World Tourism Organization'a katıldı. Sadece Ekonomi sınıfı ile işletildi ve 1993'te Homa sınıfı (Business class) eklendi. Uçakta içki verilmez ve içilmez. Birleşmesinden beri logo olarak Persepolis'teki Griffonu هما / Homā; (Hüma kuşu) adıyla kullanmaktadır. Aynı zamanda firmanın adı هواپیمائی جمهوری اسلامی ایران 'nın baş harfleri H + M + A nden meydana gelen kısaltmasının da هما / Homā olmasından dolayı HOMA lakabıyla hitap edilir. Bağlı olduğu uçakların burun kısmında هما yazısı çizilmektedir. Iran Air, 21 Mart 2009 itibarı ile şu uçaklara sahiptir. Filonun ortalama yaşı, 22.6'dır.: Nous les Amoureux "Nous Les Amoureux" (Türkçe: "Biz sevgiliyiz") Fransa'da düzenlenen 1961 Eurovision Şarkı Yarışması'nda Lüksemburg'un temsilcisi Jean Claude Pascal'ın seslendirdiği, birinci olan Fransızca şarkıdır. 16 ülkenin katıldığı yarışmada 31 puan almıştır. Şarkıyı Jacques Datin yazmış, Maurice Vidalin bestelemiştir. Bir sonraki 1962 yarışması'nı kazanan Fransız katılımcı "Un premier amour" adlı şarkısıyla Isabelle Aubret olmuştur. Hawker Siddeley Nimrod Hawker Siddeley Nimrod Birleşik Krallık'ta geliştirilmiş bir deniz devriye uçağıdır. Dünyanın jet motorlu ilk yolcu uçağı olarak bilinen de Havilland Comet 'in kapsamlı bir modifikasyonudur. İlk olarak, "de Havilland" 'ın devamı olan ve şimdi de BAE Systems bünyesinde bulunan "Hawker Siddeley" tarafından tasarlanmıştır. En temel değişiklik gövde altına yerleştirilen; torpido, mayın, bomba ve diğer mühimmatın taşınıp atılabildiği büyük bir silah bölmesidir. Gövdenin arkasındaki özel fırlatıcılardan denizaltıları takip etmek için kullanılan sonarlı şamandıralar atılabilmektedir. Nimrod aynı zamanda savunma amaçlı olarak Amerikan yapımı Harpoon anti-gemi füzeleri ve havadan-havaya Sidewinder roketleri taşıyabilmektedir. Nimrod 1970'lerin başında pervaneli "Avro Shackleton" 'ın yerini almış ve o günden beri "Kraliyet Hava Kuvvetleri (RAF)" 'nin başlıca deniz devriye uçağı olmuştur. Halihazırda iki farklı Nimrod modeli RAF'ta hizmet vermektedir. MR2 modeli deniz devriye ve keşif görevleri, R1 modeli ise keşif ve elektronik istihbarat (ELINT) için kullanılmaktadır. Nimrod ilk olarak 1964 yılında eski "Avro Shackleton" 'ın yerini alacak bir uçak projesi olarak geliştirilmeye başlandı. Diğer pek çok başarılı deniz devriye uçağı gibi, tasarımı, ticari ömrünü doldurmuş bir yolcu uçağına dayanmaktadır - "de Havilland Comet 4". İlk iki RAF uçağı tamamlanmamış Comet 4 yolcu uçaklarıydı. Daha sonra Comet'in turbojet motorları deniz devriyesi görevlerinde bir gereksinim olan özellikle düşük irtifalarda yüksek yakıt verimliliğini elde etmek için "Rolls-Royce Spey" turbofanlarla değiştirildi. Dahili mühimmat bölmesi, radar için uzatılmış burun, elektronik harp algılayıcılarının bulunduğu aerodinamik kaporta eki, ve bir manyetik anomali dedektörü bumbası'ndan oluşan temel gövde değişiklikleri yapıldı. 1967'deki ilk uçuşun ardından RAF 46 adet Nimrod MR1 siparişi verdi. İlk örnek olan "RAF Nimrod XV230" Ekim 1969'da hizmete girdi. İlerleyen zamanda beş adet filo Nimrod MR1 ile donatılmıştır. Başlangıçta üç adet Nimrod uçağı sinyal istihbaratı görevleri için adapte edilerek Mayıs 1974'te 51 inci Filo'daki Comet C2 ve Canberra'ların yerini aldı. R1'in MR2'den farkı manyetik anomali dedektörü bumbası'nın olmamasıdır. Uçağın işlevi ancak Soğuk Savaş döneminden sonra resmen açıklanmıştır. Resmi olarak önceleri bunlar "radar kalibrasyon uçağı" olarak tanımlanmaktaydı. R1'lerde MR2'lerdeki oranda metal yorgunluğu ve korozyon etkileri görülmediğinden MR2'nin yerine MRA4 geçtikten çok sonraları dahi göreve devam etmişlerdir. R1 tarafından icra edilmekte olan bazı görevlerin, 2004 yılı ortalarında teslimatına başlanan yeni "Bombardier Sentinel R1 (ASTOR)" 'a aktarılması düşünülmektedir. Modelin hizmete girişinden bu yana 1 adet R1 uçuş kazasında kaybedilmiştir (RAF Kinloss Üssü, Mayıs 1995). BAE Systems Woodford fabrikasında kapsamlı bir çevrim ile R1 standart'ına dönüştürülen bir MR2 Aralık 1996'da bu uçağın yerine hizmete başlamıştır. Nimrod R1 Lincolnshire'daki "RAF Waddington" 'da üslenmiş olup 51 inci Filo tarafından uçurulmaktadır. 1975 yılından başlayarak 32 adet uçak, elektronik donanım modernizasyonu yapılıp, MR2P 'de olduğu gibi uçuş sırasında yakıt alabilme donanımı ve kanat uçlarına ilave "Elektronik Destek Tedbiri (EDT)" podları eklenerek MR2 standardına yükseltilmiştir. Uçuş sırasında yakıt alabilme kabiliyeti ve "Arjantin Hava Kuvvetleri" 'nin İngiliz donanmasını izlemekle görevli, deniz devriye uçağına dönüştürülmüş Boeing 707 'lerine karşı kullanılmak üzere kanat altına yerleştirilen AIM-9 Sidewinder taşıyıcıları ilk olarak Falkland Savaşı 'nda kullanılmıştır. Zamanla tüm MR2'ler yakıt sondası ile donatılmıştır. Nimrod MR2'nin üç ana görevi vardır. Bunlar, denizaltılara karşı muharebe(()), su üstü birimlerine karşı muharebe(()) ve Arama/Kurtarma(())'dır. Artırılmış menzili mürettebatın İzlanda 'nın kuzeyi ve Batı Atlantik'te 4,000 km açığa kadar olan bölgeyi izlemesine olanak verir. Havada yakıt ikmali kabiliyeti ile menzili ve mukavemeti büyük oranda artırılmıştır. Silah sistemlerine bağlantılı son teknoloji ürünü algılayıcıları ile MR2 tam bir denizaltı avcısıdır. Silah sistemleri ve sonarlı şamandıralar haricinde Arama/Kurtarma operasyonları için sancak kanadı poduna takılı projektör de mevcuttur. Mürettebat iki pilot ve bir uçuş mühendisi, iki seyir subayı (bir taktik seyir, bir normal seyir), bir muharebe subayı(()), iki silah sistemi operatöründen oluşan sonarlı şamandıra algılayıcı ekibi ile pasif ve aktif elektronik harp sistemlerini yöneten dört adet silah sistemleri operatöründen oluşmaktadır. Operatörlerden ikisi kalabalık hava trafiğinde iskele ve sancak gözetleme pencerelerinin başında konuşlandırılırlar. MR2 NATO envanterindeki tüm hava platformları içinde en büyük bomba taşıma bölmesine sahiptir. Nimrod MR2 İskoçya'da "RAF Kinloss" 'da üslenmiş olup 201 inci ve 42 nci Filolar tarafından uçurulmaktadır. Operasyonel bakımı "Nimrod Hattı Filosu" tarafından yapılmakta, yazılım desteği hizmetini ise "RAF Kinloss" 'ta bulunan "Nimrod Yazılım Ekibi" vermektedir. 1970'lerin ortasında Nimrod'un görevleri arasına "Havadan Erken Uyarı ve Kontrol (AEW&C)" 'de eklendi. O dönemde bu görevi halen "Avro Shackleton" ifa etmekteydi. Uçaklar "British Aerospace" tarafından Woodford, Greater Manchester'deki eski Avro fabrikasında modifiye edildi. Burun ve kuyruklarına içinde GEC Marconi radarları bulunan bombeli çıkıntılar eklendi. 1982 yılında ilk uçuş denemelerinin başlamasından itibaren Nimrod AEW3 projesi aşırı maliyetler ve "GEC 4080M" görev bilgisayarındaki sorunlarla boğuşmak zorunda kaldı. Sonunda "Birleşik Krallık Savunma Bakanlığı" istenilen performans seviyesindeki radar sisteminin geliştirme maliyetinin çok yüksek ve başarı olasılığının çok belirsiz olduğuna kara verdi ve Aralık 1986'da proje iptal edildi. RAF, bunun yerine kanıtlanmış radar performansına sahip ve Birleşik Krallık'a özel gereksinimlere göre modifiye edilmiş 7 adet Boeing E-3 Sentry satın aldı. RAF'ın elindeki AEW3 platformuna dönüştürülmek üzere seçilmiş 11 adet Nimrod'dan hiçbiri deniz keşif uçağı görevine geri dönmedi, bunun yerine Nimrod deniz filosunu desteklemek için yedek parçalara ayrılıp stoklandı. 1992 yılında RAF elindeki Nimrod MR2 uçaklarını yenilemek için bir Deniz Devriye Uçağı satınalma programı başlattı. Gereksinimleri karşılamak için BAE her bir Nimrod MR2'yi yeni motorlar ve elektronik sistemler ile donatacağı ve "Nimrod 2000" adını verdiği modeli önerdi. RAF, P-3 Orion ile Lockheed 'in, yenilenmiş ABD Deniz kuvvetleri "Orion" uçağıyla "Loral" 'in ve "Atlantique 3" ile "Dassault" 'un tekliflerini de değerlendirdikten sonra Aralık 1996'da ihaleyi Nimrod 2000 ile BAE'ye Nimrod MRA4 adıyla verdi. Yeni nesil "Rolls-Royce BR710" turbofan motorları, yeni ve daha büyük kanat yapısı ve tamamen yenilenmiş gövdesi ile MRA4 aslında yeni bir uçaktır. BR710 motoru hava akışı orijinal Spey 250'ye oranla gözle görülür ölçüde fazla olduğundan çok daha büyük hava alıkları gerekliydi. Yeniden tasarlanan uçakta ağırlıklı olarak Airbus teknolojisi kullanılmıştır; kanat tasarımı eski bir Airbus ortağı olan BAE Systems'e aittir. Cam kokpit ise Airbus A340'tan türetilmiştir. MRA4'ün ilk hizmete girişi Nisan 2003 yılına planlanmıştı. Ancak geliştirme süreci beklenenden çok daha uzun sürdü ve 2009 yılı itibarıyla uçaklar henüz hizmete girememiştir. Kontrat başlangıçta 21 adet yenilenmiş Nimrod teslimatı içindi. İlk başta MRA4 platformuna dönüştürme işini"Flight Refuelling Limited" firması üstlendi, ancak daha sonra BAE RAF tarafından yenileme için sağlanan hava platformlarının her birinin farklı standartlarda olduğunu fark etti. Bu durum yenileme sürecini ciddi anlamda karmaşıklaştırdığından mevcut hava platformlarının dönüşümü işi BAE Systems Woodfor'a aktarıldı. Yeni kanatlarda bir tasarım hatası tespit edildiği sırada birtakım teknik sorunlar nedeniyle proje durduruldu. Bu durum BAE Systems'e program yeniden başlayana kadar kanat tasarımında yeni bir değişiklik yapacak kadar süre kazandırdı. Bu sırada kanat montajı Chadderton fabrikasından Woodford'a aktarıldı. Temmuz 2004 tarihinde "İngiliz Avam Kamarası Savunma Komitesi" onaylanan 2.8 milyar GBP 'lık bütçeye karşılık 3.5 milyar GBP 'lık bir maliyet tahmininde bulundu. Ayrıca planlanmış olan hizmete giriş tarihinin 2003 yılından 2009 yılına sarktığını tepit etti. BAE ve Birleşik Krallık Savunma Bakanlığı arasındaki karşılıklı şikayetler neticesinde geliştirme kontratı 18 uçak telimatı için olacak şekilde yeniden pazarlık edildi. Resmi olarak bu sözleşme değişikliği MRA4'ün kabiliyetleri ve uygunluğunun artırılmasına izafe edilse de aslında bunun artan maliyetleri karşılamak zorunda kalan BAE'nin zararının tazminine yönelik olduğu öne sürülmüştür. 21 Temmuz 2004 tarihinde Britanya ordusunun gelecekteki planlarını açıklayan Savunma Bakanı Geoff Hoon yenileme programının 16 uçağa indirilmesi planının detaylarını sundu, ayrıca nihai olarak 12 uçaklık bir filonun yeterli olacağını savundu. 18 Temmuz 2006'da BAE ile 12 MRA4 uçağını içeren 1.1 milyar GBP 'lık bir kontrat imzalandı. Bu kontrat üç prototip teslimatının ardından dokuz tane daha uçak teslimatını içermekteydi. Üretim kontratı haberlerine yanıt olarak BAE Systems başkanı Mike Turner yeni NIMROD MRA4'nin mevcut deniz devriye uçağı platformları içinde dünya lideri olduğunu ve deniz keşif ve atak operasyonlarında Birleşik Krallık'a en az 30 yıllık yenilenebilir kabiliyet kazandıracağını söyledi. Nimrod MRA4 görev sistemleri mürettebatın mevcut MR2 uçağından 20 kat fazla stratejik veriyi toplayıp, işlemesine ve görüntülemesine olanak sağlamaktadır. Searchwater 2000 radarı deniz üzerinde olduğu kadar karada da performanslı olarak kullanılabilmekte ve Birleşik Krallık büyüklüğünde bir bölgeyi 10 saniyede tarayabilmektedir. 30 Temmuz 2007'de Nimrod MRA4, Sting Ray torpidosunu ilk kez başarılı olarak fırlattı. Bu silah sisteminin MRA4 silah bölmesinden güvenli biçimde bırakılma kabiliyetini göstermek amaçlı bu deneme PA02 prototip uçağının 75. uçuşunda Batı Galler Aberporth açıklarında gerçekleştirilmiştir. Üç adet MRA4 prototipi üretilmiş ve youğun bir uçuş testi programından geçmektedir. PA02 ilk uçuşunu Aralık 2004'te yapmıştır ve hava taşıtı ile görev sistemlerinin test edilmesinde kullanılmaktadır. Eylül 2007'de "Hava Aracı Sentetik Eğitim Gereçleri"(()) 'nin "Thales Eğitim ve Simülasyon" tarafından BAE Systems'e devriyle projede diğer bir dönüm noktasına gelindi. ASTA RAF'e uçaktaki eğitimim programlarının yerdeki eğitim merkezine aktarılmasını sağlayan sofistike bir sentetik eğitim platformu kazandırmıştır. Bu sistemin bir yandan uçağın operasyonel görevlerdeki kullanılabilirliğini artırırken, diğer yandan da uçuş ve görev mürettebatının performans ve kabiliyetlerini geliştirmelerine olanak sağlaması öngörülmektedir. 2009 yılı itibarıyla ilk üretim emri uçağının RAF'e teslimatı 2010 yılı sonlarına planlanmıştır. Nimrod muadilleri içinde ilk jet motorlu Deniz Devriye Uçağı(())dır. Önceki MPA tasarımları yakıt verimliliği ve alçak irtifadaki menzili artırmak için Lockheed P-3 Orion'da olduğu gibi içten yanmalı ya da turboprop motorlar kulanmaktaydılar. Jet motorları yüksek irtifalarda ekonomik olmalarına rağmen düşük irtifada daha az ekonomiktir. Ancak görev bölgesine yüksek irtifadan intikal ve devriye yüksekliğine alçalma da hem zaman hem de yakıt olarak ekonomik bir yöntemdir. Yüksek ağırlıkla yapılan devriye görevlerinde dört motor da çalışmakta, ancak yakıt tükenip ağırlık azaldığında 1 inci ve 2. motorlar sırayla devre dışı bırakılıp kalan motorların daha verimli bir RPM de çalışması sağlanmaktadır. Kapatılan motorların hızla devreye alınabilmesi için uçak bir "hızlı başlatma" sistemi ile donatılmıştır. Yeniden başlatma sadece hava akımı ile değil çalışan motordan gelen basınçlı havanın başlatılan motoru hızlı bir şekilde ivmelendirmesi ile sağlanmaktadır. Üsse geri dönüş için kapatılan motorlar yeniden çalıştırılır ve seyir irtifasına yükselinir. (2006 sonu itibarıyla), 15 Nimrod MR2 ve 3 Nimrod R1 hizmete devam ediyor. Bugüne kadar beş Nimrod uçağı kazalarda kaybedilmiştir : Hollywood Bulvarı Hollywood Bulvarı (Hollywood Walk of Fame) (Türkçe: "Hollywood Şöhret Yolu"), Hollywood, Los Angeles, Kaliforniya, ABD'de bulunan; Hollywood Bulvarı ve Vine Street arasında uzanan, ünlü kişilerin ve dizilerin yıldızlarının bulunduğu bir yürüyüş yoludur. Bu kaldırımda 2.400'den fazla yıldızın ismi bulunmaktadır. Şöhret Yolu 1958'de açılmıştır. Yıldızlar Consolidated Terrazo Company adlı şirket tarafından yapılmıştır. 1978 yılında Los Angeles belediyesi, Şöhret Yolu'nu tarihi eser kapsamında koruma altına almıştır. Bir ayda yaklaşık iki yeni yıldız gelir. Her ne kadar bazı yıldızlar çalınmış olsa da, Haziran 2008'de bölgede restorasyon çalışmaları başlatıldı. Güney Kaliforniya'lı sanatçı Oliver Weissmuller tarafından tasarlanmıştır. Sonraları burası şehrin en önemli bölgelerinden biri sayılmıştır. Bulvarın güvenliği, finansman tarafından sağlanır. İlk sekiz yıldız Eylül 1958 yılında kaldırıma konulmuştur. Ocak 1959 yılında, on iki katlı İlk Federal Tasarruf ve Hollywood Kredi binası tamamlanmıştır. Bulvarın adı 1960 yılı öncesinde Şöhret Zemin olarak bilinmektedir. Sadece gerçek insanların değil, kurgu karakterlerin yıldızları da olan bu bölgede ilk yıldıza sahip olan kişi 9 Şubat 1960'ta Joanna Woodward olmuştur. Tüm yıldızlar yerde, kaldırımların üstünde yerleştirilmişlerdir. Bunun tek istisnası ünlü boksör Muhammed Ali için konulan yıldızdır; Muhammed Ali "Peygamberim Hz. Muhammed'in adını ayaklar altına koydurmam" deyip, bunda diretince organizatörler talebini kabul etmişler ve Muhammed Ali'nin yıldızını üstüne basılmaması için Kodak Theatre'ın duvarına asmışlardır. Bu liste Hollywood Bulvarı üzerindeki yıldızların bulunduğu bir listedir. Bu listede her yıldız türü bulunmaktadır. Antonis Angastiniyotis Kıbrıs olaylarını geniş bir bakış açısı kullanarak anlatan İskoçyalı Kıbrıslı Rum yazar diye bilinir. Bu zamana dek Kıbrıslı Rumların Türklere yaptığı katliamları hiç çekinmeden anlatan ve bu olay için bir belgesel dahi çeken araştırmacı Rum yönetmendir. "Tony" Angastiniotis" 126 Kıbrıslı Türkün öldürülmesi olayını ise Kan Sesi adı altında bir belgesel haline getirerek, Yunan tarafının tepkisini alan bu belgeseli İngilizce, Türkçe ve Yunanca yayınlamıştır. Belgesel Kuzey Kıbrıs Türk Cumhuriyeti kanalı BRT tarafından ve 2004 tarihinde Kıbrıs Türk Kültür Derneği'nin İstanbul şubesinde yayınlanmıştır. Zeliha Şimşek Zeliha Şimşek, 30 Nisan 1981'de Hatay'ın İskenderun ilçesinde dünyaya gelen profesyonel kadın futbolcu, antrenör ve takım kaptanı. Oyuncu, Trabzonspor Kulübü Kadın Futbol Takımı'nda forma giymekte; savunma ve orta saha alanında oynamaktadır. 30 Nisan 1981'de Hatay'ın İskenderun ilçesinde doğdu. Daha sonra Karadeniz Teknik Üniversitesi'nde Türkçe öğretmenliğini kazandı. Burada KTÜ'nün kadın futbol takımına girdi. Türkiye'de kadın futbol takımlarının feshiyle birlikte, bir süre kulüpsüz kaldı. Liglerin 2007-2008 sezonunda tekrar kurulmasıyla Trabzonspor futbol koordinatörü Özkan Sümer ile birlikte Trabzonspor Kulübü Kadın Futbol Takımı'nı kurdu. Trabzon'da düzenlenen liseler ve ilköğretimler arası futbol turnuvaları mercek altına alındı ve buralardan beğenilen oyuncular bu takıma alındı. Kuruluşuyla birlikte Kadınlar 1. Ligi'ne davet edilen Trabzonspor Kulübü Kadın Futbol Takımı'yla birlikte 2008-2009 döneminde şampiyonluk yaşadı. Bu başarının ardından Avrupa Kupaları'nda mücadele etme hakkı kazandı. Zeliha Şimşek, Trabzon'da bir ilköğretim okulunda Türkçe öğretmenliği yapmaktadır. Trabzonspor Kadın Futbol Takımı'nın kuruluşundan itibaren bu takımda forma giymekte; futbolculuk görevinin yanında Trabzonspor takım kaptanlığı ve antrenörlüğünü de yapmaktadır. Takım oyuncularının birçoğunun öğrenci, kendisininde öğretmen olması nedeniyle antrenmanları genellikle akşam saatlerinde yapmaktadırlar. Meta-Wiki Meta (yaygın adıyla Wikimedia Meta-Wiki), tüm Wikimedia Foundation projelerinin örgütlenme ve eşgüdümünü sağlayan viki tabanlı bir web sitesidir. Kasım 2001'de "Meta-Wikipedia" adıyla yayına başlayan Meta günümüzde birçok amaca hizmet etmektedir. Meta, sağlamaktadır. Meta, in de içinde bulunduğu Wikimedistlere tartışma olanağı sağlayan temel alanlardan biridir. Bu olanağı sağlayan diğer ortamlara , ile madde ve kullanıcıların örnek olarak gösterilebilir. Meta, İngilizce Vikipedi projesinden bağımsız olduğundan kendine özgü kurallar içerir. uygulaması tamamlanıncaya dek kullanıcıların Meta'da ayrı bir hesap açmaları gerekmektedir. Vikipedi'nin İngilizce sürümünü temel alan Meta (Mediawiki yazılımını kullanmaya başlamasından bu yana) tüm Wikimedia dil toplulukları tarafından kullanılan çokdilli bir tartışma ortamına dönüşmüştür. Galileo MÃ¼zesi Galileo Müzesi (), eski adıyla Enstitü ve Bilim Tarihi Müzesi (, IMSS) İtalya'nın Floransa şehrinde bulunan müze. 1972 yılında Floransa Üniversitesi tarafından kurulmuştur. Müze, Arno Nehri yakınındaki Castellani Sarayı içinde konumlanmakta olup, Uffizi Galerisi'ne yakındır. Onun daha meşhur koleksiyonları arasında Galileo Galilei'nin sağ elinin orta parmağı, Galileo'nun kalıntılarının yeni mezar yerine nakledildiği 12 Mart 1737 tarihinde taşınmıştır. Enes Kanter Enes Kanter (d. 20 Mayıs 1992, Zürih, İsviçre), National Basketball Association (NBA) takımlarından Boston Celtics forması giyen Türk profesyonel basketbolcudur. 2.11 m boyundaki Enes, Pivot pozisyonunda görev alsa da gerektiğinde Uzun forvet olarak da oynayabilmektedir. Basketbol hayatına Samanyolu Koleji'nde başlayıp Fenerbahçe Ülker'de yetişen Enes Kanter, takımı ile profesyonel sözleşme imzalamayıp, kolej'de Kentucky Üniversitesi'nde forma giyme kararı aldı. Kentucky Wildcats takımında bir süre oynadıktan sonra profesyonel oyuncu statüsünde değerlendirilerek NCAA de oynama hakkı elinden alındı. Daha sonra katıldığı 2011 NBA Seçmeleri'nde Utah Jazz tarafından 3. sırada draft edilerek Türk basketbol tarihinin bir NBA Draftı'nda en üst sıradan ve en genç draft edilen basketbolcusu unvanını ele geçirdi. Dört sene Utah Jazz forması giydikten sonra 2015 yılının Şubat ayında Oklahoma City Thunder takımına takas edildi ve burada beklentilerin üzerinde bir sezon geçirdi. 65. Türkiye Hükûmeti ve dönemin yargı kuruluşlarınca "terör örgütü" olarak kabul edilen Gülen Hareketi'ne verdiği destekler üzerine babası tarafından evlatlıktan reddedilmiş ve soyadının değiştirmesi istenmiştir. Bunun üzerine kendi internet sayfasından yayımlandığı yazıdan soyadına Gülen ibaresini eklediği görülmüştür. Mehmet ve Gülsüm Kanter'in çocuğu olarak İsviçre'nin Zürih kentinde doğan Enes Kanter, üniversitede öğretim görevlisi olan babasının işleri nedeniyle Van'a yerleşti. Basketbola 14 yaşında Van'da başlayan Enes, basketbolunu bu şehirde geliştirdi. Daha sonra Ankara'daki Samanyolu Koleji'ne katıldı. 2003 yılında takımıyla Mersin'de düzenlenen Türkiye Şampiyonasında Ülkerspor'un dikkatini çekti ve bir sene sonra transfer oldu. Ülkerspor bu transfer için Samanyolu Koleji'ne 7 bin dolar, bir miktar top ve forma yolladı. Bir sezon sonra Ülkerspor Fenerbahçe'ye satılınca, Enes 2006 yılında Serdar Apaydın'ın menajerliğindeki Fenerbahçe Ülker'in genç takımına katıldı. 2008-09 sezonundaysa Fenerbahçe'nin a takımına yükselen ve zaman zaman reserve oyuncu olarak takımda süre alan Enes, ilk resmi maçına 16 Ekim, 2008 tarihinde TED Ankara Kolejliler takımına karşı çıktı. İlk EuroLeague maçınaysa 30 Ekim, 2008 tarihinde ALBA Berlin ile oynanan karşılaşmada çıktı ve sezonda Fenerbahçe ile dört'ü Euroleague beşi TBL olmak üzere toplamda dokuz karşılaşmaya çıktı. 2009 yazında hem Fenerbahçe hem de Yunan Ligi takımlarından Olympiacos Enes'e amatör oyuncu statüsünü korumak için profesyonel sözleşme teklif etti, fakat o kariyerini ABD'de lise ile üniversite takımlarında forma giymek istemesi nedeniyle bu teklifleri reddetti. 2009 yılında hem eğitimine devam etmek hem de basketbol oynamak amacıyla ABD'ye giden Enes, 2009-10 sezonunu Simi Valley, Kaliforniya'da bulunan Stoneridge Hazırlık Okulu'nda geçirdi. 2010 yılında Dünya karması ve ABD karması arasında oynanan Nike Hoop Summit maçında Dünya takımında forma giyerken karşılaşmayı 34 sayı, 13 ribaund ile tamamladı. Enes, böylece Nike Hoop Summit maçı tarihinde 1998 yılında 33 sayı atan Dirk Nowitzki'ye ait rekoru kırarak en çok sayı atan Avrupa'lı oyuncu oldu. Ayrıca Rivals ve Scout.com siteleri tarafından kendi jenerasyonunda Avrupa'da ve ABD'de bulunan oyuncular arasında potansiyeli en yüksek olan oyunculardan birisi olarak gösterildi. 23 Kasım, 2009 günü, Enes, UCLA, USC, Indiana ve ULV arasından Washington Üniversitesi'ne katılacağını sözlü olarak taahhüt etmesine rağmen, diğer kolej programlarını hakkında bilgisi olmadığını mazeret göstererek, daha sonra bu fikrinden vazgeçti. 23 Mart tarihinde Kentucky koçu John Calipari tarafından ikna edildi ve ertesi gün Kentucky Wildcats ile sözleşme imzaladı. Fenerbahçe Ülker Enes'in Wildcats'ta oynaması karşılığında 33.000 $ istedi, fakat daha sonra NCAA de oynayabilmesi için NBA yönetimi tarafından Fenerbahçe Ülker’den kendisine yapılan ödeme dekontlarını istendi ve kendisine ödenen tutar 100.000 $’ın üzerinde olduğu için profesyonel oyuncu statüsünde değerlendirilerek NCAA’de oynamasına izin verilmedi. 7 Ocak, 2011 tarihinde Kentucky onun NCAA'de kurallar gereği oynayabileceği gerekçesiyle başvuruda bulunsa da bu itiraz reddedildi. Enes'in oynamamasına rağmen Kentucky 2011 NCAA Erkekler Bölüm I Basketbol Turnuvası'nda Final Four'a kalmayı başardı. Kolej'i bitirdikten sonra basketbol çalışmalarına devam etmek için Chicago’ya gidip katılmayı planladığı 2011 NBA Seçmeleri'ne burada hazırlandı. Enes Kanter, 24 Haziran tarihinde düzenlenen 2011 NBA Seçmeleri'nde Utah Jazz tarafından ilk tur 3. sıradan draft edildi, böylece Türk Basketbol tarihinin en üst sıradan ve en genç draft edilen basketbolcusu unvanını kazandı. Lokavt sonrası 9 Aralık, 2011 tarihinde Utah Jazz ile 4 yıllığına çaylak kontratı imzaladı. NBA'deki ilk resmi maçına 28 Aralık günü oynanan Los Angeles Lakers'a 96-71 kaybettikleri maçta çıkan Enes, karşılaşmada aldığı 11 ribaund'la Utah tarihinde çaylak sezonundaki ilk maçında en çok ribaunt alan oyuncusu oldu. 27 Nisan günü oynanan normal sezondaki son karşılaşmada takımıyla Portland Trail Blazers'ı 96-94 yenerlerken 12 sayı ve 10 ribaund ile oynadı ve NBA kariyerindeki ilk double-double'nı yaptı. 2011-12 sezonunda Utah sezonu sekizinci sırada tamamlayıp play-off'lara kalırken o çaylak sezonunu maç başına 4.6 sayı ve 4.2 ribaund ortalamalarıyla tamamladı. Ayrıca çaylak sezonunda takımının oynadığı 66 karşılaşmada da yer alarak Utah Jazz tarihinde çaylak sezonundaki her maçında forma giyen 10.cu çaylak oldu. NBA'deki ilk sezonunda play-off heyecanı yaşayan Enes, takımıyla ilk turda San Antonio Spurs'e 4-0 süpürülerek elendi. 1 Aralık günü oynanan Oklahoma City Thunder maçında 106-94 kaybederlerken 14'ü son çeyrekte olmak üzere 18 sayı ve 7 hücum ribaundu ile oynayarak her iki alanda da kariyer rekorlarını kırdı. Enes, 2 Mart, 2013 tarihinde oynanan Charlotte Bobcats maçında takımın ilk beş pivot'u Al Jefferson'un sakatlığı nedeniyle ilk kez ilk beş başladı ve 98-68 kazandıkları karşılaşmayı 23 sayı, 22 ribaund'la tamamladı. Bu maçta kariyerinin ilk 20+20 istatistiğini gerçekleştirmesinin yanında her iki alanda da kariyer rekorlarını kırdı. 27 Mart'ta oynanan Phoenix Suns maçında omzu çıkarak sakatlandı ve son 10 karşılaşmada forma giymeyip sezonu kapattığı açıklandı. Enes, 2012-13 sezonunu maç başına 7.2 sayı ve 4.3 ribaund ortalamalarıyla tamamladı. Golden State Warriors ile oynanan hazırlık maçıyla sahalara geri döndü ve 16 Ocak, 2014 günü oynanan San Antonio Spurs maçında 25 sayı, 11 ribaund ile kariyer sayı rekorunu kırdı. Enes, 3 Mart tarihinde oynanan Milwaukee Bucks maçında 88-114 kaybederlerken attığı 27 sayıyla aynı sezon içinde ikinci kez kariyer rekorunu kırdı. 2013-14 sezonunu maç başına 12.3 sayı ve 7.5 ribaund ortalamalarıyla tamamladı. 16 Aralık tarihinde oynanan New Orleans Pelicans maçında Enes, 119-111 yenilirlerken attığı 29 sayıyla kariyer rekorunu kırdı. Öncesinde Utah Jazz yönetimine takas olmak istediğini belirten Enes, 19 Şubat, 2015 tarihinde Detroit Pistons ve Cleveland Cavaliers'ın da aralarında bulunduğu dört takım arasında gerçekleşen bir takas sonucu Oklahoma City Thunder'a takas oldu. İki gün sonra oynanan Charlotte Bobcats maçında Thunder formasıyla ilk karşılaşmasına çıktı ve 110-103 kazanırlarken 10 sayı, 13 ribaund ile oynadı. Enes, 15 Mart günü oynanan Chicago Bulls maçını 109-100 kazanırlarken ilk çeyrekte aldığı 10 ribaund ile Thunder tarihinin bir çeyrekte en çok ribaund alan oyuncusu oldu. 4 Nisan tarihinde oynanan ve 131-135 kaybettikleri Dallas Mavericks maçında 30 sayı atarak kariyer rekorunu kırdı. 2014-15 sezonunun sonlarında doğru Thunder'a takas olan Enes, maç başına 18,7 sayı ve 11 ribaund ortalamaları tutturdu. Sezonun sona ermesiyle kontratı sebebiyle sınırlı free-agent oldu. 9 Temmuz, 2015 tarihinde Portland Trail Blazers Enes'e $70 milyon karşılığında 4 yıllık sözleşme teklif etti. Ancak kurallar gereği kontratı karşılama hakkı bulunan Thunder üç gün sonra bu kontratı karşılayacağını açıkladı ve böylece Enes takımda kalmış oldu. Fransa'nın Metz kentinde yapılan FIBA 18 Yaş Altı Avrupa Basketbol Şampiyonası'nda Türkiye genç erkek millî basketbol takımında yer alan Enes Kanter, turnuvanın "En Değerli Oyuncusu" seçildi. 2011 Avrupa Basketbol Şampiyonasında Türkiye millî basketbol takımı kadrosunda yer almış ve turnuvayı maç başına 9,7sayı ortalamasıyla tamamlamıştır. Cara al Sol Cara al Sol (anlam: "Yüz güneşe dönük"), İspanya Falanj Partisi'nin (Falange Española de las JONS) marşı. Şiiri Aralık 1935'te parti başkanı olup daha sonra Azaña hükûmetince yargısız infaz sonucu 20 Kasım 1936'da Alicante'de idam edilen José Antonio Primo de Rivera adıyla yazıldı ve Juan Tellería tarafından bestelendi. Halk Cephesi Hükûmeti taraftarların okudukları "El Himno de Riego" (İspanya II. Cumhuriyeti'nin millî marşı) ve "A las barricadas" ("Varşavyanka" 'nın İspanyolca versiyonu) gibi şarkıların karşısında Falange'liler Nazi Almanyası ve Faşist İtalya'nın şarkılarını İspanyolcaya çevirerek okuyordu ve kendilerine mahsus şarkısı yoktu. Bu meseleyi çözmek için 17 Kasım 1935'te Falange Partisi kendi taraftarların da marşa sahip olmabilmesi için ilgilenmeye başladı. María Jesús Mora, Rafael Sánchez Mazas, José María Alfaro ve Dionisio Ridruejo gibi Falanjistlerin katlımıyla Madrid'in Miguel Moya Sokağında bulunan La Cueva del Orkompon'da toplandı ve 3 Aralık 1935'te José Antonio, José María Alfaro, Agustín de Foxá, Dionisio Ridruejo, Pedro Mourlane Michelarena, Jacinto Miquelarena, Rafael Sánchez Mazas, marqués de Bolarque ve Guipuzcoa'lı müzisyen Juan Tellería'dan oluşan escuadra de poetas denilen komite kuruldu. 2 Şubat 1936'da Madrid'de Cine Europa'da yapılan rallide "Cara al Sol" şarkısı ilk defa sunuldu. İspanya İç Savaşı'nın bitişinden sonra "la Marcha Real" ve "la Marcha de Oriamendi" ile birlikte Falange Partisinin resmî marşı oldu. Günümüzde, "Cara al sol" "Falanj (Franco) İspanyası"na özlem duyanların eylemlerinde ve 20-N (20 Kasım) gibi yıldönümlerinde Falanjistlerin tarihî sembolü olarak kullanılmaya devam etmektedir. Mehmet Baransu Mehmet Baransu (d. 7 Mart 1977; Senemoğlu, Göle), Türk gazeteci. Balyoz davasında; Türk Silahlı Kuvvetleri'ni hedef alacak şekilde belgeler ürettiği ve delilleri manipüle ettiği iddiasıyla başlatılan soruşturma kapsamında tutuklanmıştır. "Terör Örgütü/Paralel Devlet Yapılanması (FETÖ/PDY)" davasında yargılanan Baransu; 'silahlı terör örgütüne üye olma' suçu da dahil olmak üzere 3 ayrı suçtan toplam 19 yıl 6 ay hapis cezası almıştır. Ardahan-Göleli bir aileye mensup olan Baransu, lise öğrenimini Erzurum'da tamamladı. Daha sonra İstanbul Üniversitesi İletişim Fakültesi'ni kazandı ve İstanbul'a geldi. Mesleğe "Akşam" gazetesinde stajyer olarak başladı. Okul döneminde okulun ajansında ve "32. Gün" programında da bir süre çalıştı. Daha sonra "Aksiyon" dergisine geçti ve 1997-2000 yılları arasında burada çalıştı. Marmara Üniversitesi'nde yüksek lisans yapan Baransu, "Amerika'da çocuk cinayetleri ve medya" konulu tezini hazırlamak için ABD'ye gitti. Tezini tamamlamak ve dil eğitimi almak için ABD'de üç buçuk yıl kalan Baransu, Türkiye'ye döndükten sonra kısa bir süre "Hürriyet"’te çalıştı. Daha sonra yeni kurulan "Taraf" gazetesine geçti. Burada yaptığı haberler nedeniyle hakkında soruşturmanın gizliliğini ihlal suçlamasıyla pek çok dava açıldı. 2009 yılında ringhaber.com isimli özel haberler yapan bir site kurdu. Fakat yeteri kadar reklam alamadıkları gerekçesiyle siteyi kapatmak zorunda kaldı. Columbia Üniversitesi Uluslararası-Halkla İlişkiler Bölümü Medya ve İletişim Program Direktörü Prof. Dr. Anya Schiffrin tarafından yazılan kitapta Baransu’nun “Pimini çekip bombayı verdi” haberi dünyanın farklı bölgelerinden derlenen 47 haber arasına girdi. Mehmet Baransu'nun 2009 yılında yaptığı haberle Elazığ’da bir komutanın nöbette uyuyan ere ceza olarak pimi çekilmiş el bombasını vermesi sonucu patlama yaşandığı ve 4 askerin şehit olduğu ortaya çıkmıştı. Nobel ödüllü ünlü ekonomist Joseph Stiglitz’in eşi Schiffrin, Ağustos ayında yayınladığı kitabında dünyanın farklı yerlerinde tarihe damgasını vurmuş ve toplum üzerine büyük etki bırakmış haberlere yer verdiğini söyledi. Genelkurmay Başkanlığı’nın, 27 Aralık 2013'te, “TSK’nın muvazzaf ve emekli personelinin yargılandığı davalarda TSK’yı hedef alacak şekilde suç delilleri üretildiği, davalarda görev yapan adli kolluk, savcı ve hakimlerin yargılamada savunmanın görüşlerini dikkate almadığı, suç delillerini manipüle etiği” gerekçesiyle yaptığı suç duyurusu üzerine Balyoz davasında kumpas iddialarına ilişkin başlatılan soruşturma kapsamında, Mehmet Baransu 2 Mart 2015 tarihinde tutuklanarak Metris Cezaevi'ne götürüldü. 09 Mayıs 2015'te Metris Cezaevi'nden Silivri Cezaevi'ne nakledildi. Eski eşinin iddialarına göre; Baransu sahte belgeleri Fetullahçı örgüte mensup olan Tuncay Opçin'den almaktaydı. Eski eşi, Baransu'nun Opçin'den para da aldığını ifade etmektedir. Épinal - Mirecourt Havalimanı Épinal - Mirecourt Havalimanı (Fransızca:"Aéroport d'Épinal - Mirecourt") (IATA:EPL, ICAO:LFSG) Fransa'nın Lorraine bölgesinin Vosges ilinin Juvaincourt komünündedir. Havalimanı Épinal komününe hizmet vermektedir. Açısal çözünürlük Açısal çözünürlük veya 'uzaysal çözünürlük' bir optik teleskop veya radyo teleskop, mikroskop, kamera veya göz gibi görüntü oluşturan araçların çözünürlük gücünü ifade etmektedir. İnsan gözünün görünür ışık altında (400-700nμ dalgaboyunda) görme açısal çözünürlüğü 1 arcminute yani bir dakikadır. Bu 3 metrelik bir uzaklıkta küçük bir noktaya karşılık gelirken birkaç megaparsek uzaklıklarda bir galaksiye denk gelen açısal bir büyüklüktür. Waterloo (şarkı) "Waterloo" veya ilk adıyla "Honey Pie" İsveçli pop müzik grubu ABBA'nın ikinci stüdyo albümleri "Waterloo"dan çıkan ilk teklidir. Şarkı, grubun Epic ve Atlantic adlı kayıt şirketleriyle anlaşarak satışa sunduğu ve ayrıca "ABBA" adıyla yayımladıkları ilk teklidir. 6 Nisan 1974 tarihinde düzenlenen 1974 Eurovision Şarkı Yarışması'nda birinci gelen şarkı, sonrasında ABBA grubunun dünya çapında tanınması açısında önemli bir rol üstlendi. Şarkının İsveççe sürümü, "Honey, Honey" adlı şarkının İsveççe sürümüyle beraber; İngilizce sürümü ise "Watch Out" ile beraber satışa sunuldu. Şarkı, birçok ülkede bir numaraya yükselirken, Amerikan müzik listesinde de ilk ona girmeyi başardı. "Waterloo", aslen 1974 Eurovision Şarkı Yarışması için yazıldı. Önceki sene de İsveç'in bu yarışmadaki ön elemelerine katılan grup, "Ring Ring" adlı şarkılarıyla üçüncü sırada kalarak yarışma şanslarını kaçırmıştı. 1974 yılında ise Agnetha Fältskog, Anni-Frid Lyngstad, Björn Ulvaeus ve Benny Andersson'dan oluşan grup başta "Hasta Mañana" ile yarışmayı tercih ettilerse de sonrasında "Waterloo" adlı şarkıda karar kıldılar. Bir kızın aşka teslim olmasını anlatan şarkı, 1815 yılında yaşanan Waterloo Savaşı sırasında I. Napolyon'un teslim olmak zorunda kalması ile paralel olarak işlenmektedir. Şarkı, İsveççe sürümüyle "Melodifestivalen 1974" adındaki Eurovision ön elemelerinde birinci geldi. Şubat ayındaki bu ön elemelerde grup, altı puanla Nisan ayındaki yarışmaya katılmaya hak kazandı. "Waterloo", ABBA'nın aynı anda rock ve caz kalıbı içeren birkaç şarkısından biridir. Şarkıya daha sonra da bazı disko ögeleri eklendi. Şarkı bu haliyle Eurovision'daki "dramatik ballad" geleneğini kırarak ilgi çekti. Gösteri sırasında o zamana kadar görülmemiş olan parlak kostümler, gümüş botlar, akılda kalan ritimler ve daha öncesinde denenmemiş basit bir koreografi gösteriye dahil edildi. Şarkı, popüler kültürde ABBA döneminin başlangıcı olarak kabul edilmektedir. İngiltere listesinde bir numaraya yükselen şarkı burada iki hafta kalmayı başardı. Böylece grubun bu listede bir numaraya yükselen dokuz şarkıdan ilki oldu. Şarkı bu ülkenin yanında İrlanda, Belçika, Finlandiya, Norveç, İsviçre, Batı Almanya ve Güney Afrika listelerinde de bir numarada yer aldı. Grubun kendi ülkesi İsveç'te ise şarkı, her iki sürümüyle de ilk üçe girmeyi başardı. Şarkı yine Avusturya, Hollanda, Fransa ve İspanya'da da ilk üçe girdi. Bunların dışında şarkı, Avrupa kültürüne özgü olmasına karşın şaşırtıcı bir şekilde Zimbabve (o sıralardaki adıyla Rodezya), Yeni Zelanda, Avustralya ve Amerika Birleşik Devletleri'nde de ilk onda yer aldı. Bunların dışında şarkı İtalya'da sadece on dördüncü sırayı görebildi. Yine de "Waterloo", Eurovision tarihinde on beş ülkede ilk ona girebilen ilk şarkı oldu. "Waterloo" adlı aynı adı taşıyan albüm de Avrupa çapında büyük ilgi gördü. Ancak Amerikan albüm listesinde şarkısı kadar ilgi görmedi. Grup yine şarkının ve albümün yapımında Wood & the Wizzard şarkısı olan "See My Baby Jive"den ilham alındığını belirmiştir. 1994 yılında "Waterloo" adlı şarkı ABBA'nın diğer birçok şarkısıyla beraber "Muriel's Wedding" adlı filmin müziklerine dahil edildi. Albüm, 2004 yılında otuzuncu yıl anısına tekrar yayımlandı. Bu sürüm İngiltere'de yirmi numaraya kadar yükseldi. 22 Ekim 2005 tarihinde düzenlenen ve Eurovision'un elli yıl içindeki en iyi şarkısını belirleyen "Congratulations" oylamaları kapsamında "Waterloo" birinci geldi. Belçika arması Belçika Krallığı'nın resmi armasıdır. Armada 2 tane Belçika Aslanı (Leo Belgicus) bulunur. Taç ise monarşiyi simgeler. Ayrıca armanın altında Fransızca:"Birlik güç yapar" yazmaktadır. Armanın üzerindeki küçük bayraklar, Belçika'nın dokuz eyaletini (Anvers, Doğu Flandre, Batı Flandre, Liège, Flaman Brabant, Hainaut,Limburg, Namur ve Lüksemburg) simgeler. Ölüm Oyunu (anlam ayrımı) Ölüm Oyunu kelimesi ile şunlar kastedilmiş olabilir: Benzer anlamlar Ölüm Oyunu Ölüm Oyunu, İngiliz dedektif romanları yazarı Agatha Christie'nin 1941 yılında yazdığı roman. Özgün adı Evil Under the Sun olan bu dedektif romanı, Türkiye'de ilk kez 1966 yılında Gönül Suveren'in çevirisiyle Altın Kitaplar tarafından yayımlandı. Ünlü dedektif Hercule Poirot, uzun zamandır beklediği tatili yapmak için Devon sahillerindeki Kaçakçılar Adası'na gider.Her şey yolunda giderken ünlü aktris Arlena Stuart denizde boğulmuş olarak bulunur.Cinayet soruşturması sırasında oteldekilerin hepsi şüpheliler listesine dahil edilir.Hercule Poirot araştırmaya başladığında sürprizlerle karşılaşır ve birbirinden bağımsız görünen ipuçları bulur.Ancak Hercule Poirot bunların düzen sayesinde birbiriyle bağlanabileceğini düşünmektedir. Wendy Testaburger Wendy Marie Testaburger, South Park'ın hayali karakterlerinden biridir. Dizinin ana karakteri Stan Marsh'ın sevgilisidir. Stan onu her gördüğünde utangaç olduğu için kusar. Kıskanç, akıllı ve kendini beğenen bir kişiliği vardır. "Breast Cancer Show Ever" adlı 12. sezon 9. bölümde göğüs kanseri ile ilgili yazdığı kompozisyonla alay ettiği için Cartman'ı herkesin önünde çok kötü bir şekilde dövmüştür. "Raisins" adlı 7. sezon 14. bölümde Stan'den ayrılıp Token Williams'la çıkmaya başlamıştır. 11. sezon finalinde tekrar Stan ile birlikte olmustur. Memur SendikalarÄ± Konfederasyonu Memur Sendikalar覺 Konfedarasyonu, k覺saltmas覺 Memur-Sen olan 1995'te kurulan memur sendikalar覺 konfederasyonu. Diyala (il) Diyala (Arapça: محافظة ديالى‎) Irak Cumhuriyeti'nde bir il. Diyala Bağdat'ın kuzeydoğusunda İran sınırında yer alır. Başkenti Bakuba şehridir. 17,685 kilometrekare yüzölçümüne sahiptir. İlin öneli bir kısmı Diyala Nehri'nin Dicle'ye dökülen kanalların üzerinde yer alır. Diyala'nın ana ekonomisinin tarım oluştur iki önemli su kaynağının yakınında olmasında dolayı önemli bir tarım bölgesidir. Hemrin dağları bu ilde yer almaktadır. Öz Gıda-İş Sendikası Öz Gıda-İş Sendikası Hak-İş'e bağlı Gıda İş Kolunda örgütlü bir işçi sendikasıdır. Genel Merkezi Ankara'da olan sendikanın Genel Başkanı Mehmet Şahin'dir. Yaklaşık 73.851 üyesi bulunmaktadır. Eski genel başkanı Salim Uslu 2011 genel seçimlerinde Çorum milletvekili seçilince genel başkanlığa Mehmet Şahin seçilmiştir. Öz İplik-İş Sendikası Öz İplik-İş Sendikası Hak-İş'e bağlı bir işçi sendikasıdır. Genel Merkezi Ankara'da olan sendikanın Genel Başkanı Murat İnanç'tır. Öz İplik-İş’te 2007 yılındaki genel kurulda başkan seçilen Yusuf Engin’e iki yıl sonra 2009’da istifa etmesi için 98 bin lira usulsüz ödeme yapıldığı, koltuk tazminatı olarak ödenen ve Vakfıbank’tan çekilen bu paranın gider olarak gösterildiği yönündeki iddialar yargıya taşındı. Hizmet-İş Sendikası Hizmet-İş Sendikası Hak-İş'e bağlı bir işçi sendikasıdır. Genel Merkezi Ankara'dadır.Temmuz 2009 tarihi itibarıyla resmi rakamlara göre 130 bin 942 üyesi bulunmaktadır. Genel hizmetler işkolunda örgütlüdür. 1979 yılında kurulmuştur. Kurucu Genel Başkanı Hüseyin Tanrıverdi'dir. Sendika yerli değerlerle küresel değerleri birlikte temsil etme ve yeni bir sendikacılık perspektifi geliştirme çabasındadır. Orta Doğu, Kuzey Afrika, Balkanlar, Türk Cumhuriyetleri ve Doğu Avrupa'dan sendikalarla ikili ilişkileri yoğundur. PSI ve EPSU üyesidir. Yerel kamu hizmetlerinde özelleştirmeyi ve taşeronlaşmayı önlemek için örgütsel ve bilimsel düzeyde faaliyetler yürütmektedir. Bu çerçevede mesela kent şebeke sularının özelleştirilmesine karşı 3 kitap, 1 karikatür albümü yayımlamıştır. Mart 2009'da İstanbul'da yapılan 5. Dünya Su Forum'una Türkiye'den katılan tek işçi sendikasıdır. Dr. Ahmet Atılgan'ın ciddi bir araştırma sonunda yazdığı "Bir Kamu Su İşletmesi Başarı Öyküsü: KOSKİ Örneği" adlı kitabı Mayıs 2011'de Türkçe ve İngilizce olarak yayımlamıştır.Kültürel faaliyetlere destek vermektedir. Üyelerinin üniversite öğrencisi olan çocuklarına burs vermektedir. Kadın Komitesi, Kültür ve Sanat Komitesi, Engelliler Komitesi, Gençlik Komitesi gibi komiteler kurmuştur. Şiirler, araştırmalar, derlemeler, bilimsel kitaplar yayımlamaktadır. Ünlü karikatürist Yalçın Turgut Balaban'ın çizdiği Hakları ve Özgürlükleri ile İnsan konulu karikatür albümü de bunlar arasındadır. Okavango DeltasÄ± Okavango Deltası ya da Bataklığı, Botsvana'da dünyanın denize dökülmeyen en büyük iç deltasıdır. Deltayı besleyen ana kol^, Angola'dan çıkan Okavango Nehri'dir. Okavango Deltası'nı 1848'de ilk gören Avrupalı, İskoç misyoner ve kâşif David Livingstone'dur. Kurak bir iklime sahip olan delta, yılın en sıcak dönemlerinde, yılda bir kez Angola’nın kuzeyinden gelen sel ile birlikte Afrika’nın en büyük vahasına dönüşür. Gelen sel suları, Angola’nın ekimde başlayıp nisana kadar süren yağmurlarıyla beslenerek, Okavango Deltası'na doğru ilerler ve temmuz ayında deltanın sonuna kadar ulaşır. Kurak dönemde ortalıkta gözükmeyen kurbağalar, yayın balıkları ve filler ortaya çıkar. Diğer birçok hayvan da sürüler halinde bu bölgeye göç ederler. Okavango Deltası'nda yaklaşık 200.000 memeli bulunur. Bunların bir kısmı sürekli deltada bulunsa da, büyük çoğunluğu geçici olarak gelir ve giderler. Yazın gelmesiyle beraber, bölgeden ayrılsalar da suyun gelmesiyle beraber göç ederler. Yalnızca birkaç hafta içinde kurak olan bölge, canlı bir deltaya dönüşür. Temmuz ayının gelmesiyle, çeşitli balıklar ve Nil timsahı da Okavango Deltası içinde gözlemlenebilir hale gelmektedir. Delta her yıl binlerce turist ağırlamaktadır. Bu bölgede basit kampların dışında, lüks oteller de bulunmaktadır. Bu deltaya gelen sular, hiçbir denize dökülmez ve buna rağmen bu delta bir süre sonra suların %95'inin sıcaklıkla beraber buharlaşması ve atmosfere karışması sonucu tekrar aynı kurak hale döner. Delta, 2014 yılında Dünya Mirası listesine dahil edilmiştir. Hollywood Bulvarı üzerindeki yıldızların listesi Bu liste Hollywood Bulvarı üzerindeki yıldızların bulunduğu bir listedir. Bu listede Tüm Yıldız isimleri belirtilmektedir. OperationStar OperationStar, bir Game Creator'dır ve Chris Jones'in kurduğu Adventure Game Studio ya da kısa ismiyle AGS dediğimiz programda 2006'dan beri oyun yapımı ile uğraşmaktadır. Çıkardığı birçok oyun İnternete sunulup güzel yorumlar alınmıştır. Başta adı "Ooops Story Enterteinment"dı fakat uzun uğraşımlar sonra Ooops kapatıldı ve onun yerine OperationStar Game Creator kuruldu. İlk oyunu olan "Zoo'dan Kaçış"ı birçok hatası nedeniyle İnternete sunmadı. Sonra " Okuldan Kaçış " oyununu kurdu ve oyun çok amatörce olmasına rağmen beğenildi. Şimdiye kadar en çok oyun projelerini 2007 yılında yapmıştır. Bunlar gibi birçok oyun yapmış olmasına rağmen en güzel oyun serisi SuperHero ile 3 Kafadarlar olmuştur. OperationStar hala oyun yapımı ile uğraşmaktadır. Sonraki projelerini altta bulabilirsiniz. OperationStar öncelikle "Ooops Story Enterteinment" ve "Ooops Company" olarak farklı isimler taşıdı. 2007-2008 yılları arası OperationStar ismini aldı. İsimini alırken arkada kalan diğer projelerinin izlerini kaybetti. OperationStar'ın ilk oyunu "SAYS: Video Game Series" olmuştur. Daha sonra farklı türlü South-Park karakterinden oluşan oyunlar yapmaya başlar. 2010'un yarısında 3D'li karakterlere başlamayı umuyor. En son olarak çıkan ismi ise X-OperationStar'dır ya da X-treme OperationStar olarak da bilinir. İlk karakter uygulamasını AGS'nin karakteri olan ROGER ile başlatmıştır. Roger'ı Zoo'dan Kaçış oyununda kullanmıştır ve daha sonra packlerden yararlanmıştır. Marliy PACK çok tutmamıştır bu yüzden RON PACK'i kullanmaya başlar ron packte ROGER'ın gelişmişi ve daha yüzlerce karakter bulabiliyorsunuz. Daha sonra SP-Studio'yu (South Park Studio) kullanarak karakterlere başlamıştır. 2006 OyunlarÄ± : 2007 OyunlarÄ± : 2008 OyunlarÄ± : 2009 OyunlarÄ± : 2009 Projeleri : 2010 Projeleri : World of Warcraft: Wrath of the Lich King "Ana başlıklar: Warcraft", "World of Warcraft", "" World of Warcraft: Wrath of the Lich King, MMORPG türündeki "World of Warcraft" için Blizzard Entertainment tarafından The Burning Crusade eklentisinden sonra yayınlanmış ikinci genişleme paketidir. 13 Kasım 2008 tarihinde piyasaya sürülen ürün, 24 saat içinde tükenerek büyük bir rekora imza atmıştır. Eklentiyle gelen başlıca oyun değişiklikleri şunlardır: verilen bölgedeki görevleri tamamlayarak kazanabilirler. Lich King tarafından özel olarak yetiştirilen Death Knight sınıfı oyunun ilk "kahraman" sınıfıdır. Oyun hikâyesine göre, Death Knight'lar, Lich King tarafından yönetilen savaşçılardır ve tek bir amaçları vardır: Azeroth'u yok etmek. Özel açılış görevleri sırasındaki Light's Hope Chapel savaşından sonra Lich King yenilir ve onun kontrolünden çıkan Death Knight'lar "Knights of the Ebon Blade" birliğini oluştururlar ve Lich King ile mücadelede Alliance ve Horde birliklerine yardımcı olurlar. Hesabını Wrath of the Lich King'e yükselten oyuncular seviye 55'ten başlayan yeni Death Knight karakterlerini oluşturabilmektedir (her bir sunucuda yalnızca bir tane Death Knight açılabilir ve oyunucunun daha önceden minimum seviye 55 karakterinin bulunması şarttır). Diğer yeni açılan karakterlere göre daha güçlü olan Death Knight karakterleri, ihtiyaç duydukları yetenek puanları, ekipman ve parayı seviye 58'e kadar "Eastern Plaguelands: The Scarlet Enclave" adı verilen özel bir bölgedeki görevleri yaptıktan sonra elde edebilmektedirler. Hem Alliance hem de Horde altındaki tüm ırklarda Death Knight sınıfı karakter açılabilir. Death Knight sınıfı karakterler, mana, energy, rage gibi savaş kaynak sistemleri yerine "rune" adı verilen özel bir sistem kullanmaktadır. Bunun yanında rune kullanıldıkça sahip olunan "runic power" etkisi belirli yeteneklerde harcanmak üzere kullanılabilmektedir. Sarkel Sarkel (Şarkel ya da Sharkil, Hazarca'da "beyaz kale" anlamına gelmektedir) 830'lu yıllar boyunca Bizanslılar ve Hazarlar, Hazarya'daki Aşağı Don Nehri üzerinde (günümüzde Rostov Oblastı'ndaki Tsimlyanskaya şehri yakınlarında) bir sınır karakolu (kale) inşa etmek için işbirliği yapmışlardır. Kazılar sonucu, şehrin 400 m'lik bir uzunlukta ve dörtgen şeklinde olduğu saptanmıştır. Jonathan Shepard'a göre, bu sınır karakolunun veya kalenin inşa edilme nedeni; Hazarların, Macarları ya da Peçenekleri gözetim ve denetim altında tutarak kuzeybatı sınırını korumak istemesidir. 833'te Hazarlar Sarkel Kalesi'nin inşasında Bizanslı mühendislerin yardımını istemek üzere Konstantinopolis'e İmparator Theofilos'e () elçi gönderdiler ve imparator da teklifi kabul etti. Sarkel'in inşasında hem Türkler hem de Yunanlar beraber çalışmışlardır. Ancak tuğlaların üzerindeki Türk damgalarından ve Orta Asya havalisine ait ziraat ve savaş aletlerinden, çalışmada Türklerin rolünün daha baskın olduğu görülmektedir. Sarkel'in genel görünümü dikdörtgendi; dört kulesi, iki kapısı ve bir sığınağı vardı. Bu sınır kalesinin inşaatı 835 ile 838 yılları arasında sona erdi. Wikimedia projeleri listesi Wikimedia Foundation, merkezi Amerika Birleşik Devletleri'nin Kaliforniya eyaletine bağlı San Francisco kentinde bulunan ve kâr amacı gütmeyen bir kuruluştur. Vakıf Haziran 2003'te Jimmy Wales tarafından kurulmuştur. Vakfın genel müdürlüğünü Mart 2016'dan bu yana Katherine Maher üstlenmiştir. Vakıf aşağıda sıralanan 23 projeyi yürütmektedir. Bunlardan 11'i içerik projesi olup diğer projeler destek, eşgüdüm ve geliştirme amaçlı kullanılmaktadır. Kuruluşun en popüler projesi 2008 yılında en büyük ansiklopedi dalında Guinness Dünya Rekoru sahibi olan Vikipedi'dir. Mombasa Mombasa, Kenya'nın ikinci büyük şehri ve Kenya'da Coast ilinin merkezi. Ülkenin başlıca limanıdır. Hint Okyanusunun kıyısındaki bir körfezde yer alan mercan adasının üzerinde kurulmuştur. Aynı zamanda bir turizm merkezi olan Mombasa'nın yüzölçümü 14.5 km²'dir. Ve Perde Ä°ndi Bedel GeÃ§iti Bedel Geçiti, (Kırgızca: Бедел арт, "Bеdеl аrt") Kırgızistan ve Çin'in Sincan eyaleti sınırı arasındaki Tanrı Dağları silsilesinde ortalama deniz seviyesinden 4284 metre yüksekteki bir dağ geçididir. Kırgızistan yer adlarında art “"dağ geçidi"” karşılığında kullanılmakla birlikte günümüz Kırgızcasında "aşuu" ve "bel" sözleri işletilmektedir. Bir tarafı çok yüksek diğer tarafı uçurum olan coğrafi şekillerin adlandırılmasında kullanılmaktadır. Divân-ı Lügati't-Türk'te; "بدل ارت "Badal art" "Uç ile Barsgan arasında sarp bir yer, bir tepe."" şeklinde tanımladığı bu dağ geçididir. Eski Türkçede ""art"" "Sırt, dağ beli ve sırtı; sarp yer, yokuş, boyun, tepe" anlamındadır. Tarihsel olarak, Bedel geçiti Çin ile Orta Asya arasında İpek Yolu ticaret güzergâhında büyük hizmet vermiştir. Dağ geçiti Çin'i Issık Gölü'nün güney kıyısındaki küçük bir kasaba olan Barsgan'na bağlar. 30 Temmuz 1916 yılında Urkun isyanında söylendiğine göre Rus güçlerinden kaçıp Bedel Geçiti üzerinden Çin'e geçmek isteyen 100,000 Kırgız ölmüştür. Rus kaynakları ise isyanda, 3,000 insanın yaşamlarını yitirdiklerini iddia ederler. Teach-In Teach-In; Getty Kaspers, Chris de Wolde, Ard Weenink, Koos Versteeg, John Gaasbeek ve Ruud Nijhuis'in oluşturduğu Hollandalı müzik grubudur. Grup, 1975 Eurovision Şarkı Yarışması'nda Hollanda adına yarıştı ve ülkeye birincilik getirdi. 1967 yılında kurulan grup, 1975 yılından itibaren farklı bir kadroyla devam etti. Grup, 1971 yılında yapımcı ve besteci Eddy Ouwens ile birlikte kayıtlarını yaptı. 1974 yılında grubun listelerde ilk on beşe girmeyi başaran üç şarkısı bulunmaktaydı. Grubun Eurovision şarkısı "Ding-A-Dong", tüm Avrupa listelerinde boy gösterdi. Grup, 1969'da Enschede'de kuruldu. Grubun ilk kadrosu Hilda Felix (vokal), Henk Westendorp (vokal), John Snuverink (vokal, gitar), Frans Schaddelee (bas gitar), Koos Versteeg (vokal) ve Rudi Nijhuis (bateri)'ten oluşmaktaydı. 1972'de grupta Koos ve Rudi grupta kaldı. Grubun geri kalanı Getty Kaspers (vokal, 1976'da solo), John Gaasbeek (bas gitar, 1976'da ayrıldı), Chris de Wolde (gitar) ve Ard Weeink (1976'da ayrıldı)'ten oluşmaktaydı. Grubun 1976'da yeni kadrosunu ise Hans Nijland (bas gitar, 1977'de yerine Nick de Vos getirildi), Betty Vermeulen (vokal) ve Marianne Wolsink (vokal) oluşturuyordu. Charles Eastman Charles Alexander Eastman "(d. 19 Şubat 1858, Ohiyesa - 8 Ocak 1939)", Amerika yerlisi bir doktor, fizikçi, sosyal reformcu. Politika da aktifti. Kızılderili haklarını savunmuştur ve Boy Scouts of America'nın kurulmasına yardım etmiştir. "Ohiyesa" Redwood Falls, Minnesota yakınlarında bir rezervasyonda doğmuştur. Dakota dilindeki adı Ohíye S’adır. İsminin Türkçe karşılığı 'Galip'tir. Sonraları kabilesini bırakıp şehre göçen Many Lightnings ve Mary Nancy Eastman'ın oğludur. Beş kardeşin arasında en küçüğüdür. Gençliğinde 'Ohiyesa' ismini midilli yarışlarında kazanmıştır. Şef Oturan Boğa (Tatanka İyotaka) ve Şef Çılgın At (Tȟašúŋke Witkó)'ın 3500 kişilik bir Siu ordusuyla 7. süvari alayını darmaduman ettiği savaşta bir tüy kazanmıştır. Erken gençliğinde babası onu okuması için şehre getirmiştir. Okulda yerli isimlerini kabul etmeyen öğretmeni Ohiyesa'ya Hristiyan isimleri kitabından bir isim seçmesini istemiştir fakat Ohiyesa kitabı sertçe kapatmıştır. Bir gün öğretmeni bir şefin ismini yanlış söylemiş Ohiyesa da bunun şefin onurunu zedelediğini düşünüp söz istemiş öğretmeni de ona; ""Size ne diye hitap edeyim?"" demiştir. Bunun karşılığında şefin onurunu 'kurtarmak' isteyen Ohiyesa, "Charles" demiştir. Sonraları da annesinin soyadı olan Eastman soyadını kendine seçmiştir. Dartmount Koleji ve Boston Üniversitesi'ni başarıyla bitirip doktor oldu. Başlarda Kızılderililerin haklarını rezervasyonları büyüterek ve iyileştirerek daha iyi sağlayacağını düşünmüştür. Daha sonraları tanıştığı Elaine Goodele'ın Pine Ridge Siu Rezervasyonuna gidince şartların berbat olduğunu, aynı anda boğmaca ve kızılderililer için öldürücü nitelikte 2 hastalığın daha yaygın olduğunu görmüştür. Ayrıca rezervasyonlardaki yetkililerin Kızılderililere hayvan muamelesi yaptığını da görmüştür "(Pine Ridge Rezervasyonu o dönemde en iyi şartlardaki rezervasyondu!)". Onun doktorluk yaptığı zaman içinde Wounded Knee deresi yakınlarında bir Şaman'ın dediğine göre ölüleri geri getiren bir dans yaptıkları için kış ortasında katledilmişlerdir. Aynı zamanda da "Oturan Boğa" evinden zorla çıkarılmaya çalışılmış ve zamanında beraber savaştığı bir kızılderili polis tarafından kazara vurulmuştur. Bu da Wounded Knee katliamının yaşanmasına sebep olmuştur. Bu olaydan sonra hayatını Kızılderili haklarını savunmak için harcamıştır. Salomé Maria Rosa Marco (d. 21 Haziran 1943, Barselona), bilinen adıyla Salomé, İspanyol-Katalan şarkıcı. 1969 yılında Madrid'de düzenlenen Eurovision Şarkı Yarışması'nda, Aniano Alcalde'nin yazıp Maria José Cerato'nun bestelediği sekiz farklı dildeki "Vivo Cantando" şarkısını seslendirdi. O yıl, birinciliği Birleşik Krallık, Fransa ve Hollanda ile paylaştı. Ayrıca, "Vivo Cantando" teklisinin B yüzündeki "Amigos, Amigos" şarkısı da 1969'da İspanya Ulusal Finali'nde ikinci oldu. Aslan GÃ¼ner Aslan Güner (d.1948, Akçaabat, Türkiye), Türk asker. 1967 yılında Kara Harp Okulu'ndan, 1968 yılında Topçu ve Füze Okulu'ndan mezun oldu. 1976 yılına kadar Türk Kara Kuvvetleri'ne bağlı çeşitli birliklerde Batarya Subaylığı, Takım ve Batarya Komutanlığı yaptı. 1978 yılında Kara Harp Akademisi'nden mezun oldu. Kurmay Subay olarak; 4. Kolordu Komutanlığı'nda Karargâh Subaylığı, 28. Motorlu Piyade Tümeni Lojistik Şube Müdürlüğü, Kara Harp Akademisi'nde Öğretim Üyeliği, Napoli'de Güney Avrupa Müttefik Kuvvetleri Komutanlığı (AFSOUTH) Plan Prensipler Başkanlığı'nda Karargâh Subaylığı, Kara Kuvvetleri Tayin Daire Kurmay Şube Müdürlüğü, Cumhurbaşkanı Başyaverliği ve Cumhurbaşkanlığı Muhafız Alayı Komutanlığı görevlerini yürüttü. 1994 yılında Tuğgeneral rütbesine terfi etti. Tuğgeneral rütbesinde, 51. Piyade Tugay Komutanlığı, Genelkurmay Teknoloji Savunma Araştırma ve Silahlanma Daire Başkanlığı ve Genelkurmay Eğitim ve Teşkilat Daire Başkanlığı görevlerinde bulundu. 2000 yılında Tümgeneral rütbesine terfi etti. Tümgeneral rütbesinde, Genelkurmay Genel Sekreterliği, Zırhlı Birlikler Okulu ve Eğitim Tümen Komutanlığı görevlerini yürüttü. 2004 yılında Korgeneral rütbesine terfi etti. Korgeneral rütbesinde Genelkurmay İstihbarat Başkanlığı ve 4. Kolordu Komutanlığı görevlerinde bulundu. 2008 yılında Orgeneral rütbesine terfi etti ve Kara Kuvvetleri Kurmay Başkanlığı görevine atandı. 2009 yılında Genelkurmay II. Başkanlığı görevine, 2011 yılında da Harp Akademileri Komutanlığı görevine atandı. 2012 yılında emekli oldu. Kristi Yamaguchi Kristine Tsuya "Kristi" Yamaguchi- Hedican (doğum. 12 Temmuz 1971) Amerikalı buz patenci. Teklerde 1992 Olimpiyat şampiyonu ve 1991-1992 yıllarında iki kez Dünya şampiyonudur. 1988 yılında teklerde ve Rudy Galindo ile birlikte çiftler kategorisinde Dünya Gençler Şampiyonu oldu. 1989 ve 1990 yıllarında çiftlerde ABD Ulusal Şampiyonu olan Yamaguchi 1992 yılında kadınlarda bu unvanı elde etmiştir. 20 Mayıs 2008'de Yamaguchi, partneri Mark Ballas ile birlikte Dancing with the Stars'ın altıncı sezonunda şampiyon oldu. Yamaguchi Rudy Galindo ile birlikte 1986'da ABD Gençler şampiyonu oldu. İki yıl sonra teklerde ve çiftlerde 1988 Dünya Gençler şampiyonluğuna ulaştı. Galindo ayrıca teklerde 1987 Dünya Gençler şampiyonasını kazanmıştı. 1989 ve 1990 yıllarında Yamaguchi ve Galindo büyüklerde ABD Ulusal şampiyonu oldu. Yamaguchi ve Galindo birlikte çiftlerde yarışmalarına rağmen ikisi de teklerde de yarışmaktaydı. Bu onların yan yana atlayışlarında daha zorlu elemanlar yapabilmelerine olanak sağlıyordu. Yan yana üçlü flip gibi hâlen en iyi takımların bile yapamadığı atlayışları yapan çift ayrıca ters yönlerden dönüş ve atlayış yapmaktaydı. 1990 yılında Yamaguchi tekler kariyerine yoğunlaşmak istemesi sebebiyle ikili ayrıldı. Galindo'da bundan sonra 1996 ABD şampiyonu ve 1996 Dünya üçüncüsü olmuştu. Ağaçkakan Ağaçkakan (Picus), ağaçkakangiller (Picidae) familyasından ağaçların kabuklarını gagalayarak altlarında gizlenmiş tırtıl ve böceklerle beslenen, sivri gagalı kuş türlerinin ortak adı. Ayakları dörder parmaklıdır. İkisi öne ikisi arkaya yönelmiştir. Keskin ve çengelli tırnaklarıyla ağaç gövdelerine sımsıkı tutunur. Dik ve sivri tüylerden meydana gelen, kıvrılmayan güçlü kuyruğunu da destek olarak kullanır. Kısa sıçramalarla ve hızla ağaç gövdelerine tırmanırlar. Renkleri çeşitli olup, boyları cinslerine göre 9 ile 50 cm arasında değişir. Çok ürkek olduklarından tenha orman, park ve bahçeleri tercih ederler. Çoğunlukla ağaçlarda gagaları ile oydukları yuvalarda barınırlar. Ağaçkakanların boyun kasları çok gelişmiştir. Beyinleri, güçlü kafatası kemikleriyle örtüldüğünden, gagalarıyla yaptıkları darbe sarsıntılarından korunurlar. Uzun, sert ve kuvvetli gagalarını bir keski (iskarpela) gibi kullanarak, ağaç kabuklarını didiklerler. Kabukların altında yaşayan tırtıl ve böcekleri bulup yerler. Ağaçkakanların dili uzun ve solucana benzer olup, hızla, gaga ucundan daha uzağa uzanabilir. Dilin dibi, ileri gidip gelebilen kıkırdaklı bir kısma bağlıdır. Bunun sayesinde dil rahatça ileri uzanıp çekilebilir. Ucu yapışkan ve kancalı olan dili ile, tırtıl ve böcekleri zıpkınlayarak kabuk altındaki galerilerinden çekip alırlar. Bazı çeşitlerinin dil ucunda ince, sert, dikencikler de vardır. Ağaçkakan, gagasıyla ağaç gövdesine belli aralıklarla vurur. Yansıyan sesleri değerlendirerek kabuğun hangi noktasında tırtıl bulunduğunu keşfeder. Böylece boşuna delme zahmetinde bulunmaz. Ağaçkakanların kabuk altlarındaki böcekleri görmeden yerlerini kesin olarak tespit edebilmeleri merak konusudur. Ağaçkakan, yuvasını ağaç gövdesine oyduğu boşluğa yapar. Yuvanın büyüklüğü ağaçkakan türüne göre değişir. Küçük türler daha küçük yuvalar yaparlar. Bu yuvalar boşaldığında, içlerine mavi kuş, baştankara ya da sıvacıkuşu gibi başka kuşlar yerleşir. Eşleşme devrelerinde kuru ağaç dallarını gagalayarak çıkardıkları tik-taklarla karşı cinslerini çağırırlar. Dişileri, 2-3 adet beyaz yumurta yumurtlarlar. Eşler, 16-18 gün kadar sırayla kuluçkaya yatar. Yavruların bakımıyla daha çok erkek ağaçkakan ilgilenir. Ağaçlara zarar veren tırtıl, böcek ve kurtçukları yedikleri için çok faydalı olan bu hayvanlar, ilkbaharda yeşeren ağaçların kabuklarını odun kısımlarına kadar çember şeklinde didiklerler. Bu da ağaçların kurumasına sebep olduğundan, bahçıvanlar tarafından kovalanırlar. Bu kuşların bir de ceviz, badem gibi sert kabuklu ve iri taneli meyveleri ağaçların, kabuk çatlaklarına sıkıştırıp sonra da içlerini yemek gibi adetleri de vardır. Kutuplar, Avustralya, Madagaskar ve Okyanusta'ki birkaç ada hariç, dünyanın her yerinde yaşar. Onur Bayramoğlu Onur Bayramoğlu (d. 4 Ocak 1990, Eskişehir) Türk futbolcudur. Eskişehirspor'da forma giymektedir. Eskişehir'de dünyaya geldi. Ailenin tek çocuğu olan Onur'un babası ve annesi DSİ'den emekli işçidir. Liseyi Eskişehir Fatih Anadolu Lisesi'nde okuyan Onur futbola 1997'de DSİ Bentspor'da adım attı. 2003'te amatör olarak aynı kulüpte oynamaya devam etti. 2008'de 2. lig takımlarında Bozüyükspor'da profesyonel futbol hayatına başladı. 17 maçta forma giydi ve 2 gol attı. 2009-10 sezonu öncesi dört büyüklerin de transfer listesinde olan Onur, Trabzonspor ile transfer görüşmelerine başladı ancak paranın ödenmesi konusundaki anlaşmalar yüzünden Trabzon'a imza atmaya kadar giden Bayramoğlu imza atmadı. Devreye giren Beşiktaş kulübüne 300.000 TL vererek Onur Bayramoğlu'nu 5 seneliğine renklerine bağladı. Ancak A takımda hiç şans bulamadı ve Beşiktaş A2'da forma giydi. Beşiktaş ile ilk resmi maçına UEFA Avrupa Ligi elemelerinde Vikingur ile deplasmanda oynanan maçta çıktı. İlk lig maçına ise 25 Eylül 2010'da İnönü Stadı'nda Antalyaspor ile oynana maçta çıktı. Bayramoğlu, 90. dakikada Bobô'nun yerine oyuna dahil olmuştu. Tam bir ay sonra 4. resmi maçında ilk kez ilk 11'de sahaya çıktı. 2 kupa maçında da Bernd Schuster tarafından görev verilen Onur, geçirdiği bir sakatlık nedeniyle Aralık ayında takımdan ayrı kaldı. İkinci yarı hazırlık kampına dahil edilen Bayramoğlu, zaman zaman A takımda zaman zaman da Beşiktaş A2 forması giydi. 4 maç Türkiye Kupası'nda forma şansı bulan futbolcu, sezon sonunda ilk kupasını kazandı. 2011-12 sezonunda Carlos Carvalhal'lı Beşiktaş'ın A takım kadrosunda yer alamadı ve sezonun ilk yarısını A2 takımında sürdürdü. Beşiktaş'ta forma şansı bulamayan futbolcu, Aralık ayında kulübü ile olan sözleşmesini feshederek, bir başka Süper Lig ekibi Gençlerbirliği'ne transfer oldu. Ancak Gençlerbirliği'nde de fazla forma şansı bulamadı ve yarım sezonda 3 maçta 33 dakika forma giydi. Sonraki sezon sadece Türkiye Kupası'nda forma şansı verildi ve Dersimspor karşısında alınan 7-0'lık galibiyette bir gol kaydetti. Ancak ligde forma şansını yakalayamayınca PTT 1. Lig ekibi Karşıyaka SK'ya kiralandı. Burada da sadece 2 maçta 20 dakika forma giydi. Sezon sonunda Gençlerbirliği'ne geri dönen futbolcunun sözleşmesi karşılıklı olarak feshedildi. Gençlerbirliği ile yaptığı sözleşmesi biten Onur Bayramoğlu, 26 Temmuz 2013 tarihinde Eskişehirspor'a imza attı. Maç eksiğini tamamlaması için 2. Lig'de mücadele eden eski takımı Bozüyükspor'a kiralandı. Yarım sezonda 15 maça çıkan futbolcu 2 gol kaydetti. Bu performansı nedeniyle normalde bir sezon süren kiralanma sözleşmesi feshedilerek, oyuncu devre arasında tekrar Eskişehirspor'a döndü. 20 numaralı formasıyla Akhisar Belediyespor ile oynanan kupa maçında yedek bekleyen futbolcu, 18 Ocak 2014'te Sivasspor ile oynanan kupa maçında ilk kez Eskişehirspor maçında forma giydi ve ilk maçında golle buluştu. MKE Ankaragucu SK 15 Agustos 2016 da Eskisehirspordan ayrildi MKE Ankaragucu SK ile sozlesme imzaladi. Bozüyükspor forması giyerken 23 Mart 2009'da Rusya ile oynanan iki özel maç için ilk kez U-19 millî takımına çağrıldı ve ikisinde de forma giydi. Ağustos 2010'da ise bu sefer Beşiktaş kadrosundayken Valeriy Lobanovski turnuvası için Türkiye U-20 kadrosuna çağrıldı. Bu iki maçta da forma giydi. Beşiktaş Kıtalararası şehir Kıtalararası şehir, birden fazla kıtada yer alan bir şehirdir. Böylesi bir şehri kıtalararası yapan özellik, 1) kara üzerindeki alanının kıta sınırının iki tarafında yer alması, veya 2) şehrin idarî denetiminde olan bazı adaların, şehrin kurulu olduğu kıtadan başka bir kıtaya ait olmasıdır. Aşağıdaki alfabetik listede kıtalararası şehirlere örnekler verilmiştir: Cape Town, Caracas ve Tokyo'nun kıtalararası sayılması, onlara idarî olarak bağımlı olan uzak ve yaşanmayan adaların şehre aidiyetinin yeterli olmasını gerektirir. Başka bir bakış açısıyla bu adaların coğrafî olarak kıtalararası, ama demografik olarak öyle olmadığı söylenebilir. Almería, kıtalararası olmasını, kendisinden 90 km uzakta, üzerinde bir askeri üs bulunduran bir adayı içermesine borçludur. Diğer dört örnek ise tartışmasız kıtalararası şehirler olup, kıtalararası metropoliten bölgelerin merkezi konumundadırlar. Hershey-Chase deneyi Hershey-Chase deneyleri, 1952 yılında Alfred Hershey ve Martha Chase tarafından yapılan bir dizi deneydi. Bu deneylerin amacı, 1944 Avery-MacLeod-McCarty deneyi ile gösterilmiş olan, DNA'nın genetik materyal olduğunu teyid etmekti. DNA, 1869'dan beri biyologlarca bilinmesine rağmen çoğu kişi kalıtım bilgisinin proteinlerce taşındığına inanıyordu. Hershey ve Chase deneylerinde bir virüs olan T2 fajı kullandılar. Fajın yapısı bir süre önce elektron mikroskobu aracılığıyla gösterilmişti. Fajın, sadece proteinden bir kabuk ve içindeki DNA'dan ibaret olduğu biliniyordu. Bu faj bir bakteriye bağlanıp içine genetik malzemesini enjekte ederek onu enfekte eder. Bunun sonucunda bakterinin genetik mekanizmaları yeni virüsler imal etmeye bağlar. Deneyciler, ilk deneylerinde faj DNA'sını radyoaktif Fosfor-32 ile işaretlediler (fosfor elementi DNA'da bulunur ama proteinleri oluşturan amino asitlerde yoktur). E. coli bakterisini bu işaretli fajla enfekte ettiler, sonra, blender ve santrifüj kullanarak virüsleri bakterilerden ayırdılar. Radyoaktif elementin virüslerde olmadığını, bakteriye geçtiğini buldular. İkinci bir deneyde, fajları radyoaktif kükürt-35 ile işaretlediler (kükürt, sistein ve metyonin adlı amino asitlerde bulunur). Bu faj bakteriye bağlandıktan sonra hücreler ve virüsler aynı yöntemle birbirlerinden ayrıldı ama bu defa radyoaktif elementin hâlâ fajla beraber bulunduğunu buldular. Bu sonuçlardan bakteriyi enfekte eden genetik malzemenin DNA olduğu çıkarımına vardılar. Hershey "virüslerin genetik yapısı hakkındaki keşifleri için" için 1969 Nobel Fizyoloji veya Tıp Ödülünü paylaştı. Ciconia Ciconia, kuşlar (Aves) sınıfının karinalılar (Carinatae) bölümünün Leyleksiler(Ciconiiformes) takımının Leylekgiller (Ciconiidae) familyasına ait bir kuş cinsi. Orman Kardeşleri Orman kardeşleri, II. Dünya Savaşı ve sonrasında Sovyet işgali altındaki Estonya, Litvanya ve Letonya partizanlarından oluşan Sovyet rejimine karşı direnen gerilla savaşçılarıdır. Polonya, Romanya ve batı Ukrayna'daki Sovyet rejimine direnen anti-Sovyet direnişçi gruplarına benzerlik gösterir. 1940-1941'de Baltık devletleri Almanya tarafından işgal edildikten sonra 1944-1945'te Sovyetler Birliği tarafından işgal edildi. Stalinizm baskıları ilerleyen yıllarda daha da ağırlaşmasıyla, bu ülkelerde yaşayan 170.000'den fazla insan daha iyi kamufle olmak ve saklanmak amacıyla sık ormanlara çekilerek anti-Sovyet direnişini başlattılar. Yavru Kartal Dergisi Yavru Kartal Dergisi Beşiktaş Jimnastik Kulübü'nün çocuk taraftarlara yönelik olarak çıkartığı dergidir. Ağustos 2004'ten beri aylık olarak yayınlanmaktadır. Yavru Kartal Dergisi bir kulübün çocuk taraftarlarına yönelik çıkarttığı ilk ve tek dergidir. 1 Ağustos 2011 tarihinden itibaren Beşiktaş Dergisi ile birlikte satışa sunuluyor. Yavru Kartal Dergisi'nde her ay dergi abonelerinden oluşan "Yavru Kartal Çocuk Kulübü" üyesi iki kişi, Beşiktaşlı futbolcularla röportaj yapıyor. Çizdikleri resimlerle, gönderdikleri soru ve mektuplarla yayına katkı sağlıyor. Kulübün tarihi çizgi-roman olarak onların ilgisine sunuluyor. Hasan Iğsız Hasan Iğsız (1946, İstanbul), Türk asker. 1966 yılında Kara Harp Okulu'nu, 1967 yılında İstihkam Okulu'nu tamamladı. 1967-1974 yılları arasında Türk Kara Kuvvetleri'ne bağlı çeşitli birliklerde Takım Komutanlığı yaptı. Kara Harp Akademisi'nden 1976 yılında mezun oldu. Kara Harp Akademisi'nde öğretim üyeliği, Brüksel'deki Uluslararası Askeri Karargahı (IMS) Plan Prensipler Dairesi'nde Plan Subaylığı, Genelkurmay Personel Dairesinde General-Amiral Şube Proje Subaylığı ve Şube Müdürlüğü ile Cumhurbaşkanlığı Muhafız Alayı Komutanlığı görevlerinde bulundu. 1993 yılında Tuğgeneral rütbesine terfi etti. Bu rütbede Kara Kuvvetleri Tayin Daire Başkanlığı ve 16. Zırhlı Tugay Komutanlığı yaptı. 1997 yılında Tümgeneral rütbesine terfi etti. Bu rütbede 1997-2001 arasında Jandarma Asayiş Komutanlığı Yardımcılığı, Kara Kuvvetleri Personel Başkanlığı ve Belçika Mons'a Millî Askeri Temsil Heyeti (NMR) Başkanlığı görevlerinde bulundu. 2001 yılında Korgeneral rütbesine terfi etti. Bu rütbede Genelkurmay Personel Başkanlığı, 5. Kolordu Komutanlığı ve Kara Kuvvetleri Lojistik Komutanlığı görevlerini yürüttü. 2006 yılında Orgeneral rütbesine terfi etti ve 2. Ordu Komutanı olarak atandı. 30 Ağustos 2008 tarihinde Genelkurmay II. Başkanı görevine 30 Ağustos 2009 tarihinde de 1. Ordu Komutanlığı'na atandı. 2010 yılında Genelkurmay II. Başkanlığı döneminde hükûmet aleyhinde yayın yapan psikolojik harekat amaçlı web siteleri kurdurduğu iddiasıyla başlatılan bir soruşturma nedeniyle atanmasının beklendiği Kara Kuvvetleri Komutanlığı görevine atanmadı ve emekliye sevk edildi. 8 Ağustos 2011 tarihinde hakkında İstanbul 13. Ağır Ceza Mahkemesi tarafından yakalama kararı çıkarıldı. 10 Ağustos 2011 tarihinde tutuklandı ve Metris Cezaevi'ne gönderildi. 5 Ağustos 2013 tarihinde İstanbul 13. Ağır Ceza Mahkemesi tarafından karara bağlanan Ergenekon davasında müebbet hapis cezasına çarptırıldı. Anayasa Mahkemesi'nce verilen 'hak ihlali' kararının ardından 10 Mart 2014 tarihinde tahliye edildi. Hakkındaki kararın temyiz incelemesini yapan Yargıtay 16. Ceza Dairesi 21 Nisan 2016'da, İstanbul 13. Ağır Ceza Mahkemesi tarafından verilen kararı bozdu. Lenny Kuhr Lenny Kuhr (d. 22 Şubat 1950, Eindhoven, Noord-Brabant), Hollandalı şarkıcı ve söz yazarı. 1967 yılında Fransızca geleneksel şarkılar söyleyerek kariyerine başladı. 1969 yılında Hollanda'yı Eurovision Şarkı Yarışması'nda temsil etti ve birinciliği Birleşik Krallık, Fransa ve İspanya ile paylaştı. 1972 yılında Georges Brassens'in gösterilerinde sergilediği "Jesus Christo" adlı şarkı ile Fransa listelerinde bir numaraya ulaşan Kuhr'un Hollanda'daki en büyük hiti 1980'de Fransız grup les Poppys ile birlikte seslendirdiği "Visite" şarkısı oldu. Çeşitli albümlere imza atan Kuhr, bu albümlerle listelerde önemli başarılar kazandı. Lenny Kuhr, Museviliğe geçti ve İsrail'de yaşamaya başladı. Rob Frank ile evlidir ve önceki evliliğinden iki kızı vardır. Erdal Ceylanoğlu Erdal Ceylanoğlu, (1945, Kayseri), Türk asker. Eski Türk Kara Kuvvetleri komutanı. 1961 yılında Selimiye Askeri Ortaokulu'ndan, 1964 yılında Erzincan Askeri Lisesi'nden, 1966 yılında Kara Harp Okulu'ndan, 1967 yılında Piyade Okulu'ndan mezun oldu. 1974 yılına kadar Türk Kara Kuvvetleri'ne bağlı çeşitli birliklerde takım komutanlığı yaptı. 1976 yılında Kara Harp Akademisi'nden mezun oldu. Ardından Kurmay Subay olarak; Kara Harp Okulu'nda Bölük Komutanlığı, Kara Harp Akademisi'nde Öğretim Üyeliği, 4. Zırhlı Tugay Kurmay Başkanlığı, Kara Kuvvetleri Komutanı Özel Sekreterliği ve Kıbrıs Türk Kuvvetleri Alay Komutanlığı görevlerini yürüttü. 1992 yılında tuğgeneral rütbesine terfi etti. Bu rütbede Kara Kuvvetleri Eğitim ve Okullar Daire Başkanlığı ile 39. Mekanize Piyade Tugay Komutanlığı görevlerinde bulundu. Akabinde 1996 yılında tümgeneral rütbesine terfi etti. Bu rütbede Zırhlı Birlikler Okulu ve Eğitim Tümen Komutanlığı, Kara Kuvvetleri Eğitim ve Doktrin Komutan Yardımcılığı ile Kurmay Başkanlığı, son olarak Millî Güvenlik Akademisi Komutanlığı görevlerini yürüttü. korgeneral rütbesine 2002 yılında terfi etti. Bu rütbede Jandarma Asayiş Komutanlığı, Jandarma Asayiş Kolordu Komutanlığı ile Kara