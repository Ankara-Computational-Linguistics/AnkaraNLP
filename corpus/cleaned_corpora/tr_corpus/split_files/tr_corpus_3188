şeyi yaptığı, her türlü yalanı söylediği için çok da zor olmuyor. İnsanların kendi amaçları uğruna başkalarının hayatlarını yönlendirmeye çalışmaları hem kendilerine hem de karşılarındaki insana yapacakları en büyük kötülüklerden biridir bence. Kendi hayatınızı bir amaç uğrunda harcıyorsunuz, ama alkışları toplayan kişi siz değil bir başkası oluyor. Ben olsam hayatımı adadığım şeyin sonunda alkışlanan kişi olmak isterdim. Başkasının alkışlanacağı bir başarı için de hayatımı adamazdım. Karşı taraf içinse bu durum kendi hayatına müdahale edildiği için insanın özgürlüğünü kısıtlayan bir şey olmaktan öteye gitmiyor. Bazen insanların başkalarının hayatına karışmasını, onların iyiliği için yalan söylemek zorunda kaldığını bile düşünürüz. Öyle gösterirler çünkü etraflarındaki insanlara. Yalan söyleseler bile bunu tamamen iyi niyetle yaptıklarını söylerler. Ama başka insanlar hayatımıza müdahale ettiği anda, hele ki istediğini yapmanız işi size yalan söylemeye kadar götürdüyse, bunun arkasında bir şey aramak gereklidir diye düşünüyorum. İnsanlar asla iyilik için yalan söylemezler, çok iyilik yapmak isteseler sonuna kadar dürüst davranırlar. Beni en çok şaşırtan da insanların hedeflerine ulaşmak için yapacakları şeylerin bir sınırının olmaması. Yalan söylemeleri, insanların hayatlarına karışmaları, hatta amaçları uğruna başka insanların hayatlarına kast etmeleri. Beni en çok üzen, genelde bu durumlarda katilin kendini masum göstermesi ve insanların da ona inanması oluyor. Dizilerde, filmlerde bu sahnelerle o kadar çok karşılaşıyoruz ki; etrafımızdaki insanların her birinden şüphelenmekte haksız sayılmamalıyız bence. Bu kitapla ilgili benim sevmediğim tek şey çok fazla kişi ve yer isminden bahsediliyor olmasıydı. Bir davet tasvir edilirken ortamda bulunan herkesin adı ve kimle konuştuğu detayı veriliyordu. Bu isimlerden çoğu gerçek hayatta da yaşamış oyuncular olsalar da bu kadar çok ismin verilmesinin kitabın okunmasını zorlaştırdığını düşünüyorum. Bunun yanında sevdiğim detaylardan biri ise bir yılın hangi yıl olduğunu belirtmek için o yıl popüler olan şarkının söylenmesiydi. Her ne kadar o şarkıları bilmesem de bende şarkıya açıp bakma isteği uyandırdı ve zamanı gözümde daha iyi canlandırmamı sağladı. Bu kitap insanların kendi amaçlarına ulaşmak için başka insanların hayatlarını nasıl kullandıklarını görmemi sağladı. Bu noktada beni asıl düşündüren şey suçun kimde olduğu. Sürekli olarak başkalarının hayatına karışan insanda mıdır suç, yoksa kendi hayatının her alanına karışılmasına izin verende midir? Bu sorunun cevabını bilmiyorum ama kendi hayatına karışılmasına izin verenin en ağır bedeli ödediğini biliyorum. Ayten Gürbüz 21302724 02.03.2015 BİR FELSEFE OLARAK KAYIP ZAMANLAR Hangi kitap hakkında yazı yazsam diye düşünürken Daniel Defoe’nin Robinson Crusoe kitabı geldi aklıma. Ne çok sevmiştim bu kitabı... Umut doluydu bu kitap. Issız bir adaya düşüp on iki sene kimsenin yüzünü görmeden yaşamak her insanın harcı olmasa gerek. Yalnızlık ve umutsuzluk sarardı beni, acısız bir şekilde ölmenin bir yolunu arardım ıssız bir adaya düşseydim. Ancak Robinson Crusoe’un hayatı ilham doluydu. Adasını yamyamlara karşı savunan bir yerli de oldu zengin bir İngiliz de, köle de oldu idealist bir genç de... Hayatı boyunca dünyanın farklı yerlerinde çok farklı koşullarda yaşadı Robinson. Robinson dünya üstündeki birçok kişiydi. Birçok kişiyle aynı hayatı paylaşmıştı. Hayatı çok daha farklı açılardan gözlemlemişti. Aslında bir bakıma şanslıydı da, bizden çok daha fazla yaşamıştı. Tek düze değildi hayatı her anını yaşanmıştı o. Oysa benim daha 19’umda ne kadar çok yaşanmamış zamanım vardı. Günlerce evin içinde boş boş oturduğum ya da durmadan çalıştığım kayıp zamanlar... Mesela geçen dönem bir öğle arası uykusu kadar hızlı geçmişti. Hiçbir şey yapmamıştım çünkü masa başında saatlerce oturup ders çalışmak dışında. Arkadaşlarımla buluşma sayım bir elin parmaklarını geçmiyordu. Yarıyıl tatilinde üniversite nasıldı diye soranlara verebileceğim bir cevap yoktu. Dönemin başında bir havuza dalmışım da su yüzeyine çıktığımda bir dönem geçmiş gibi hissediyordum. Kayıp zamanlar yaşamıştım sadece. Kayıp zaman nedir diye sorarsanız eğer, bu bir toplum tarafından sindirilmiş felsefik bir yaşam biçimidir(!) Şimdilik bu topluma “Koyun Toplumu” diyelim Bu çok felsefik yaşam biçimi hakkında bir şeyler öğrenmek istiyorsanız eğer bu yazıyı okumaya devam etmenizi şiddetle tavsiye ederim. Öncelikle gerekmedikçe evden dışarı çıkmayın. Olur da okul iş gibi benzeri durumlarda evden çıkmak zorunda kalırsanız hemen evinize geri dönmek için fırsat kollayın. Çünkü dışarda kalırsanız yeni biriyle tanışırsınız onunla sohbet edeceğim derken yeni bakış açıları falan öğrenirsiniz sonra çok kötü olur benden söylemesi ya da biraz yürüyüş yapayım dersiniz karşınıza bir tiyatro ilanı çıkar sizin de ilginizi çeker dayanamaz bilet alırsınız iki güler eğlenirsiniz tüm felsefe yerle bir olur. Siz evinize dönün olabildiğince kabuğunuzda kalın aman sakın kırmayın o kabuğu. İnsanlar buluşalım dedi mi güler yüzle tabii diyin ama buluşmayın belki beş sene sonra evinize doğru yürürken karşılaşırsınız 5 dk konuşuverirsiniz yeter o. Hem evde yapabiliceğiniz nice güzel şeyler vardır. Her gün aynı kültürün aynı yemeklerini yiyebilirisiniz. Hepsinin tadını zaten bildiğinizden beğenmeme gibi bir riski yoktur üstelik. Sonra televizyon ve internet “ Koyun Toplumunun” birçok hanesinde mevcuttur (Eğer bu yaşam biçimini benimsemek istiyorsanız hemen edinmeniz gerek bunlardan.) Televizyon ve internet öyle sihirli ve güzeldir ki... Kendinizi kapattığınız o salonunuzda saatlerce zamanın birkaç saniyede geçmesini sağlar, ayrıca göz de yorar akşam uykunuzu getirir iyi olur. Ama asıl güzel yanından bahsetmedim daha. Bir hafta sonrasında o saatlerde ne yaptığınız sorulsa verebileceğiniz hiç bir cevap olmaz, kayıp zamandır çünkü o zaman. Böylece yalan söylemeden gizemli bir kişilik yaratabilirsiniz insanların gözünde bu harika değil mi? Kayıp zaman felsefesini çocuklarına aktarmayı da fazlasıyla benimsemiştir “Koyun Toplumu”. Kısa vadede çocukların belli saatler dışında evden çıkması yasaklanır ki çocuk eve kapanmaya alışsın, sokaklar da kadınları rahatsız eden canavarlara kalsın diye. Düşünsenize eğer herkes dışarı çıkarsa, canavarlar nasıl fink atar sokaklarda. Üstelik ya çocuklar çok güler eğlenirse, alışkanlık haline getirirse arkadaşlarıyla buluşmayı, zamanını gerçekten eğlenerek değerlendirmeyi. Ayrıca “Koyun Toplumu” bir başka harika yöntemi daha vardır çocuklarına kendi felsefelerini empoze etmek için. Bu toplum çocuklarına öyle güzel bir hedef koyar ki hepsi matematikte, Türkçe’de (resim, beden eğitimi gibi diğer gereksiz (!) derslerin ne önemi vardır ki zaten) çok başarılı olup mezun olunca memur olup hemen evlenmek ister. Bu sorgusuz sualsiz herkesin hep ulaşmak isteyeceği (!) ortak hedef “Koyun Toplumundaki” harika uyumun kanıtır. Zaten herkesin aynı derslere yeteneğinin olması gayet doğaldır bu toplumda. Çocuklar bu hedefi tamamladığında ortalama 20-30 sene kayıp zaman yaşamıştır ve Koyun toplumunun felsefesini sindirmiştir. Artık yeni nesile kendi felsefesini aktarmak için hazırdırlar. Böylece Koyun Toplumundaki kimse Robinson Crusoe gibi ıssız bir adaya düşmez... Ferda İrem İskurt 21401649 TURK 101-­‐13 Başak Berna Cordan 16.12.2014 ARKADAŞLIKLAR NE ZAMANDAN BERİ ÇIKAR İLİŞKİSİ OLDU? Merhabalar herkese, Nobel edebiyat ödüllü bir romandan bahsedeceğim bu kez. Aynı zamanda da Dünya klasiklerinden. Çoğu kişi bu “klasikler” lafını duyunca bir anda soğuyup kitabın muhtemelen dünyanın en sıkıcı kitabı olduğunu ve hemen uzak durması gerektiğini düşünüyor. Hemen uyarıyorum. Ben de sürekli kitap okuyan ve bundan zevk alan biri değilim. O yüzden bu düşünceleri hemen kafanızdan atmanızı öneriyorum. Hâlâ romanı belirtmediğimi fark ediyorum –kusura bakmayın-­‐ ve özür dileyerek uzatmadan bağlıyorum konuyu. Bahsedeceğim roman John Steinbeck’in usta elinden çıkmış bir başyapıt: Fareler ve İnsanlar. Eserde Steinbeck hem dönemin Amerika’sını hem de karakterlerin dostlukları ve birbirlerine bağlılığını gözler önüne sermeyi amaçlamıştır. George ve Lennie Büyük Buhran döneminde yaşayan iki gezgin çiftlik işçisidir. George daha aklı başında, kurnaz ve zeki biriyken Lennie çocuk zekâsında ve davranışlarında bulunan zekâ geriliği olan şefkate ve ilgiye muhtaç aynı zamanda olağanüstü bir güce sahip bir karakterdir. Dünyada tek sahip oldukları şey dostlukları ve bir gün kimseye bağımlı olmadan güvenli ve huzurlu bir şekilde yaşayabilecekleri hayalidir. Bu yolculuklarında George Lennie’ye yardım eder, sahip çıkar, onu yalnız bırakmaz ve sorun çıkmasını elinden geldiğince kontrol etmeye çalışır. Birbirlerini, bir diğer deyişle, tamamlarlar. Bu böyle devam eder ta ki kitabın sonuna kadar. Son kısmını İskur t, 2 söyleyip kitabın tüm büyüsünü bozmak istemesem de elimden geldiğince üstü kapalı biçimde düşüncelerimi söylemeye çalışacağım. Hiçbir spoiler duymak istemeyenlere, yazının bundan sonrasına kitabı okuduktan sonra devam etmelerini öneriyorum. Sonra kızmayın... Kitapta en çok gözüme çarpan temalar genel olarak; yalnızlık, arkadaşlık ve bunların yanında Amerikan Rüyasının imkânsızlığı, kadının toplumdaki durumu gibi yan temalar. Okuyan herkesi olduğu gibi beni de en çok etkileyen George ve Lennie arasında arkadaşlıktan da öte kurulan bağ. Başka eleştiri veya blogları okuduysanız fark etmişsinizdir ki çoğu, ikisinin arasındakinin çıkar ilişkisi olduğunu savunuyor. Ben kesinlikle öyle düşünmüyorum. Neden diye sorarsanız öncelikle Lennie’nin bir çıkarının olması veya varsa bile bunu düşünebileceğini ben düşünmüyorum. George için ise Lennie’nin kendisi için fiziksel bir güç olduğunu kimse reddedemez ama George’un Lennie’yi kullanması gibi bir durum söz konusu değil. Kendimi düzeltmek gibi olacak belki biraz ama demek istediğim, ikisinin arasındaki ilişkiyi çıkar olarak tanımlamak bana biraz haksızlık gibi geliyor. Aralarında çıkarlar olabilir ama bu arkadaşlıklarını gölgeleyemeyecek cinsten. Arkadaşlıklarının bir artısı diyebilirim bir şekilde. Daha önce de belirttiğim gibi daha çok birbirini tamamlıyorlar. George’un Lennie gibi birine ihtiyacı yok; yeterince zeki, -­‐Lennie kadar olmasa da-­‐ güçlü, çalışkan biri zaten. Lennie aynı zamanda ona yük oluyor bile diyebiliriz. Ama diğer karakterlerin de şikâyetçi olduğu ve çoğu zaman belirttiği zayıf noktaları yalnızlıkları. Crook arkadaşının olmaması, yalnız olmanın ne kadar kötü hissettirdiğini her İskur t, 3 fırsatta dile getiriyor. Curley’nin karısı onu dinleyebilecek, onla bir şeyler paylaşabilecek kimsenin olmadığını ve ne kadar mutsuz olduğunu belirtiyor. George da zaten Lennie’ye olan sevgisini şu şekilde okuyuculara aktarıyor: “Tanrım yalnız olsaydım ne kadar rahat bir hayatım olurdu benim. Bir iş bulur, başımı belaya sokmadan yaşar giderdim. Kafam rahat olurdu. Ayın sonu geldiğinde de elli papeli cebime indirdiğim gibi kasabaya gider canım ne isterse onu alırdım. Bütün bir geceyi genelevde bile geçirebilirdim. Canımın istediği yerde yemek yer, otele ya da başka bir yere karnımı doyurmaya gider, canım ne çekerse onu sipariş verirdim. İşte bütün bunları her ay yapabilirdim. Koca bir şişe viski alabilirdim ya da ne bileyim bir bilardo salonuna girip kâğıt oynardım, belki de bilardo oynardım. (...) Peki, bütün bunlar yerine ne yapıyorum ben? Hiçbir şey, çünkü sen varsın benim yanımda.” (Steinbeck, 16.) Kısaca şunu söyleyebilirim ki yaşadıkları dönem ve çevre çok acımasız olsa da onların arasındaki arkadaşlık ikisine özgü ve belki de kimsenin elde edemeyeceği kadar nadir ve bir o kadar değerli. Gözüme çarpan diğer temalar ise belirttiğim gibi Amerikan rüyasının ulaşılmazlığı ve kadının toplumdaki yeri. George ve Lennie’nin hayallerinin ne kadar imkânsız olduğunu bilemesem de Lennie’nin ölümüyle –ağzımdan kaçtı...-­‐ çok yaklaştıkları hayalleri de bitiyor. Crook aslında özetliyor durumu. Özgürlük, huzur ve güvenin bu dünyada olmadığını sinirli bir uyarı şeklinde Lennie’ye ve bize yani okuyucuya aktarıyor. Kadının toplumdaki yerinden de kısaca bahsetmem gerekirse de sorunların nedeninin kadın kaynaklı olduğunu Steinbeck her fırsatta gösteriyor. Cinsel açıdan tehdit ve toplumdaki tabular nedeniyle tehlikeli ve uzak durulması gerektiğini, kadın-­‐erkek arkadaşlığının uygun olmayan bir durum olduğunu gizlemiş satır aralarına. İskur t, 4 Yazımı böyle bitiriyor ve hepinize kitabı okumanızı tavsiye ediyorum. 1992 yapımı bir filminin bulunduğunu ve 4 dalda Oscar adayı olarak gösterdiğini, John Malkovich’in Lennie’yi KUSURSUZ canlandırdığını ekliyorum. Kitap-­‐film karşılaştırmasında çoğu zaman kitap tarafını tutsam da Fareler ve İnsanlar’ın filmi de kitabı kadar başarılı. Çok beğeneceğinizi ve belki de sonunda –benim gibi-­‐ ağlayabileceğinizi belirterek sizi şimdiden uyarıyorum. İyi eğlenceler!!!! Steinbeck, John. Fareler ve İnsanlar. İstanbul: Remzi Kitabevi, 2012. HANGİ DÜNYADAKİ İZHerkes ortaokulda veya lisede fen derslerinde ‘’karbon ayak izi’’ terimini mutlaka duymuştur. Ben de duydum. Daha fazlasını öğrenmek istedim ve Devin Bahçeci’nin yazdığı Kişisel Karbon Ayak İzi Rehberi’ni okudum. Aslında Devin Bahçeci bu kitabında karbon ayak izimizi nasıl azaltabileceğimizden bahsediyor. Ama bu kitap, özellikle de karbon ayak izi terimi, benim kafamda çok başka sorular uyandırdı.Son derece basit bir tanımı var karbon ayak izinin. Vikipedi, karbon ayak izini ‘’Birim karbondioksit cinsinden ölçülen, üretilen sera gazı miktarı açısından insan faaliyetlerinin çevreye verdiği zararın ölçüsüdür.’’ şeklinde tanımlıyor. Peki var mıdır herkesin bir karbon ayak izi? Elbet vardır. Peki herkesin dünyada bıraktığı başka bir iz var mıdır?Karbon ayak izi terimini araştırdıktan, kendiminkini hesapladıktan, Devin Bahçeci’den nasıl karbon ayak izimi azaltabileceğimi öğrendikten sonra aylarca, belki yıllarca bir düşünce aklımdan çıkmak bilmedi. Dünyada bıraktığım tek iz karbon ayak izim mi olacaktı? Hiçbir değişiklik yapamadan mı gidecektim bu dünyadan? Ben öldükten sonra sadece ailem ve arkadaşlarımdan kalanlar mı hatırlayacaktı beni? Öldükten sonra geride bıraktığım tek iz çevreye verdiğim zararın ölçüsü olan karbon ayak izim mi olacaktı? Yok muydu bunun başka yolu? Dünyayı daha yaşanabilir bir hâle getirmeye çalışmak ve sonucunda sahiden bir değişiklik yapabilmek sadece bir hayalden mi ibaretti? Ardımda karbon ayak izimden başka bir iz de bırakmak istemem hayalperestlik miydi? Ben tüm bunları sorgularken, çevremdeki herkes dünyayı tek başıma değiştiremeyeceğimi ve hatta dünyanın asla değişemeyeceğini söyledi. Belki de haklılardı. Henüz bir lise öğrencisiyken dünyayı değiştirme hayalleri kurmam komikti. Bir süre sonra onlara inanmaya başlamıştım ama yine de hiçbir şey yapmadan, denemeden, ellerim kollarım bağlı oturmak bana hiç doğru gelmiyordu. Derken Isaac Asimov’un bir sözü çıktı karşıma. ‘’Her ne olursa olsun, yorulmak bilmeden denemeye devam ediyorum ve daima devam edeceğim. Ancak biliyorum ki Dünya’yı tek başıma kurtaramam, hatta elle tutulur bir değişikliğe bile yol açamam. Fakat tüm bunlara rağmen günlerimi hiç çaba sarfetmeden geçirerek kendime de mahçup olamam.” diyordu Asimov. Bu söz beni biraz da olsa rahatlattı. En azından bunları düşünmüş, aynı şeyleri hissetmiş başkaları da olduğunun farkına vardım. Asimov’un sözüne rastladıktan sonra kararım kesindi. Vazgeçmeyecek, en azından deneyecektim. Deneyecek, dünyada bir değişiklik yapacak ve ardımda karbon ayak izimden başka bir iz bırakacaktım. Peki neydi o değişiklik? Aylar süren başka bir iç hesaplaşmadan sonra yapacağım değişikliğe de karar vermiştim. Tarihin ilk kadın Birleşmiş Milletler Genel Sekreteri olacak, çeşitli çalışmalar ve yapılandırmalar ile dünyadaki her çocuğun alması gereken eğitimi almasını sağlayacaktım. Çünkü her sorunun temel kaynağının eğitimsizlik olduğuna kanaat getirmiştim. Fakat yine de tam oturmayan bir şeyler vardı. Hâlâ bir şeyler yanlış geliyordu. Dünya üzerindeki her yere, her çocuğa ulaşıp, onların gerekli eğitimleri almasını sağlama düşüncesi çok mu ütopik bir düşünceydi? Onun yerine, daha yakınımdaki, sayıca daha az olan çocukların iyi eğitim almalarını sağlamak daha mı kolaydı? Daha mı realistti? Kesinlikle öyleydi. Daha ulaşılabilir bir hedefti. Peki ya bir çocuğun dünyasını değiştirmekle koskoca dünyayı değiştirmek aynı şeyler miydi? Bir çocuğun dünyasını değiştirdiğimizde de geride iz bırakmış olmuyor muyduk?İlkokuldayken Türkçe öğretmenim bir şey söylemişti bana, hâlâ aklımdan çıkmaz. İçimde inanılmaz bir enerjinin olduğunu, tanıştığım, konuştuğum herkese de bu enerjiyi yansıtıp herkesin içini ısıttığımı söylemişti. Bu nedenle mutlaka insanlarla iç içe olacağım ve herkese enerjimi yayabileceğim bir meslek seçmem gerektiğini söylemişti. Belki de o bana bunları söylerken çok da önemsememişti. Ya da o yaşlarda hep olduğu gibi söylediği sözün bir kulağımdan girip bir kulağımdan çıktacağını düşünmüştü. Ama hiç de öyle olmadı. Üzerinden sekiz yıl geçmiş olmasına rağmen hâlâ ara ara gelir aklıma sözü ve gülümserim. Meslek seçimi yapmaya çalıştığım ve her şeyi gözden geçirdiğim dönemde de bir nevi el feneri olmuştu bana. İşte bir insanın dünyasını değiştirmek, hayatında bir iz bırakmak bu kadar kolay. Çok değerli ilkokul öğretmenimin söylediği ufacık bir söz tüm geleceğimi şekillendirmemde etkili oldu. Kurduğu iki cümleyle dünyamı komple değiştirdi ve kim bilir, belki de değiştirmeye devam edecek.Peki yetmez mi bir insanın dünyasını değiştirmek? Koskoca bir hayatta yapılan ufacık bir değişiklik ile o hayatı komple değiştirmek? İlla tüm dünyayı sarsacak, en büyük gazetelere manşet olacak bir değişiklik mi yapmak lazım? Sadece bu şekilde mi geride karbon ayak izimizden başka iz bırakabiliriz? Bu sorulara ‘’evet’’ cevabını verebilmek için hayatımıza girmiş ve hayatımızda iyi veya kötü izler bırakmış herkesi yok saymamız gerekir. Ben bunu ne yapabilirim ne de yapmak isterim. Okunan bir dolu roman, iç hesaplaşmalarla geçen sayısız uykusuz gece ve bol gözyaşı sonrasında kararımı sonunda verdim. Bundan böyle 7 milyar 391 milyon 68 bin kişinin yaşadığı dünyayı değil , ulaşabileceğim maksimum sayıdaki insanın dünyasını değiştirmek olacak hedeﬁm. Herkesin beni hatırlayacağı değil, birkaç kişinin beni benim ilkokul öğretmenimi hatırladığım gibi gülümseyerek hatırlayacağı bir dünya bırakacağım ardımda. Karbon ayak izimden başka birçok izim olacak.Eda Su AkkumKAYNAKÇA- Bahçeci, D. (2013). Kişisel Karbon Ayak İzi Rehberi. Türkiye: Yeni İnsan Yayınevi. - https://tr.wikipedia.org/wiki/Karbon_ayak_izi- Asimov, I. (1988). The Relativity of Wrong. Amerika: Doubleday. Bengi Kolay. 21602830 Tuhaf, Farklı Ama Tuhaf Olmayan Birbirine Benzeyen Hayatlar. Tuhaflık normal olmayan olarak tanımlanabilir. Çoğumuz hayatını basit, sıkıcı, normal olarak ifade eder. Ama unuttuğumuz nokta da herkesin tuhaf ve normal tanımı farklıdır. Kısaca normal ve tuhaf kelimeleri kişiden kişiye değişir. Örneğin benim için dört, beş dil bilmek normal sayılıyorken birisi için çok tuhaf ya da ilginç bulabilir. Bazıları ofiste çalışmayı normal bulurken bazıları da ofis işini farklı, tuhaf bulur. Kendi hayatımdan örnek vermek gerekirse, yaklaşık birkaç hafta önce doktora gitmiştim, kan testi yapıldıktan sonra doktor kanımda demirin az bulunduğunu söyledi, tehlikeli biçimde değildi ama ilaç takviyesi bir süreliğine alsam iyi olurdu. Bir tanıdığım da her gün iki hap demir alması lazım hastalığından dolayı. Demir haplarını her gün almasının sebebi de demir hapı almadığında ölümcül bir duruma bile dönüşebilir. Ve ilk demir hapı içtiğimde kendi kendime “bunlar içilecek gibi değil nasıl bütün hafta boyunca kullanacağım bunları?” demiştim benim için bu kadar tuhaf olay arkadaşım için hayatında hep var olmuş ve büyük olasılıkla var olacak bir gerçek. Onun için demir hapları bu kadar normalken benim için kocaman bir tuhaflıktı. Benim için hiç normal değildi onun içinse hayatını parçasıydı. Eğer “tuhaf” kelimesine başka bir şekilde tanımlamaya çalışırsak, bir tür değişiklik olduğunu diyebiliriz. Her gün diğer günler gibi tıpatıp aynı olamaz evet monoton olabilir ve aynı gibi durabilir ama aynı olamaz mantıken. Küçük değişiklerde bir bakıma tuhaflıklar olduğunu varsayabiliriz. Çünkü değişiklik ile normalden bir adım uzaklaşıyoruz, böyle olunca da tuhaflığa daha çok yaklaşıyoruz. Bu şekilde düşününce o zaman her gün tuhaflıklar yaşıyoruz anlamına geliyor, çünkü her gün küçük olsa da bir tür değişiklik yaşıyoruz. Bir Tuhaflıklar kitabında olduğu gibi. Kitapta yaşadığımız en sıradan günün bile olağanüstü yanları olduğuna değiniyor. Benim görüşülmede dediğim gibi her gün bir değişim var olduğu için her gün bir olağanüstü gündür. Diyebiliriz ki küçük ufak değişiklikler hayat değiştiriyor ve herkesin hayatını değiştirebilir. Şu şekilde örnek verirsem: birinci sınıftan on birinci sınıfa kadar çalışkan bir öğrenci değildim. On birinci sınıftan başlayarak her gün eski yıllara oranla biraz daha fazla çalışarak yani her gün değişiklikler “tuhaflıklar” yaparak zamanla, her gün ben fark etmesem de bir bakıma değiştim. zaman içinde çalışkan oldum. Daha da sonra bu tuhaflık sayesinde üniversiteye geldim. Eğer her gün daha da fazla çalışmasaydım üniversiteye gelemezdim. Her gün değişiklik yapmasaydım şu anda üniversitede olmazdım. Yani denebilir ki benim tuhaflığım hayat değiştirdi ve kim bilir daha kaç kişinin hayatı benzer şekilde değişmiş ya da değişiyordur. Tuhaf insanlara genellikle toplumda çok farklı algılanır. Bir başka bakılır, pek anlaşılmazlar, bazen toplumdan dolayı zorluk çekerler bile. Bu kitaptan şöyle bir çıkarım yapılabilir: aslında ne kadar aynı olduğumuzu ve aynı zamanda ne kadar farklı olduğumuzu biz fark ediyoruz. Evet inanlar birbirinden çok farklı ama zaten bizi biz yapan farklılıklardır. Farklılıklar olmasa robotlardan pek bir farkımız olmaz Son olarak herkesin kendine göre bir hayatı var ve herkesin başlı başına rutin bir hayatları var. Hepimiz de her gün hayat boyu değişiklikler yapıyoruz,normalde yapmayacağımız şeyler yapıyoruz yani bir bakıma tuhaflık yapıyoruz. Aynı anda herkesin kendine göre her gün küçükte olsa tuhaflıkları var. Denebilir ki hepimiz aslında çok aynı, çok farklı, tuhaf ve birbirinden ilginç hayatlar yaşıyoruz. Ekin Arıcı KADIN SESİ’NİN “GÜR”LEMESİ Anne Carson Sesin Cinsiyeti yazısında, eski uygarlıklardan bugüne, ataerkil toplumda yetişmiş ve buna göre şekillenmiş eril zihniyetin kadın sesine bakışını incelemiştir. Kadının kendi sesine hâkim olamadığını ve bunun erkekler tarafından kontrol altında tutulmaya çalışıldığını ortaya koymuştur. Bu deneme kafamda farklı düşünceler uyanmasına sebep oldu. İlk olarak, tarihi açıdan kadın ve erkek tarafından çıkarılan sesler karşılaştırılmıştır. Bir insan hakkında fikir sahibi olmamızda sesi oldukça büyük ölçüde etki eder. Kadın mı erkek mi, iyi biri mi, mutlu mu; tüm bu soruların cevabını bir bireyin yalnızca ses tonunu duyarak anlayabiliriz. Eski Yunan ve Roma edebiyatından elde edilen verilere göre kadın sesi medeniyet dışı, hayvansı ve ürkütücü görülürmüş. Bu sebepten bastırılması veya uzak tutulması gerekirmiş. Tıpkı yazıda verilen bir örnek gibi: “Odysseus eliyle yaşlı kadın Eurykleia’nın ağzını kapatır ve şöyle der: ‘ou themis’ : ‘Tam da şimdi bağırmana izin yok. İçinden sevin...’.” (26) Buna ek olarak günümüzden bir örnek vermek gerekirse yakın zamanda hükümet sözcüsü Bülent Arınç’ın milletvekili Nursel Aydoğan’a “bir kadın olarak sus” demesi örnek gösterilebilir. Bu da demek oluyor ki erkek egemen zihniyet değişikliğe uğramadığı gibi fiili olarak da kadınların susturulma durumu bastırılmamış ve bugüne kadar önlenmeye çalışılmamıştır. Bu eski inanışa göre sözlerini bilmek, idare edebilmek erkeğe has bir özellik olarak görülür. Erkek sesi otokontrol, sağgörü, akıl sağlamlığı ve düzen çağrıştırır. Bu görüş hem sosyal bağlamda hem de etik anlayışı olarak patriarkal düşünceyi oluşturur. Kadın cinsinin ise “emir veren” bir tonu neredeyse hiç olmamıştır. Kadın için yöneten sıfatından çok erkek sözüne uyan ve iffetli sıfatlandırmaları uygun görülür. Eğer bir kadın için daha fazlası görülüyorsa, bunun bir yanılsama olduğuna inanılır. Ve ne zamanki bir erkek duygusallaşsın, o zaman sahip olduğu ton “kadın gibi”dir. Bu sebeple günümüzde bile bir erkeğe edilebilecek en büyük hakaret onun “kadın gibi” davranmasıdır. Geçenlerde bununla Ekin Arıcı ilgili kısa bir film izlemiştim. Bir kadın pedi markasının araştırması için bir grup farklı yaşlardan kadın ve erkeğe kız gibi davranmanın farklı şekillerini soruyorlar. Örneğin, genç bir kadına “kız gibi” top atması söylendiği zaman normalde yapabileceğinden daha düşük bir kuvvet ve kararlılıkla topu atıyor. Aynı şey küçük bir kız çocuğuna söylendiğinde ise olanca gücü ile topa kuvvet uyguluyor. Peki, bu cinsiyet kavramı ne zaman oluşmaya başlıyor? Küçük kız kendi gücünün farkında iken ondan yaklaşık 15 yaş büyük genç bir kadına kendi cinsini güçsüz görmesine sebebiyet veren şey nedir? Cinsiyet kalıplarının kadına olduğu kadar erkeğe de yük getirdiği temel bir varsayımdır. Çünkü erkek mütemadiyen kendini, hareketlerini ve ses tonunu kontrol etmeli, hiçbir zayıflık göstermemelidir. Birey erkek olmasına rağmen kadınsı özellikler sergiliyorsa ataerkil toplumda yeri kadınlarla eşittir hatta belki de bir erkeğin kadınsı tavırları etik karşılanmadığından daha altta bile yer alabilir. Günümüz dünyasında kendi isminden söz ettiren kadınlar ise geldikleri noktada kadınsı özelliklerinden sıyrılmış şekilde bulunmaktadırlar. Kadınların erkeklerden beklenildiği gibi bir davranışa bürünmedikleri sürece politikadan uzak durması beklenmektedir. Örneğin Birleşik Krallık eski başbakanı Margaret Thatcher, sert yapısından dolayı demir leydi unvanını almıştır. Daha güncel olarak verilecek bir diğer örnek ise Almanya başbakanı Angela Merkel’dir. Merkel’in bu kadar söz sahibi olmasının sebebi ise Almanya’nın çok güçlü bir ekonomiye sahip olması ve dolayısıyla diğer ülkelerin zorunlu olarak Almanya ile ilişkilerini korumasıdır. Angela Merkel denildiğinde ise benim zihnimde canlanan siyah takım elbiseli kısa saçlı keskin bakışlı bir kadındır. İnsanlar farklı özellikleri sayesinde kendini gösterebilen, bu şekilde var olan varlıklardır. Anne Carson’ın cinsiyete dayalı olarak kişinin olması gerekenler gibi bir ayrım yapılmasını sorgulaması da oldukça haklı bir eleştiri olmuştur. Öncelikle ben, Türkiye’de yaşayan ve her gün farklı alanlarda haksızlığa uğrayan hemcinslerime tanık olan genç bir Ekin Arıcı kadınım. Buna dayanarak her bir bireyin aynı özeleştiriyi yapmasını ve hatayı önce kendilerinde, kafalarının içinde yatan zihniyette aramalarını doğru buluyorum. İğneyi başkasına, çuvaldızı kendine batırmak misali, önce kendi hatalarımızın farkına varmalı, daha sonra kadın cinsini suçlayacak noktalar aranmalıdır. Referans: Carson, Anne. Sesin Cinsiyeti. İstanbul: Metis Yayınları, 2015. Başak Özaydın Hayallerle İleri Giden Gemiler Bana şu dünyadaki en büyük güç ne diye soracak olursanız cevabım şu olur: “Sanat.” Neden sanat en büyük güç? Çünkü insanları, tek bir bakışla bile değiştirme yeteneğine sahip. Bir resim görüp kendinizi derin düşünceler içinde bulduğunuz oldu mu? Peki hiç okuduğunuz kitap sayesinde başkalarının zihinlerine girip onların davranışlarının ardındaki sebepleri ortaya çıkardınız mı? İşte bunlar sanatın insanı değiştirme ve geliştirme şekillerinden örnekler. Sanatın insan üzerindeki etkisini anlatma sebebim bu yazıda bahsedeceğim resmin beni daha ilk görüşte etkisi altına alması oldu. Yukarıda gördüğünüz resim Salvador Dali’nin Kelebek ve Gemi isimli eseri. Yelken yerine kelebekler sayesinde giden bir gemi imgesi beni resmen düşüncelerimin girdabına kapılıp kendimi yepyeni bir diyarda – insanların hayal güçleri sayesinde ileriye gidebildiği bir dünyada – bulmamı sağladı. Aslında biraz düşününce resim sayesinde gittiğim dünyanın, içinde yaşadığım dünyadan çok da farklı olmadığını görebiliyorum. Tek farkı o diyarda hayaller gözle görülüp elle tutulabiliyor. Ancak şu anda içinde yaşadığımız dünyada bunun olmaması hayallerin burada önemli olmadığı anlamına gelmiyor. Hayallerin insanların ilerlemesini sağlayan güç olduğunu savunuyorum. Her insan bir kaptan, hayatları ise yelkenli bir gemi gibi. Her kaptan kendi gemisinin gideceği rotayı kendisi belirler. Kaptan isterse bu gemi bir limana yanaşır, isterse okyanusları aşar. Geminin her hareketini kaptan belirler. Eğer kaptan akıntıyla beraber gitmeyi tercih ederse yelkenleri açmadan gemisini tıpkı bir insanın kendini hayatın akışına bırakması gibi akıntıya bırakıverir. Ancak bu akıntının onu nereye götüreceğini kontrol edemez. Sonunda kendini ıssız bir adada sahile vurmuş olarak bulur. İnsan böyle bir kaptan olmaya karar verirse hayatı boyunca kendine ait hiçbir şeyden eser kalmaz. Unutulmuşluğun ıssız adasında kaybolur. Eğer kaptan akıntıyla gitmeyi reddederse işte o zaman gemisinin yelkenlerini açma durumunda kalır. Yelkenleri sayesinde akıntıya kaşı gelerek hedeflediği yere varabilir ya da geldiği limana varıp gemisinin yolculuğunun unutulmaz anılarını sonraki nesillere aktarabilir. Bu durumda insanın hayal gücü onun yelkenidir. Bu hayal gücü yelkeni Dali’ninkiler gibi kelebekler şeklinde de olabilir ya da herhangi başka bir şekilde de. Yelkenin ardından esen rüzgâr ise onun hayal gücünün yarattığı itici güçtür. Bu güç olmadan insan ne hayatında istediği konuma gelebilir ne de kendinde geriye bir şey bırakabilir. Şimdi daha da ileriye gidip hayallerin tüm insanlığın gelişiminden sorumlu olduğunu iddia ediyorum. İnsanlık tarihinde medeniyetin gelişmesine katkı sağlamış insanları düşününce ileriye sürdüğüm fikrin doğruluğunu görüyorum. Eğer o insanların hayalleri olmasaydı şu anda içinde yaşadığımız dünyadan bahsedebilir miydik? Bunu görmek için çok geçmişe bakmaya gerek yok. Eskiden yayınlanmış bilim kurgu filmlerini veya dizilerini bir düşünün. Bunlarda bir sürü hayalî ögenin sanki yüksek teknolojiymiş gibi gösterildiğini görecekseniz. Ancak bu hayaller o zamanın ve şimdiki zamanın bilim insanlarına ilham vermiş olsa gerek çünkü bilim insanları ve mucitlerde gün geçtikçe o hayalleri gerçek yapıp teknolojinin ilerlemesine ve insan hayatının kolaylaşmasına yardım ediyor. Mesela kendi kendiliğine giden arabalar bir sanatçının hayal gücünün ürünüyken şimdi bilimin uğraş alanı. Hayal gücünden gerçekliğe… İşte yeni bir şeyin ortaya çıkış öyküsü. Gerçekten gerçeğe olsaydı ortaya yeni bir şey çıkmazdı sadece var olan şeyler geliştirilirdi. Durum böyle iken hayaller insanları ileriye götürmüyor demek bence mümkün değil. O zaman bana göre medeniyet dediğimiz geminin de yelkeni bizimkinden farksız. 2 Hayallerimin olmadığı bir hayat düşünemiyorum bile. Bazen çok üzücü olayların üstünden gelmeyi gelecekle ilgili düşlerime tutunarak başarıyorum ya da bazen bir hayali gerçekleştirmenin mutluluğunu ayrı bir coşkuyla hissediyorum. Kesinlikle kendi rotamı hayallerim üzerine inşa ediyorum. Dünya üzerinde tüm insanlığa fayda olacak şekilde kendimden bir eser bırakmayı, bilimsel bir gelişmeye imza atarak ismimi sonsuza kadar yaşatmayı istiyorum. Benim hayallerim bu yöndeyken şunu da umut ediyorum: Hayallerim sayesinde insanlık teknolojik veya bilimsel açıdan benim buluşlarımla ileriye gider. Umarım bu hayalleri gerçekleştirebilirim. Şu anlık hiçbir şey kesin olmasa bile şunu net olarak söyleyebilirim ki hayallerimin verdiği güç sayesinde ileriye gidebileceğim. Kaynakça Dali, Salvadore. Ship with Butterfly Sails. 1937. 3 Sinem TÜRKOĞLU Yapay Hayatlarımız Gece örter kötülükleri, suçları, ayıpları... Geyik ise masumiyeti öğretir bize. Temiz yaşamanın ne demek olduğunu anlatır. İkisi birleşince ise Turgut Uyar’ın umutları, hayatı ve hayalleri olur. Geyikli geceyi bulma umuduyla yaşarız ve geyikli gecede kaçabiliriz kendimizden, sıyrılabiliriz şimdiki insanlığımızdan ve modernliğimizden. Şimdiki insanlığımız... İşte asıl soru, şimdiki insanlığımız nasıl? “Her şey naylondandı o kadar”(51). Hayatımızı anlatan tek bir cümle... Yapaylığı modernlik olarak adlandırdık ve bundan sonra her şeye gözümüzü kapattık. Hayatlarımızı mahvetmeye başladık kırgınlıklarımızla, kızgınlıklarımızla, öfkemizle, hırsımızla... Nefretin ve öfkenin ismi modernlik oldu ve kimse bu yeni ada karşı çıkmadı. Kim koydu bunları içimize? Çocukken ağladığımızda sarılırdı kim olursa. Büyüyünce ne değişti? Söyleyeyim, modernleştik. Modernleştik ve hissizleştik. Modernleştik ve ruhumuza ekildi kin, nefret, öfke. Bunları da atamadık ruhumuzdan. Bunlardan ne kadar yakınsam da ben de yapay insanlardan biriyim ve beni diğer insanlardan farklı kılan belki de tek şey bunların farkında olup biraz daha çok canımı acıtması. Birisi bu tohumları ekti ruhumuza ama kimse bunları ruhumuzdan nasıl koparıp atacağımızın ve tekrar nasıl eskisi gibi mutlu olacağımızın cevabını veremiyor. Yalnızca yakınıp duruyoruz halimizden. Biraz daha yakınmaya devam edeceğim o zaman. Bir şey dileyebilseydim her halde hayatımı, gerçek hayatımı kazanmak isterdim. Geyikli geceyi bulmak ve gerçek benle tanışmak isterdim. Demesin kimse bana; geyikli gece bir hayal, bunlar insanlığımızın bir parçası ve bunlarla yaşamak zorundayız diye. Madem öyle, insan olmayalım biz de. İnsan olarak beceremedik yaşamayı madem biz de atalım insanlığımızı modası geçmiş bir palto gibi. Hangisinde daha mutlu olacağımız çok açık değil mi? Hangisinin daha iyi olacağını açık seçik görmemize rağmen hâlâ ısrar ediyoruz nefretimizde, kinimizde, kısacası insanlığımızda. Insanlığımızda ısrar edince de aramıza duvarlar örerek yaşıyoruz. Bazen saydam bir camla örüyoruz duvarlarımızı bazen de kalın bir duvarla. Kısacası, insanlığımız hangisine izin veriyorsa onunla ayırıyoruz sınırlarımızı ama insanlığımız asla duvarlarımızı yıkmamıza izin vermiyor. Bazı duvarların yıkılması için küçücük bir taş yeterken o taşı duvarımızı yıkmak için kullanmak yerine duvarımızı ykmak isteyene atıyoruz. Kalın duvarlarımızı yıkmak isteyenlere ise gülüp geçiyoruz sadece. Çünkü güveniyoruz duvarlarımızn kalınlığına. Sonunda yine insanca, insan olarak yaşıyoruz. Düşünüyorum da ben ne yaptım kendi duvarlarımı yıkmak için? Derdimi kendime anlattım, başka insanlar zayıflıklarımı,zaaflarımı görmesinler diye. Bir de kendimi kandırabiliyorum. Küçük kazançları kâr sayıyorum. Gerçek mutluluğa erişmeden tüketiyorum hayatımı. Ne gerçek mutluluğa erişebiliyorum ne de gerçek acıları çekiyorum. Yapay bir gerçeklikte yaşayıp gidiyorum. Çocukluk yapsak biraz işe yarar mı? Yeniden sevebiliriz belki birbirimizi. Yeniden hıçkıra hıçkıra ağlayabiliriz birbirimizin önünde, küçük düştüm kaygısı olmadan. Evet, çözüm çocuklukta. Kalplerimizi birbirimize tekrar gösterebilmek için yeniden çocuk olmalıyız. Benim dışımda kaç kişi daha kabul eder tekrar çocuk olmayı? Bu kadar umutsuzluk Turgut Uyar’a saygısızlık olur. Onun umudunu ben de paylaşmalıyım ve çocukça olmalıyım. Sâhi, bulabilir miyiz geyikli geceyi? Modernliğimizden sıyrılıp, insanlığımızı bir kenara bırakarak yapabilir miyiz bunu? Düşüncesi bile güzel olan bu hayali hayata geçirmek bu kadar zor olmamalı. Bunun için sadece birkaç taş ve iş makinesi yeterli. Önce duvarlarımızdan başlarız yıkıma. Daha sonra nefretimizi yıkarız daha sonra da unuttuğumuz umudu yeniden inşa ederiz. ışıkları biraz kısarız ve karşınızda geyikli gece. Artık uzanıp kendi yanaklarımızdan öpmeye gerek kalmadı. Tekrar umudumuz var ve yeniden hissedebiliyoruz. Aşkın sosyal medya tanımı: Turgut Uyar Gençlere bir şair ismi sorsak birçoğu Turgut Uyar ya da Cemal Süreya diyecektir tahminimce. Bunda sosyal medyanın etkisinin büyük olduğunu düşünüyorum. Çünkü sosyal medya neslinin şiirden daha çok aşka dair düşüncelerini kendileri yerine kaleme almış insanlara ihtiyacı var. Turgut Uyar’ın şiirleri sevgililerin birbirlerine gönderdiği güzel sözler olarak biliniyor şimdilerde. Peki Turgut Uyar’ın şiirlerinin hakkettiği değer sadece bu kadar mı? Ben de bunu merak ederek aldım bir kitabını ve okumaya başladım. Bu kitabın ismi en meşhur şiirinden geliyordu yani Göğe Bakma Durağı. Seçme şiirlerinden oluşan bu eseri elime ilk aldığımda bir hayli meraklıydım. İlk başlarda aradığımı bulamadığımı düşündüm. Buna kendine has olan üslubunu ilk başta kavrayamamamın neden olduğunu düşünüyorum. ‘Turgut Uyar Lirizmi’ denen özgün bir öyküleme tekniği kullandığını öğrendim biraz araştırdığımda. Genelde kafiye kullanılmayan ve uzun dizelerden oluşan şiirler var kitapta. Okumaktan ziyade dinlenilince daha çok duygulandıran şiirsel tatlar veriyor bana göre. En azından dinlediğim şiirlerinden daha çok etkilendiğimi hatta duygulandığımı söyleyebilirim. Ancak kitabı okurken şiirleri incelemekten çok verdiği hazzı tatmaya çalışsaydım daha çok etkilenebilirdim. Hak ettiği değeri görmüyor bana göre şair mesela bir şehirde otobüs durağına Göğe Bakma Durağı ismi verilse ne kadar hoş olurdu. Şaka bir yana bunu yapabilecek büyüklerimizden Turgut Uyar okuyan var mıdır acaba? Varsa da azınlık olduklarını söylemek mümkün. En azından gelecek neslin büyükleri Turgut Uyar’ı biliyor olacaklar, belki sahip çıkarlar. Bazı şiirleri gerçekten beni alıp başka diyarlara götürdü ve içimdeki kendi duygularımı yazma aşkını harekete geçirdi. Bir şair düşünün ki sadece şiir yazmıyor aynı zamanda ilham da veriyor. Ben de bir şiir yazayım dedim. Turgut Uyar’ın kitaba ismini veren Göğe Bakma Durağı isimli şiirini okuduktan sonra hissettiklerimi kaleme döktüm fakat Turgut Uyar’ın üslubunda yazmak yerine kafiyeli ve kısa dizelerle yazdım. Sonuçta Turgut Uyar’ı örnek alacaksak üslubunu taklit ederek değil özgünlük oluşturarak örnek almalıyız. Sizleri şiirle başbaşa bırakayım, dalıp gittiğiniz noktada göğe bakmayı unutmayın belki durakta sizi bekleyen birisi vardır... Gökyüzü mü yeşil, orman mı mavi Bizi içine alan her gerçek düş mü sahi Gelişin sanki güz gibi ani, hayat gibi fani Baharı beklemekteyim var mı durgun sahil? Kaç durakta daha bekler bizi acı Neden hep gelmeyenler baş tacı Sevgi midir bu hastalığımızın ilacı Ben geliyorum kader biraz daha açıl Beklemekle geçiyor tüm ömrümüz Gökyüzüne bak bulutları iyice süz Bak yine kara bulutlarla geldi güz Uçamazsın ancak bulutlar gibi süzül Gelmeni beklediğim hangi rıhtım Yaptıklarının her biri birer ahtı Aklımın duvarlarını bile sıktım Ama boş kaldı gönlümün tahtı Şiir deyince aklıma gelen Turgut Uyar Gelmeyen olma onlar kötülere uyar Eğer bir gün bile unutursam beni uyar Sen de mi seviyorsun yoksa Turgut’u yar? Bak sevgili burası göğe bakma durağı İstersen ömür boyu burada duralım Var mıdır şiir gibi başka ana kucağı Dönüp dolaşıp geleceğin yer benim ocağım Bu durakta bekleyenler sen ve ben gibi Neden görünmüyor sevda okyanusunun dibi Sensin tüm dertlerimin tabibi Bırakabilecek miyim acaba seni takibi Gel sevgili göğe bakalım ebedi Seni beklemek benim edebim Bulutlar mı kaçmanın tek sebebi Gidebilecek misin beni terkedip Bana mı yolun yoksa beni geçince inecek misin Durağı kaçırtır insana senin sesin Üşüme, aramızdan soğuk rüzgarlar esmesin Sönmeden ışığımız hadi gel nerdesin? Haydi gel şimdi elimi tut Kapattığım pencerelerde saklı umut Basitçe anlatmış aşkı Uyar Turgut İpe gidiyorum sen gel yine de elimi tut Tavsiye sana sevgili: Göğe bakma durağı kaçıracaksın Gelmediğin sürece hep kaçacaksın Gelme, gelip aklımı mı kaçıracaksın? Elimi tutmadığın gün halka takacaksın. Veysel Alperen CEYLAN Turk101-18 Sefercioğlu, Rüyet  1DAHA İYİSİ GELENE KADAR YOLA DEVAMBaşlangıçlar ve sonlar… Birbirini takip eden bu iki kavram arasında sadece hayatın koşuş-turması ve heyecanı var. Evet, hayat her zaman güllük gülistanlık değil ama mutluluk da koşul ve standart meselesi demek değildir. Hayatın koşuşturması bizleri nereye sürüklerse sürüklesin önemli olan bu koşuşturma içerisinde iyi kalabilmek. Fakat sürekli değişen hayat şartları içinde iyi kalabilmek öyle kolay değil. İyi kalabilmek için değişen şartlar gibi senin de değişmen gerekiyor, hamurunun pişmesi gerekiyor. Bence, Mario Levi’nin “Bu Oyunda Gitmek Vardı” eserindeki Saffet adlı karakteri okurlarına sunmasının temel sebebi de bu gerçekliği anlatmak olmalı. Her müziğin kendine özgü bir ritmi olduğu gibi her bireyinde kendine özgü gidişleri olduğuna inananlardanım ben de… Gitmek dendiğinde aklınıza hemen bir mekandan ayrılmak gelmesin, ben gitmeyi kendi-mi yeniden tanımakla özdeşleştiriyorum. Bu sebepten ötürü kişisel gelişimimizi tamamlayabilmek, olgunlaşabilmek ve değişebilmek için gitmek gerektiği kanaatindeyim.Küçükken dedemin bir başkasına “Gitmek cesaret, kalmak ise direnç gerektirir.” dediğine tanık olmuştum. Mario Levi’nin Saffet karakterini tanıyana kadar bu cümle aklımın kuytu köşelerine sıkışıp kalmıştı. Meğer dedem aslında gitmeyi bir seçim yapmakla özdeşleştirmiş. Peki o zaman neden gidiyoruz? Hangi sebeplerden ötürü bu seçimleri yapıyoruz? Muhtemelen hiçbirimiz içinde bulunduğu olumlu bir durumu zorunda kalmadıkça terk etmez. Öyleyse içinde bulunduğumuz du-rumlar ve şartlar bizlerde olumsuz izler bıraktığı için gitmeyi seçiyoruz. Peki eğer içinde bulundu-ğumuz şartlar bizi negatif etkiliyorsa dedem neden “Gitmek cesaret gerektirir” dedi? Çünkü gitmek belirsizliklerle dolu ve nedense belirsizlikler insanı hep korkutmuştur. Bu yüzden gitmek cesaret ister. Gelgelelim kalmak neden direnç gerektirir… İnsan bir yerde kalmayı seçiyor ise aslında bu durum onun değişmek istemediği anlamına gelmektedir. Oysa değişen hayat şartları içinde stabil bir pozisyonda durmak çok zor. Bence bunun en güzel örneği yaşlı insanların değişimi reddetmele-ri. Her ne kadar dedemin sözleri bana şuan yön veriyor olsa bile dedemle aramızda ciddi bir kuşak farkı var. O zamana meydan okuyarak değişmeyi reddettiği için değer yargılarımız birbirleriyle ör-tüşmüyor ve aramızda hep bir iletişim kopukluğu yaşanıyor. Sonuç olarak kalmayı seçerek zamana meydan okumak bir tür direnç oyunu ancak bu durum insanın en temel ihtiyaçlarından biri olan ile-Turk101-18 Sefercioğlu, Rüyet  2tişim kurabilme dürtüsünü engelliyor. Bu sebepten ötürü değişebilmek, kendimizi geliştirebilmek için gitme cesaretini göstermek çok önemli. Yine bu kapsamda bir diğer ikilem ise giderken geçmişi geride bırakıp bırakmadığımız. İnsanlar her zaman yeni başlangıçlara yani gidişlere geçmişlerini geride bırakarak adım atabileceğine inanır. Bu düşünce insanların kafasında hangi sebepten ötürü yer etti bilmiyorum, ama geçmişimizdeki yaralarımız olmadan gidiş yolunda devam edecek moti-vasyonu kendimizde bulamayız. Bu nedenle giderken yanımıza eşya alıp almadığımız önemli bir soru. Sözüm meclisten dışarı, sonunu bilmediğimiz bir arayışa giderken yanımıza geleceğe dair şeyler ile dolu bir valiz hazırlayamayacağımıza göre yanımıza geçmişimizi almalıyız. Geçmiş de-mek yaşanmışlık demek, bu yaşanmışlıkların hayatımıza yansımaları demek. Başka bir deyişle geçmişimizdeki izleri gideceğimiz yolu belirleyen tecrübelerimiz olarak nitelendirebiliriz. Elvis Presley’in bir şarkısında geçen “İşler ters gittiğinde, sen de onlarla gitme.” sözünü birçoğumuz basit bir şarkı sözü olarak görse de ben bu dizeye farklı bir anlam yüklüyorum. Gitmek demek arayış demekse arayışlarımız da umut ve yeni olasılıklar anlamına gelmeli. Sonuçta hayat sayısız olasılıkla dolu ve bizlerin bu arayışta nereye sürükleneceği belli değil. Hayatta sayısız ola-nak varken daima bir yerlerde daha iyi bir son olduğuna inanmamak da elde değil. İyi dediğimiz bu son bence karşılaştığımız insanlar veya bulunduğumuz mekanların iyiliğiyle örtüştürülmemeli. Ara-dığımız bu iyilik her zaman kendi içimizde olmalı. Her insan iyiye yönelmeyi ne kadar farklı algılar-sa algılasın iyi olmanın temelinde hayatı sevmek ve mutluluğu kendinde aramak var. Hiç şüphesiz gidişlerimiz sayesinde kendimizi daha iyi tanıyarak hayata tutunmayı, mutluluğu kendimizde ara-mayı öğrendimiz için kişisel gelişimini tamamlamış olgun bir birey haline geliriz. Bununla birlikte bir diğer önemli nokta insanın hayatı boyunca bir değişim döngüsü içerisinde olduğu için gidişlerin sayısı rakamlarla sınırlı kalmaması, sürekli devam etmesi. Bu sayede hayatımıza yön verme arayı-şımız hiçbir zaman olumsuz sonuçlanmıyor diyebiliriz çünkü her zaman yeni bir şansımız var. Her gidişimizde ise iyi olmaya daha çok yaklaşıyoruz çünkü her gidişte deneyimlerimizin sayısı arttığı için kişisel gelişimimize fayda sağlayacak daha çok tecrübemiz oluyor.Turk101-18 Sefercioğlu, Rüyet  3Hayat ihtimallerle dolu. Bu ihtimaller sadece bir değişim döngüsü etrafında toplanmış. Ben Saffet’in öyküsünü okudum, sizler de benim yorumlarımı okudunuz. Ben de artık onun gibi insanda iyi olmayı önemsiyorum çünkü iyi değişimle gelir. Değişim insanı yoğurur. Evet, geçmişin izleri ba-zen bizler silmek istesek de silinmez ama aslında bu kendimizi bulmamızı sağlayan önemli bir de-taydır. Bu detaylar birikerek bizleri soyut bireyler olmaktan somut ve kişisel gelişimini tamamlamış bireyler olmaya iter. Dün gitmeyi kalmaya tercih ettiysem, bugün büyüdüm ve olgunlaştım, yarınsa kalmayı gitmeye tercih edeceğim.MEHMET SAMİ OKKA BAŞKALARININ HAYATLARI Yeni bir güne daha başlamıştım bu sonu ve başı belli olmayan mağarada. Yerin metrelerce altındaki bu maden cevherinde hayat çok sıkıcı geçiyordu. Bizim yaşadığımız yerin biraz uzağında bulunan başka bir yerleşkeden sesler geliyordu son birkaç gündür. Bugün bu sesler şiddetini daha artırmıştı. Seslerin ne anlama geldiğini öğrenmek için anneme seslendim. Annem soruma cevap vermek için bana döndü. Daha önce de anlattığı bir hikâyeydi bu. Evet, evet o hikâyeydi bu. Ben küçükken dinlemiştim bu hikâyeyi. Ne yalan söyleyeyim pek de inanasım gelmemişti. Babamı ve iki abimi değişik yaratıkların alıp, görevlerini yerine getirmek üzere götürüldüğü bir hikâyeydi bu. Bir gün bizimde o yaratıklar tarafından götürüleceğimizi söyler dururdu hep. Aynı hikâyeyi bir kez daha dinlerken sesler git gide artarak, iyice yakınlaşmıştı artık. Ansızın bir ışık belirdi ve daha önce hiç karşılaşmadığım bir şeyler belirdi karşımda. Anneme dönmüştüm o sırada ve bana bir bakış atmıştı bu karşıda beliren şeylerin o yaratıklar olduğunu söylercesine. Demek doğruymuş, demek böyle yaratıklar varmış. Bizden çok farklıydılar. Üzerlerinde değişik parçalar vardı. Bunlarda iki tanesinin üzerinde durup diğer iki tanesiyle de değişik aletler taşıyorlardı. O aletleri yaşadığımız yere doğru vurmaya başladılar. Başlarda benim yaşımdakiler korkmuştuk. Sonra ailelerimiz bizlerin korkmaması için sakinleştirici cümleler kurdular. Annem de beni diğer anneler gibi sakinleştirirken bir anda oluşan bir sarsıntıyla ayrılıvermiştik birbirimizden. O sözü edilen ayrılık bu olsa gerek dedim içimden. Ama bir yandan da tarif edemeyeceğim duygular besliyordum ve korku bunlardan biri değildi. Sarsıntılı bir yolculuk başlamıştı. İçinde bulunduğum hareket eden şey çok sarsıntılı bir yolculuk geçirmeme sebep oldu. Bir anda ani bir fren sesiyle durdu bu yürüyen şey. Buralara gelmeme neden olan bu yaratıklar vardı etrafımda. Vücutlarının üst tarafında bir çizgi halinde bulunan bir şey den değişik sesler çıkartıyorlardı ve birbirleriyle iletişim kuruyorlardı. Etrafıma baktığımda bizim yaşadığımız mağaradan tanıdık yüzler vardı hep. Tekrar sallanmaya başladık o anda. Yeni bir yolculuk başlıyordu herhalde. Bu yolculuk beni yormuş olsa gerek göz bebekleri kapadım dinlendirmek için. Uykudan uyandığımda devasa bir taş mağaranın önündeydik. Bu taş mağaranın tepesinde ince uzun bir şey vardı. Tepesinden kapkara bir duman çıkarıyordu. İçeriye doğru girdiğimizde ise hareket eden bir zemine bıraktılar hepimizi. Sıcaklık git gide artıyordu ve artık iyice dayanılmayacak bir hal almıştı. O bunaltıcı sıcaktan olsa gerek bayılmışım çünkü bir şey hatırlamıyordum kendimi karanlık küçük bir kutuda bulana dek. Aradan biraz zaman geçince etrafımdakiler iyi olup olmadığımı sordular. “Ben iyiyim de ne oldu bana böyle?” dedim. Uzunca bir hikâye anlattılar bana. Bizi evimizde alan yaratıkların adının insan olduğunu, o taş mağaranın da fabrika bir yapı olduğunu söylediler. Bu fabrikalara bizleri getirip, eriterek, farklı farklı eşyalar yapıyorlarmış. Benim içinde bulunduğum kutu da mermi kutusu olarak geçiyormuş bu insanlar arasında. Konuşmak için çok çok uzun zamanım vardı bu kapalı yerde. Olayları bütün ayrıntılarıyla anlattılar bana. Ama kafamda hâlâ birkaç soru işareti vardı. Sanırım zaman bırakmalıydım o cevaplanmayan soruları. Günler, haftalar hatta aylar geçmişti ama hâlâ içinde bulunduğum kutunun kapağı açılmamıştı. Belki hiç açılmayacaktı bu kutu. Karamsarlığa düşmemem lazımdı. Bekledim, bekledim... Ve sonunda açılmıştı o kapak. Sapsarı içimi ısıtan bir ışık görür gibi olmuştum. Bu keyfim kısa sürmüştü çünkü insanlardan bir tanesi beni alıp başka bir karanlık deliğe koymuştu. Bu sefer arkadaşım da yoktu etrafımda. Ne olacağı hakkında en ufak bir tahmin yapamadan yaşamak cidden çok zormuş. Bu küçük kara delikte de bir hayli vakit geçirmiştim kendi başıma. Bu yalnızlığım bitmişti çok büyük bir gürültüyle. Ne olduğunu anlamadan çıkıvermiştim o delikten çok yüksek bir hızla. Ve tekrar başka bir yere girmiştim ardından. Ama burası farklıydı. Daha önceki yerlerden çok farklıydı hem de. Kırmızı bir madde vardı etrafımda. Koyu, sıcak ve kırmızı… Bağrışmalar geliyordu her yerden. Sanırım o insanlardan birinin içine girmiştim. Çevresindeki herkes ağlıyordu içinde bulunduğum insana. Sonra içlerinden birkaç tanesi onu başka bir yere götürdüler. Etrafımıza toplandılar. İçlerinden biri bana doğru yaklaştı. Beni çıkarmaya çalıştı uzun bir müddet. Başarılı olamayınca o kırmızı sıvı daha fazla dışarı çıkmasın diye dışarı görebildiğim tek deliği de kapattı. Kötü bir şeyler olduğunu hissettim o an. Ama ben böyle olmasını istememiştim ki. Evimde otururken nasıl olur da başıma gelmişti bunlar. Hep o insan denilen varlığın suçluydu bu o olanlar… HAYAT KISA, KUŞLAR UÇUYOR Sebep saadetken mutsuz olmaya zorlanmaktan sıkıldıysanız aynı dili konuşuyoruz, korktuğumuz karanlıklar aynı, izlerken gülümsediğimiz kuşlar da, sevildiğimiz güzel anılar da, hayallerimizde de illa ki bir yerlerde karşılaştığımız olmuştur. Cemal Süreya’nın Sevda Sözleri’nde de buluşmamız an meselesidir diye düşünüyorum, zira kendimi bir türlü bu dizelere gitmekten alamıyordum ki şimdi tam da buradayım. Aramızda kalsın bu sayfalarda kendime zatı şahanelerden şiirler tutuyorum. Belki de güldürüyorumdur bu hareketimle gülüp geçiyor, gidiyorsunuz. Gittikçe ne mi oluyor? Sarhoş oluyorum, bilirsiniz hani saat on ikiden sonra, bütün içkiler şarap oluyor. Peki, ben kendimi ayıltacak kadar büyüdüm mü sanıyorsunuz? Sız diyorum şuracıkta, bu gecenin sabahı olmayacak belki biraz daha iç şekerim, diyorum. Bu denli ne zaman sarhoş olmayı hayal etmiştim de böylesine alışıyorum, birer birer sindiriyorum, silkiniyorum? Hala her şey anlamlı geliyor. Bu işte bir sıkıntı var diyorum. Peki, ya siz ne diyorsunuz? Sarhoş olunca unutmuyor muyduk? Bize öyle denmişti, bu işte de söz konusu ben olduğumdan bir terslik var. Ben her saniyeyi hatırlıyorum, her dizede tekrarlanan anılarımda dans ederken buruluyorum. Peki, zatı şahanemiz iyileştireyim diyor mu? Sizi satırlarımın sonuna kadar yorup kötü sonu sona saklama çirkinliğinde bulunmuyorum. Zatı şahanemiz doktor değil, bana da bir şey olmaz diye biliyor. Sevgi, nefret kadar giriyor kalbime, beraber büyüyorlar tıpkı bizim gibi zatı şahanem. Küfür diyor Süreya, bir saldırmama eylemi diyor. Ne tatlı konuşuyor bu adam, biraz daha konuş lütfen diyorum içimden. Ben, sana bir şey olmaz aldırmazsın denmesine alışmışım, benden anlayan bir adam diyorum ilk kez. İnanır mısınız, ilk kez bir erkeğe ben susayım sen konuş demeyi diliyorum. Zira kafasını ütülemeyi hiç istemiyorum, bir vazgeçişe daha tahammülüm yok diyeceğim ama ben demesem bile çığlıklar attırdığım satırlarım durumu açıkça özetliyor biliyorum. Ve Süreya yine haklı dayağı yediğimiz taraf aynı, ağladıkça bağırdığımız isim de… Yapma be adam, vallahi hiç zamanı değil böylesi dürüstlüğün, ben boğuluyorum. Boğuldukça susuyorum, susadıkça bu döngüde boğuluyorum bir de… Zatı şahanemiz beni, aldırmıyor sanıyor, ben kül oluyorum be adam! Hiç mi şiir okumuyor bu zatı şahaneler? Hiç isimler sayıklayarak uyanmıyorlar mı mesela? Onlar hiç dayak yememişler midir? Vur deyince yine öldürüyor Süreya. Yakın diyor, güzelsin sevgilim diyor, gerçekten de anlatıldığı gibi güzelsin sevgilim, bütün çirkinliklerinle benimsin, güzelsin. Çok güzelsin ama çok yakından. Öyle yakın olmalıyız ki gözlerimiz kusurlarımızı seçememeli, öyle yakın durmalısın ki alınamamalıyım sana, küsememeliyim, gözlerimi kaçıramamalıyım sevgilim. İşte o an çok güzelsin, o anda kuşlar uçuyor ve hayatımız çok kısa. Ve sorumu yanıtlıyorum bu zatı şahanelerde kalp sadece kan pompalıyor, benim kalbim kanıyor. Sizleri şaşırtırdım da henüz sırası değil, zatı şahanemiz beni hala aldırmıyor sanıyor, ben senin yüzünden yanarken sen bana güneş kremi süreyim mi diyorsun be adam! Gözyaşlarınızı haber vermeyince aldırmıyorsunuz sanıyorlar bu şahane adamlar. Bir zatı şahane değildim ama sevilmekten böyle korkmadım ben. Benimkisi okyanusu geçip bir kaşık suda boğulmak… Bu dizelerde belki de benim zorlamamla buluşmuş oluyoruz, olay birkaç dizeye ağlamak değil güldürmeyi istediğimiz adamlar için ağlamak. Yeter ki sadece tek bir adamı güldüreceğini bildiğiniz şakalarınız olmasın gerisi halledilir, canınızı sıkmayın. Zatı şahanemiz beni sevmiyor sanıyor, siz söyleyin seviyorum ama çok yakından. KAYNAKÇA 1- "Hayat Kısa Kuşlar Uçuyor - Google'da Ara." Hayat Kısa Kuşlar Uçuyor. Web. <https://www.google.com.tr/search?q=hayat kısa kuşlar uçuyor&newwindow=1&tbm=isch&tbo=u&source=univ&sa=X&ei=2eAiVYi0O8LfOPSLgfgM&ved=0CBsQsAQ&biw=1821&bih=889&dpr=0.75#imgrc=T72N2Sh5s09YUM%3A;TtEmxBkD-3eLYM;http%3A%2F%2F38.media.tumblr.com%2Fe2e3f1b3f9380f01d6ffb7e8026dbf97%2Ftumblr_mhaulxvQB41qh6ri4o1_r1_1280.jpg;http%3A%2F%2Fwww.wattpad.com%2F62064916-%25C3%25B6zg%25C3%25BCr-notlar-hayat-k%25C4%25B1sa-ku%25C5%259Flar-u%25C3%25A7uyor;994;654>. 2- "Google." Google. Web. <https://www.google.com.tr/search?newwindow=1&biw=1821&bih=830&tbm=isch&sa=1&q=cemal süreya yakın&oq=cemal süreya yakın&gs_l=img.3..0i24l2.1204187.1207845.0.1208267.20.14.1.5.5.0.216.1306.0j7j2.9.0.msedr...0...1c.1.64.img..5.15.1337.VP29RYXvFSY#imgdii=_&imgrc=pt8xM8_fpXz8TM%3A;GZN3xRL8bsATaM;http%3A%2F%2Fwww.birazoku.com%2Fwp-content%2Fuploads%2F2013%2F02%2Fsevda-sozleri-butun-siirleri-cemal-sureya.jpg;http%3A%2F%2Fwww.birazoku.com%2Fsevda-sozleri-butun-siirleri-cemal-sureya;250;394> Einstein: İzafiyet Teorisinin Ötesinde Bir Adam Kabarık saçlı, dili sürekli dışarda, bir de oldukça zeki. Benim için Albert Einstein’ın tanımı tam olarak buydu. Fizik denilince tir tir titreyen, hatta sırf bu fizik korkusu yüzünden tıp okumaktan vazgeçip kendisine hukuk fakültesinde okumanın daha uygun olacağını zorla kabul etiren bir insan olarak bence Einstein hakkında bu kadar çok şey bile bilmem bir mucize. Bir de tabi popüler kültürün bir yaşam biçimine dönüştüğü bir nesle mensup olduğum düşünüldüğünde, Karanfil Sokak’ta satılan dili dışarda Einstein dede posterlerinin Einstein’ı tanımak konusunda oldukça önemli bir yerinin olduğunu belirtmeliyim. Dolayısıyla, aslında bu girişi yazarken aynen sizin gibi ben de üzerinde Einstein’ın isminin yazdığı bir kitabın nasıl elime geçtiği konusunda son derece şaşkınım. Bu konuda bulabildiğim tek cevap kitabın ismi. Yazının konusunu oluşturan kitabın ismini epeyce bir giriş yaptıktan sonra, gidişat da onu zorunlu kıldığı için açıklamak pek alışılagelmedik olsa gerek ama ne var ki bu kitabın ben de yarattığı değişimler de bir o kadar acayip. Bu sebeple yazının stili de bir garip olsun varsın. Aşk Mektupları, kitabımızın ismi. İlk başta ne kadar da basit görünüyor. En nihayetinde iki insanın birbirlerine olan aşklarını anlattığı mektuplar. Pek çok ünlü insanın buna benzer mektupları zaten yıllardır yayımlanagelmekte. Bütün bu düşüncelere hak veriyorum, ama bende uyandırdıkları bunlardan oldukça farklıydı. Benim için dünya çoğu zaman siyah ve beyazdan oluşur. Elbette grilerin filmlerde binlerce kez verilen mesajlardan anladığımız üzere hayatın çoğunu oluşturduğunun bilincindeyim. Ne var ki karakterimin bu kusurlu yanını bir türlü düzeltebilmiş değilim halen. Neyse, işte bu siyah ve beyazlarımdan biri de akıl ve kalp üzerine kuruluydu. Aklın baskın olması kanımca kalbin suskunluğunun bir habercisiydi. Kalbe yer açmak ise aklı zincirlemek anlamına geliyordu. Dolayısıyla aşk da şairlerin tekelinde olmalıydı, onlar en güzel ifadeleri bulup çıkarabilirlerdi gün ışığına ancak. Bilim ise sayılar ve formüller üzerine kurulu macerasında akılla yoldaş olsunlardı birbirlerine. Bu gibi düşünceler temelinde, dolayısıyla benim için bilim adamları bir robottu adeta. Onlar için kalp bir pompa, sevgi ise doğanın hayatın devamı için gerektirdiği bir ihtiyaçtı. Evet bu satırları yazarken ben de fark ediyorum şimdi. Ne kadar da haşin ve sığ düşünceliymişim meğer. Neyse ki bütün bu düşünceler Einstein ve daha sonra karısı olacak sevgilisi Milena arasındaki mektuplar sayesinde yerle bir oldu. İtiraf etmem gerekirse kitaba başlarken çok büyük umutlar beslemiyordum. Birkaç sevgi sözcüğü görürüm diyordum o kadar, nasılsa çağımız her şeyi abartma üzerine kurulduğundan rant sağlamak için “aşk” kelimesini kullanmışlardır başlıkta diye geçiriyordum içimden. Fakat okuduğum her bir satırın yüzüme çarpttığı sert tokatlar beni bu hayal dünyamdan uyandırdı. Acı vericiydi benim için. Hiçbir zaman düşüncelerinin haklılığın tartışılmasına tolere edebilen bir insan olmadım çünkü. Genelde tartışırdım karşımdakiyle ya da terketmeyi seçerdim ortamı. Oysa bu sefer ikisini de yapamadım. Kimle tartışacaktım ki kendimle mi? Okuduğum her bir satır ise beni daha da içine çekerek daha en baştan kitabı bırakmamı imkansız kılmıştı. Ve bu yolculuğun sonunda ben biraz daha büyümüştüm. Yalnızca Einstein’ının da bir insan olduğu ve sevebildiği, acı çekebildiği, öfkelenebildiği gerçeğiyle yüzleştiğim için değil; sonunda bir siyah beyazımın daha birleşmesine izin verdiğim için. Aşk insana mahsusmuş meğer ve bu insanın hiçbir sıfatı yokmuş insan olmaktan başka. İşte ben tam olarak da bunun farkına vardığım için büyüdüm biraz daha. Daha önümde çok yol olduğunun farkındayım ama eğer siz de benim gibiyseniz ve bazı şeylerin farkına varabilmek için birinin ya da bir şeyin sizi zorlaması gerekiyorsa, Aşk Mektupları mükemmel bir başlangıç. Einstein ve Milena’nın dünyası tahmin edilemeyecek kadar güzel ve şaşırtıcı ve çok uzakta değil bir kitapçının ya da kütüphanenin rafında sizi bekliyor. Dolayısıyla size de çok bekletmeden yanına gitmek kalıyor. Beklenen ama bir türlü gelmeyen korku Adar UÇAR 6 Kasım 2014 Perşembe Korku, insanın dış dünyayla hesaplaşamadığı noktalarda ortaya çıkar. Korku, bitmeyen ve sonu gelmeksizin süren hesaplaşmaların bileşkesidir. Korkuyu beklemek ise, yapılan bir yanlışın farkında olunmasından başka bir şey değildir. Lise mezunu, başarısız ve belki de bu yüzden isimsiz olan sıradan birinin sözde gizli bir mezhepten tehdit mektubu almasının ardından yaşadıkları, kimin için ibret alınacak bir olaylar serisi olabilir ki? Ama Oğuz Atay’ın aklındakinin bu olduğunu düşünmüyorum. Eğer karakter isimsizse bunun tek bir gerekçesi olabilir; topluma mâl etmek… Eserin genelinde eleştirel bir tutuma rastlamak oldukça güç ancak eseri okuduktan sonra kendi kendime, isimsiz ve isimli karakterleri eleştirdiğimin farkına varmam beni oldukça şaşırtmıştı. Oğuz Atay benden bunu mu istemişti, 1977’de hayata gözlerini yummadan önce? Tipik Oğuz Atay’dı işte; ironi ve mizah. Sonrasında kitabı bir bütün olarak ele aldığımda zihnimde adeta bir Rönesans yaşadım. İletişim yayınları, bu sekiz adet hikâyeyi amaçsızca bir araya getirmiş olamazdı. Neredeyse bütün Görsel 1: Oğuz Atay’ın kendi hikâyelerde tutunamayan ve “farklı” olay ve karakterlere eserinin kapağından okurları selamlaması… rastlamaktaydım. “Beyaz Mantolu Adam”da acıyan ve merak eden ben, “Unutulan”da özlem duygusuna kapılmıştım. Duygu karmaşası içerisinde bitirdiğim kitabın sonunda tutunamayan karakterlerin ortaklığı dikkatimi çekti. Tutunamamaktı, insanları küçük yaşlarından itibaren zorluklara ve inanca sürükleyen. Uzak veya yakın gelecekteki toplumdan dışlanma ihtimali, insanların hayatlarını kurmalarındaki sürükleyici güçtü. Etkilenmemek elde değildi bu hüzün veren ama bir yandan da acı bir gerçek olan tutunamama durumundan. Bazı düşünceler daha çok mutluluk verdi ve bazıları ise daha da derin bir düşünce seli ve hüzün yarattı üzerimde. Babasına ancak öldükten sonra bir mektupla açılabilen “farklı”, bir o kadar da çekingen ruh yapısını gördüm; insanoğlunun uyguladığı zulmün haddi hesabı yoktu, dertlendim. Demiryolunda seyyar satıcılık yapan yazarların hazin sonu, edebiyat ve geleceği hakkında endişeye düşürdü beni ancak sonradan olayın iç yüzünün farkına vardım; Oğuz Atay, duygudaşlık yoluyla, kendini yenileyemeyen bireyin sonunu, yani tutunamamayı gözler önüne seriyordu. Okurken hikâyelerin, çok da uzun olmayan fakat bazen geçmek bilmeyen saatlerin içerisine daldım. Korkuyu bekledim, ama gelmedi. Babasına mektup yazan evlat oldum ve yanıt bekledim umutsuzca ama çok geçti… Tahta bir atın yarattığı kargaşaya şahit oldum, küçük bir kasabada. Kasaba halkının tahta bir yapıya yüklediği değeri ve değersizliği yüzüme vurdu Oğuz Atay. Batı’ya hem bu kadar tepkili olan hem de bu kadar seven toplumun iç çelişkisi, kaçınılamayacak kadar açıkça karşımda duruyordu. Tuğrul ile karşı çıktım bu tutarsız ve sonuçsuz düzene… M.C’nin çaresizliği ve Dr. Akın Korkmaz’ın tepeden bakışını ve kompleks tatminin farkına vardım, kısa ama etkili bir mektup sayesinde. Çelişkiler içerisinde bocalayan 1 insan ve insan kitlelerinin çaresi olamadıysam da en azından şahit oldum bu kum temelli düzene. Empati, sonuç doğurmadı; bocalamaya devam etti tutunamayanlar… Yazılan ama kâğıttan başka kimsenin şahit olmadığı mektupların duygu yoğunluğuna ve içtenliğine dışarıdan bir göz olarak değil, mektubu yazarcasına dâhil oldum. Farkındalık, bu eserler dizisinin muhtemelen yarattığı en faydalı histi. Yalnızlığın ve toplumdan dışlanmanın bireye etkilerini “Ağlayacaktım neredeyse; fakat ağlamadım, yanımda beni daha fazla duygulandırabilecek kimse yoktu çünkü” sözleriyle Görsel 2: Giyim, bakış ve görüşlerdeki farklılıklar, tek başına yabancılaşmaya sebep olabilir mi? dinledim, yaşamış olması mümkün olabilecek hayali hikâye karakterlerinden. (Atay 94) İnsanın, insanla uyumsuzluğu ve aynı zamanda sürüp giden düzeni göz önüne alarak, muhteşem uyumu zihnimde yer etmeye başlamıştı. “Ülkenin bu ıssız köşesinde birkaç kişiden ibaret küçük topluluğumuzda huzur içinde yaşamayı beceremiyorduk” (Atay 192) diyen seyyar hikâye yazarının toplum hakkındaki tahlili, beklenmedik bir bilgi birikimi hissi yaratıyordu üzerimde. Ne yazık ki, yine de, ne korku kapıma geldi bir hikâye karakteri olarak; ne de hikâyelerimi satabildim ilgisiz halk kitlelerine. Sonuca baktığımda ise Tuğrul gibi aykırı karakterlerin idealize edildiği fikrine kapıldım. Bugün de baktığımda benzer düşüncelere sahibim. Toplumda çoğunluğun söylediğinin her zaman doğru olmadığı düşüncesi ve iletisi hâkim eserde. Bu düşüncenin, eseri okuduktan sonra düşünce süzgecinden geçiren okurun zihninde de yer etmesi mistik bir olay olmayıp, eserin ve yazarın bir başarısıdır. Oğuz Atay’ın gözünden kendi eserini incelediğimde ise toplumun yabancılarının bir sıra halinde kendi maruzatlarını ifade ettiklerini görmek de ayrıca kitaba bir meclis boyutu eklemiş oldu. 2 Faydalandığım Eser Atay, Oğuz. Bütün Eserleri 4: Korkuyu Beklerken. İstanbul: İletişim Yayınları, 2011. 3 Çağatay Sel Gerçekten Özgür Müyüz? İnsanlığı dünya üzerinde yaşayan diğer türlerden ayıran nadide özellik nedir? Bu soruya en çok verilen cevap herhalde özgür iradedir. Bizi besin piramidinin tepesine, bizden daha hızlı ve daha güçlü olan nice türün önüne koyan tek özelliğimizdir sahip olduğumuz irade ama bu sahip olduğumuz iradelerle özgürce yaşayabildiğimizi söyleyebilir miyiz? Çoğu insan kendisine özgür olduğunu yalanını söyler çünkü insanoğlu özgürlüğüne çok düşkündür. Aldığımız kararlarda, günlük hayatta her gün yapmak zorunda olduğumuz sıkıcı ve tekdüze işlerimizde bütün kontrolün bizde olduğuna bu yaşamı bizim seçtiğimize inanmak isteriz. Fakat ne kadar bir iradeye sahip olsak da bu irademizin kontolü malesef bizim ellerimizde değildir. En azından günümüzde yaşayan çoğu insanın elinde değil. Günümüzün sözde özgür insanları aslında iki kalın görünmez zincir tarafından sarılmış kölelerden başka bir şey değiller. Bu insanları bağlayan iki görünmez zincir ekonomik sebepler ve sosyal değerlerden başkası değildir. Ekonomik sebepler insanlığın özgürce yaşamasının karşısındaki en büyük engeldir. Dünyaya gözlerimizi açtığımız ilk andan kapattığımız son ana kadar hayatımız her noktasında bizi sınırlar ekonomik endişelerimiz. Seçeceğimiz meslekten, gideceğimiz okullara, akşam ne yiyeceğimize kadar her yerde etkisini görürüz. İsteklerimizin, hayallerimizin katilidirler. Belki de nice büyük müzisyenin, ressamın ya da herhangi başka bir sanatçının daha doğamadan ölmesinin sebebidirler. Çoğumuz çocukluk hayallerimizi kenara bırakır ve bize en çok parayı kazandıracak mesleği seçeriz. Veteriner olmak isterken mühendis oluruz ya da arabalarla uğraşmak isterken doktor olmayı seçeriz çünkü sistem bizi buna iter. Bize eğer en çok para kazandıran bölümlerden seçmezsek aç kalacağımızı söyler ve bizde buna inanırız. Ekonomik sistemin bizim için planladığı güvenli bölgede kalmayı seçeriz ve farkında olmadan zinciri boynumuza geçiririz. İnsanın özgürlüğünün karşısındaki ikinci büyük engel de toplumun bize dayattığı sosyal kurallardır. Attığımız her adımdan önce kendi değerlerimizin yerine toplumun bizim için belirlediği değerleri göz önüne alıyor, ona göre hareket ediyoruz. Gerekirse kendi isteklerimizi yüreğimizin en derinlerine gömüp toplumun isteklerine göre yaşıyoruz. Çünkü aynı ekonomik sebeplerde olduğu gibi toplumun bizim için yarattığı güvenli alandan çıkmaya korkuyoruz. Biliyoruz ki o güvenli alanın dışına çıkıp değerlerimizi sorgulamaya başladığımız an toplum bizi dışlayacak. Toplumda istenmeyen adam ilan edileceğiz ve yalnız kalacağız. Nietzsche’nin de dediği gibi: [1]“ Dünya var olduğundan bu yana, hiçbir otorite kendisinin eleştii konusu yapılmasına istekli görünmemiştir.” İnsanlığın kentleşmeye başladığı karanlık çağlardan beri süre gelen sosyal otorite de şüphesiz farklı değildir. Bu yüzden insan sadece toplumun onun için yarattığı alan içinde kısmen özgürdür. Fakat insanın boynundaki bu iki zincirin yapımcısı yine insanlardır. Çocukları onu yapma o pis, bunu yaparsan insanlar hoş karşılamaz gibi toplumun bize dayattığı kurallara göre yetiştiyoruz çünkü biz de aynı şekilde yetiştirilmişiz. Kendimizin yapamadığını ,özgür olabilmeyi, çoçuklarımızın ya da başkalarının da yapamamasını istiyoruz. Belki onlar adına endişeleniyoruz belki kıskanıyoruz ama bir şekilde engellemeye çalışıyoruz. Çoğu zamanda başarılı oluyoruz bu uğraşımızda. Kendi hayallerimiz gibi başkalarının da hayallerini söndürüyoruz ve onları da özgür köleler kervanına katıyoruz. Bütün baskılara karşın yine de hayallerinin ateşi harıl harıl yanan insanlar da var. Halldor Laxness Özgür İnsanlar’ında bu insanları anlatmış. Bütün ekonomik ve sosyal baskılara rağmen istediği işi yapabilen insanların hikayesini işlemiş. Ne kadar yaşadığı hayat diğer insanların yaşadıkları hayattan göreceli olarak daha kötü görünse de Bjartur kendi çizdiği hayatı yaşayabilmiş. Tabi özgür insanlar sadece Haldor Laxness’in dünyasıyla sınırlı değiller. Bill Gates, Mark Zuckerberg gibi daha nicesi güvenli alanlarından dışarı çıkmayı başarıp hayallerinin peşinden koşmayı başarmışlardır. Güvenli alanının dışına çıkmadan insan nasıl dünyayı keşfedip büyük buluşlara imza atabilir ki? Sizce de artık insanlığın zincirlerini çıkarmasının vakti gelmedi mi? Referanslar 1.Url: http://dusundurensozler.blogspot.com.tr/2007/08/1-vicdan-iyi-bir-hret-cehennem-duruma.html. 6 Aralık 2016. GELECEK KAYGISI İster istemez aklıma insanlığın geleceğiyle ilgili sorular geliyor. Elli, belki de yüz yıl sonraki durumumuz ne olacak diye düşünüyorum. Tüketime aç toplumumuzdan kalan atıklar, güzelim dünyamızı bir çöp yığınına dönüştürüyor, yarattığımız ürünler ve cihazlar insanları doğadan ve sosyal hayattan kopararak bir nevi insanlığın sonunu getiriyor. Ne yazık ki ancak evimizi terk etmek zorunda kaldığımız zaman gezegenimizin kıymetini anlayacağız gibi gözüküyor. Wall-E animasyon filmini izledikten sonra geleceğin ne kadar karanlık ve korkutucu olabileceği fikri beni gerçekten derinden etkiledi. Şu anda toplumumuza baktığımda sürekli bir tüketim ve harcama isteği dikkatimi çekiyor. İnsanlar ellerindekilerden sıkılıp hemen yenisini alıyor ve eskiler düşünülmeden çöpe atılıyor. Örnek olarak toplumumuzdaki teknolojik alet kullanımını verebilirim. Her sene aynı olmasına rağmen yenisi denilerek dayatılan, gereksiz ve mantıksız özelliklerle içi doldurulmuş, insanları tekdüze ve aptal bir hale getiren telefonlar, bilgisayarlar, televizyonlar… İnsanlar ihtiyaçlarını karşılayabilecek nitelikteki cihazlarını bile sırf yenisi çıktı diye bir kenara atabiliyor ve bu durum çevrede biriken atık miktarını önemli ölçüde artırıyor. Aynı Wall-E filminde olduğu gibi dünyamızı yavaş yavaş çöp dağları kaplıyor. Ve ne yazık ki ileride Wall-E gibi küçük, şirin bir robotun pisliklerimizi temizleyeceği kanaatinde de değilim. Ama eninde sonunda filmde olduğu gibi insanların dünyayı terk etmek zorunda kalacaklarından adım gibi eminim ve asıl sorun da burada başlıyor. İnsanı insan yapan faktörlerden biri de doğa. Doğa ve doğallıktan ne zaman uzaklaşılırsa işte o zaman insan davranışları hata vermeye başlıyor. Bizi diğer canlılardan ayıran sosyal zekamız etkinliğini yitiriyor, çevreye karşı duyarsızlaşıyor ve kendi benliğimiz içinde yapay objeler tarafından hipnotize olmuş bir şekilde robot gibi yaşamaya başlıyoruz. İşte, gelecekte dünyamızı yani doğayı, doğallığı terk etmek zorunda kalırsak aynı filmdeki gibi içi boş; duygu, düşünce ve iradeye sahip olmayan yağ tulumlarına dönüşme ihtimalimiz çok yüksek. Hatta günümüzde bile bu durum yaşanıyor. Metroda kitabımı okurken yanımda oturan küçük çocuk kafasını yarım saat boyunca hiç kaldırmadan hipnotize olmuşçasına tabletinde oyun oynuyor, annesinin sorularına cevap vermeye bile tenezzül etmiyor (duyduğundan bile şüpheliyim) ve bu nesil gerçek hayattan yoksun sanal bir tekdüzelik içinde yetişiyor. Yani gelecekte kendimizi çöplük haline gelen dünyamızdan kurtarabilsek bile insanlığımızı kaybetme riskiyle karşı karşıya kalacağız. Ama bu hiç umut olmadığı anlamına gelmesin. Bence her zaman olduğu gibi bir umut var. Yeniden insanlaşmamız lazım. Teknolojinin ve büyük şirketlerin bize dayattığı yaşam tarzından kurtulmamız; bizi insan yapan gezegenimiz ve doğayla olan bağımızı güçlendirmemiz gerekiyor. Ben, özellikle filmdeki tüylerimi diken diken eden atmosferi gördükten sonra kendimi teknoloji alanında biraz kısıtlamaya başladım. Bilgisayar başında geçirdiğim saatleri azaltarak kendimi daha çok dışarıda dolaşmaya, spor yapmaya, sosyal aktivitelere katılmaya teşvik ettim. Ayrıca tüketim ve atıklar konusunda daha dikkatli davranmaya büyük özen gösterdim ve hala gösteriyorum çünkü gelecekte en son istediğim şey çöpleri arasında yaşam belirtisi olmayan bir çölde yaşamak. Sonuç olarak Wall-E filmi bana doğanın ne kadar değerli olduğunu tekrardan hatırlattı. İleride küçük bir bitkiye bile muhtaç kalabileceğimizi, insan ve doğa ilişkisinin ne kadar önemli ve elzem bir şey olduğunu gösterdi. Umarım gelecek kaygı duyduğum bu senaryoya uymaz ve beni haksız çıkartır, gelecek nesiller birbirleriyle sosyal ve sanallıktan uzak bir ortamda doğa ile iç içe, huzur içinde yaşarlar. Umarım insanlığı filmdeki gibi robotlardan öğrenecek kadar aciz duruma düşmeyiz. Hakan Yanık 21502348 Section: 060 Salih Taylan Tamamoğulları İYİ BİRİ OLMAK NEDEN ZORDUR? Pratik Etik isimli kitabında Peter Singer ahlakın yalnızca bir şeyleri yapmaktan kaçınmakla ilgili olmadığından bahsediyor. Yazar ayrıca ahlak dediğimiz şeyin amacının ideal ve hayali olanı bulmaktan ziyade, uygulanabilir olanların en doğrusunu bulmak olduğunu vurguluyor. Bu, ahlak kavramını günlük hayatlarında karar alırken akıllarının ucundan bile geçirmeyenler için şaşırtıcı bir haber. Çünkü herkes, yasalara uyuyor olmanın ötesinde herhangi bir çaba göstermeyenler ya da hiçbir çaba göstermeyenler dâhil, kendini ahlaklı ve iyi biri olarak görüyor. Ben ise iyi biri olmayı hep çok zor bir şey olarak görmüşümdür. Bunu başaramadığım zamanlar olduğunu hissettiğim zamanlar az değildir. Bu yüzden iyi biri olmanın çok kolay olduğunu düşünen insanlar gördüğüm zaman önce hayrete kapılır, daha sonra sinirlenirim. İyi biri olmayı zorlaştıran en önemli şeylerden biri, neredeyse sonsuz seçenek arasından seçim yapmak zorunda kalmamız. Bunu anlamak için en iyi yollarından biri sokaktaki bir dilenci bir çocuğun sizden para istediğini hayal etmek. İki seçeneğiniz olduğunu düşünebilirsiniz: Para vermek ya da para vermemek. Kimi insanlar para verdikleri için, kimi insanlar para vermedikleri için doğru olanı yaptıklarına inanırlar. Para verenlerimiz arabalarına binip verdikleri miktarın on katı değerinde benzini yakmadan hemen önce bir çocuğa yardım etmiş olmanın sessiz gururunu yaşarlar. Para vermeyenlerimiz ise herkes kendisinin yaptığını yapsa o çocuğun sokaklarda sürünmeyeceği fikrine sarılırlar. Bir zamanlar ben de ikinci tutumun doğruluğuna inanmıştım. Ta ki bir arkadaşım beni kendisinin arkadaş olduğu küçük bir dilenci çocukla tanıştırana dek. “bu paraları babana mı vereceksin?” sorusunu boğazı düğümlenerek bozuk Türkçesiyle ” baba yok, üldü(öldü).” şeklinde cevaplayışını gördüğüm için mi, yoksa “bu paraları ne yapacaksın?” sorusunu belirgin bir şekilde gururlanarak “eve yemek alacağım.” şeklinde cevaplayışını gördüğüm için mi fikrim değişti bilmiyorum. “okulu boş verme, bir doktor olsan sana buna kıyasla çok daha fazla para verirler.” gibi bir şeyler saçmalamaktan daha iyisini yapamamış olduğum maalesef doğru. Hâlbuki o çocuğa verdiğimden çok daha fazla paraya ve iki seçenekten çok daha fazlasına sahiptim. Ona belki sokak çocuğu olmasını önlemek için düzenli bir bulabilir ya da sağlayabilirdim. Belki oyun oynamaya ayırdığım zamanı böyle insanların sorunlarına daha kapsamlı çözüm bulmak için kullanabilirdim. Yıllar içinde bunun faydasının bir sürü insana dokunabileceğine şüphem yoktu. Çocuğun babasının kaderini paylaşmaması için şehrin kötü durumda olan bölümlerindeki insanlar için hayat şartlarının yükseltilmesi adına elimden gelebilecek ne varsa en azından onları yapabilirdim. Bunlardan hiçbirini yapmadım. Yardım edilmesi gereken çok fazla insan vardı. Bunları hepsi orta derecede iyi insanlar bile değildi. Dünyaya baktığım zaman gördüğüm karanlık şeylerin görebileceğim güzel şeylerin üstünü örtmesine izin verdim. Korkunun beni daha kötü biri yapmasını engellemedim. Ben çok ahlaklı, pek ilkeli duruş gibi şeylere pek inanmam. Bence duruşun ekstra ahlaklısı olmaz. Eylemin ahlaki konumumuzu alçaltacağı zamanlarda, eylemsizlik bizi daha yukarı çıkarmaz. Dünyada o kadar şey olup biterken ahlaklı ahlaklı durduğunu söyleyenlerden de gıcık kaparım. Ahlak erdemine sahip olmak için yalnızca iyi niyet yeterli değil. İyi niyet kişinin bencil dürtülerini yenemiyorsa iyi niyet hiçbir işe yaramaz. Ayrıca doğru eylemin ne olduğu