1919-1920 arasında Estonya başbakanı olarak görev yaptı. Bu görevi sırasında Kızıl Ordu'yu püskürterek SSCB ile Estonya'nın lehine hükümler içeren bir barış antlaşması imzaladı. 1927-1928 arasında Estonya cumhurbaşkanlığı görevini yürüttü. 1931-1932 arasında da dışişleri bakanlığını üstlendi. 1940'ta Sovyet işgal birlikleri tarafından tutuklandı. Kendisinden alınan en son haber 1941'de Tartu'daki bir hapishanede bulunduğu oldu. BaÅŸka Bahar Başka Bahar, Işın Karaca'nın 6 Aralık 2001'de çıkan Anadilim Aşk albümünün ikinci klip şarkısıdır. Sözü ve müziği Sezen Aksu'ya ait olan şarkı, müzik listelerinde 1 numaraya kadar yükselmiştir. Türkiye pazarındaki bu başarısından dolayı 2002 yılında OGAE yarışmasında Türkiyeyi temsil etmiştir. Yarışmada hiç puan alamayarak sonuncu olmuştur. Şarkıya 10 Nisan 2002'de Kıvanç Baruönü tarafından klip çekildi. Erdem Yörük: Düzenleme Eylem Pelit: Bass G.M.G.: Nefesliler Erdem SÃ¶kmen: Gitar Nurkan Renda: Gitar Gündem Yaylı Grubu: Yaylılar Cem Erman: Perküsyon Nurcan Eren: Geri vokal Burak Kut: Geri vokal Işın Karaca: Geri vokal Ender Akay: Mix SBS SBS, ÅŸu anlamlara gelebilir. Sakarya'daki kütüphaneler listesi Sakarya'daki kütüphanelerin kuruluş yılı ve kitap sayıları aşağıdadır: İnsanlığın ürettiği bilgiyi düzenleme ve kullanıma sunma kaygısı güden kütüphaneler, kent yaşamıyla birlikte anlam bulurlar. Sakarya gibi kentleşmenin 19.yy’a doğru sarktığı coğrafyalarda bu yüzden İstanbul, Bursa, Konya vb. eski metropollerdeki gibi tarihi kütüphanelere rastlanmaz. Osmanlı İmparatorluğu’nun son dönemleri ve Yeni Cumhuriyet’in ilk günlerinde Türkiye’nin pek çok yerinde olduğu gibi Sakarya’da da kitaplık sayılabilecek yerler olmalıydı. Fakat Sakarya’da sistematik olarak düzenlenmiş ilk kitaplığın, 24 Şubat 1934’te açılan Adapazarı Halkevi’ne bağlı olarak Şemsiyeli park olarak bilinen alanda ayrı bir binada hizmet vermeye başlayan, mütevazı halkevi kütüphanesi olduğunu söyleyebiliriz. Yine bu dönemlerde Hendek ve Geyve’de de halkevlerine bağlı olarak kütüphaneler açılmıştır. O dönemlerde Sakarya henüz il olmadığından İzmit Halkevine bağlı olarak çalışan Sapanca, Akyazı ve Pamukova okuma odaları da ilimiz genelinde halka hizmet veren ilk kitaplıklar olmuşlardır. O dönemlere ait kütüphanelerin dermelerinin yetersiz olduğu söylenebilir. Kütüphane sorunları ise oldukça büyüktür. İlimiz tarihinde önemli yeri olan depremler, can ve mal kaybına neden olurken, kütüphanelerimize de oldukça fazla zarar vermişlerdir. 20 Haziran 1943 yılında meydana gelen deprem sonrasında Sakarya Halkevi Kütüphanesi 5 Nisan 1944 yılına kadar hastane olarak kullanılmak zorunda kalmıştır. Bu yıllarda zaman zaman kütüphanelerin açık olmadığı ve verimli hizmet vermediği yönünde şikâyetler de alınmıştır. 1944 yılında okuma ve yazmanın geniş halk kitlelerine ulaştırmaya çalışıldığı, bu amaçla büyük çabaların gösterildiği, eğitim seferberliğinin başladığı günlerde Adapazarı Halkevi kütüphanesi kapalı kalmıştır. Bu durumun nedeni ise anlaşılamamıştır. O dönemlerde bize kütüphanelerimiz için fikir verebilecek sayılara bakacak olursak: 22.09.1945 tarihinde Adapazarı Halkevi Kütüphanesinde bulunan kitap sayısı 3362’ymış. Kütüphanede el yazması kitap olmadığı belirtilmiş. Arap harfleri ile basılmış olan kitap sayısı 757, yabancı dille yazılmış kitap sayısı ise 10’muş. Bu sayının o döneme ait İzmit Halkevi Kütüphanesi’nin sayılarının yanında düşük olduğu görülmektedir. Hendek Halkevi Kütüphanesi’nde 22.09.1945 tarihinde bulunan kitap sayısı ise şu şekildeymiş: 1945 yılına kadar kütüphaneye giren kitap miktarı 810. Bu kitapların 58’i depremde hasar görmüş. Sağlam kitap sayısı da 752 olarak belirtilmiş. Bu kitapların da 12’si eski harflerle yazılmış olup 740’ı yeni harflerle yazılmış. Kütüphanede el yazması ve yabancı dille yazılmış kitap olmadığı belirtilmiş. 1951’de Halkevlerinin kapatılmasıyla kütüphaneler duraklama dönemine girmiş ve dermeleri zarar görmüşlerdir. O yıllarda kütüphanesi olan bir diğer kurum da Arifiye Köy Enstitüsü kütüphanesidir. 1940 yılında açılan enstitünün kütüphanesinin, sahip olduğu nitelikli kullanıcı nedeniyle, daha zengin olduğu düşünülmektedir. Fakat bu kütüphane hizmet alanı olarak tüm halkı kapsamamaktadır. Köy Enstitülerinin yerini öğretmen liselerine devretmesiyle bu koleksiyon Arifiye Öğretmen Lisesi Kütüphanesi’ne aktarılmıştır. Sakarya’daki kütüphane yaşamında 40’lı ve 50’li yıllardaki bu kıpırdanmaya bir katkı da Tozlu Cami Kebiri ve Külliyesi Vakfı’nın (1952’de kurulan derneğin o zamanki adı Adapazarı Camiler ve Kur'an Kursları Kurma ve Koruma Derneği’dir. 1965’te adı bugünkü halini alacaktır.) kütüphanesiyle gelecektir. Tozlu Cami altındaki kitaplık uzun yıllar Adapazarılıların hizmetine sunulacaktır. 1999 yılındaki büyük deprem ile Cami yıkılınca 15bin civarında olduğu sanılan derme de büyük zarar görür. Kitapların 3’te 1’ine yakını kullanılmaz hale gelir. Buna rağmen Tozlu Cami Kitaplığı 10bine yaklaşan dermesiyle bugün sınırlı da olsa kullanıcısına hizmet vermektedir. Bölgenin tek araştırma kütüphanesi olarak kurulan Sakarya Üniversitesi Kütüphanesi, Sakarya Kütüphaneciliği ve kültür yaşamının da önemli merkezlerinden biri olmuştur. 100bini aşan koleksiyonu ve günden güne artan bilgiye erişim olanaklarıyla hem Sakarya'nın hem de Doğu Marmara'nın en önemli bilgi merkezlerinden biridir. Sakarya Üniversite Kütüphanesi yalnızca geniş kitap, süreli yayın, görsel işitsel materyalleriyle değil, bölge ve ulusal çapta düzenlediği eğitim ve kültür etkinlikleriyle başta araştırmacılar ve üniversite öğrencileri olmak üzere, tüm bölgenin en önemli kütüphanesi konumuna gelmiştir. Serdivan Belediyesi'nin Fikir ve Sanat Akademisi'nde 2013 yılında, Serdivan Belediyesi Fikir ve Sanat Kitaplığı adıyla kurduğu, Türkiye'deki belli sayıdaki üniversite kütüphaneleri dışında ilk 7 gün 24 saat açık olan araştırma kütüphanesidir. Koleksiyonunda sadece felsefe, sanat ve sosyal bilimler alanında binlerce kitap vardır. Bu haliyle kütüphane sosyal bilimciler için önemli bir bilgi merkezidir. 1970’li yıllarda şubeleşmeye başlayan halk kütüphaneleri ile Sakarya’nın ilçeleri de sistemli ve düzenli kütüphanelerle tanıştılar. Bu anlayışla Sakarya'ya kazandırılan kütüphaneler; Hendek İlçe Halk Kütüphanesi Müdürlüğü (16.11.1982) ve Sapanca İlçe Halk Kütüphanesi Müdürlüğü (01.09.1963) ile Akyazı İlçe Halk Kütüphanesi Memurluğu (01.03.1979), Geyve İlçe Halk Kütüphanesi Memurluğu (01.01.1972), Karasu İlçe Halk Kütüphanesi Memurluğu (22.02.1995), Kocaali İlçe Halk Kütüphanesi Memurluğu, Pamukova İlçe Halk Kütüphanesi Memurluğu (25.10.1985) ve Söğütlü İlçe Halk Kütüphanesi Memurluğudur (21.08.1997). Bu kütüphanelerin dermeleri 5bin ila 15bin arasında olup günden güne artmaktadır. Bunlar arasında; 1972 tarihinde açılmış olan Geyve İlçe Halk Kütüphanesi Kültür Bakanlığı'na bağlı olmasına karşın uzun yıllar Bursa Vakıflar Bölge Müdürlüğü'ne ait olan Elvanbey İmareti’nde hizmet vermesiyle dikkat çekmiştir.*Kütüphaneler ve Yayımlar Genel Müdürlüğü İstatistikleri 23 Mayıs 2006. Erişim: 17 Kasım 2012 Halk Kütüphanelerinin aslında yerel organizasyonlar olduğu gerekçesiyle zaman içinde Belediyeler de kendi bünyeleri içinde kütüphaneler açmaya başladılar. Bu kütüphanelerin öncülü ve en dikkat çekeni 2004 yılında Ferizli İlçesinde kurulan Ferizli Belediye Kütüphanesidir. Belediye ve yerel halkın katkılarıyla kullanılan kütüphane hatırı sayılır koleksiyonuyla kullanıcılarına verimli bir şekilde hizmet vermeye devam etmektedir.* Serdivan'ın ilçe olması ve Sakarya Üniversitesi'nin bölgeye kattığı hareketlilik nedeniyle kütüphaneye doğan gereksinim, Serdivan Belediyesi'nin kurduğu Şehit Mehmet Öztürk Kütüphanesi ile kısmen giderilmiştir. Kütüphane özellikle Serdivan ve çevresinin bilgi gereksinimini elinden geldiğince karşılamaya çabalamaktadır. Kent Büyükşehir statüsüne kavuşmadan önce Merkez İlçe Güneşler Beldesi'ne bağlı olarak deprem barakalarında hizmet vermeye başlayan Güneşler Belediyesi Kütüphanesi, Şehir Büyükşehir statüsne kavuşup Güneşler Beldesi de Adapazarı Belediyesi'ne devredildikten kısa bir süre sonra kapatılmıştı (2011). Kütüphane; 2013'ün Aralık ayında, Sakarya İl Halk Kütüphanesi'nin de katkılarıyla Adapazarı İlçe Belediyesi'ne bağlı olarak tekrar kuruldu. İlçe ölçüsünde hizmet veren bir diğer kütüphane de Taraklı Belediye Kütüphanesi'dir. Belediye kütüphaneleri standart bir sistematikleri olamamlarına karşın iyi niyetli çalışamalar ile bulundukları çevrelerin kültür merkezleri olmaya devam etmektedirler. Kütüphanelerin yerel yönetimlere devri anlamında Kültür Bakanlığı'nın bazı kütüphaneleri Belediyelere devretmesi ise maalesef olumsuz sonuçlar doğurmuştur. Devredilen kütüphaneler içinde Kaynarca Belediye Kütüphanesi istenilen verimliliğe ulaşmazken, Sakarya İl Halk Kütüphanesi'ye bağlı Arifiye Halk Kütüphanesi Şubesi kapanma noktasına gelmiştir (Koleksiyonu Arifiye Anadolu Öğretmen Lisesi'ne devredilip kapanmıştır.) İl Özel İdaresi Kütüphanesi; İl Genel Meclisi'nin 04.01.2006 tarihinde aldığı karar doğrultusunda, Zirai Donatım Bahçesi'nde kuruldu. Kütüphanenin yanındaki tek katlı bina da Eylül 2006'da İl Özel İdaresi çocuk bölümü olarak düzenlendi. Mülkiyeti Özel İdare'ye ait olan Kütüphane Hizmet Binası, Adapazarı Merkez Donatım Bahçesi alanında hizmet vermekte olup, Hukuk Müşavirliğine bağlı bulunmaktadır. Varlığı çok eskiye dayanmamasına karşın 25bin civarında olan ve gittikçe artan koleksiyonu ile Sakarya İli genelindeki en etkin kütüphanelerden biri haline gelmiştir. Bunda kütüphanenin yazar ve düşünürlerle edebi, felsefi, sosyal ve kültürel konularda söyleşiler düzenlemesinin önemli rolü vardır. İl Özel İdaresi Kütüphanesi; bir kütüphanenin yalnızca kaynaklarıyla değil, kültürel çalışmalarıyla bölgesine kültürel renklilik katabilmesine güzel bir örnektir. Vaclav Nijinski Vaclav Nijinski (d. 12 Mart 1889 - ö. 8 Nisan 1950), Polonyalı balet. Tomasz Niżyński ve Eleonora Bereda'nın çocuğu olarak dünyaya gelen Nijinski, ebeveynleri gibi bale ile ilgilenir. 1908'de Sankt-Peterburg İmparatorluk Dans Akademisi'nde eğitimine başlayan Nijinski, yüksek sıçrama gücüyle dikkat çeker. Sergei Djagilew 1909'da Paris'te Ballets Russes'ì kurduğunda Nijinski ve Anna Pavlova başrolleri paylaştılar. 1913'te Macar balerin Romola de Pulszky'e aşık oldu ve evlendi. 1916'da Kuzey Amerika'daki bir turnede psikolojik bir hastalığın ilk belirtileri görülür. 1919'da ağır bir sinir krizinden sonra şizofreni teşhisi konulur ve Nijinski bundan sonraki hayatını psikiyatri kliniklerinde geçirir. 1950'de Londra'da ölen Nijinski üç yıl sonra Paris'e gömülür. Django Asül Django Asül (d. Uğur Bağışlayıcı, 19 Nisan 1972, Deggendorf, Almanya), Türk-Alman Kabare sanatçısı ve komedyen. Almanya'nın Bavyera eyaletinde bulunan "Hengersberg" şehrinde büyüdü. Temel eğitimini 1992 yılında Gymnasium'da tamamladı. Ardından bankacı ve tenis hocası olarak eğitim aldı. Alman vatandaşlığına geçmedi çünkü Türk oyuncu olarak tanınmak istiyordu. 2004 - 2008 yılları arasında Bavyera Hükümeti'nin resmi temsilcisi, diplomat olarak görev yaptı. Oyunculuk kariyeri 1997 yılında tek kişilik turne ile başladı. Asıl adı Uğur Bağışlayıcı olmasına rağmen, Almanya'da bulunan ilticacı Türklerin durumlarına dikkat çekmek için Django Asül takma adıyla Bavyera ve Almanya'nın değişik şehirlerinde kendi yazdığı oyunları sergilemeye başladı. Almanya'nın ünlü televizyon kanalı RTL'de "7 Gün 7 Kafa" (7 Tage 7 Köpfe) isimli televizyon programına çıktıktan sonra Alman kamuoyunun dikkatini çekti. Oyunların yanı sıra sosyal sorunları tiyatronun yanı sıra yazarak da anlatabilmek için Almanca olarak Münih'in ünlü gazetesi "Münchener Abendzeitung"'da da köşe yazıları yazmaya başladı. Ardından "Ingolstädter Donaukurier" ve "Kicker" gazetelerinde yazılar yazdı. Django Asül 2007 yılında Alman resmi devlet televizyonu olan ZDF'de "Django Asül, Türkiye'de" isimli bir program yaptı. Programda Berlin-İstanbul arasında gidip gelen Almanyalı Türklerin durumlarını komedi şeklinde anlattı. New Scientist New Scientist, İngilizce konuşan bir hedef kitlesi için bilim ve teknolojideki en son gelişmeleri sunan, haftalık olarak uluslararası yayımlanan bir bilimsel magazine dergisi ve web sitesidir. 1956'da kurulmuş olan dergi, Reed Elsevier'in bir girişimi olarak Reed Business Information Ltd şirketi tarafından yayımlanmaktadır. "New Scientist" 1996'dan beri günlük haber yayınlayan bir web sitesine sahiptir. Bilim dünyasından en son gelişmeleri ve olayları sunduğu gibi dergi sıklıkla teknik konulardan felsefeye kadar geniş bir yelpazede tartışma yaratan makaleler de yayınlamaktadır. Leylek, Varto Leylek, Muş ilinin Varto ilçesine bağlı bir köydür. Köy, 1916'dan beri aynı adı taşımaktadır. Köy, Muş il merkezine 67 km, Varto ilçe merkezine 7 km uzaklıktadır. Teknedüzü, Varto Teknedüzü, Muş ilinin Varto ilçesine bağlı bir köydür. Köyün eski adı, 1928 yılı kayıtlarında Badan olarak geçmektedir. Köyün ismi Erzincan'a bağlı Badiyan köyünden esinlenerek konmuştur. Anlamı ise Kurmanci'de "yayvan" ya da "çanak" olarak bilinir. Köy, Muş il merkezine 87 km, Varto ilçe merkezine 27 km uzaklıktadır. TepekÃ¶y, Varto Tepeköy, Muş ilinin Varto ilçesine bağlı bir köydür. Köyün eski adı, 1902 yılı kayıtlarında Çarbaxur Tepe olarak geçmektedir. 1928 yılından sonra bugünkü adını almıştır. Köy, Muş il merkezine 46 km, Varto ilçe merkezine 14 km uzaklıktadır. Köy, Çarbahur deresi vadisinin başlıca yerleşimidir. Çalıdere, Varto Çalıdere, Muş ilinin Varto ilçesine bağlı bir köydür. Köyün eski adı, 1916 yılı kayıtlarında Ermenice "kuyucak" anlamına gelen Horik, 1928 yılı kayıtlarında ise Kurmanci'de "eğrice" anlamına gelen Xarik olarak geçmektedir. Köy, Muş il merkezine 83 km, Varto ilçe merkezine 23 km uzaklıktadır. Clermont (gemi) Clermont, tasarımı Amerikalı mühendis Robert Fulton tarafından, yapımı ise Charles Brown tarafından yapılan ilk buharlı yolcu gemisidir. 1807 yılında hizmete giren gemi, ilk yolculuğunu Andrew Brink kaptanlığında 7 Ağustos günü, Hudson Irmağı boyunca New York-Albany arasında yaptı. Yolculuğunu 240 km yol katederek, saatte ortalama 8 km hız yaparak gerçekleştirdi. Daha sonra bu iki şehir arasında seferler yapan gemi, aynı zamanda ticari buharlı gemi taşımacılığına da öncülük etmiş oldu. Clermont'un uzunluğu 41 m, genişiliği 5 m, draftı ise 2 m'ydi. Geminin iki yanına yerleştirilen çarklar ise Buolton ile Watt'ın buhar makinesiyle çalışıyordu. Karameşe, Varto Karameşe, Muş ilinin Varto ilçesine bağlı bir köydür. Köy, 1916'dan beri aynı adı taşımaktadır. Köy, Muş il merkezine 58 km, Varto ilçe merkezine 10 km uzaklıktadır. Dutözü, Varto Dutözü, Muş ilinin Varto ilçesine bağlı bir köydür. Köyün eski adı 1916 yılı kayıtlarında Kurmanci'de "söğüt" anlamına gelen Darabi, 1928 yılı kayıtlarında ise "Darabii Varto" olarak geçmektedir. Köy, Muş il merkezine 62 km, Varto ilçe merkezine 14 km uzaklıktadır. Stuart Kauffman Stuart Alan Kauffman (d. 28 Eylül 1939), Amerikalı teorik biyolog ve Dünya'da yaşamın kökeni ile ilgilenen karmaşık sistemler araştırmacısı. Kendisi en çok biyolojik sistemlerin ve organizmaların karmaşıklığının daha çok kendi kendine organizasyondan ve daha az Darwinci doğal seçimin denge dinamiklerinden kaynaklanabileceğini tartışmasıyla tanınmaktadır. Kauffman günümüzde Calgary Üniversitesi'nde Biyolojik Bilimler, Fizik ve Astronomi dallarında öğretim üyesi ve Felsefe Bölümünde yardımcı profesördür. Aynı zamanda "iCORE" (Mükemmelliyet için Bilgi Araştırma Çemberi) üyesidir. Çaltılı, Varto Çaltılı, Muş ilinin Varto ilçesine bağlı bir köydür. Köyün eski adı, 1916 yılı kayıtlarında Kurmanci kökenli Mişko olarak geçmektedir. Köy, Muş il merkezine 76 km, Varto ilçe merkezine 18 km uzaklıktadır. Ivica Å urjak Ivica Šurjak (d. 23 Mart 1953), Hırvat kökenli Yugoslav eski millî futbolcudur. Hajduk Split'in Avrupa ve Yugoslavya'daki başarılarında önemli pay sahibi olmuştur. Daha sonra sırasıyla Paris Saint Germain, Udinese ve Real Zaragoza kulüplerinde forma giymiştir. Kariyerine sol bek olarak başlayan oyuncu, orta saha ve sağ bekte de görev almıştır. Yugoslavya ulusal takımı formasını ise 54 defa giymiştir. Küçüktepe, Varto Küçüktepe, Muş ilinin Varto ilçesine bağlı bir köydür. Köyün eski adı 1928 yılı kayıtlarında Kurmanci kökenli Hamuk olarak geçmektedir. Köy, Muş il merkezine 82 km, Varto ilçe merkezine 22 km uzaklıktadır. Alabalık, Varto Alabalık, Muş ilinin Varto ilçesine bağlı bir köydür. Köyün eski adı, 1928 yılı kayıtlarında Mengel olarak geçmektedir. Köy, Muş il merkezine 95 km, Varto ilçe merkezine 35 km uzaklıktadır. ErdoÄŸan, Varto Erdoğan, Muş ilinin Varto ilçesine bağlı bir köydür. Köyün eski adı 1928 yılı kayıtlarında Avrîz olup, Kurmanci'de "avrêz" sözcüğü "akarsu" anlamına gelmektedir. Köy, Muş il merkezine 98 km, Varto ilçe merkezine 50 km uzaklıktadır. Çayçatı, Varto Çayçatı, Muş ilinin Varto ilçesine bağlı bir köydür. Köyün eski adı, 1912 yılı kayıtlarında Gundemir olup, Kurmanci'de "gundê mîr" sözcüğü "beyköyü" anlamına gelmektedir. Köyün ismi 1928 yılı kayıtlarında Gündemir olarak geçmektedir. Köy, Muş il merkezine 76 km, Varto ilçe merkezine 16 km uzaklıktadır. Baskı şeridi Ribon, barkod yazıcılarında termal transfer yöntemi ile baskı yapmak için kullanılan rulo şeklinde ince filmdir. Mürekkep, koruyucu tabaka ve orta kısımdaki film tabakasından oluşur. Barkod yazıcıda bulunan termal kafa polyester film üzerinde bulunan katı haldeki mürekkebi ısıtarak sıvılaşmasını sağlar ve etiket yüzeyine transferi gerçekleşerek baskı oluşur. Baskı yapılacak malzemelere göre çeşitli özelliklerde ribonlar piyasada satılmaktadır. Resin ribon, wax ribon, resin wax ribon bunlardan en çok satılanlarıdır. Kitap kulübü Kitap kulübü, veya daha uzun olarak "kitap tartışma kulübü" veya "okuma kulübü" kişilerin düzenli aralıklarla buluşup, daha önce okudukları kitaplar hakkında düşüncelerini paylaştıkları, kitabın sevdikleri ve sevmedikleri bölümlerini, karakterleri tartıştıkları sosyal etkinliktir. Bu etkinlik için evlerde, kafelerde, kütüphanelerde toplanılır. Restoranlarda yemek sonrası da toplanılabilir. Üyeler, her zaman belirli bir yerde ve zamanda toplanmakta günlük diğer etkinlikler nedeniyle zorlanabilirler. Bu durumda internetin yükselişiyle beraber, online kitap tartışma forumları ile bu toplantıların sanal ortamda yapılması sağlanır. Akdeniz iÃ§in Birlik Akdeniz için Birlik (AiB) Avrupa ve Akdeniz Havzası'ndan 43 ülkenin yer aldığı hükümetler arası bir kuruluştur: Avrupa Birliği'nden 28 üye devlet ve Kuzey Afrika, Orta Doğu ve Güneydoğu Avrupa'dan 15 ortak Akdeniz ülkesini kapsar. Birlik, 1995'te kurulan ve Barselona Süreci olarak bilinen Avrupa-Akdeniz Ortaklığı'nı güçlendirme amacıyla Temmuz 2008'de Akdeniz için Paris Zirvesi’nde oluşturulmuştur. Birliğin amacı, Akdeniz bölgesi genelinde istikrar ve entegrasyonu teşvik etmektir. Birlik, Akdeniz'in iki kıyısı arasında ortak mülkiyet, ortak karar alma ve ortak sorumluluk prensipleri temelinde bölgesel stratejik meselelerin tartışılması için bir forum teşkil eder. Başlıca amacı, ülkelerin sosyoekonomik kalkınmasını desteklemek ve bölgede istikrar sağlamak üzere Akdeniz bölgesinde hem Kuzey-Güney hem de Güney-Güney entegrasyonunu artırmaktır. Kuruluş, yürüttüğü eylemlerle insani kalkınmayı teşvik etmek ve sürdürülebilir kalkınmayı desteklemek şeklinde iki temel dayanağa odaklanmaktadır. Birlik bu amaçla, kırk üç ülkenin ortak aldığı karar doğrultusunda farklı ölçeklerdeki bölgesel projeleri ve girişimleri belirleyip desteklemekte ve etiketlemektedir. Bu proje ve girişimler, AiB Üye Devletleri'nin denetiminde 6 faaliyet sektörüne odaklanmaktadır: Akdeniz için Paris Zirvesi'nde (13 Temmuz 2008), Avrupa-Akdeniz bölgesinden 43 Devlet ve Hükûmet Başkanı, Barselona Süreci: Akdeniz için Birlik'i kurma kararı aldı. Birlik, yeni üyelerle ve geliştirilmiş bir kurumsal yapıyla Avrupa-Akdeniz Ortaklığı'nın şu amacı taşıyan yeni bir aşaması olarak sunuldu: "çok katmanlı ilişkileri iyileştirmek, sürecin ortak mülkiyetini artırmak, yönetimi eşit temeller üzerine oturtmak ve bunu vatandaşlar açısından daha görünür nitelikte somut projelere dönüştürmek. Şimdi, Barselona Süreci'ne yeni ve sürekli bir ivme kazandırma zamanı. Barselona Deklarasyonu'nun hedeflerini somut sonuçlara dönüştürmek için şimdi daha fazla katılım ve yeni kolaylaştırıcılar gerekiyor." Paris Zirvesi, Nicolas Sarkozy için diplomatik bir başarı olarak görüldü. Fransa Cumhurbaşkanı, Fas ve Ürdün kralları hariç olmak üzere 43 Avrupa-Akdeniz ülkesinin Devlet ve Hükûmet Başkanlarını Paris'te bir araya getirmeyi başarmıştı. Kasım 2008'de Marsilya'da düzenlenen Avrupa-Akdeniz Dışişleri Bakanları Konferansı'nda, Bakanlar girişimin adını "Akdeniz için Birlik" olarak kısaltmaya karar verdiler. Bu toplantı; AiB'nin kurumsal yapısını ve nasıl yürütüleceğine ilişkin prensipleri belirleyerek Paris Deklarasyonu'nu tamamlayan yeni bir ortak deklarasyonla sonuçlandı. Başkanlığın bir AB üye ülkesi ve bir Akdeniz ülkesi ortağı tarafından ortak şekilde üstlenileceği dönüşümlü eş başkanlık sistemi oluşturuldu. Fransa ve Mısır eş başkanlık görevini üstlenen ilk ülkeler oldular. Arap Birliği'nin tüm toplantılarda bulunması kurallara yazılı olarak eklendi. Ayrı bir yasal statüye ve kendi mevzuatına sahip bir sekreterlik oluşturuldu. Bu sekreterliğin genel merkezi Barselona'da kuruldu. Akdeniz için Birlik'in Avrupa-Akdeniz Ortaklığı'nın yeni bir aşaması olarak kurulması, Birlik'in bölge genelinde "barışı, istikrarı ve refahı" desteklemeyi amaçlayan Barselona "Müktesebatı"'nı kabul ettiği ve buna bağlı kalmayı taahhüt ettiği anlamına gelmektedir (Barselona, 2). Dolayısıyla, Barselona Süreci çerçevesinde on üç yıl boyunca geliştirilen işbirliğinin dört bölümü geçerliliğini korumaktadır: İlk olarak 1995'te Barselona Konferansı'nda önerildiği şekilde 2010'a kadar (ve sonrasında da) Avrupa-Akdeniz bölgesinde bir Serbest Ticaret Alanı oluşturma hedefi, 2008 Paris Zirvesi'nde de desteklendi. Bu dört işbirliği bölümüne ek olarak, Kasım 2008'de Marsilya'da bir araya gelen 43 Dışişleri Bakanı, Avrupa-Akdeniz bölgesinin özel ihtiyaçlarını hedefleyen ve Ortaklığın görünürlüğünü artıracak altı somut proje belirledi: Siyasi diyaloğu en üst seviyede desteklemek için iki yılda bir devlet ve hükûmet başkanlarının bir araya geldiği bir zirve toplantısı yapılması kararlaştırıldı. Paris Deklarasyonu'na göre: İlk zirve toplantısı Temmuz 2008'de Paris'te gerçekleştirildi. İkinci zirve toplantısı Temmuz 2010'da AB ülkesi olmayan bir ülkede gerçekleştirilecekti, fakat Avrupa-Akdeniz ülkeleri zirvenin bunun yerine 7 Haziran 2010'da AB'den İspanya'nın başkanlığında, Barselona'da yapılmasına karar verdiler. Ancak 20 Mayıs'ta Mısır ve Fransa eş başkanlığı İspanya ile birlikte zirveyi erteleme kararı aldı; bu hamlenin amacını, İsrail ile Filistin Yönetimi arasında o ay başlayan dolaylı görüşmelere daha fazla zaman tanımak olarak açıkladılar. Buna karşın İspanyol medyası, İsrail Dışişleri Bakanı Avigdor Lieberman'ın zirveden önceki Dışişleri Bakanları konferansına katılması halinde zirveyi boykot etme tehditlerinden ötürü, zirvenin ertelenmesinden Arapları suçladı. Paris Zirvesi sırasında eş başkanlığı, AB başkanlığından sorumlu olan Fransa ve Mısır paylaşmaktaydı. O günden bu yana Fransa, Mısır'ın yanında eş başkanlığı elinde tutmaya devam etmek için AB'nin farklı dönüşümlü başkanlıklarıyla (Çek Cumhuriyeti, İsveç ve İspanya) anlaşmalar imzalıyordu. Eş başkanlığın ikinci Akdeniz için Birlik Zirvesi'nde yenilenmesi gerekiyordu. Ancak zirvenin iki kez ertelenmesine bağlı olarak eş başkanlığı hangi ülkelerin devralacağına karar verme şansı bulunamamıştı. Sekreterliğin mevzuatının onaylanmasında yaşanan gecikmenin sorumlusu Türkiye ile Kıbrıs arasındaki anlaşmazlık oldu. Sekreterliğin çalışmaya başlaması için son tarih Marsilya Deklarasyonu'nda Mayıs 2009 olarak belirlendiği halde, bu mevzuat ancak Mart 2010'da onaylandı. Paris Zirvesi'nde Devlet ve Hükûmet Başkanları Yunanistan, İsrail, İtalya, Malta ve Filistin Yönetimi'nden olmak üzere beş Genel Sekreter Vekili belirlemeye karar verdiler. Türkiye'nin Genel Sekreter Vekili çıkarma arzusu ve Kıbrıs'ın bunu reddetmesi, aylar süren müzakerelere neden oldu. Müzakereler Kıbrıs'ın oluşturulan altıncı Genel Sekreter Vekilliği görevinin bir Türk vatandaşına verilmesini kabul etmesiyle son buldu. Arap-İsrail anlaşmazlığı, ciddiyeti nedeniyle Akdeniz için Birlik'i en derinden etkileyen sorunlardan biridir. İsrail ile Gazze arasında Aralık 2008'den Ocak 2009'a kadar süren silahlı çatışmaların sonucu olarak, Arap Grubu üst düzeyde bir araya gelmeyi reddetti ve böylece 2009'un ilk yarısında yapılması planlanan tüm bakanlar toplantılarını engellemiş oldu. Bunun yanı sıra, Arap Dışişleri Bakanlarının İsrail Dışişleri Bakanı Avigdor Lieberman ile bir araya gelmeyi reddetmeleri, Kasım 2009 ve Haziran 2010'da yapılacak iki bakanlar toplantısının da iptal edilmesine yol açtı. Akdeniz için Birlik'in sektörel toplantıları da İsrail'in işgali altındaki Filistinli sivil nüfusa yönelik eylemlerinden etkilendi. Nisan 2010'da Barselona'da düzenlenen Su konulu Avrupa-Akdeniz bakanlar toplantısında, Filistinlilerin, Suriyelilerin ve Lübnanlıların hak iddia ettiği bölgelere "işgal edilmiş bölgeler" mi yoksa "işgal altındaki bölgeler" mi denileceğine ilişkin terminolojik bir anlaşmazlık yüzünden Su Stratejisi onaylanmadı Yüksek eğitim ve tarım konulu diğer iki bakanlık toplantısı da aynı anlaşmazlık nedeniyle iptal edilmek zorunda kaldı. İlk ertelemenin ardından hem Fransa hem de İspanya, ertelenen zirvenin bir parçası olarak, ABD'nin gözetimi altında İsrail ile Filistin Yönetimi arasında barış görüşmeleri düzenlemeyi amaçladıklarını duyurdu. Eylül ayında ABD Başkanı Barack Obama bu amaçla zirveye davet edildi. O zaman 21 Kasım 2010'da Barselona'da düzenlenmesi planlanan zirve, Nicolas Sarkozy'ye göre "müzakereleri desteklemek için bir vesileydi." Gelgelelim, barış görüşmeleri Kasım 2010'un başında durakladı ve Mısırlı eş başkan zirvenin ancak İsrail'in müzakerelerin kaldığı yerden devam etmesini sağlayacak bir jest yapmasıyla gerçekleştirilebileceği şartını koştu. Bazı uzmanlara göre Benjamin Netanyahu'nun Doğu Kudüs'te 300 yeni konutun inşa edileceğini duyurması, 21 Kasım'da zirvenin gerçekleştirilmesine dair tüm olasılıklara son verdi. İki eş başkan ve İspanya, 15 Kasım'da Orta Doğu Barış Süreci'nin duraklamasının "memnun edici bir katılıma" engel olacağını öne sürerek zirveyi "belirsiz bir tarihe" ertelemeye karar verdi. 2009'daki mali ve politik durumdan ötürü hız kesen AiB'ye, Genel Sekreterliğin kurulmasına ilişkin müzakerelerin sonuçlanması ve Genel Sekreterliğin 4 Mart 2010'da Barselona'da özel olarak yenilenen Palau de Pedralbes'de resmi olarak açılması üzerine Mart 2010'da kararlı bir şekilde hız kazandırıldı. Fas'ın Avrupa Birliği Büyükelçisi Eneko Landaburu, Eylül 2010'da Akdeniz için Birlik'e "inancının olmadığı" açıklamasını yaptı. Landaburu'ya göre, Araplar arasındaki bölünme "güçlü bir bölgeler arası politikanın uygulanmasına olanak vermiyor" ve 43 ülkeden oluşan bu iddialı projeyi geride bırakarak karşılıklı ilişkilere odaklanılmasını gerektiriyordu. 22 Haziran 2011'de, AiB ilk projesi olan Gazze'de deniz suyu arıtma tesisinin kuruluşunu etiketledi. 2012'de AiB'nin 43 ülke tarafından ulaşım, eğitim, su ve kalkınma şirketleri gibi sektörel alanlarda etiketlenmiş toplam 13 projesi vardı. Ocak 2012'de, Genel Sekreter Yusuf Amrani, Benkirane hükümetinde Dışişleri ve İşbirliği Bakanı'na Delege Bakan olarak görevlendirildi. Onun yerini ise Faslı diplomat Fathallah Sijilmassi aldı. 2013'te, Akdeniz için Birlik ilk projelerini başlattı: 2013 ile 2017 arasında, AiB Üye Devletlerinin bakanlarının katılımıyla on iki sektörel bakanlık toplantısı gerçekleştirildi: 2015'te, AiB toplam 37 etiketlenmiş projeye sahipti. Bunların 19'u uygulama aşamasındaydı.[AP2] 18 Kasım 2015'te, Avrupa Dış Eylem Servisi tarafından yayınlanıp 14 Aralık'ta Avrupa Konseyi tarafından onaylanan Avrupa Komşuluk Politikası (ENP) üzerine yapılan incelemede, AiB entegrasyon ve bölgesel işbirliği için itici güç olarak konumlandırıldı. 26 Kasım 2015'te, Barselona Deklarasyonu'nun 20. yıldönümü vesilesiyle, AiB eş başkanlarının, Avrupa Komisyonu Başkan Yardımcısı ve Avrupa Birliği Genel Dış Politika ve Güvenlik Politikası Yüksek Temsilcisi Federica Mogherini'nin ve Ürdün Krallığı Dışişleri Bakanı Nasser Judeh'in girişimiyle Barselona'da AiB çerçevesinde bölgesel işbirliğini geliştirmeye ilişkin politik taahhüdün yenilenmesi amacıyla AiB ülkelerinin Dışişleri Bakanlarının bir araya geldiği gayriresmî bir toplantı düzenlendi. 14 Aralık 2015'te Birleşmiş Milletler Genel Meclisi, Akdeniz için Birlik'e gözlemci statüsünü veren A/70/124 sayılı Kararı kabul etti. Şubat 2016'da, AiB etiketli “Başarı için Beceriler” projesi Ürdün ve Fas'taki eğitim faaliyetlerini başarıyla tamamlayarak yüksek bir oranda işe yerleştirme gerçekleştirdi. Ürdün ve Fas'ta iş arayanlar arasında işe yerleştirme oranının (115 mezun) %49 olduğu tahmin ediliyor; katılımcıların %6'sı ise stajyerlik pozisyonlarına yerleştirildi. 12 Mart 2016'da, AiB'ye Akdeniz bölgesinde Evrensel Değerler ve İnsan Hakları konusunda yaptığı çalışmalar nedeniyle prestijli Agrupación Española de Fomento Europeo (AEFE) Onur Nişanı verildi. 2 Haziran 2016'da AiB, AB Komisyonu Üyesi Johannes Hahn ve Ürdün İşbirliği ve Planlama Bakanı Imad N. Fakhoury'nin daveti üzerine ilk kez Akdeniz için Birlik Bölgesel İşbirliği ve Planlama Bakanlar Toplantısı gerçekleştirildi. Bakanlar, gereken kapsayıcı büyüme ve istihdam için olanaklar sağlamanın bir yolu olarak bölgedeki ülkeler arasında ekonomik entegrasyonu güçlendirmeye ihtiyaç olduğunu belirttiler. Bu hususta Akdeniz için Birlik'in oynadığı hayati rolü vurgulayarak, bölge genelindeki projelerin teşvik edilmesi de dahil olmak üzere, AiB Sekreterliği'nin bölgesel işbirliği ve entegrasyondaki ilerlemeyi kolaylaştırmaya yardımcı olmak amacıyla yürüttüğü çalışmaları memnuniyetle karşıladılar. 18-19 Temmuz 2016'da, AiB Tanca bölgesinin kurumsal ortağı olarak MedCOP İklim Konferansı 2016'ya aktif şekilde katılım sağladı. MedCOP İklim Konferansı 2016; iklim sorunları üzerinde çalışan Akdeniz gençler ağının oluşturulması, bölgedeki iklim projelerine yönelik finansmanı daha verimli hale getirmek amacıyla İklim Finansı İşbirliği Bölgesel Komitesi'nin kuruluşu ve Schneider Electric'in AiB Enerji Üniversitesi'ni açması gibi, bir Akdeniz iklim gündeminin formüle edilmesine yardımcı olacak, AiB tarafından desteklenen çeşitli girişim ve projelerin sunulduğu bir forum sağladı. 10-11 Ekim 2016'da, AiB Sekreterliği Barselona'da Kadınların Güçlendirilmesi konulu Üst Düzey Konferansların üçüncüsünü düzenledi. Bu konferans 2014 ve 2015'teki konferansları izliyor ve 2017'nin sonlarında gerçekleştirilmesi planlanan Toplum İçinde Kadınların Rolünü Güçlendirme konulu Dördüncü AiB Bakanlar Konferansı'na hazırlık niteliği taşıyordu. Konferans, 30'dan fazla ülkeden 250 katılımcının Akdeniz'deki mevcut zorluklara bir yanıt olarak kadınların temel katkılarına yatırım yapma ihtiyacını vurguladığı bölgesel bir diyalog forumu oldu. AiB Paris Bakanlık Deklarasyonu tarafından sunulan talebin ardından Kadınların Toplum İçindeki Rolünü Güçlendirme konusunda bir rapor hazırlandı. Talep, “bir Avrupa-Akdeniz forumu olarak etkili bir takip mekanizması oluşturulmasına ve kadınlarla ilgili politikalar, mevzuat ve bunların uygulanması konusunda etkili bir diyaloğun sağlanmasına” yönelikti. 1 Kasım 2016'da, AiB “Bizerte Gölü'nün Kirliliğe Karşı Korunmasına Yönelik Entegre Program”ı Bizerte, Tunus'ta resmi olarak başlattı. Etkinlik Tunus Başbakanı Yusuf Şahid, Avrupa Birliği Genel Dış Politika ve Güvenlik Politikası Yüksek Temsilcisi ve Avrupa Komisyonu Başkan Yardımcısı Federica Mogherini ve Akdeniz için Birlik Genel Sekreteri Fathallah Sijilmassi'nin katılımıyla gerçekleştirildi. 5 yıllık bir süre içinde toplam 90 milyon Euro'yu aşkın bir bütçeyle yürütülecek olan program, kuzey Tunus'taki Bizerte Gölü’nün temizlenmesi çalışmalarına katkıda bulunarak çevredeki nüfusların yaşam koşullarını iyileştirecek ve Akdeniz'in tamamını etkileyen başlıca kirlenme kaynaklarını azaltacak. Proje, Avrupa Yatırım Bankası ve Avrupa Komisyonu'nun yanı sıra Avrupa İmar ve Kalkınma Bankası gibi uluslararası finans kuruluşları tarafından destekleniyor. Kasım 2016'da, AiB Sekreterliği COP22 sırasında Birleşmiş Milletler İklim Değişikliği Çerçeve Sözleşmesi'nin (UNFCCC) resmi gözlemcisi oldu ve aynı zamanda Avrupa-Akdeniz bölgesinde Paris Anlaşması'nın hedeflerine ulaşılmasına yardımcı olmayı amaçlayan belirli bölgesel girişim ve projelerin başlatılmasında aktif şekilde yer aldı. 23 Ocak 2017'de, Akdeniz için Birlik Üye Devletleri, 23-24 Ocak 2017'de Barselona'da “Akdeniz Harekete Geçiyor: İstikrar ve Kalkınma için Gençlik” temasıyla gerçekleştirilen ikinci Bölgesel AiB Forumu'nda AiB eylem yol haritasını destekleyerek Akdeniz'de bölgesel işbirliğini güçlendirmeye yönelik güçlü bir politik taahhütte bulundular Bu Yol Haritası aşağıdaki dört eylem alanına odaklanmaktadır: 22 Şubat 2017'de, Akdeniz için Birlik (AiB) Sekreterliği ve İsveç Uluslararası Kalkınma Ajansı (Sida), bölgede daha sürdürülebilir ve kapsayıcı bir kalkınma sağlamak için AiB faaliyetlerinin desteklenmesi amacıyla 6,5 milyon Euro değerinde çok yıllık bir finans anlaşması imzaladı. 10 Nisan 2017'de, Kıbrıs, Fransa, Yunanistan, İtalya, Malta, Portekiz ve İspanya'nın Devlet veya Hükûmet Başkanları Madrid'deki 3. Güney Avrupa Birliği Ülkeleri Zirvesi'nde bir araya gelerek Akdeniz için Birlik'e sağlayacakları desteği yeniden tasdik ettiler ve Birlik'in, “"mevcut zorluklarımızı etkili bir şekilde ve toplu olarak ele almak için ortak bölgesel gündemimizin yönetiminde ortak mülkiyetin bir ifadesi olarak, Avrupa-Akdeniz bölgesel işbirliğinin konsolidasyonunda merkezi bir rol oynadığını"” vurguladılar. 2017'de, değeri 5,3 milyar Euro'nun üzerinde olan 47 bölgesel işbirliği projesi, 43 Üye Devletin oybirliğiyle sağladığı destekle AiB etiketiyle uyumlu hale getirildi. Projelerin uygulanması hız kazanmaktadır ve projeler uygulandıkları yerlerde olumlu sonuçlar vermektedir. Akdeniz için Birlik'in başlıca amacı, bölgesel diyalog ve bölgeye yönelik somut ve yapısal projelerin uygulanmasıyla Avrupa-Akdeniz bölgesinde işbirliğini ve entegrasyonu artırmaktır. AiB'nin desteklediği projeler, her ülkenin istediğinde onaylanmış projelerde yer almasına olanak veren değişken geometri prensibine uyar. AiB, yalnızca tek bir ülkenin durumunda değil, bir bütün olarak bölgesel entegrasyon üzerinde bir etki sağlamak için ortak bir Akdeniz gündeminin oluşturulmasına ön ayak olarak, 2004'te oluşturulan Avrupa Komşuluk Politikası karşılıklı çalışmasını ve AiB üye devletlerinin kalkınma politikalarını tamamlamaktadır. 43 üyeye sahip olan AiB, bölgesel önceliklerin belirlenmesi ve bölgenin karşılaştığı başlıca zorluklara ilişkin deneyimlerin paylaşılması için merkezi bir platform görevi görmektedir. AiB Sekreterliği, bölgesel ve alt bölgesel sektörel diyalog forumları ve takip faaliyetleriyle politik düzeyde alınan kararları uygulamakta; böylece Bakanlık taahhütlerinin takibini sağlamakta ve bölgesel işbirliğini desteklemeye yönelik girişimleri teşvik etmektedir. Bu amaca ulaşmaya yönelik çalışmalar, diğer kuruluşlar ve bölgesel işbirliği forumlarının (Arap Birliği, Arap Mağrip Birliği) yanı sıra AiB'nin de aktif bir şekilde ilişki içinde olduğu 5+5 Diyaloğu gibi alt bölgesel işbirliği forumlarıyla birlikte yürütülmektedir. Yapılandırılmış bölgesel diyalog forumları; parlamenterler ve uluslararası kuruluşların temsilcileri, kâr amacı gütmeyen kuruluşlar, sivil toplum kuruluşları, uluslararası finans kuruluşları, kalkınma ajansları, endüstri ve özel sektör, üniversiteler ve düşünce kuruluşları da dahil olmak üzere Akdeniz genelinden 20.000'den fazla paydaşın katılımıyla gerçekleştirilmektedir. 2013'ten bu yana, AB ve Ürdün'ün Eş Başkanlığında Akdeniz gündeminin temel sektörlerine ilişkin on iki bakanlar toplantısı düzenlendi: *Mart 2015'te, Parlamentolar Arası Genel Dış Politika ve Güvenlik Politikası ile Genel Güvenlik ve Savunma Politikası Konferansı nihai kararlarında AiB'yi "bölgedeki en etkili ve çok yönlü işbirliği forumu" olarak tanımladı. Mayıs 2016'da, AiB Parlamenterler Meclisi, 12. Genel Kurul Toplantısı'nın nihai deklarasyonunda “AiB'nin Akdeniz'de işbirliği ve bölgesel entegrasyonu teşvik etme konusunda oynadığı öncü niteliğindeki rolün önemini […]” belirtti. Ocak 2017'de, 43 Üye Devletin Dışişleri Bakanlarının bir araya geldiği ikinci AiB Bölgesel Forumu'nda Avrupa Birliği Genel Dış Politika ve Güvenlik Politikası Yüksek Temsilcisi ve Avrupa Komisyonu Başkan Yardımcısı Federica Mogherini şu açıklamayı yaptı: “Hepimiz bu entegrasyon eksikliği, gerginlik ve anlaşmazlık döngüsünü kırıp Akdeniz için Birlik sayesinde son derece somut eylem alanlarında daha fazla politik diyaloğa ve daha fazla bölgesel entegrasyonel işbirliğine uyumlu bir şekilde yatırım yapmayı amaçlıyoruz.” AiB, etiketleme süreciyle vatandaşların hayatları üzerinde doğrudan bir etki yaratabilecek genel bölgesel sorunları ele alan projelere destek vermektedir. AiB etiketi, seçilen projeler için bölgesel bilinirlik ve görünürlük sağlanmasını garanti eder. Ayrıca, AiB'nin finans ortakları ağı sayesinde projelerin finansman olanaklarına erişmelerini sağlar. AiB'nin sağladığı başlıca katma değer, politika boyutuyla politikanın operasyonel bir şekilde yerinde uygulanan somut projelere dönüştürülmesi arasında oluşan karşılıklı ilişkide yatar. Bu ilişki, çok paydaşlı bir yaklaşımla ilgili politikaların tanımlanmasını da destekler. Yerinde uygulanan projelerin benimsenmesi, “değişken geometri” prensibine uygun şekilde, daha az sayıda ülkenin, tüm ülkelerin onayıyla ortak bir çıkara hizmet eden projelerde işbirliği yapmaya ve bu tür projelere katılım sağlamaya karar verebileceği bir esneklik düzeyi sunar. Aralık 2015'te 37 proje AiB tarafından etiketlendi. Temmuz 2017 itibarıyla 45'ten fazla proje AiB etiketine sahip oldu: AiB, paydaşlarla gerçekleştirilen bir danışma sürecinin ardından 2013 yılında, bölgede istihdam edilebilirlik, aracılık hizmetleri ve istihdam yaratma gibi alanlar bakımından müdahale önceliklerini belirleyen ve bu kapsamda belirli projeler geliştirilen bölgesel bir girişim (Med4Jobs) başlattı. 2015 itibarıyla, AiB sekreterliği gençlerin istihdam edilebilirliği ve kapsayıcı büyüme zorluklarını ele alan 13 projeyi etiketlemişti. Politik yetki ve bölgesel diyaloglarda ifade edilen öncelikler çerçevesine oturan bu projeler, çoğu genç insanlar olmak üzere 200.000 lehtarı hedeflemekte ve 1.000'den fazla küçük ve orta ölçekli özel işletmeyi kapsamaktadır. AiB Kadınların Güçlendirilmesi konusunda da Avrupa-Akdeniz bölgesinde 50.000'den fazla kadının yararlanacağı, 1.000'den fazla paydaşın katılımıyla gerçekleştirilecek, 127 milyon Euro'yu aşkın bir bütçeye sahip 10 projeyi etiketledi. Gençlerin İstihdam Edilebilirliği ve Kadınların Güçlendirilmesi konularına özellikle odaklanılması, AiB'nin bölgede istikrar ve güvenlik sağlamanın önündeki en temel meseleye yönelik olarak bölgedeki insan sermayesini güçlendirme hedefine uygundur. Temmuz 2017 itibarıyla, AiB bölgesel İnsani Kalkınma temelini ele alan 26 projeyi etiketledi 2015'e gelindiğinde, Tunus'taki Bizerte Gölü'nün temizlenmesi, Gazze'de arıtma tesisinin inşa edilmesi ve İmbaba şehrinde entegre kentsel gelişim dahil olmak üzere AiB'nin 43 ülkesi tarafından etiketlenmiş 14 proje bulunuyordu. Temmuz 2017 itibarıyla, AiB bölgesel Sürdürülebilir Kalkınma temelini ele alan 21 projeyi etiketledi. Bu projelerin bölge genelinde iklimle ilgili eylemler, yenilenebilir enerji, ulaşım, kentsel gelişim, su, mavi ekonomi ve çevre gibi alanlarda önemli sosyo-ekonomik etkiler yaratması beklenmektedir. Barselona Süreci'nin aksine, Akdeniz için Birlik'in getirdiği en büyük yeniliklerden biri sahip olduğu kurumsal mimaridir. Paris Zirvesi'nde, ilişkilerin politik düzeyini yükseltmek, AB ve Akdeniz ortak ülkeleri arasında girişimin daha kapsamlı ortak mülkiyetini teşvik etmek ve Avrupa-Akdeniz Ortaklığı'nın görünürlüğünü artırmak için Birlik'e çeşitli kurumların sağlanmasına karar verildi. Akdeniz için Birlik ortak mülkiyetinin garanti edilmesi amacıyla, Devlet ve Hükûmet Başkanları Paris'te, Akdeniz için Birlik'e biri AB'den diğeri ise Akdeniz ortak ülkelerinden olmak üzere iki ülkenin birlikte başkanlık etmesine karar verdi. 27 ülke, AB eş başkanlığın "yürürlükteki Antlaşmalar uyarınca Avrupa Birliği'nin dış temsiliyle uyumlu olması gerektiği" konusunda anlaşmaya vardı. Akdeniz ortak ülkeleri oybirliğiyle seçim yapma ve kendi aralarından eş başkanlığı iki yıl süreyle yenilenemeyecek şekilde üstlenecek bir ülke belirleme kararını aldılar. 2008 ile 2012 yılları arasında Fransa ve Mısır AiB'nin ilk eş başkanlığını üstlendi. 2012 yılında sekreterlik Mısır'ın eş başkanlığını Ürdün'ün, Fransa'nın eş başkanlığını ise Avrupa Birliği'nin devralacağını duyurdu. Eylül 2012'de yapılan bu değişiklik, 28 Haziran'da Barselona'da yapılan yüksek temsilciler toplantısında karara bağlandı. AiB üyesi 43 ülkenin her biri tarafından atanan büyükelçi ve üst düzey Dışişleri Bakanlığı görevlilerinden oluşan AiB Üst Düzey Görevlileri toplantısı, her yıl düzenli aralıklarla birkaç defa olmak üzere Barselona'daki Sekreterlik makamında veya AiB ülkelerinden birinde gerçekleştirilir. Bu toplantının amacı, bölgesel meseleleri tartışmak, kuruluşun politika ve eylemlerine yön vermek ve toplantı heyetine sunulan projeleri etiketlemektir. Her ülke eşit oy hakkına sahiptir ve tüm kararlar oybirliğiyle alınır. Bu toplantıların yanı sıra, özellikle çevre ve iklim değişikliği, dijital ekonomi, kadınların toplum içindeki yeri, ulaşım ve endüstri gibi belirli konulara ilişkin Akdeniz gündemini belirleyen bakanlar toplantıları olmak üzere, başka AiB toplantıları da gerçekleştirilmektedir. Akdeniz için Birlik Sekreterliği 4 Mart 2010'da Barselona'da düzenlenen resmi törenle açıldı. Kalıcı Sekreterliğin görevi, sektörel bakanlar toplantısına ilişkin operasyonel takip sağlamak, Avrupa-Akdeniz bölgesi için somut projeleri belirlemek ve bu projelerin uygulanmasını takip etmek, bu projelere finansman sağlayacak ortaklar aramak ve diyalog için çeşitli platformları koordine etmektir. Avrupa-Akdeniz Dışişleri Bakanları, Kasım 2008'de düzenlenen Marsilya Konferansı'nda Sekreterliğin genel merkezinin Barselona'daki Pedralbes Kraliyet Sarayı'nda olmasına karar verdi. Bakanlar ayrıca bu yeni temel kurumun yapısını ve ilk üyelerinin köken ülkelerini kararlaştırdı: Akdeniz için Birlik Sekreterliği Mart 2010'da Barselona'da düzenlenen resmi törenle açıldı. 2017 itibarıyla AiB sekreterliği; Avrupa Komisyonu, EIB, BERD ve CDC'den görevlendirilmiş üst düzey görevlilerin kalıcı katılımıyla 20'den fazla ulustan 60 kişilik personele sahiptir. Avrupa-Akdeniz Parlamenterler Meclisi (AAPM), Avrupa-Akdeniz Ortaklığı çerçevesi içinde yeni bir kurum değildir. Meclis 3 Aralık 2003'te Avrupa-Akdeniz Dışişleri Bakanları tarafından Napoli'de kuruldu ve ilk genel kurul toplantısını 22-23 Mart 2004 tarihinde Atina'da gerçekleştirdi. AAPM, Avrupa-Akdeniz ülkelerinden parlamenterleri bir araya getirir ve aşağıdaki konularla ilgili dört kalıcı komiteye sahiptir: AAPM, ayrıca Enerji ve Çevre konulu "geçici" bir komiteye sahiptir. AAPM'nin rolü, "Birlik'in yasal parlamenter ifadesi" olarak kabul edilmesi nedeniyle Akdeniz için Birlik'in kuruluşundan bu yana güçlenmiştir. 2008'de Marsilya'da düzenlenen Avrupa-Akdeniz Dışişleri Konferansı'nda Bakanlar, AB Bölgeler Komitesi'nin bir Avrupa-Akdeniz Yerel ve Bölgesel Yetkililer Meclisi (Fransızca: ARLEM) kurulması teklifini kabul ettiler. Bu meclisin amacı Akdeniz için Birlik üyesi 43 ülkenin yerel ve bölgesel temsilcileriyle AB kurumları arasında bir köprü oluşturmaktır. AB katılımcıları AB Bölgeler Komitesi'nin üyeleri ve aynı zamanda Avrupa-Akdeniz Ortaklığı ile bağlantılı diğer AB kurumlarının temsilcileridir. Akdeniz ortak ülkelerinin katılımcıları ise kendi ulusal hükümetleri tarafından atanan bölgesel ve yerel yetkili makam temsilcileridir. ARLEM, 31 Ocak 2010'da Barselona'da resmi olarak kuruldu ve ilk genel kurul toplantısını gerçekleştirdi. ARLEM'in eş başkanlığı görevini AB Bölgeler Komitesi Başkanı Luc Van den Brande ve Fas'ın Al Hoceima Belediye Başkanı Mohammed Boudra yürütmektedir. Genel merkezi Mısır'ın İskenderiye şehrinde bulunan Anna Lindh Kültürler Arası Diyalog Vakfı, Nisan 2005'te kuruldu. Avrupa-Akdeniz ülkelerinin sivil toplum kuruluşlarını kapsayan bir ağ olan vakıf, kültürler arası diyaloğun ve karşılıklı anlayışın teşvik edilmesini amaçlamaktadır. Paris Zirvesi'nde Anna Lindh Vakfı'nın BM Medeniyetler İttifakı ile birlikte Akdeniz için Birlik'in kültürel boyutundan sorumlu olmasına karar verildi. Eylül 2010'da Anna Lindh Vakfı "Avrupa-Akdeniz Kültürler Arası Eğilimler 2010" başlıklı bir rapor yayınladı. Ortak algılar ve bölge genelinde Akdeniz için Birlik'in görünürlüğü hakkındaki bu değerlendirme, Akdeniz için Birlik ülkelerinden 13.000 kişinin katılımıyla gerçekleştirilen bir Gallup Kamuoyu Araştırmasına dayanmaktadır. Akdeniz için Birlik, bir diyalog ve işbirliği platformu olarak global, bölgesel ve alt bölgesel kuruluşlarla stratejik ortaklıklar kurmaktadır. Geçtiğimiz birkaç yıl boyunca AiB, çeşitli Mutabakat Anlaşmalarının imzalanması yoluyla ilgili paydaşlarla olan bağlarını güçlendirdi: Fransa Cumhurbaşkanı Nicolas Sarkozy, Akdeniz İçin Birlik'i kendi seçim kampanyası esnasında teklif etti. Teklif başlangıçta Sarkozy'un seçim kampanyasının bir parçası olarak yapıldı. Sarkozy'nin seçim zaferinden ise sonra fikir tekrarlandı ve düzenlendi. Bir kısmı Avrupa'yla bütünleşmiş, bir kısmıysa ayrı olan müslüman dünyaya mal olabilecek potansiyel bölüme rağmen, Sarkozy bu inisiyatifi İsrail ile Arap komşuları arasındaki barışı sağlayacak bir fırsat olarak görüyor. Fransa'nın 2008'in 2. yarısındaki Avrupa Birliği Dönem Başkanlığı'nda bir yönetim sisteminin kurulması umuluyor. 23 Ekim 2007'de Sarkozy bütün Akdeniz ülkelerinin liderlerini, "Siyasal, ekonomik ve kültürel bir birliğin temellerinin, katı eşitliğin ilkeleriyle kurulabileceğini" görüşmek üzere Haziran 2008'de Fransa'da yapılacak olan Akdeniz Zirvesi'ne davet etti. Akdeniz İçin Birlik, çalışmalarının ayrıntılarının belirsiz olması nedeniyle büyük eleştiriler almaktaydı. Akdeniz ülkelerinde AB etkisinin daha da azalacağı, hem AB'ye hem de Akdeniz Birliği'ne üye olan devletlerin bazı AB kararlarını önemsemeyeceğinden endişelenilmekteydi. Ayrıca bu ülkelerde özellikle insan hakları ve sosyal haklarda kayıplar ve polisin tutumunda kötülüşmelerin olması beklenmekteydi. 2008'in başlangıcında Sarkozy, AB'den ve komisyondan yayılan karşıtlık yüzünden Akdeniz İçin Birlik planlarını değiştirmeye başladı. Şubatı'nın sonunda, o yılın Avrupa işlerinden sorumlu Fransız bakanı Pierre Jouyet, "Akdeniz'e ilişkin hiçbir birliğin" olmadığını, ama bölgedeki AB yapılarını ve politikalarını "Tamamlamak ve zenginleştirmek" için "Akdeniz için birlik" olduğunu belirtti. Almanya Başbakanı Angela Merkel'le yapılan bir toplantıdan sonra, projenin sadece Akdeniz'e kıyısı olan AB ülkelerini değil bütün AB'yi kapsayacak şekilde kabul edildiği, ve mevcut Barselona sürecinin üzerine inşa edileceği bildirildi. Türkiye de, projenin artık AB üyeliğine bir alternatif olarak tasarlanmadığını Fransa'dan aldığı garantiyle kesinleştirip birliğe katılmayı kabul etti. Akdeniz İçin Birlik, 13 - 14 Temmuz 2008'de başlatıldı. Ancumah Ancumah, Trabzon'a bağlı yeşilliklerle dolu, dağlık bir yayladır. Yabani olarak ayı, geyik, porsuk, tilki ve çeşitli hayvanlar vardır ama aşırı avlanma yüzünden son derece popülasyonu düşmüştür. Halkı balıkcılık, büyük ve küçük baş hayvancılık, arıcılık ve tarım ile geçinir. Yazın Ancumah yaylasına geçen halk kışın merkezi yerleşme birimlerine geçerler. Bu bakımdan Ancumah Yaylası genel olarak kışın boştur. Son dönemlerde toprak yollar açılsa da Çevre ve Orman Bakanlığı, boş arazileri tespit edip ağaçlandırma çalışmalarına başlamıştır. Musa AydÄ±n Musa Aydın (d. 1 Kasım 1980, Samsun) kariyerini Samsunspor'da bitiren eski Türk futbolcudur. Futbola 1991 yılında doğduğu mahallenin amatör takımı olan Ceditılıcaspor altyapısında futbol başlayan Musa, bu takımda sekiz yıl top koşturduktan sonra Samsunspor altyapısına transfer olmuştur. 1998-99 sezonu ortasında transfer olduğu bu takımda 1 Haziran 2000 tarihinde imzaladığı sözleşme ile profesyonelliğe geçen futbolcu ilk profesyonel karşılaşmasına ise 25 Ağustos 2000 tarihinde Trabzonspor karşısında çıkmıştır. 2005-06 sezonunda küme düşen Samsunspor'un bir parçası olan Musa sezon sonunda Samsunspor'dan ayrılarak Sakaryaspor'a transfer olmuştur. Bir sezon bu takımda oynayan futbolcu ertesi sezon ise Sivasspor'a bedelsiz olarak imza atmıştır. Musa, takımdaki ilk sezonunda vazgeçilmez isimlerden biri olmuştur. Üç sezon boyunca 105 maça çıktığı Sivasspor'dan 2010-11 sezonu başında buruk bir şekilde ayrılmış ve ayrıca 2007-08 Süper Lig sezonunun 15.haftasında Denizlispor ile oynanan maçta Sivasspor'un Süper Lig tarihindeki 100.gölüne imza atmıştır. Sivasspor'dan sonra Bucaspor ile anlaşmıştır. Sezon sonunda küme düşen takımın 8 gol ile en golcü futbolcusu olan Musa aynı zamanda bu sayı ile sezonluk kariyer rekorunu da kırmıştır. Futbolcu 2011-12 sezonunda Antalyaspor'a transfer olmuş fakat sezon sonuna doğru kadro dışı bırakılmıştır. Sezon sonunda takımdan ayrılan Musa 2012-13 sezonu için ise eski takımı Samsunspor ile anlaşmıştır. KÄ±rkyama Kırkyama, bir dönem yoksul kesimin giyim gereksinimini karşılamak adına çeşitli bez parçalarının bir araya getirilerek ve değişik şekillerde desenler verilerek dikilmesi sonucunda ihtiyaç için yapılan bir elsanatıdır. Kimi zaman da masa, sehpa veya yatak örtüsü yapmak amacıyla aynı yöntem kullanılabilir. Yapılması zor ve zaman isteyen bir elişidir. Yamama işinden doğan kırkyama, günlük hayatın bir zorunluluğu olarak gelişme göstermiştir. Bu zorunluluk, farkında olmadan bir sanatı başlatmıştır. Ayrıca parça bohça, kırk pare ve patchwork gibi adları da vardır. Kırkyama çeşitli kumaşlar veya bezleri birleştirerek yapılan bir örgü sanatıdır. Daha çok Türkiye'nin Doğu Anadolu ve Güneydoğu Anadolu Bölgesi'nde yaygındır. Okyanus 20. Yüzyıl Ansiklopedik Türkçe Sözlük Okyanus Türkçe Sözlük (Okyanus 20. Yüzyıl Ansiklopedik Türkçe Sözlük); Pars Tuğlacı tarafından hazırlanıp 1971 yılında Pars Yayınları tarafından yayınlanmaya başlandı. İlk baskısı İstanbul'da Sermet Matbaası'nda bastırılmıştır. Okyanus, yayınlandığı dönemine göre Türkiye Türkçesinin en büyük sözlüğü olma özelliğini uzun yıllar korumuştur. Türk ve yabancı Türkoloji ile uğraşan bilim insanlarının da en önemli başvuru kaynaklarından birisidir. Okyanus; A4 sayfa boyutunda olmak üzere 6 punto 3 sütun olarak dizgilenmiş ve bu dizgilemeyi Sermet Arkadaş yapmıştır. İlk baskısı 16 sayfalık fasiküller halinde olmak üzere 196 fasikül 3136 sayfa üzerinde 9297 sütün ve yaklaşık olarak 836.730 satırdan oluşur. Okyanus'un ilk baskısı (1971 - 1974 yılları) üç cilt olarak hazırlanmış ve basılmıştır, bunun; Sözlük sayfaları içerisinde 1000 kadar çizim içeren şekiller ile sözcükler pekiştirilmeye çalışılmıştır. Çizimlerin bir kısmı Alman Duden Sözlüğünden alınarak Türkçeleştirilmiştir. 149 sayfalık levhalar kısmı kûşe kağıda basılı olup bu bölümde yer alan resimlerin çoğunluğu Encyclopædia Britannica ansiklopedisindendir Okyanus Türkçe Sözlük'un sonraki baskıları Cem Yayınevi tarafından 2. baskı 6 Cilt (1978 yılı), üçüncü baskı 7 Cilt (1979 yılı) ve dördüncü baskı 10 cilt (1980 yılı) olarak yayınlanmıştır. Sonraki baskılarda yer alan 7. ve 10. ciltler Pars Tuğlacı tarafından ilk baskı da yer almayan A'dan Z'ye kadar sözcük ve deyimlerin hazırlanması ile oluşturulmuş 360 sayfalık bir ek cilttir. Sakarya Kemalettin Samipaşa Halk Kütüphanesi Sakarya Kemalettin Samipaşa Halk Kütüphanesi. Sakarya'nın ilçesi Adapazarı'nda Karaosman mahallesinde aynı adlı okulun bahçesi içinde hizmet veren, kurumsal olarak Sakarya İl Halk Kütüphanesi'nin şubesi olan çocuk kütüphanesidir. 2011 yılında koleksiyonuna yetişkin okurlar için yayınlar da eklenerek adı Sakarya Kemalletin Samipaşa Halk Kütüphanesi olarak değiştirilmiştir. Kemalettin Samipaşa Çocuk Kütüphanesinin Sakarya'da Milli Eğitim Bakanlığı'na bağlı Karaosman İlköğretim Okulu bünyesinde 15 Ocak 1963 yılında kurulduğu bilinmektedir. Ancak 2 ekim 1978 tarihinde il merkezinde ayrı yapılarda bulunan çocuk ve halk kütüphanelerinin yönetim ve teknik hizmetler açısından birleştirilmesi nedeniyle Sakarya İl Halk Kütüphanesi Müdürlüğüne bağlanmıştır. Kütüphane'nin adına dair şunları söyleyebiliriz: Türk İstiklal Savaşı Kolordu Komutanlarından Kemalettin Sami Paşa asker olduğu kadar eğitim ve öğretime değer veren komutanlardan birisidir. Onun Adapazarı'na hizmetleri 1923 yılında Adapazarı'ndaki okulların öğrenci gereksinimlerini karşılayamadığını görerek özellikle bu alanda sakarya eğitim hayatına katkıda bulunur. Bu nedenle Sakarya'da önemli bir eğitim kurumuna adı verilmesi sağlanmıştır. Esperanto Vikipedi Esperanto Vikipedi (Esperanto: "Vikipedio en Esperanto"), Vikipedi'nin Esperanto sürümüdür. On birinci Vikipedi sürümü olarak, Aralık 2001'de Esperanto Vikipedi, Stefano Kalb tarafından yazılan Enciklopedio Kalblanda'nın 139 maddesi ile başlatıldı. 15 Haziran 2008 tarihinde Esperanto Vikipedi 100.000. maddesine ulaştı ve bunu beceren 20. Vikipedi sürümü oldu. Carol Gattaz Caroline de Oliveira Saad Gattaz (d. 27 Temmuz 1981- Sao José do Rio Preto) Brezilyalı voleybolcu. Voleybola 14 yaşında Rio Preto Automóvel Clube’de başladı. Ulusal takımla 2004 World Grand Prix'de, 2005 World Grand Prix'de, 2005 World Grand Champions Cup'ta, 2006 World Grand Prix'de ve 2009 World Grand Prix'de şampiyonluk yaşadı. Voleybol kariyerini uzun süre Brezilya’da sürdürdükten sonra 2007 yılında Serie A1’e transfer oldu. Monte Schiavo Banca Marche Jesi takımında bir sezon oynadı ve 2008 yılında ülkesine döndü. Halen Brezilya süper lig takımlarından Rexona/Ades kulübünün oyuncusudur. Flam Flam (İngilizce: "Slogan cancel"), posta gönderilerinde kullanılan çeşitli mesajlar veya sloganlar içeren damgalara verilen addır. Türkiye Cumhuriyeti'nin erken dönemlerinde topluma çeşitli mesajlar vermek için kullanılmışlardır. Bu erken dönem flamlar gönderilere el ile uygulanmakta idi. Sonraları flamlar makina damgalarında da sıklıkla kullanılmıştır. Günümüzde ücret ödeme makinalarında da flam kullanılmaktadır. Özel kuruluşlar tarafından kullanılan ücret ödeme makinalarında kendilerinin reklamları bulunmaktadır. Postahanelerde kullanılan flamlar da genel olarak reklam olmakla birlikte anma amaçlı veya kültürel nitelikte olan mesajlarda sıkça görülür. 6. Uluslararası Türkçe Olimpiyatları 6. Uluslararası Türkçe Olimpiyatları, 22 Mayıs - 2 Haziran 2008 tarihleri arasında düzenlenen ve yurt dışındaki Türk Okulları'nda öğrenim gören öğrencilerin katılarak Türkçelerini yarıştırdığı olimpiyat. İlki 2003 yılında yapılan organizasyonun altıncısı düzenlendi. 110 ülkeden 550 yarışmacı ve 250 takım temsilcisi öğretmenin katılıdığı olimpiyatta "konuşma", "yazma", "dil bilgisi", "şarkı", "şiir", "sunum", "genel kültür", "özel beceriler", "makale", "ülke tanıtım stantları", "ana dilde Türkçe yazma", "ana dilde Türkçe şarkı" ve "ana dilde Türkçe şiir" olmak üzere yarışmaları toplam 13 ayrı dalda yapılıyor. Farklı dallarda Türkiye'nin farklı illerinde yapılan finallerin ardından şarkı finali ve ödül töreni 1 Hazian tarihinde İstanbul Kongre ve Gösteri Merkezi'nde yapılan finalle sahiplerini buldu. Türkçe Olimpiyatları Uluslararası Türkçe Öğretimi Derneği (TÜRKÇEDER) tarafından düzenlenmektedir. Olimpiyatların 2003 yılında yapılan birincisine 17 ülke katılırken, ikincisinde bu sayı 21'e, üçüncüde 42'ye çıktı, dördüncüsünde 83 ülke katılırken 2007 yılında yapılan 5. Uluslararası Türkçe Olimpiyatları'na toplan 100 öğrenciler katılmıştır. Her geçen sene artan bu sayı altıncısında 110'a çıkmıştır. Türkçe Olimpiyatları bir final niteliğindedir. Finale gelene kadar birçok aşamadan geçilmektedir. Öğrenciler; sınıf, okul ve ülke seçmelerinden sonra Azerbaycan, Ukrayna, Almanya, Amerika, Moldova, Endonezya ve Kırgızistan'da yapılan geniş çaplı ülke elemeleri sonrası bu olimpiyatlara katılmaya hak kazanmaktadırlar. Bir eğitim yılı boyunca olimpiyatlara yaklaşık 10,000 öğrenci hazırlanmaktadır. Türkiye’deki finallere katılmaya hak kazanan öğrenciler, ülkelerini Türkçe olarak tanıtan stantlar hazırlayıp ülkesini tanıtmakta ve kültürlerin kaynaşmasına katkıda bulunmaktadırlar. Geride kalan beş yıl içinde gösterdiği başarı, Avrupa Birliği Eğitim ve Gençlik Programları Merkezi Başkanlığı tarafından ödüllendirilen Uluslararası Türkçe Olimpiyatları'na, 2007 yılı "Avrupa Dil Ödülü" verildi. Yarışmalar ve yarı finalin Ankara Kızılcahamam'da, Kültür Şöleni ve olimpiyat açılışının Ankara Altınpark'ta ve Şarkı Yarışması Finali'nin Ankara Anadolu Gösteri Merkezi'nde yapılan yarışmanın şiir dalındaki finali de Bursa'da, halk oyunları final Kayseri'de gerçekleştirildi. Ödül töreni ise şarkı finali ile birlikte 1 Haziran tarihinde, İstanbul Gösteri Merkezi'nde yapıldı. Şarkı kategorisi haricindeki tüm dallarda sıralama juri tarafından belirlenirken şarkı kategorisinde SMS yolu ile halkoyu ile belirlenmiştir. Şarkı kategorisinde Azerbaycan'dan Hatice Alizade "Ben seni sevdiğimi" adlı eseri seslendirerek birinci, Türkmenistan'dan Abadan Halmedova "Dön gel bir tanem" ile ikinci, Tacikistan'dan Suman Kurbanova "Aldım başımı gidiyorum" ile üçüncü oldu. Ayrıca 17 yarışmacı mansiyon almıştır. Ayrıca 16 yarışmacı mansiyon almıştır. Ayrıca 3 yarışmacı mansiyon almıştır. Dil bilgisi yarışmaları iki grup hâlinde yapılmıştır. Ayrıca 3 yarışmacı mansiyon almıştır. Ayrıca 3 yarışmacı mansiyon almıştır. Plan Plan, hedeflenen bir amaca ulaşılmasını sağlayacak diagram veya adımlardan oluşan dokümandır. Neyin ne zaman, niçin ve nasıl yapılacağını gösteren bir taslaktır. İş yapılmadan önce hazırlanır. İşin üstesinden gelmek için gereklidir. Planlamanın amacı bir işin en düşük maliyetle, en etkili ve verimli şekilde yapılacağının önceden kestirilmesidir. Başka bir tanıma göre plan; bazı amaçlara ulaşmak için gelecekte uygulanacak bir dizi kararı hazırlamayı içeren bir süreçtir. İşe ulaşmak için yapılacak bütün faaliyetleri kapsar. Eğitim planlaması, eğitimi öğrencilerin ve toplumun gereksinimlerini karşılamada ve amaçlarını gerçekleştirmede daha etkili ve verimli kılmak amacıyla rasyonel ve düzenli çözümleme tekniğinin eğitim sürecine uygulanmasıdır. Matthew Barlow Matthew Barlow (d. 10 Mart 1970 Biloxi, Mississippi) Amerikalı polis memuru ve ünlü heavy metal vokali. Eski Iced Earth solistidir. Pyramaze adlı grupta aktif olarak görev almaktadır. Sesini kullanarak geniş bir aralıkta ve farklı tonlarda duygu ve çığlık yüklü vokaller yapar. Kendisi 2011 yılında planlanan konserlerin yapılmasından sonra " Iced Earth " adlı gruptan bir kez daha ayrıldığı açıklanmıştır. 21 Ağustos 2012'de kendisi tarafından kurulan Ashes of Ares grubunda vokalistlik yapmaktadır. Heksakosioiheksekontaheksafobi Hexakosioihexekontahexafobi, 666 korkusuna verilen isimdir. Kitâb-ı Mukaddes'te 666'nın şeytan ile özdeşleştirildiği sanısından ileri gelir. Aslında özdeşleştirilen sayı tam bilinmemektedir, tartışmalar vardır. Fakat bilinene kadar 666 meşhur olmuş ve bu kullanılagelmiştir. Pek çok korku filminde de kullanılmıştır. İlk gün zarfı İlk gün zarfı (İGZ) (İngilizce "First Day Cover"-FDC), bir posta pulunun veya posta pulu serisinin satışa sunulduğu ilk gün zarfa yapıştırılarak damgalanması ile hazırlanan zarflara verilen addır. Bu zarflar, eğer posta idaresi zarfta kullanılan pul serisi için özel bir ilk gün damgası hazırlamış ise o damga ile damgalanabileceği gibi normal posta damgası ile damgalanarak da hazırlanabilirler. Türkiye Cumhuriyeti ilk defa 25.9.1952 tarihinde çıkarılan Kore savaşları anma pulları serisi için özel bir ilk gün damgası hazırlamıştır. Ancak posta idaresi o tarihe kadar çıkarılan pek çok anma pulunu bir toplantı veya sergi için çıkartmış ve o toplantı sırasında geçici posta merkezi açarak o merkezde özel damga kullanmıştır. İlk gün zarfında kullanılan damganın, adında belirtildiği gibi zarf üzerinde olması gereklidir. Ancak ilk dönemlerde yeterli filatelik bilgi sahibi olmayan kişiler, pulları kâğıt üzerine de yapıştırarak damgalamışlardır. Bunlar İGZ'ler ile aynı değere sahip değildirler, pul kataloglarında belirtilen fiyatlar aksi belirtilmedikçe zarflar için geçerlidir. Son dönemlerde sadece resmi kuruluşların kullanımı için çıkarılan, başka kişiler tarafından kullanılması yasak olan resmi pulları kullanarak hazırlanan ilk gün zarfları hazırlandığı görülmektedir, ancak 1983 ve 1984 yıllarında PTT tarafından hazırlananlar dışındaki resmi pullu ilk gün zarflarının herhangi bir filatelik değeri yoktur. Birinci Göktürk-Sasani Savaşı Birinci Göktürk-Sasani Savaşı (588) Sasaniler ile Batı Göktürk Kağanlığı arasında yapılmıştır. Türklerin yanında başta Akhunlar olmak üzere vassalları da yer almıştır. İki devlet arasındaki çatışmalar Türkler tarafından İran ülkesi istila edilerek başlamıştır. Peçenek (Oğuz Türk boyu)-Sasani iş birliği sonucunda Göktürk istilaları durdurulmuştur. 558 senesinde Sasani hükümdarı I. Hüsrev, Akhunlulara son vermek gayesiyle Onoklarla ittifak yaptı. Bu başarılı harekat sonucu Ceyhun nehrinin kuzeyi Türklerin, güneyi ise Sasanilerin kontrolü altına girdi. Buna rağmen Türkler 580'li yılların başından 558 senesine kadar İpek Yolu üzerinde vassalları Akhunlarla birlikte akınlarda ve yağmalarda bulundular. Bunun üzerine Sasaniler ünlü komutanları Behram Çubin'in önderliğinde seçkin bir ordu oluşturmaya başladılar. (Bu sırada Sasani tahtında IV. Hürmüz bulunmaktadır) Tarihçi Şahbazi'ye göre Behram Çubin'in ordusu 12000 kişilik seçkin Fars askerlerinden müteşekkildi. Müttefik Türk ordusunun kumandanlığını ise Ch'u-lo-hou üstlenmişti. Yapılan savaşların zaferlerinin sahiplerinin kesinliği hakkında bir bilgi yoktur. Sasaniler Gök-Türk'lerin istilalarını durdurması sonucu sırasıyla Balkh'ı (Bactra) ve Herat'ı ele geçirdiler. Çin kaynaklarında adı Ch'u-lo-hou olarak bilinen Batı Türk Kağanı Doğu Göktürk'lere düzenlediği bir sefer sonucunda ölmüştür. Nuray Lale Nuray Lale (* 28. Mart 1962, Akcurun / Türkiye), Türk asıllı Alman, şair - yazar. 1979 yılında Almanya'ya çalışmak için gelen bir işçi ailesinin çocuğudur. Temel eğitimini Almanya'nın Bielefeld kentinde tamamladı. Daha sonra Bielefeld Üniversitesi'nde Alman Dili ve Edebiyat okudu. 2001 yılında mezun olduktan sonra tekrar 2004 yılında aynı ünivesitenin Pedagoji ve Psikoloji bölümünü bitirdi. Daha sonra kendi adına kurduğu "Nuray Lale Enstitüsü"nde Almanya'da yaşayan Türk toplumunun sosyal sorunlarına yardımcı olmak amacıyla pedagog olarak görev yaptı. Resmi belgelerin yanı sıra Almanca şiirleri ve edebiyat yazılarını da Türkçeye çevirdi. 2004 yılında Bielefeld'de "Lyrik Şirin Aydın" İçimdeki Ufuklar", (Şirin Aydın'ın şiirleri) isimli bir kitabı Almanca olarak yayınladı. 2006 yılında Alman şair Heinrich Heine'nin şiirlerini de koleksiyon haline getirip Türkçeye çevirerek yayınladı. "Düş sarayim" (2004) "Şirin Aydin: İçimdeki Ufuklar (2004) Kurtuba EmirliÄŸi Kurtuba Halifeliğinin 1031’de düşmesinden sonra, Endülüs şehirlerinin çoğu birer bağımsız emirlikler olarak yönetilmeye başladı. Son halife III. Hişam tahttan çekildikten ve Córdoba’dan ayrıldıktan sonra, Kurtuba’nın önde gelen kabile reislerinden Ebü’l Hazem Cabbar ibn Muhammed halkın desteğini arkasına alarak şehrin idaresini ele aldı. Ebü’l Hazem’in idaresi ile Kurtuba’da bakanlar kurulu ve adalet adamlarının yönetime katıldığı, karalar alınmadan önce her politik görüşün hesaba katıldığı sözde bir cumhuriyet dönemi başlamış oldu. Ebü’l Hazem’in idaresi altında, ortak bir önderlik tarafından, tek bir önderin idaresi altında olmayan bir yönetim anlayışı getirilmiştir. Ebü’l Hazem gerçekte kendisini insanların üstünde görüyor; şehrin ve sakinlerinin bakıcısı ve Kurtuba’nın koruyucusu olarak görüyordu. Bu cumhuriyetçi sistem diğer tayfa emirlikleri kendi aralarında didişirken, şehrin barış içinde yaşamasına katkıda bulunuyordu. Kurtuba o dönemde tüm Endülüslülerin barış içinde yaşayabilecekleri bir sığınaktı. Bu durum kendi önemsiz emirliklerinin böyle bir barış ortamına geçmesini arzulayan kimi emirliklerin gıpta etmesine neden oluyordu. Şehir 1043 yılındaki yıkımına kadar, Ebü’l Hazem’in önderliğinde yönetildi. Onun ölümüyle oğlu Ebü’l Velid Muhammed yerine geçti. Ebü’l Velid babasının yönetimini 21 sene boyunca sürdürdü. Gücünün gittikçe arttığını görünce Kurtuba’nın cumhuriyetçi idaresine son verme çalışmalarına başladı. O bu gücü Abdürrahman ve Abdülmelik adlı iki oğlunun eline verdi. Sonunda Abdülmelik egemenlik kazandı ve kardeşi Abdürrahman’ın tüm gücünü elinden aldı. Kurtuba’da dengelerin değişmesine ve husumet çıkmasına rağmen yine de Sevilya Emiri II. El Mutatid’in önerisiyle bir dostluk ortamı sağlandı. Córdoba ve Sevilla Emirlikleri arasındaki iş birliği, Toledo Emiri Yahya bin Dilnun’un kıskaçlık hislerini açığa çıkardı. Bunun sonucunda Toledo Emiri Kurtuba’yı kuşattı ve Abdülmelik’i esir etti. Bunun üzerine 1069 senesinde Sevilla Emiri II. El Mutatid’in halefi Muhammed ibn Abbad El Mutamid uygun zamanı kollayarak Kurtuba’yı kuşatmak için bir ordu gönderdi ve Kurtuba'yı ele geçirdi. Esaretten kurtulan Abdülmelik’i tekrar tahta oturttu. Muhammed ibn Abbad 1070 senesinde karşısına çıkan Toledo kuvvetlerini bozguna uğrattı ancak bu hadiseden hemen sonra Kurtuba’ya geri döndü ve şehri yeniden ele geçirdi. Daha önce esaretten kurtardığı ve tahtını iade ettiği Abdülmelik’i tahtan indirerek kendisi şehrin idaresini ele alarak tayfa emirliğini kurdu. Sabık hükümdar Abdülmelik ise önce hapsedildi daha sonra Saltés adasına sürgüne gönderildi. Böylece Kurtuba’da cumhuriyet dönemi sona ermiş oldu. Kurtuba’yı ele geçirerek kendi tayfa idaresini tesis eden Muhammed ibn Abbad ise 1075 senesinde Kurtuba’yı kaybetti ancak 1078’de tekrar ele geçirdi. 1086 senesinde Kastilya kralı VI. Alfonso ile Murabıt Emiri Yusuf ibni Taşfin’in arasında cereyan eden ve Murabıtların zaferi ile sonuçlanan Ez-Zellaka Savaşına katılarak Murabıtları destekledi. Bu tarihten itibaren Murabıtlara bağlı olarak hem Sevilya hem de Kurtuba’yı idare eden Muhammed ibn Abbad 1091'de emirlikten azledildi. Böylece bu emirlik Murabıtların hakimiyetine girmiş oldu. Felemenkçe Vikipedi Felemenkçe Vikipedi ("Nederlandse Wikipedia"), bazen "halk ansiklopedisi" (Felemenkçe: "volksencyclopedie") adıyla adlandırılan, Vikipedi'nin Felemenkçe sürümüdür. 19 Haziran 2001'de başlatıldı, ve 14 Ekim 2005'te 100.000 madde sınırını geçti. Kısa bir süre için, altıncı en büyük Vikipedi sürümü olarak, Lehçe Vikipedi'nin madde sayısını geçti, ama sonra sekizinci pozisyonuna geri düştü. 24 Ocak 2006'da 125.000 maddesi oluşturuldu. 1 Mart 2006'da, bir günde hem İsveççe, hem de İtalyanca Vikipedi'nin madde sayılarını geçip, altıncı pozisyonuna geri çıkmış. 19 Mart 2006'da, 150.000 madde oluşturuldu, ve 200.000 madde 24 Mayıs 2006'da oluşturuldu. Felemenkçe sürümü, 28 Mayıs 2006'da 300.000 madde sınırına ulaştı. Felemenkçe Vikipedi 1960-61 Millî Lig Türkiye 1. Futbol Ligi 1960-1961 Sezonu, Türkiye 1. Futbol Ligi'nin üçüncü sezonudur. Lig tarihinde ilk kez üç büyük il haricinde bir ilin takımı, Adana'nın Adana Demirspor takımının mücadelesine sahne olmuştur. Faruk Åžen Faruk Şen (d. 21 Nisan 1948, Ankara), Almanya, Essen Türkiye Araştırmalar Merkezi eski direktörü, Alman politikacı. Alman Lisesi'nde okudu. 1967 yılında Almanya'da okuma amacıyla Münster kentinde bulunan Vestfalya Üniversitesi'ne (Westfälische Wilhelms-Universität) kaydını yaptırdı. 1971 yılında da bu okulu bitirdi. 1981 yılında Yabancılardan Sorumlu Sosyal Danışman olarak Volkshochschule Duisburg'ta göreve başladı. 1983 yılında Okula Uyum Projesi ve Gençlere Destek Olma Kurumu'nda yönetici olarak çalıştı. 1985 yılında Almanya'nın Essen kentinde Alman hükümetinin finansal desteğiyle Türkiye Araştırmalar Merkezi'ni kurdu. 1990 yılında Essen Üniversitesinden (Universität-Gesamthochschule Essen) profesörlük unvanını aldı. 1993 yılında Alman Sosyal Demokrat Parti'sine (SPD) üye olarak politik çalışmalara katıldı. Aynı dönemde tanıştığı psikiyatrist "İnci Şen" ile hayatını birleştirdi. Kemalist ve Cumhuriyetçi bir düşünce anlayışına sahiptir. Birleşmiş Milletler Ekonomik ve Sosyal Konseyi Üyesi, UNESCO Almanya Milli Komite Üyesi, Avrupa Birliği Kültürler Arası Diyalog (AnnaLindthVakfi) Komisyon üyesi, Türkiye Cumhuriyeti Yurtdışında Yaşayan Vatandaşlar Kurulu üyesi, Türk-Alman Kültür Konseyi Kuzey Ren Vestfalya Başkanı , TAVAK Vakfı Avrupa Üniversitesi Kurucu Üyesi ve Yönetim Kurulu Başkanı, Robert, Bosch Kültür Merkezi Danışma Kurulu Üyesi, Kuzey Ren Vestfalya Uyum Komisyonu Üyesi, Almanya AWO-Kurumu Danışma Kurulu Üyesi, AnnaLindt Vakfı- Danışmanı. Professor der 1001 Projekte?, Sicherheit-Heute, 2007 Ä°nterreg İnterreg, Avrupa Bölgesel Kalkınma Fonu (FEDER) çerçevesinde Avrupa Birliği bölgeleri arasındaki işbirliğini güçlendirmeye yönelik olarak başlatılmış, 4,8 milyar avro bütçesi olan ve hibe yardımlarından oluşan bir girişimdir. 1990 yılında uygulanmaya başlanan Interreg Programı’nın üçüncü aşaması olan INTERREG III, 2000-2006 dönemini kapsamaktadır. şu anda Interreg 4c uygulanmaktadır.(2007-2013) Science Science, Bilimsel Gelişme için Amerikan Birliğinin akademik dergisidir ve dünyanın en prestijli bilimsel dergilerinden biri olarak kabul edilmektedir. İlk kez 1880'de yayımlanan Hakemli dergi haftalık olarak yayınlanmakta yaklaşık olarak 130.000 abonesi bulunmaktadır. Uluslararası yayımı ve internet üzerinden giriş olanağı ile çok geniş bir kitleye ulaştığı tahmin edilmektedir;bir milyona yakın okuyucusu olduğu tahmin edilmektedir. Derginin esas odaklandığı alan önemli orijinal bilimsel araştırmalar ve araştırma eleştirileridir, ancak "Science" aynı zamanda bilim ile ilgili haberleri, bilim politikaları hakkındaki düşünceleri ve bilim insanlarını ilgilendiren diğer konuları ve bilim ve teknolojinin geniş etki alanındaki diğer konuları da yayımlamaktadır. Birçok bilimsel dergi tek bir konuya odaklanmasına rağmen "Science" ve rakibi "Nature" bütün bilimsel disiplinler ile ilgilenmektedir. "Science" son birkaç on yıl içinde biyoteknoloji ve genetik alanındaki ilerlemeler nedeniyle biyoloji ve yaşam bilimlerine ayrı bir önem vermektedir. "Science"'in 2014 için etki faktörü 33.611'di (Thomson ISI). Möbius şeridi Möbius şeridi, geometrik olarak uzunca bir şeridin bir ucunu 180 derece bükerek diğer ucu ile birleştirilmesiyle elde edilen yüzeydir. İlk olarak 1861'de Johann Benedict Listing tarafından tanımlanmıştır. Dört yıl sonra August Ferdinand Möbius, yayınladığı bir çalışmasında tanımını vermiş, şeridin tek yüzlü olmasını yönlendirilememesiyle açıklamıştır. Normal bir şeridin iki yüzü varken Möbius şeridinin sadece bir yüzü vardır. Başka bir ifadeyle Möbius şeridinin üzerindeki bir noktadan hareket etmeye başlandığında bütün alan taranarak aynı noktaya geri dönülür. Gol Kralı (anlam ayrımı) Tahtakurusu (oyun) Tahtakurusu (Rusça: Клоп, "klop"), Vladimir Mayakovski tarafından 1928 yılında yazılmış, partisyonu Dmitriy Şostakoviç tarafından bestelenen, beş perde ve dokuz sahneden oluşan komedi türünde bir tiyatro oyunudur. Mayakovski "Tahtakurusu" eserini 1928 yılının Ekim ve Aralık ayları arasında Berlin ve Paris'e gerçekleştirdiği geziler sırasında yazmıştır. Bu dönem Rus romanlarının çoğuna benzer şekilde "Tahtakurusu", Yeni Ekonomi Politikası dönemi iklimini yansıtmaktadır. St. Petersburg merkezli Eksantrik Oyuncu Fabrikası () kolektifi etkisinde yazılan "Tahtakurusu", küçük burjuvaziyi ve üstü kapalı olarak Yeni Ekonomi Politikası'nın doğurduğu sonuçları alaya alan hicvi bir komedidir. Oyunun partisyonu Dmitriy Şostakoviç tarafından 1929 yılının Ocak ve Şubat aylarında bestelenmiştir. Oyun ilk kez 13 Şubat 1929 tarihinde Moskova'da, bizzat oyunun mizansenini düzenleyen Vsevolod Meyerhold'un tiyatrosunda sergilenmiştir. Oyunun dekoru Aleksandr Rodçenko ve Kukriniksi () ressam grubu tarafından hazırlanmıştır. Oyun 1929 yılında, Sovyetler Birliği'nde başlar. İç savaşın getirdiği zorluklardan bıkan, eski Komünist Parti üyesi Prisipkin, burjuva hayatının güzelliklerini keşfetmek istemektedir. İsmini Pierre Skripkin olarak değiştirmiş, yoldaşlarını arkada bırakmış, nişanlısı Zoya Berezkin'i terketmiş, bir kuaför kızı Elzevir Davidovna Rönesans ile evlenmek üzeredir. Ancak düğün yemeği, misafirler arasındaki kavga sonucu başlayan bir yangınla faciaya dönüşür. Bütün misafirler ölür ve ziyafetin mekanı olan kuaför salonu kül olur. Prisipkin, itfaiye hortumundan çıkan suların hızlıca donması sonucu bir buz kütlesinin içinde hapsolmuştur. Elli yıl sonra, robotların dünyaya hakim olduğu bir çağda, kentsel bakım çalışmaları sırasında Prisipkin'in donmuş bedeni bulunur. Robotlar Prisipkin'i diriltme kararı alır. 12 Mayıs 1979 tarihinde Prisipkin tekrar hayata dönmüştür, ancak kendini artık tanıyamadığı, tamamen değişmiş bir dünyada bulur. Geçmişinden ona tek miras kalanlar kaba kişiliği ve de buz kütlesinde sıkışıp kaldığı sürece yanında olan, boynuna yapışmış bir tahtakurusudur. Böcek, şehir hayvanat bahçesinin gözdesi olur. Prisipkin ise yanında aşk, dans ve müzik gibi "hastalıklar" getirmiştir. Bu garip dünyaya alışamayan Prisipkin, tekrar dondurulmak ister. Ancak bu isteği yerine getirilmez. Hayvanat bahçesinde, tahtakurusunun yanında bir kafeste, "vahşi küçük burjuva" türünün ender bir örneği olarak sergilenmeye mahkûmdur. Sedat BalkanlÄ± Sedat Balkanlı (15 Ocak 1965 - 29 Nisan 2009), Arnavut göçmeni Türk eski millî futbolcudur. Gaziosmanpaşa, Konyaspor, Bursaspor, Galatasaray, Eskişehirspor ve Fenerbahçe'de oynamış stoper. Defans oyuncusu olmasına rağmen kritik maçlarda attığı kafa golleriyle "altın kafa" lâkabını almış futbolcudur. 1 kez Türkiye A millî takım formasını giymiştir. 1994-1995 sezonunda Galatasaray'da hepsi kafayla olmak üzere 9 gol attı. Millî takım formasıyla Norveç'e attığı kafa golü ve sevinci spor stüdyosu jeneriğinde bir ara gösteriliyordu. 1997 yılında milyonda bir görülen ALS hastalığına yakalanan Sedat Balkanlı, doktorların tedavisi olmayan ilerleyici sinir hastalığıyla 2 yıl yaşayabileceğini söylemesine rağmen, solunum cihazına bağlı olarak yaşamını sürdürdü. Sedat Balkanlı 29 Nisan 2009 çarşamba günü kaldırıldığı Amerikan Hastanesi'nde vefat etti. Sedat Balkanlı'nın cenazesi Karlıtepe Mezarlığı'nda defnedildi. Gökhan Anlağan Gökhan Anlağan (1943, Malatya - 2003, İstanbul), Türk ressam. 1943 yılında Malatya’da doğdu. 1968'de İstanbul Devlet Güzel Sanatlar Akademisi Yüksek Resim Bölümünü bitirdi. Milli Eğitim Bakanlığının açtığı sınavı kazanarak 1969-1973 yılları arasında Fransa'nın Paris şehrinde mesleki ihtisas çalışmalarını gerçekleştirdi. Burada Champlain Midy atölyesinde çalıştı. 1973 yılında Türkiye'ye dönerek Devlet Güzel Sanatlar Akademisi Resim Bölümü’ne asistan olarak atandı. 1994 yılında doçent, 1999 yılında ise profesör oldu. Gökhan Anlağan, 2003 yılında İstanbul'da vefat etti. Adnan Turani Adnan Turani (d. 1925 İstanbul - ö. 17 Aralık 2016 Ankara), Türk ressam, sanat tarihçisi ve sanat eğitimcisi. 1925'te İstanbul'da doğdu. 1941-1944'te İstanbul İlköğretmen Okulu’ndan öğretmenlik eğitimi yaptı. Mezun olduktan sonra 1945 yılında yetenek sınavlarını kazanarak girdiği Ankara Gazi Eğitim Enstitüsü Resim Bölümü’nü 1948 yılında bitirdi. 1953 yılında Avrupa’ya burs kazandı. Almanya’nın Münih, Stuttgart ve Hamburg Güzel Sanatlar Akademileri’nde çalışma olanağı buldu. Lisans ve uzmanlık öğrenimi gördü. 1959 yılında yurda döndüğünde Gazi Eğitim Enstitüsü Resim Bölümü’nde atölye öğretmenliğine başladı ve 1970 yılına kadar bu görevini sürdürdü. 1970'te Hacettepe Üniversitesi Edebiyat ve Güzel Sanatlar fakültelerinde de derslere girdi. 1972 yılında doktoraya başladığı Hacettepe Üniversitesi'nde Güzel Sanatlar Enstitüsü kordinatörlüğünü de yürüttü. 1973 yılında doktor unvanını alan sanatçı 1978’de doçent oldu. 1986 yılına kadar Hacettepe Üniversitesi Edebiyat Fakültesi Sanat Tarihi Bölümü’nde öğretim üyeliği görevinde bulundu. 1986 ile 1987 yıllarında Bilkent Üniversitesi Güzel Sanatlar Fakültesi Resim Bölümü Başkanlığı yapan Adnan Turani 1990 yılında emekli oldu. Adnan Turani’nin yüksek eğitim hocalığı sırasında bilimsel plastik sanatlar estetiği, sanat felsefesi ve sanat tarihi ve üzerinde hazırladığı yayınlanmış eserleri de bulunmaktadır. 1990'dan bu yana çalışmalarını, yaşadığı kent olan Ankara’da sürdüren Turani, 17 Aralık 2016 günü tedavi gördüğü Hacettepe Üniversitesi Hastanesi'nde hayatını kaybetti. Yüksel Özkasap Yüksel Özkasap (d. 28 Aralık 1952, Malatya), Türk sanatçı. İlk, orta ve lise eğitimini Malatya'da tamamladı. Ortaokul yıllarında mandoline merak sardı. 1965 yılında Malatya Ticaret Lisesi'ni yarıda bırakarak İstanbul'a gitti. Prof. Cemil Demirsipahi'den keman dersleri almaya başladı. 1966 yılında Almanya'ya göç ederek Köln'e yerleşti. Dönemin plak şirketi sahibi Yılmaz Asöcal ile tanıştı ve ilk 45'lik plağı "Gülom"'u yaptı. "Beyaz Atlı" plağı, Türkiye'de 1 milyon barajını zorlayarak bu alanda en çok satış yapan dört 45'lik arasında yer aldı. 1960'lı yıllarda Almanya'da "Köln Bülbülü" lakabıyla tanındı. Yüksel Özkasap, memleket hasreti nedeniyle birçok parçasında Türkiye'ye olan özlemini anlatan gurbeti ve ayrılık acısını işledi. Kalinka Kalinka (Rusça: Калинка) en bilinen Rus şarkılarından biridir. Genellikle halk şarkısı olarak bilinir, ama şarkı sözlerinin İvan Petroviç Lariоnоv tarafından 1860'larda yazıldığı ve Saratov'ta bir tiyatral eğlence sırasında çalındığına dair iddialar da söz konusudur. Bu iddiaya göre ilk defa bu sırada icra edilmiş ve bestecinin de fazla tanınmamasıyla şarkının geri kalan öyküsü tarihe karışmıştır. Şarkı hızlı tempoyla ilerleyip yavaşlar, sanılanın aksine Kalinka bir kadın ismi değil bir ağaçtır (gilaburu). Aynı zamanda da ""uğurböceği"" demektir. Şarkı birçok Rus tanımı ve kelimesi içerdiğinden şiirsel olarak bütünüyle çevrilmesi güçtür. Ağaçhatmi Ağaçhatmi ("Hibiscus syriacus"), ebegümecigiller (Malvaceae) familyasından, çiçek açan, ve Asya'nın büyük bir kısmında yetişen ve boyu 2–4 m.'ye erişen vazo şeklinde çalı türü bir bitkidir. Çok dayanıklı olan bu bitki kesilip vazoya konduğunda diğer bitkilerden daha uzun süre dayanabilir. Yazları sıcak olan bölgelerde çekici beyaz, pembe, kırmızı, lavanta rengi ya da mor çiçekleri için yetiştirilir. Bu çiçekler yenilebilir. Ağaçhatmi, Güney Kore'nin ulusal çiçeğidir. Ulusal amblemlerde görülmesinin yanı sıra Güney Kore Ulusal Marşı'nda da çiçekten söz edilir. Korece adı olan "mugunghwa" (Hangul: 무궁화; Hanja: 無窮花) ölümsüzlük anlamına gelen "mugung" sözcüğünden gelir. Çiçeğin sembolük anlamı bu addan kaynaklanmıştır. Ağaçhatmi 'Diana', 'Lady Stanley', 'Ardens', 'Lucy', ve 'Blushing Bride' gibi çeşitli kültivarlarıyla oldukça popüler bir süs çalısıdır. Değişim Atölyesi Oyuncuları Değişim Atölyesi Oyuncuları, Ankara'da kurulmuş özel bir tiyatro topluluğudur. Değişim Atölyesi Oyuncuları 2001 yılında farklı tiyatro disiplinlerinden bir araya gelen oyuncular tarafından Ankara'da kurulmuştur. Grup, insanın olduğu her yerde oynamayı kendine ilke edinmiştir. 2006 yılından bu yana Türk tiyatrosunda bir ilke imza atan topluluk aynı adla İstanbul'da bir şubesini oluşturmuştur. Şimdi hem Ankara'da hem de İstanbul'da, özerk bir anlayışa sahip yönetim sistemiyle ürün vermeye devam etmektedir. Bugüne kadar 40'ın üzerinde tiyatro oyunu sahnelemişlerdir. Aynı zamanda sokak tiyatrosu da yapan Değişim Atölyesi Oyuncuları, sanata bakışlarını "Bütün bunlardan dolayı yaşamımıza yön veren düşüncelerimizi politikadan yalıtamayız. İçinde yaşadığımız dünyayı ancak ideolojik olarak kavrar ve politik yanıtlar üretiriz. Bu anlamıyla