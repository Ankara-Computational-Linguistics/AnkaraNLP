1897 - 1906 arasında, benzendeki karbonlara arasında üç eşdeğer elektron olduğu görüşünü geliştirdi. Benzenin istisnai kararlılığının bir açıklaması Robert Robinson'a atfedilir. Robinson, 1925'te ilk defa, düzenlerinin bozulmasına direnç gösteren altı elektronlu gruplar için "aromatik altılı" terimini kullanmıştır. Aslında bu teori daha eskiye, 1922'de Ernest Crocker aracılığıyla Henry Edward Armstrong'a dayanır. Armstrong, 1890'da yayınladığı bir makalede ""(altı) merkezcil afiniteler bir daire içinde etkir ... benzen bir çifte halka olarak tarif edilebilir ... ve katılmalı bir bileşik oluşunca iç afinite halkası bozulur, kendilerine bir şey eklenmeyen bitişik karbonlar zorunlu olarak etilenik hâle geçerler"" demiştir. Burada Armstrong en az dört modern kavrama değinmektedir. Birincisi, "afinite" dediği şey günümüzdeki elektron olarak adlandırılır. konjugasyonu bozulan (ikinci kavram) bir Wheland ara ürünü yoluyla (üçüncü kavram) meydana gelen elektronik aromatik substitusyonu (dördüncü kavram) betimlemektedir . "İç halka"yı temsil etmek için halka üzerine C sembolünü kullanarak Eric Clar'ın notasyonuna öncülük etmiştir. Armstrong "afinite"lerin sadece noktasal tanecikler olmadıklarını, bir yönleri olduğunu da fark etmiş ve benzen halkasına ornatıklar eklenmesinin "afinite"lerin dağılımının değiştirdiğini ifade etmiştir (bir cisimdeki elektrik yükün dağılımının başka bir cisim yaklaştırılmasıyla değişmesi gibi"). Bu görüşleri ile dalga mekaniğinin temel kavramlarını öngörmüş olduğu da iddia edilmiştir. Kararlılığın, veya aromatikliğin, kuantum mekanik kökeni ilk defa 1931'de Hückel tarafından modellenmiştir. Bağ elektronlarını sigma ve pi elektronları olarak ayıran ilk kişi olmuştur. Aromatik (aril) bir bileşik belli özellikleri olan bir grup kovalent bağlı atom içerir: Benzenin aromatik (üç çift bağ için 6 elektron) olmasına karşın, siklobutadien değildir, çünkü delokalize elektron sayısı 4'tür ki bu tabii 4'ün bir katıdır. Siklobutadienür (-2) iyonu, oysa, aromatiktir (6 elektron). Aromatik bir sistemdeki bir atom, sisteme ait olmayan elektronlara sahip olabilir, bunlar 4n+2 kuralında için göz önüne alınmaz. Furan molekülündeki oksijen atomunda sp² hibridizasyonu vardır. Bir yalın çift π sistemine dahildir, öbürü ise halkanın düzlemi içindedir (diğer konumlardaki C-H bağına benzer şekilde). Altı π elektronu vardır, dolayısıyla furan aromatiktir. Aromatik moleküller tipik olarak ileri derecede kimyasal stabilite (kararlılık) gösterirler, aromatik olmayan moleküllere kıyasla. Aromatik olabilen bir molekül, aromatik olabilmek için elektronik veya şekilsel (konformasyonel) yapısını değiştirir. Bu fazladan stabilite molekülün kimyasını değiştirir. Aromatik bileşikler elektrofilik aromatik substitusyona ve nükleofilik aromatik substitusyona uğrayabilirler, ama karbon-karbon çift bağlarında olan türden, elektrofilik ekleme tepkimeleri olmaz. Aromatik bir molekülde dolaşan π elektronları halka akımları meydana getirir, bunlar dışarıdan uygulanan bir manyetik alana (NMR'de olduğu gibi) karşı kor. Aromatik halka düzlemindeki protonların NMR sinyali, aromatik olmayan sp² karbonlarınkine kıyasla daha düşük manyetik alan değerlerine doğru kayar. Bu, aromatikliği belirlemenin önemli bir yoludur. Aynı mekanizma ile halka ekseni üzerinde yer alan protonların sinyali daha yüksek alan değerlerine kayar. Aromatik moleküller π-π istiflenmesi yoluyla birbirleriyle etkileşebilirler: π sistemleri "yüz-yüze" gelerek birbirleriyle örtüşürler. Aromatik moleküller ayrıca "yüz-kenara" da etkileşebilirler: halka atomlarındaki ornatıkların üzerindeki ufak pozitif yük, öbür moleküldeki aromatik sistemdeki ufak negatif yük tarafından çekime uğrar. 4n sayıda π elektronu içeren düzlemsel tek halkalı moleküller antiaromatik olarak adlandırılır ve bunlar genelde kararsızdır. Antiaromatik olabilecek moleküller elektronik veya şekilsel (konformasyonel) yapılarını değiştirerek bu hâlde olmama, yani aromatik olmama, eğilimi gösterirler. Örneğin, siklooktatetraen düzlemsel yapısını bozarak bitişik çift bağlar arasındaki π örtüşmesini yok eder. Bir diğer örnek siklobutadien'dir; bu molekül asimetrik dikdörtgen bir yapı oluşturur, tek ve çift bağlar almaşık olmalarına rağmen tek bağlar çift bağlardan oldukça daha uzundur, bunun sonucu uygunsuz p-orbital örtüşmesi azalır. Dolayısıyla siklobutadien aromatik değildir; simetrik kare şekle etki edecek antiaromatik destabilizasyona kıyasla, asimetrik biçiminin gerginliği daha tercihlidir. Aromatik bileşikler endüstride önemli yere sahiptir. Hidrokarbonların en önemlileri arasında benzen, toluen, "orto"-ksilen ve "para"-ksilen sayılabilir. Dünya çapında her yıl yaklaşık 35 milyon ton aromatik bileşik üretilir. Petrol rafinasyonu veya kömür katranının damıtımı ile Karmaşık karışımlardan elde edilirler. Bu bileşiklerden stiren, fenol, anilin, polyester ve naylon gibi önemli kimyasallar ve polimerler üretilir. Başka aromatik bileşikler tüm canlıların biyokimyasında anahtar rollere sahiptir. Proteinleri oluşturan 20 amino asitten üçü, fenilalanin, triptofan ve tirozin, aromatiktir. Ayrıca, DNA ve RNA'ki nükleotitler (adenin, timin, sitozin, guanin, urasil) aromatik pürin ve pirimidin türevleridir. Hem grubu 22 π elektronundan oluşan bir aromatik sistem içerir, klorofilde de benzer bir aromatik sistem vardır. Aromatik bileşiklerin çok büyük çoğunluğu karbon içerir ama hidrokarbon olmak zorunda değildirler. Heterosiklik aromatiklerde (heteroaromatlar), aromatik halkanın bir veya daha fazla atomu karbondan başka elementtir. Bu durum halkanın aromatikliğini azaltabilir ve dolayısıyla (furan molekülünde olduğu gibi) reaktivitesini artırır. Başka örnekler arasında piridin, pirazin, imidazol, pirazol, oksazol, tiyofen ve bunların benzen eklemeli türevleri (örneğin benzimidazol) sayılabilir. Polisiklik aromatik hidrokarbonlar, bitişik iki komşu karbonun paylaşılması sonucu birbiriyle kaynaşmış iki veya daha çok basit aromatik halkadan oluşur. Örnek olarak naftalen, antrasen ve fenantren sayılabilir. Çoğu kimyasal bileşikteki aromatik halkaya başka şeyler eklidir. Örnek olarak trinitrotolüen (TNT), asetilsalisilik asit (aspirin), parasetamol ve DNA'daki nükleotitler gösterilebilir. Aromatiklik iyonlarda da görülebilir: siklopropenil katyonu (2e sistem), siklopentandienil anyonu (6 e sistem), tropilyum iyonu (6e) ve siklooktatetraen dianyonu (10e). Tropon gibi non-benzenoid bileşiklerin aromatik özellikler olduğu öne sürülmüştür. Siklofanlar olarak adlandırılan bir bileşikler sınıfında aromatik özellikler sınırda görülür. Homoaromatiklikte aromatiklikliğin özel bir hâli görülür, bunda tek bir "sp"³ hibritleşmiş karbon atomu konjügasyonu bozmuştur. Benzendeki karbon yerine başka bir element gelince, örneğin borabenzen, silabenzen, germanobenzen, stannabenzen, fosforin veya pirilyum tuzlarında olduğu gibi, aromatiklik korunur. Aromatiklik karbondan oluşmayan bileşiklerde de görülür. Benzene benzer inorganik 6 üyeli halkalı bileşikler sentezlenmiştir. Silikazin (SiH) ve borazin (BNH) yapısal olarak benzene benzerdir, benzendeki karbon atomlarının yerini başka elementler almıştır. Borazinde boron ve azot atomları halka etrafında almaşırlar. Metal aromatikliğinin alüminyumun bazı metal kümelerinde bulunduğu düşünülmektedir. Möbius aromatikliği, Möbius şeridine benzer şekilde, bazı halkasal moleküler orbital sistemlerinin bir yarım burgu içermesinde görülür. Bu sistemler p atomik orbitallerinden oluşur ve 4n sayıda elektron içeren kapalı yörüngeleri vardır. Burgu sol-elli veya sağ elli olabileceği için meydana gelen Möbius aromatikleri "dissimetrik" veya kiral olur. Christopher Paolini Christopher Paolini (d. 17 Kasım 1983, Los Angeles, Kaliforniya), Amerikan yazar. Eragon, Eldest, Brisingr ve Miras kitaplarından oluşan Miras Döngüsü'nin yazarı olarak bilinir. İlk kitabını yazdığı Paradise Valley, Montana'da yaşamaktadır. Christopher Paolini, Paradise Valley, Montana çevresinde büyüdü. Babası Kenneth Paolini, annesi Talita Hodgkinson, kız kardeşi Angela Paolini ve kendisi dahil olmak üzere dört kişiden oluşan bir ailesi vardır. Paolini "evokulluluk" eğitimi gördü. Mezun olduktan sonra ileride ilk romanı olacak olan "Eragon"'u yazmayı başladı. "Eragon", mitolojik bir ülke olan Alagaësia'da geçer. 2002'de "Eragon", Paolini'nin ailesinin yayınevi Paolini International LLC'den yayımlandı. Kitabı tanıtmak için Paolini "bir ortaçağı kostümü, bağıcıklı bir bot ve siyah bir şapka" ile 135 okul ve kütüphane gezdi. Kitabın ilk basımındaki kapak çalışması ve Saphira'nın safir rengi gözü, yazarın kız kardeşi Angela tarafından, kitabın iç kapağındaki harita ise Christopher Paolini tarafından yapıldı. 2002 yılının yazında, yazar Carl Hiassen'in üvey oğlu bir kitapçıda "Eragon"u buldu ve beğendi. Bunu Hiassen'e söyleyince Hiassen, kendi yayınevi de olan Alfred A. Knopf'a kitabı yayımlamasını tavsiye etti. Knopf, "Eragon"u ve diğer Miras Üçlemesi kitaplarını yayımlamayı kabul etti. Böylece Ağustos 2003'te "Eragon"un ikinci basımı Knopf tarafından yayımlandı. 19 yaşında Paolini New York Times gazetesinin en çok satan yazarı olmayı başardı. Ayrıca "Eragon"a aynı isimde bir film çekildi. "Eragon"un devam kitabı "Eldest", 23 Ağustos 2005'te yayımlandı. Üçüncü kitap "Brisingr" da 20 Eylül 2008'de yayımlandı. Bir üçleme olarak planlanan "Miras Döngüsü"m üçüncü kitap "Brisingr"da belirtildiği gibi hikâye tam olarak bitirilememiş ve 8 Kasım 2011'de dördüncü kitap "Miras" basılmıştır. "Miras Döngüsü" bugüne kadar 25 milyondan fazla satmıştır. Paolini edebi ilhamını J.R.R. Tolkien, E.R.Eddison ve epik şiir "Beowulf"un yazarından alır, bunun yanında "Eragon" için Bruce Coville'den de ilham aldığını söyler. David Eddings, Andre Norton, Brian Jacques, Anne McCaffrey, Raymond E.Feist, Mervyn Peake, Ursula K. Le Guin ve Frank Herbert diğer ilham aldığı kişilerdir. Ayrıca Jane Yolen, Philip Pullmanve ve Garth Nix de Paolini'nin sevdiği yazarlardır. Paolini yazarken doğadan da birçok ilham almıştır. Philip Pullman ve Tamora Pierce ile bir röportajında Paradise Valley, Montana'nın onun ilham kaynaklarından biri olduğunu söylemiştir. "Eldest"te elfleri vejetaryan olarak betimleyen Paolini'ye kendi diyeti hakkında soru sorulduğunda "Hayır, Vejetaryan değilim; ancak olma yönünde ilerliyorum." demiştir. "Brisingr"ın teşekkür yazısında Paolini, Eragon'un kılıcının tanımı için Leon ve Hiroko Kapp'in kitabı "The Craft of the Japanese Sword"dan esinlendiğini belirtmiştir. Ayrıca Paolini bir "Doctor Who" hayranı olduğunu söylemiştir. Tan (gazete, 1983) Tan, 1980'li yıllarda Türkiye'de yayımlanmış asparagas haberlere ağırlık veren yüksek tirajlı erotik bulvar gazetesi. 23 Mayıs 1983 yılında Web Ofset Yayın Grubu tarafından yayımlanmaya başlayan ve renkli basılan bu günlük gazetenin kurucuları arasında Rahmi Turan da vardı. Gazetenin Yazı İşleri Müdürü ise Can Ataklı'ydı. Gazete, özellikle 12 Eylül Darbesi sonrasında apolitize olmuş kitleler ve muhafazakâr bir çevrede cinselliği bastırılmış gençler tarafından hemen benimsendi. Gazetede genel olarak yabancı erotik dergilerden alınmış çıplak kadınların seksi fotoğrafları kullanılıyor ve bu fotoğrafların altına fotoğrafın konusuyla hiç ilgisi olmayan uydurma yazılar ekleniyor ve bunlar başlıkları büyük puntolarla atılmış aspragas haberleri süslemek için kullanılıyordu. Bu haberlerin başlıkları değişmez bir şekilde kinayeli, her anlama çekilebilecek muzip ve çarpıcı cümlelerden oluşturulmaktaydı. Cinsellikle ilgili çağrışımlar yapan büyük puntolu başlığı görenler hayretler içinde ve merakla haberin ayrıntılarını okuduğu zaman asıl haberin başlıkla hiç alakası olmadığını anlıyordu. Bu nedenle gazeteyi bir seks dergisi gibi okuyan (veya sadece resimlerine bakan) bir kitlenin yanı sıra, bir mizah dergisi gibi görüp gülmek eğlenmek için satın alan, daha küçük ve sofistike bir kitle de mevcuttu. Kurucusu Rahmi Turan'a göre "Tan", "Gırgır"’ın gazete versiyonuydu ve başlarda çok ince espriler barındıran gazetenin mizah anlayışı, 1984'te kendisinin gazeteden ayrılmasından sonra değişmiş ve espriler daha amiyane hale gelmişti. Ama söylenenlerin aksine sansür döneminde "Tan" gazetesi diğer seks dergileri gibi hiçbir zaman poşete girmemişti. Seksenli yılların ortalarında gazetenin tirajının bir milyonu bile geçtiği günler olmuştu. Zaman zaman erotik olmayan asparagas haberler de basan "Tan" gazetesinin 4 Ağustos 1987'de yayınlanan uydurma bir haberi, o günlerde çok sansasyon yaratmıştı. ""Sakallı Bebek"" başlığıyla çıkan haberde; sakallı olarak doğmuş olan bir bebeğin doğar doğmaz konuşmaya başladığı ve çok yakında, bayramın ikinci gününde kıyametin kopacağını söylediği yazıyordu. Gazetede bebeğin fotomontaj tekniğiyle acemice yapılmış bir robot resmi de bulunuyordu. Günümüzde ancak gülünüp geçilecek bu habere o günlerde inananlar çok olmuştu. Zamanında bir kuşağı etkilemiş olan "Tan"ın, "Bulvar" ve "Şok" gazeteleri gibi benzerleri de çıktı ve bunlar hemen hemen "Tan"'la aynı çizgiyi sürdürdüler. Tan (anlam ayrımı) Tan, şafak ile gün doğumu ve gün batışı ile gün kararması arasındaki zaman. Aşağıdaki anlamlara da gelebilir: Almanya faunasÄ± Almanya'da 97 memeli türü bulunmaktadır. Hiçbiri kritik tehlike altında değildir fakat 2 tür tehlike altındadır. 8 tanesi zarar görebilir, 4 tanesi de tehlike altına girmeye yakın statüsündedir. Almanya, Aves bakımından zengin sayılabilecek bir ülkedir. Hava sahası içerisinde 514 farklı kuş türüne rastlanabilmektedir. Bunların 11 tanesini ülkeye insanlarca getirilmiştir. Ayrıca 202 tanesi de nadir görülür. 14 tür tehdit altındadır. Bununla birlikte 3 kuş türünün de nesli tükenmiştir. Tüm dünyada tanımlanmış 20 batağan türünden 5 tanesi Almanya'da görülebilmektedir. Şu ana kadar dünya çapında 8 pelikan türü tanımlanabilmiştir. Bunlardan 2 tanesi Almanya'da görülebilmektedir. Ördekgiller familyasının tüm dünyada şu ana kadar tanımlanmış 131 türü mevcuttur. Almanya'da bunlardan 47 tanesine rastlanabilmektedir. Atmacagillerin dünya çapında 233 türü bulunmaktadır. Bunların 28 tanesi Almanya semalarında görülebilmektedir. Eragon (kitap) Eragon, Christopher Paolini'nin 15 yaşındayken yazmaya başladığı "Miras Döngüsü"nün ilk kitabı. İlk yılını ilk taslağını yazdıktan sonra, ikinci yılını tekrar yazım ve karakter ve olaylara beden vermeyle zamanını harcayan Paolini, "Eragon"un ilk basımını ailesinin şirketinde yaptı. Sonraki sene ABD çevresinde kitabın tanıtımı için seyahat eden Paolini'nin kitabı Carl Hiaasen tarafından keşfedildi. Hiassen kendi yayınevi de olan Alfred A. Knopf'a kitabı basması için önerdi ve kitabın 26 Ağustos 2003 tarihinde ikinci basımı gerçekleşti. Kitap, dağlarda mistik bir taş bulan genç çiftçi çocuğu Eragon'un hikâyesini anlatır. Aslında bir ejderha yumurtası olan taş çatladığında adına daha sonra Saphira diyeceği bir ejderha doğar. Zalim Kral Galbatorix, Eragon'u ve Saphira'yı öğrenince uşağı Ra'zac'ı onları yakalaması için yollar. Eragon bunun üzerine evini bırakıp krala karşı birleşmiş isyancılardan oluşan Varden'e Saphira'yla birlikte sığınmaya karar verir. "Eragon" için yapılan eleştiriler genel olarak "Eragon"un "Yüzüklerin Efendisi" ve "Yıldız Savaşları"na benzediği yönündeydi. Eragon 2003 yılının en çok satan üçüncü çocuk kitabı, 2005'in ise ikinci en çok satan çocuk kitabı olmuştur. New York Times'ın en çok satan kitaplar listesinde 121 hafta kalmıştır. 15 Aralık 2006'da kitap kendi adını taşıyan filme çevrilmiştir. Film Stefen Fangmeier tarafından yönetilmiş., Peter Buchman tarafından yazılmıştır. Filmde Eragon rolünü Ed Speleers oynamıştır. Christopher Paolini 9 yaşında fantastik romanlar okumaya başladı, ama Paolini'nin “kaliteli yazma yoksunluğu” engelliliği vardı. 14 yaşında, Paolini ilk romanını yazmaya başladı ancak birkaç sayfayı geçemedi, çünkü neyle ilgili yazdığı hakkında hiç fikri yoktu. Bu nedenle “yazma sanatı” hakkında bulabildiği her şeyi okudu ve kafasında Miras Üçlemesi'nin temellerini, karakterlerini ve hikâyeyi, attı. Bir ay düşündükten sonra, Eragon'un taslağını elle yazmaya başladı. Taslak bir yıl sonra bitti ve Paolini kitabın gerçek halini yazmaya başladı. Kitap üzerinde tekrar geçirdiği bir yıldan sonra, ailesi kitabı okudu ve çok beğendi. Hemen kitabı yayımlamya karar verdiler. Paolini kitabın yüzünü ve içindeki haritayı yarattı. Paolini ve ailesi bir sürü kütüphane, okul gezdi kitabı tanıtmak için. Paolini kitaba olan ilginin artmasını sağlamak için bir orta çağ kıyafeti giydi ancak kitap fazla dikkat çekmedi. 2002 yazında Amerikalı yazar Carl Hiassen, Paolini'nin daha önce kitabı tanıtmak için gittiği ve birkaç kopyasını bıraktığı şehirlerden birinde tatildeyken üvey oğlu kitabı şans eseri aldı ve çok beğendi. Kitabı hemen üvey babasına gösterdi. Hiassen kitabı bir yayınevi olan Alfred A. Knopf'a götürdü. Michelle Frey, Knop'da editör, Paolini ile bağlantı kurdu ve ona bu kitabı kendi yayınevinde yayımlamak istediğini söyledi. Paolini teklifi kabul etti ve Ağustos 2003'te Eragon ikinci defa daha büyük çaplı olarak basıldı. Yeni basımın kapağını John Jude Palencar yaptı. Paolini His Dark Materials'ın yazarı Philip Pullman'dan çok etkilenmiştir. Miras Üçlemesi mitolojik dönemde geçer, Epik şiir Beowulf'un bunda etkisi vardır ve Paolini Yüzüklerin Efendisi yazarı J.R.R Tolkien'dan ve Eric Eddison'dan da etkilenmiş ve esinlenmiştir. Ayrıca David Eddings, Andre Norton, Brian Jacques, Anne McCaffrey, Raymond E. Feist, Mervyn Peake, Ursula K. Le Guin, ve Frank Herbert'dan da ilham almıştır. Paolini ayrıca Philip Pullman ve Garth Nix'den de ilham almıştır. Eragon'da Paolini bir fantastik romanda olabilecek her şeyi yaratmıştır: seyahat deneyimi, macera, intikam, aşk, ihanet ve “özel” bir kılıç. Eragon kitabında Elflerin konuştuğu antik dilin kökü Eski Norveççe, Almanca, Eski İngilizce ve Rusça'dır. Paolini antik dil kullanmı üzerine şöyle demiştir. “Yüzyıllar ve yüzyıllar önce kullanılan bu kelimeleri kullanmak dünyaya daha zengin ve daha eski havası veriyordu. Bu kelimeleri yaratırken çok gülmüştüm.” Doğru ismi seçmek Paolini'nin günlerini ve haftalarını almıştır. Ayrıca Paolini “Eragon” ismi ile çok şanslı olduğunu söylemiştir. “çünkü sadece bir harfi değiştiğinde o bir ejderha oluyor.(İngilizce ejderhanın karşılığı “dragon”dur.) Ama karaktere tam oturacak isimler yaratmak gerçekten onun için baş ağrısı olmuştur. Paolini yaşadığı Paradise Valley, Montana'dan da ilham almıştır. Çünkü orası bir kır kasabasıdır. Eragon'daki yer şekilleri yaşadığı yer Montana'dan gelmiştir. Eragon romanı Alagaësia adında kurgusal kıtada geçer. Paolini kıtanın haritasının taslağını kitabı daha yazmadan çizdi. Çünkü Eragon'un seyahat ettiği yerler önemlidir. Sonrasında harita üstünde kafa yorarak romanı kafasında yarattı. Kitaptaki Eragon karakterini kendisinden esinlenerek yaratmıştır(Eragon'un da 15 yaşında hayatı değişir.) Kitaptaki tek kişisel karakteri Eragon'dur. Eragon'un ejderhası, Saphira ise “çok iyi bir arkadaş” olarak hayal edildi. Ayrıca Saphira'ya birçok insani özellik yükledi: sadık, komik, cesur, akıll, asil, özgür ve gururlu. Eragon dayısı Garrow ve kuzeni Roran ile küçük bir kasaba olan Carvahall'da, kendi çiftliklerinde yaşar. Bir gün Eragon Spine'da, korkutucu ve esrarengiz dağlar, avlanırken birdenbire önünde masmavi bir taş ortaya çıkar. Birkaç gün sonra taştan bir bebek ejderha çıkar, taş bir ejderha yumurtasıdır aslında. Eragon ejderhaya Saphira ismini verir. Ejderhayı Kral Galbatorix'in 2 uşağı olan Ra'zac'dan saklayarak büyütür. Ra'zac kasabaya yumurtayı aramak için gelmiştir. Eragon ve Saphira ormanda saklanarak Ra'zac'dan saklanmayı başarırlar. Fakat amcası Garrow çiftliği de yakıldıktan sonra öldürülür. Eragon çok öfkelenir. Ra'zac'dan çiftliğini yaktıkları ve amcasını öldürdükleri için intikam alacaktır. Bu işin Bromla, yaşlı bir masalcı, birlikte yollara çıkarlar. Brom Saphira ve Eragon'u koruyacağına söz verir. Bu arada Roran başka bir köy olan Therinsford'a gittiği için Eragon ona haber veremez. Eragon bir Ejderha süvarisi olma yolunda ilerler. Brom ona kılıçla dövüşmeyi, sihir yapmayı, antik dili konuşmayı ve Ejderha Süvarilerinin hikâyelerini öğretir. Teirm'e, bir liman şehri, vardıklarında Ra'zac'a tuzak kurma şansları artar. Teirm'de Ra'zacla karşılaşırlar ama kaçmak zorunda kalırlar. Sonraki gece kampları Ra'zac tarafından basılır. Ve bir yabancı olan Murtagh onlara yardım eder ama Brom ağır şekilde yaralanır. Sonraki gün ölüceğini anladığı için Eragon'a onun da eskiden bir Ejderha Süvarisi olduğunu söyler. Ejderhasının ismi de Saphira'dır. Ama Tövbekar bir Ejderha Süvarisi olan Morzan ejderhasını öldürür. Sonrasında Brom da intikam uğruna Morzan'ı öldürmüştür. Bunu söyledikten sonra Brom ölür. Murtagh Eragon'un yeni yol arkadaşı olur ve birlikte Gil'ead şehrine Varden'ın, Kral'ı tahttan indirmeye çalışan bir grup iasyancı, sığınma yerini bulmak için bilgi toplamaya giderler. Gil'ead'ın yakınlarında Eragon yakalanır ve daha önceden rüyasında gördüğü bir kadınla aynı hapishaneye düşer. Hücresinden kaçtığında kadının elf olduğunu anlar. Eragon, Saphira ve Murtagh sayesinde yanına şuursuz yatan elfi de alarak kaçar. Ancak kaçmaları kolay olmaz. Çünkü Durza adında bir Shade, şeytani ruhlar tarafından ele geçirilmiş bir büyücü ve Kral'ın hizmetkarı, tarafından engellenirler. Durza ile savaşırlarken Murtagh onu bir okla iki gözünün ortasından vurmayı başarır. Shade bir sis bulutu içerisinde yok olur. Kaçtıktan sonra, Eragon şuursuz Elf ile telepatik olarak, düşüncelerle, ilişkiye geçer ve adının Arya olduğunu anlar. Ayrıca onlara ağır şekilde zehirlendiğini ve sadece Varden'de bulunan bir panzehirin onu iyileştirebileceğini söyler. Böylece Arya onlara Varden'in bulunduğu yeri tarif eder: Varden Tronjheim'de, Farthen Dûr dağlarının içinde olan bir şehirde, yaşıyordur. Ve eğer dört gün içinde orada olmazsalar öleceğini de ekler. O zaman grup hem Arya'yı kurtarmak için hem de Kral Galbatorix'in gazabından kurtulmak için acele eder. Farthen Dûr'a vardıklarında Eragon Varden'in lideri Ajihad'a yol gösterir. Ajihad Murtagh'ı hapseder çünkü aslında Morzan'ın oğludur o. Ayrıca Ajihad Eragon'a Durza'nın ölmediğini çünkü bir Shade'ı öldürmenin tek yolunun onun kalbini deşmek olduğunu söyler. Eragon sonunda dinlenme fırsatı bulur ama yeni bir saldırı yakındır. Savaş başladığında Varden ve Cüceler, Durza ve Galbatorix tarafından gönderilmiş son derece büyük bir Urgal ordusuna karşı birleşirler. Savaş esnasında, Durza ile tekrar yüzleşir. Durza Eragon'un sırtını ağır şekilde yaralar ama Eragon'un imdadına Saphira ve Arya yetişir. Durza onları görünce irkilir ve onun bir anlık dalgınlığı Eragon'a yeter: kılıcını alır ve Shade'ın kalbine saplar. Durza'nın ölümünden sonra, Urgallar onun efsunundan kurtulurlar ve kendi aralarında savaşmaya başlarlar. Bunu fırsat bilen Varden hemen bir karşı atak düzen ve onları püskürtür. Eragon ağır yarası yüzünden şuursuz yatarken yabancı biri onunla telepatik olarak iletişime geçer ve eğitimini tamamlaması için Eragon'un kendisine ihtiyacı olduğunu söyler. Yabancı onu Elf ormanlarına, Dû Weldenvarden'a çağırır. Eragon eleştirmenlerden çeşitli eleştiri yazıları almıştır. The New York Times'ın kitap eleştirmeni Liz Rosenberg'e göre Eragon'un sıkıcı bir yazı şekli, beceriksiz ve gereksiz betimlemeleri, ikinci el diyalogları, “birbirinden kopuk planlanlanışı” ve “karakterlerin son anda hatırlanıp araya sıkıştırılması”vardır. Bir başka gazete School Library Journal Eragon'un “basılmak için aşırı basit” olduğunu ifade etmiştir. About.com'dan Chris Lawrence kitabın “normal” bir fantastik roman olması için tüm “geleneksel malzemeleri içerdiğini söylemiştir. Kitabı okurken eğlendiğini çünkü kitabın akıcı ve heyecanlı olduğunu ifade etmiştir. Sonuç olarak Lawrence kitaba 3.8/5 vererek “karakterler ilgi çekici, konu kitabı bağlatıyor okuyana ve sonunda iyi çocuğun kazanacağını biliyorsun” demiştir. Eragon 2003 üçüncü, 2005'in en çok satan kitabı olmuştur. New York Times'ın en çok satanlar listesinde 121 hafta kalmıştır. 2006'da Hawaii'deki çocuklar tarafından Nene Award almıştır. Aynı yıl Rebecca Caudill'in genç okuyucular ödülünü almıştır. "Ana Madde: Eragon" Eragon'un filmi Amerika Birleşik Devletleri'nde 15 Aralık 2006'da vizyona girdi. Filmin çekileceği Şubat 2004'te duyuruldu. Filmin yönetmenliğini Stefen Fangmeier, senaristliğini Peter Bucman üstlenmiştir. Edward Speleers Eragon rolünü oynamıştır. Ayrıca Jeremy Irons, John Malkovich, Chris Egan ve Djimon Hounsou gibi ünlü isimlerde filmde yer almıştır. Film daha çok Macaristan ve Slovakya'da çekildi. Ebher Ebher (Farsça: ابهر), İran'ın Zencan Eyaleti'nde şehir. Eyaletin Ebher şehristanı'nın yönetim merkezi olan şehrin 2006 yılı resmi nüfusu 70.836 kişi ve 19.136 hanedir. Zencan (85 km.) ile Kazvin (90 km.) arasında ve Ebher Nehri kıyısında kurulu şehir Zencan Eyaleti'nin ikinci büyük kentidir. Tahran'ı kuzey bölgelerine bağlayan kara ve demiryolu üzerinde bir sanayi ve eğitim kenti olan Ebher; Minoo, AWC, Medisk , Parsnakh ve diğer tanınmış firmaların üretim merkezlerine ev sahipliği yapar. Şehir bulunduğu konum itibarıyla sanayi bölgesi olmaya müsaittir ki Türkiye'nin büyük firmalarından Hayat Kimya, Abhar'da temizlik ve hijyen malzemeleri üreten bir fabrika kurmayı planlamaktadır. Ebher İslami Azad Üniversitesi kentin tek yükseköğretim kurumudur. Mikko Hirvonen Mikko Hirvonen (d. 31 Temmuz, 1980, Kannonkoski), Fin ralli pilotu. Ford Dünya Ralli Takımı'nın birinci pilotu olarak Dünya Ralli Şampiyonası'nda yarışmaktadır. 2006 ve 2007 sezonlarında 3. olarak Ford'un markalar şampiyonu olmasına yardım etmiştir. 2008 ve 2009 sezonlarında Loeb'ün arkasında ikinci olmuştur. Jarmo Lehtinen, 2003 sezonundan beri Hirvonen'in kopilotluğunu yapmaktadır. Daha önce Peugeot, Mitsubishi ve Subaru takımlarında yarışmıştır. RAD51 RAD51, bir insan genidir, bu genin ürünü olan ve aynı isme sahip olan protein DNA çift iplikçikli kesiklerini tamir eder. Bu protein RAD51 protein ailesinin üyelerinden biridir. RAD51 protein ailesi üyeleri bakteriyel RecA ve maya Rad51 ile homologdur. Protein, mayadan insana kadar çoğu ökaryotta korunmuştur. Bu genin iki alternatif uçbirleştirme varyantı bulunmaktadır, bunlar farklı proteinler kodlar. Ayrıca, alternatif poliA sinyallari kullanan transkriptler de mevcuttur. İnsanda, RAD51 homolog rekombinasyonda önemli bir rol oynayan, 339 amino asit uzunluğunda bir proteindir. Çift iplikçikli DNA kırıklarının tamiri sırasında bir kalıp iplikçik, birbiriyle eşleşmiş homolog DNA iplikçiklerini işgal eder, ATP-ye bağımlı olan bu süreç sonucunda bir iplikçik yer değiştirme reaksiyonu meydana gelir. RAD51 bu süreç sırasında homolog bölgelerin aranması ve iplikçiklerin eşleşmesinde rol oynar. DNA metabolizmasında yer alan diğer proteinlerden farklı olarak RecA/Rad51 ailesinin üyeleri DNA üzerinde sarmal şekilli bir nükleoprotein filaman oluştururlar. Bu protein tek iplikçikli DNA'ya bağlanan proteine ("Replication protein A"; RPA") ve RAD52 ile etkileşir. Rad51 proteini ayrıca BRCA1 ve BRCA2 proteinleri ile de etkileşir. BRCA2, Rad51'in hem hücre içindeki lokalizasyonunu, hem de onun DNA'ya bağlanma yeteneğini düzenler. BRCA2'nin kaybı sonucu bu kontrollerin çalışmaması, genomik bozukluklar ve tümörigeneze yol açabilecek önemli bir olay olduğu düşünülmektedir. Bu etkileşimlerin hücrenin DNA hasarına tepkisinde önemli rol oynadığı düşünülmektedir. Rad51 geni kromozom 15'te bulunur, bu gendeki bazı değişikliklerin göğüs kanseri olma riskini artırdığı bulunmuştur. Göğüs kanseri yatkınlık proteini BRCA2, homolog rekombinasyon yoluyla DNA tamirinde RAD51'in işlevini kontrol eder. Memelilerde yedi recA-benzeri gen tespit edilmiştir: Rad51, Rad51L1/B, Rad51L2/C, Rad51L3/D, XRCC2, XRCC3 ve DMC1/Lim15. Tüm bu proteinler, mayoza özgü olan DMC1 hariç, memelilerde gelişme için gereklidir. Rad51'in BRE, RAD54B, Ataxia telangiectasia mutated, BRCC3, BARD1, BRCA2, UBE2I, Abl gene, BRCA1, ATRX, RAD52, DMC1, P53 ve Bloom syndrome protein. ile etkileştiği gösterilmiştir. Çarıklı Milyoner Çarıklı Milyoner, 1983 yapımı Türk komedi ve filmidir. Filmin yönetmenliği Kartal Tibet'e senaryosu İhsan Yüce'ye aittir. Filmin başrollerinde Kemal Sunal ve Necla Nazır oynamaktadır. Hilmi Tok milyarder bir iş adamıdır. Bir gün tek başına kullandığı arabasıyla kaza yaparak ölür. Tüm mirasını köyde davulculuk yapan oğlu Bayram'a bırakmıştır. Bir anda Bayram hiç görmediği babasının mirasına konar. Ancak Bayram'ın akraba bozuntuları mirası Bayram'a yedirmemeye kararlıdır hatta bunun için Bayram'ı öldürmeye bile kalkışırlar fakat hiçbirinde amaçlarına ulaşamazlar. Bayram ise sahte akrabalarının gerçek yüzünü anlamıştır ve mirası onlara vermemeye kararlıdır. Bu arada Bayram gazetede kendisi hakkında ileri geri yazılar yazan ve gerçek kimliğini bilmediği gazeteci Suna'ya aşık olur. Sonunda yazıları yazan gazetecinin Suna olduğunu öğrenir. Yaşadığı bunca olaya dayanamayan Bayram akıl hastanesine yatar. Biyoçeşitlilik Biyoçeşitlilik, bir ekosistem, biyom veya tüm Dünya'da bulunan yaşam formlarının çeşitliliğidir. İnsanların yaşamlarını sürdürebilmesi için yaşadıkları çevrede, temiz su ve havanın, verimli toprakların, besinlerin ve diğer gereksinimlerinin karşılandığı, kullanacağı çeşitli maddelerin bulunması gerekir. Yaşam için gerekli madde ve koşullar, çevrenin abiyotik etkenleri ile bakteri, Protista, mantar, bitki ve hayvanlar tarafından sağlanır. Bu canlıların tamamına biyoçeşitlilik denir. Bu çevredeki biyoçeşitlilik arttıkça o çevrenin ekolojik hizmetleri de o oranda artar. Yalnız bu artış biyolojik çeşitliliği oluşturan türler arasında dengeli etkileşimin gerçekleşmesi durumunda geçerlidir. Bu nedenle biyolojik çeşitlilik arttıkça, ekosistemlerdeki madde dolaşımı ve enerji akışları daha etkin halde gerçekleşir. Bunun aksine, ekosistemdeki biyolojik çeşitlilik azaldığında, ekosistem hizmetlerinde azalma olur. Örneğin, yılan bulunduğu ekosistemdeki fare ve kurbağa gibi türleri besin olarak kullanır. Böylece fare ve kurbağa popülasyonlarının aşırı artışı engellenir. Bunun sonucunda, fare ve kurbağalarla aynı besini paylaşan diğer hayvanların besinlerden yararlanmalarına olanak verilmiş olur. Her türün ekosistem hizmetlerinin oluşumunda etkisi vardır. Örneğin, ekosistemlerin "kilit taşı türlerinin" ekolojik işlevi diğer türlere oranla daha fazladır. Bu nedenle bu ekosisteme ait kilit taşı türleri yok olduğunda, ekosistem hızlı şekilde değişmekte, bunun etkisiyle, ekosistem hizmetleri büyük oranda aksar ya da tamamen bozulur. Azot bağlayan bakteriler, mikoriza mantarlar (Bitkilerle mutealizm ilişkisinde olan mantarlar) açık denizlerde yaşayan büyük kütleli Algler, tropik bölgelerdeki palmiye ve incir türleri bulundukları ekosistemin kilit taşı türleridir. Biyolojik evrim işleyişinde belirtildiği gibi, evrimleşme sürecinde, yeni türlerin oluşmasının yanı sıra, bazı türlerinde yok olduğu belirtilmektedir. İnsan türünün orataya çıkmasından sonra, türlerin yok olma hızı, insanların etkinliği oranında artmıştır. Günümüzde yapılan bilimsel araştırma sonuçları, tropik bölgelerdeki kuş türlerinin yaklaşık dörtte birinin yok olduğunu göstermektedir. Yine bu araştırma sonuçlarında, canlı türlerinin yok olma hızının, yeni türlerin evrimleşip ortaya çıkış hızından 10000 kat daha hızlı olduğunu doğrulamaktadır. İnsan nüfusundaki artış hızının türlerin yok oluş hızıyla orantılı olarak artması, bu görüşü desteklemektedir. Nüfus arttıkça doğal yaşam alanları, yeni yerleşim alanları, tarım alanları, ulaşım yolları, fabrikalar, konutlar vb. insan etkinliklerinde kullanılmaları sonucunda parçalanıp bozulmaktadır. Biyoçeşitliliğin azalmasında, bu ve benzeri nedenlere bağlı olarak, habitatların yıkıma uğramasının yanı sıra, ortama yabancı türlerin girmesi aşırı kullanma ve besin zincirlerindeki bozulmalar da etkili olur. Küresel ısınma karasal ve tatlı su ekosistemleri ile bu alanlarda yaşayan insanların yararlandıkları biyolojik çeşitlilik ve ekosistem hizmetlerinin yok olması. Dan (Beni Ä°srail) Tekvin'e göre Dan (, "Anlam":Yargı), Yakup'un beşinci ve cariyesi Bila'nın ilk oğluydu; Dan kabilesinin kurucusuydu. Tora'da yazılanlara göre Tanrı Rahel'i yargıladı ve hizmetçisi Bila aracılığıyla ona bir oğul bahşetti, bu sebeple "Dan" ismi "o beni yargıladı" anlamına gelen "dananni"den türemiştir. Fakat modern dinbilimcilere göre Dan adını kabile Dan isimli tanrıya taptığı için almıştır. Gelenekçi görüşe göre "Daniel"in anlamı ""El (Tanrı) hakimimdir"" demektir fakat Dan'ın bir tanrı olduğunu savunanlara göre ise ""Dan El (Tanrı)'dir"" demektir. Hakimler Kitabı'nda Mika'nın putlarıyla ilgili bölümde Dan kabilesinin efod'a ve terafim'e taptığını, ve bu kabilenin bir üyesi olan Şimşon'un Nazirit kurallarına uymadığını anlatır. Bu sebepten dolayı klasik rabinik kaynaklar'da İsrailoğulları'nın yüz karası olarak tasvir edilir. Dan kabilesinin yaşadığı Kenan topraklarının kuzeyindeki topraklar karanlık ve şeytanlıkla bağdaştırılır. Patriark ahiti apokrifine göre Dan Yosef'ten nefret etmekteydi ve kaftanına kan sürüp babası Yakup'a Yosef'in öldüğünü söylemek onun fikriydi. Asenat duası apokrifine göre ise Dan, Mısır prensiyle birlikte Yosef ve eşi Asenat'a karşı komplo kurmuştur. Yakup'un kutsamasında Dan'a "yılan" olarak hitap edilir ve bu cehennemin dört prensinden biri olan Belial ile bağdaştırılır. Eski Hristiyan yazarlar Irenaeus ve Hippolytus'a göre deccal Dan'ın soyundan gelecektir. Havari Yuhanna İsrailoğulları'nın on iki kabilesini sayarken Dan'ı saymayıp Yosef'in oğlu Menaşe'yi saymıştır. Dan Havar AdalarÄ± Havar Adaları (Bahreyn Arapçası: جزر حوار), Bahreyn'in güneyinde bulunan, Güney Bölgesi'ne bağlı takımadadır. 7 büyük ve yaklaşık 25 küçük adacıktan oluşur. Bu adalardan en büyüğü Hawar Adası'dır. Basra Körfezi'nde bulunan takımadanın en büyük şehri Hawar'dır. Ardından ise Kuzey Hawar şehri gelir. Takımadanın en yüksek noktası, Hawar Adası'nda bulunan yaklaşık 15 metrelik tepedir. Ortalama yükselti ise yaklaşık 11 - 12 metredir. Tropik, kurak ve ılıman bir iklime sahiptir. Yüzölçümü 22,1 km²'dir ve nüfusu 2003 sayımına göre yaklaşık, 4,350'dir. Böylece, nüfus yoğunluğu kilometrekareye yaklaşık 1,012 kişi etmektedir. Takımada üzerindeki halk Bahreynliler olarak sınıflandırılır. Ayrıca yaz aylarında Hawar oldukça turist çeker. Turistik nüfus ve şehir nüfusu bakımından " "Hawar Resort Oteli" " en turistik yerdir ve şehrin adetâ kalbidir. İlk Aşk (roman) İlk Aşk, Rus yazar İvan Sergeyeviç Turgenyev tarafından yazılan aşk romanıdır. Romanda genç bir delikanlının, kendinden yaşça büyük olan bir kadına aşık olması ve bundaki dramaları anlatır. Engilçek buzulu Engilçek buzulu, (Engil’chek, veya Enil’chek de denilen) doğu Kırgızistan'da Tanrı Dağları başlarında yer alan yoğun, sert, devinimi çok yavaş; beslenme alanı, koyakları dolduran dilleri ve yan kollarıyla yerkabuğu üzerinde kendine özgü etkiler yapan buz dizgesidir. Uzunluğu 54 km, ortalama 4100 m. yüksekte konumlanan, dünyanın en uzun buzullarından biridir. Bu buzula Han Tengri Dağı (6995 m), Cenğiş Çokusu (7.439 m) ve Chapaeva gibi doruklar hakimdir. Bu buzuldan doğan Sarı Djaz Nehri Kırgızistan'dan doğuya Çin'e doğru akar ve suları Taklamakan Çölünde kaybolur. Buzul Kırgız Karakol şehri'nin yaklaşık 60 km güney-doğusundadır. Ayrıca, güneyinde 2825 m yüksekte konumlanan Issık-Göl İlçesi'ne bağlı Engilçek köyü ve yine buzuldan doğan olasılıkla kuzeye doğru akan Engilçek Nehri vardır. Güney Engilçek buzulları ve yan buzulları Cenğiş Çokusu'nun tüm kuzey tarafını kaplar. Şu anda uzunluğu 62 km olan bu buzul, kutup bölgeleri dışında dünyanın dördüncü uzun buzuludur. Naftali (Beni Ä°srail) Tekvin'e göre Naftali (, "Anlam":Çabam, Mücadelem), Yakup'un altıncı ve cariyesi Bila'nın ikinci oğluydu; Naftali kabilesinin kurucusuydu. Bazı görüşe göre Naftali kabilesi orijinal İsrailoğulları'ndan olmayıp sonradan katılmıştır ve bu sebeple bir "cariye"den doğmuştur. Tora'da anlatıldığı üzere Naftali, ismini Rahel ve Lea'nın Yakup'un sevgisini kazanmak için verdiği "mücadele"den alır. Kısır olduğunu düşünen Rahel cariyesi Bila'yı Yakup'a verip ondan çocuk endimesini sağladı. Tora'da Bila'nın bir "cariye"den Yakup'un "eşi" statüsüne geçişi aktarılır. Bila'nın cariye oluşu bazı dinadamlarınca Naftali'nin İsrailoğulları'nın orijinal kabilelerinden olmayışına dair bir metafordur. Tora'nın bazı yerlerinde İssakar ismiyle Naftali isminin yer değiştirdiği görülür ki bu da kimilerince bir yazım hatası olarak görülür. Targumlarda Naftali'nin hızlı koşan biri olduğu belirtilip Yakup'un kutsaması'nda kızıl geyiğe benzetilir. Naftali'nin dört oğlu vardı: Yahseel, Guni, Yeser ve Şillem. Eşi (veya eşlerinin) ismi verilmemiştir. Ailesiyle birlikte Mısır'a taşındı ve nesiller sonra Mısır'dan çıkışa kadar soyu orada devam etti. 137 yaşında ölen Naftali Mısır'da gömüldü. Naftali (anlam ayrımı) Yedi-Öküz Yaban Hayatı Koruma Sahası Yedi-Öküz Yaban Hayatı Koruma Sahası, Kırgızistan'da bir yaban hayatı koruma sığınağıdır. 1958 yılında kurulan, 30.000 hektar alanı kapsar. Adını Issık-Göl İli'ne bağlı olan Yedi-Öküz ilçesinden almıştır. Ayrıca 2688 m. yüksekte Yedi-Öküz (Kırgızca: Жети-өгүз, "Cеti-ögüz") adında tedavi-dinleme yeri vardır. Yedi-Öküz yaban hayatı koruma sahası, IUCN Dünya Korunma Birliği IV kategorisindedir. Fedosenko ve Blank'ın yaklaşık olarak değerlendirmelerine göre Kırgızistan'da 2005 yılında 10,000-12,000 Pamir ve 5000 Tanrı Dağlarında yabani bir koyun türü olan Argali yaşamaktadır. Kırgız hükümetinin 2006 yılında, geçmiş değerlerden hareketle tahmin edilmesine dayanarak Aksay, Arpa-Narin, Yedi-Öküz ve Issık-Göl İli içinde yaklaşık 15.900 Argali sayılmıştır. Güney ve güneydoğu Kırgızistan'da, genellikle Marco Polo argali ("Ovis ammon polii") ve Tanrı Dağları argalisi ("Ovis ammon karelini") gibi türler görülür. Yedi-Öküz Koruma alanı içinde, 3860 m yükseklikte Teskey Ala dağları üzerinde, Ala Göl adında bir dağ gölü konumlanır. Bad Kreuznach Bad Kreuznach, Almanya'nın Rheinland-Pfalz eyaletinde, ılıman iklimi ve şifalı kaplıcaları ile meşhur bir şehir. Bad Kreuznach şehrinde Kelt zamanıdan beri yaşanmaktadır. Şehrin adı Kreuznach Türkçe 'Haça' anlamına gelmektedir. Günümüzde şehir armasının beyaz arka planın üzerine ortada iki sıralı sarı lacivert satranç tahtası deseni ve alt kısımda bir üst kısımda iki adet olmak üzere üç adet haç işareti bulundurmaktadır. 19 Aralık 1917'de Birinci Dünya Savaşı sürerken Mustafa Kemal, V. Mehmet'in kardeşi ve varisi Vahdettin beraberinde tren ile bölgeye gelmiştir. O dönemde Almanya'ya gelen uluslararası delegasyonlar burada toplantılar düzenliyorlardı. Mustafa Kemal, bu ziyareti Çanakkale Zaferi'ni takiben yapmış olması sebebiyle "Gelibolu fatihi" olarak karşılanmıştır. 1997 yılında Türkiye Başkonsolosluğu ve dönemin belediye başkanı Rolf Ebbeke ve otel sahibi Gojko Loncar'ın işbirliği ile toplantıların yapıldığı otele bir Atatürk yazıtı asılmış ve Atatürk Salonu adı altında tarihsel fotoğraflar ve Atatürk heykeli barındıran bir oda açılmıştır. Günümüzde hana toplantı salonu olarak hizmet veren Atatürk salonu, ücretsiz ziyarete de açıktır. Radyo Pink Radyo Pink 7 Mart 2006 tarihinde kurulan Türkiye'nin ilk ve tek kadın radyosuydu. Yayınını İstanbul'da sürdüren kaliteli Türkçe pop şarkıları sunan ilgilendiği konuları ilgilendiren radyo genel yayın yonetmenliğini Suna Akyıldız yapmıştır. Radyo Pink müzik akışında beğenilen ve dinlenen Türkçe pop müzik yayınlanmaya başlamıştır. 30 Haziran 2010 tarihinde yayını sona ermiştir; Radyo Trafik olarak yayına devam etmektedir. Princess Lover! Princess Lover! 2009 Yapımı Japon anime dizisidir. Dizide Teppei adındaki çocuğun ailesini ölümünden sonra zengin büyük babasının yanına almasıyla başlar. Dizi 5 Temmuz'da başlayıp 20 Eylül'de bitmiştir. Lise ikinci sınıf öğrencisi Teppei Arima, ailesini bir trafik kazası sırasında kaybetmiştir. Büyükbabası Isshin Arima, Japonya'nın ekonomisinin iplerini elinde bulunduran güçlü bir adamdır ve günün birinde Teppei'nin, şirketi Arima Group'un başına geçmesini istemektedir. Teppei'nin yüksek sosyeteye girmeye hazırlanması için O'nu zengin ve güçlü insanların okuduğu elit bir akademiye yazdırır. Teppei Arima: Teppei dizinin baş karakteridir. Teppei ailesi öldükten sonra zengin büyükbabası tarafından alınır. Motor kullanmayı çok sever ve usta bir kılıç kullanıcısıdır. Charlotte Hazelrink: Dizinin prensesi olan Charlotte Teppei ile okuldan değil normal hayattan karşılaşmaları sonucu tanışmışlardır. Prensesin arabasını peşine takılan serserileri gören Teppei Prensesi kurtarırken arabadan ikisi de düşer. Bu şekilde ilk tanışmaları böyle olur. Büyükbabasının Teppei'yi yolladığı okulda tekrar karşılaşırlar. Yuu Fujikura: Teppei'nin özel hizmetçisidir. Not: AnimeBase Fansub tarafından fansublanmıştır. Pangolin Pangolin (Malayca "pang goling"), monotipik pangolinler ya da pullu memeliler (Pholidota) takımının pangolingiller (Manidae) adlı tek familyasının "Manis" adlı tek cinsinde toplanan memeli hayvanlardır. Vücutları, kiremit gibi dizilmiş büyük keratin pullar sebebiyle, kozalaksı görünümdedir. Vücudun yalnızca üst bölümünde olan bu pullar kuyruğun tamamında bulunur. Vücudun pulsuz olan alt kısmı ve bacakların iç tarafı ise kıllıdır. Pullar arasında da kıl vardır. Başları uzun yapılıdır. "Zygomatic" yay ortadan kalkmış ya da körelmiş; "ptygoidea" ise iyi gelişmiştir. Alt çene, basit iki kemik köprü kalacak biçimde körelmiş; "angular" ve "articular" çıkıntı yoktur. Bel omurları eklem çıkıntılarından yoksundur; köprücük kemiği oluşmamıştır. Kısa yapılı ön üyeleri kazmak için kuvvetli kazıcı tırnaklar taşır; ön ve arka ayaklar 5 ışınlı ve parmakları tırnaklıdır. Dişleri yoktur; dilleri uzun ve solucan şeklindedir. Tükürük bezleri iri yapılı; mideleri çok kaslı ve öğütücü mide dişleri vardır. Beynin koklama lobu büyük; büyük beyin ilkel yapılıdır. Midenin iç çeperi keratin çıkıntılıdır. Pangolin, çoğunlukla Uzak Doğu’da görülen pullu memeli bir hayvandır. Gececil olan bu hayvanlar, gündüzleri kazdıkları çukurlarda, ağaç ve kaya kovuklarında saklanırlar. Pangolinler “canlı çam kozalakları” olarak adlandırılırlar. Pangolin, baş, sırt, kuyruk ve bacakları kaplayan, birbirinin üstüne binen iri, kahverengi pullardan oluşur. Uzun ve yapışkan dokulu dil yapısı vardır. Genellikle termit, karınca, pupa, larva, yumurta, kısacası yuvada ne varsa diliyle zorlanmadan toplayarak yer. Yavrular anne tarafından vücut üzerinde taşınırlar. Tehlike anında tostoparlak olurlar. Karınca ve termitlerin bünyelerinde bulunan asitler, midesinin kalın kaslı çeperli olması nedeniyle zarar veremezler. Nesli tükenmekte olan pangolinler, kendilerini korumak için top haline geldikleri anda yakalanıp poşetlere koyulup, vakumlanarak öldürülüyorlar. Pangolinler böcekçildirler. Besinlerinin önemli bir bölümünü karınca ve termitler oluşturur. Doğadaki termit popülasyonunu kontrol etmede önemli bir regülatör görevi üstlenirler. Görme yetileri sınırlı olduğundan avlarını koku ve duyma yetileri ile yakalarlar. Güney Çin Tarım Üniversitesi uzmanları, dünyayı etkisi altına alan COVID-19 pandemisine neden olan virüsün pangolinlerden yayıldığını öne sürmüştür. Fibrillin 1 Fibrillin 1 elastik bağ dokuları ve diğer bağ dokularındada rastlanabilen bir fibril proteindir. Bu protein fibrillin proteinler ailesine girmektedir. Fibrillin 1'in üretimi genel olarak bağ dokuların en önemli hücresi olan fibroblastlara bağlıdır. Aynı anda fibrillin molekülün proteolizide yine fibroblastlardan ibarettir. Sentezini sağlayan gen 15'inci kromozomun q21.1 adlı lokusunda yer alır. Ağırlığı yaklaşık 0,35 Makb, yani 350 Kakb'ye ulaşır. %15 oranında Sistein amino asiti içerir. İki sistein bir araya gelip sistine dönüşerek disülfit köprüsü oluştururlar. Ayrıca mikrofibrilleri oluşturan temel proteinlerden biridir. Eldest Eldest, Christopher Paolini'nin kitap serisi olan Miras Döngüsü'nün ikinci kitabı ve ilk kitap Eragon'un devam kitabıdır. 23 Ağustos 2005'te piyasaya sürülmüştür. Eldest'de Eragon gibi The New York Times Gazetesi'nin en çok satanları arasında ilk sırayı almıştır. 26 Ekim 2006'da tekrar basılmıştır. Eldest birçok dile çevrilmiştir. Eldest, Eragon'da bulunan birkaç önemli olayı takip ederek başlar. Kitap Eragon ve ejderhası Saphira'nın maceralarının devamıdır. Bu sefer Eragon ve Saphira eğitimlerini tamamlamak için Elflerin ülkesine giderler. Ayrıca, Eragon'un kuzeni Roran'da Carvahall'a geri dönmüştür ve köylülerle birlikte Varden'e katılmak için zorunlu Surda'ya göç eder.( Kral'a karşı savaş başlattıkları için) Bir taraftan Nasuada'da babasının rolünü üstlenmiştir: Varden'in yeni lideridir. Kitap, Yanan Ovalar'da gerçekleşen savaşın sonuyla biter. Eragon burada yeni bir Ejderha Süvarisi ile karşılaşır. Eski dostu Murtagh ejderhası Thorn ile ortaya çıkmıştır -herkesin onun öldüğünü sanmasına rağmen- Ancak artık Eragon'un düşmanıdır. Eleştiriler Eldest'in ve Yüzüklerin Efendisi'nin benzerliklerinin olduğunu belirtir. Özellikle kitapta geçen “kardeşlik” ve “onur” kısımları. Eleştiriler Eldest'in tarzına , filminin çekilme ihtimalı olduğuna dikkat çekmiştir. Kitap önceki kitap Eragon'dan üç gün sonra, Farthen Dûr dağının içinde olan cüce şehri Tronjheim'deki savaştan üç gün sonra başlar. Farthen Dûr Miras Dizisi'nin geçtiği hayali kıta Alagaësia'nın GüneyDoğu'sunda bulunur.Kitap içerisinde karakterler birçok yere seyahat ederler: Ellesméra'ya, Alagaësia'nın kuzeyinde, Du Weldenvarden ormanının içinde bulunan Elf başkenti. Carvahall'a, Alagaësia'nın KuzeyBatı'sında bulunan Palancar Vadi'sinin içinde küçük bir köy. Ve Aberon'a, Alagaësia'nın GüneyBatı'sında bulunan Surda ülkesinin başkenti, vb. Kitap üçüncü şahıs tarafından, ana karakterler Eragon, Roran ve Nasuada etrafında anlatılır.(Onların başına gelen olaylar) Eragon sürekli ejderhası Saphira eşliğinde dolaşır. Kitapta ana karakterlerin başından birçok hikâye geçer. Ancak ana karakterler pek bir arada bulunmaz.Genelde Eragon'un etrafında önemli karakterler vardır: Arya( Elf Prensesi), Orik(Cüce) Ajihad(Varden Kralı) ve Angela(Şifacı), bu kitapta ilk kitapta olmayan yeni karakterle ortaya çıkar: Oromis ve ejderha Glaedr. Murtagh kitabın başında çok az bulunur. Ancak sonra yeni ejderhası Thorn ile düşman olarak karşımızdadır. Galbatorix ve Ra'zac bu kitapta da düşman rollerini korumaktadırlar. Eldest İsyankar güç Varden'in lideri Ajihad'a pusu kurulması ve öldürülmesiyle başlar. Hemen ardından Murtagh kaybolur, herkes onun öldüğünü sanır. Ajihad'ın cenazesinde Nasuada Varden'in yeni lideri olarak seçilir. Bunun ardından, ana karakterler Eragon ve Saphira eğitimlerini tamamlamak için Elf ormanı Du Weldenvarden'e gitmeye karar verirler. Orada Eragon, Oromis ve ejderhası Glaedr ile tanışır. Oromis ve Glaedr'in bunca yıldır ortaya çıkmama sebebi ikisinin de kötürüm olması ve Galbatorix tarafından öldürülüp Ejderha Süvarilerinin sırlarının yeni bir Süvari'ye öğretilmeden sonsuza kadar kaybolmalarından korkmasıdır. Eragon ve Saphira olnlar tarafından birçok şey öğrenirler: Mantık gücü, Sihir kullanımı teorisi, kılıç kullanımı... Bu sırada, Nasuada zorunlu şartlar nedeniyle Varden'i Tronjheim'den Surda'ya taşımak zorunda kalır. Varden'de ekonomik kıtlık yaşanmaktadır, fakat Nasuada sihir yoluyla çok pahalı bir dantel yaratabileceğini anlar, ve bunu çok pahalıya satar. Bir gece Nasuada odasındayken önceden Eragon tarafından kutsanmış olan Elva adındaki karakter(Bu büyü ona diğer insanların acısını çekme ve onları tahmin etme yeteneği vermiştir)onu bir suikastten kurtarır. Suçlunun ismini bile söyler. Suçlu Kara El grubundandır. (Galbatorix'e çalışan ve Nasuada'yı öldürmeye çalışan bir grup) Ardından Nasuada Surda'nın geleceği hakkında olan, Surda'nın çok yetkin kişilerinin katıldığı, bir toplantıya katılır. Burada kaçınılmaz bir savaşın geldiğini öğrenir. Cücelerden yardım istemek zorundadır. Aynı zamanlarda, Eragon çalışmalarına devam etmektedir. Fakat sırtındaki yara izi ona her gün bir nöbet geçirtmektedir. Ancak sonrasında ünlü kutlama Agaetí Blödhren esnasında Eragon, hayali bir ejderha tarafından başkalaştırılır. Bu başkalaşma Eragon'un duygularını değiştirir ve yeteneklerini geliştirir, aynı zamanda artık hiç yarası kalmamıştır. Yeni haliyle Eragon, İmparatorluğ'un Surda'ya, yani Varden'e saldıracağını öğrenene kadar, çalışmalarına devam eder. Bu sebeple, Eragon eğitimini tamamlayamadan Varden'e savaşta yardım etmeye gider. Bu arada Roran Ra'zac tarafından aranmaktadır. Bu nedenle(Roran'ın onları ikna etmesinden sonra)köylüler ve Ra'zac arasında savaş çıkar ve sonunda köy halkı onları defetmeyi başarır. Tekrar gerçekleşen birçok çarpışmadan sonra Ra'zac Roran'ın nişanlısı Katrina'yı kaçırmayı başarır. Ardından Roran köy halkını Surda'ya gidip Varden'e katılmaya ikna eder. Narda'ya vardıktan sonra deniz seyahati yapmak zorunda kalırlar. Böylece ilk liman olarak Teirm'e giderler. Teirm'de Jeodla karşılaşırlar. Jeod onlara onları Surda'ya götürebileceğini söyler ve onlara yeni bir gemi hazırlar. Yola çıktıktan bir süre sonra şalopaların onları takip ettiklerini görürler. Gemi onları atlatmalarını sağlar ve sonunda Surda'ya varırlar, Yanan Ovalar'daki Surda ve İmparatorluk arasındaki büyük savaşa... Çarpışma başladığında, Eragon bir süre karşı orduyu sihir gücüyle püskürtmeyi başarır. Ancak sonrasında yeni bir Ejderha Süvarisi karşı ordudan yükselir. Düşman süvari cüce kral Hrothgar'ı öldürür ardından Eragon ile savaşmaya başlar. Savaşırken Eragon onun bir anlık dalgınlığından yararlanıp yüzünü örten maskeyi çıkartır. Karşısında sırıtan adam Murtagh'dır. Murtagh Eragon'a zorunlu olarak Galbatorix'e bağlandığını, ve ona yemin ettiğini söyler. Ayrıca Galbatorix'in ona Eragon ve Saphira'yı yakalama emri verdiğini söyler. Fakat eski arkadaşlıklarını göz önüne alarak bu seferlik Eragon'u bırakır. Ancak gitmeden önce Murtagh Eragon'un kılıcını onun elinden alır ve ona kardeş olduklarını yani hain Tövbekar Morzan'ın onların babası olduğunu söyler. Savaş ise düşman ordunun geri çekilmesi ile son bulur. Kitabın sonunda ise Eragon ve Roran birlikte Katrina'yı Ra'zac'ın elinden kutaracaklarına karar verirler. Eldest birçok eleştiri almıştır. School Library Journal gazetesi Eldest'in özgünlükten yoksun olduğunu ancak buna rağmen hayran bulabileceğini yazmıştır. Ayrıca Eldest'in başka yazarlardan alındığını da vurgulamıştır.BookBrowse da kitabı School Library Journal gibi eleştirmiş ve hiçbir şeyin kitabı bir çocuğun elinden düşüremeyeceğini ifade etmiştir. Entertainment Weekly Eldest'in 2005'in en kötü kitabı ve 700 sayfalık gereksiz bir zahmet olduğunu belirtmiştir. Bunun yanında, pozitif eleştiriler de vardır. Bookmarks magazine Eldest'in Eragon'dan daha heyecanlı olduğunu belirtmiştir. Eldest Amerika'da özellikle 2006 yılında birçok ödül almıştır. Abide DoÄŸan Âbide (Poyraz) Doğan (d. 1958, Akhisar, Manisa) Türk edebiyat akademisyeni, Yeni Türk Edebiyatı uzmanı, Hacettepe Üniversitesi Öğretim Üyesi 1982’de Hacettepe Üniversitesi Edebiyat Fakültesi Türk Dili ve Edebiyatı Bölümü'nden mezun oldu. 1982-1984 yılları arasında Hacettepe Üniversitesi Sosyal Bilimler Enstitüsü Yeni Türk Edebiyatı Anabilim Dalı'nda "Aka Gündüz’ün Romanlarında Sosyal Meseleler" konusu ile Yüksek Lisans, "1985 yılında 1923-1938 Yılları Arasında Yayınlanan Dergiler- Anadolu, Kadro, Ülkü, Fikir Hareketleri, Ayda Bir- Üzerinde Bir Çalışma" adlı tezi ile Gazi Üniversitesi Sosyal Bilimler Enstitüsü'nde Doktora eğitimini tamamladı. 1993-1997 yılları arasında Hacettepe Üniversitesi Türk Dili ve Edebiyatı Bölümü'nde yardımcı doçent olarak çalışmıştır. 1998 yılında aynı kurumda doçentlik kadrosuna atandı. 2004 yılında profesör oldu. Halen bu bölümün başkanlığını sürdürmektedir. Ümit Özdağ Ümit Özdağ (d. 3 Mart 1961, Tokyo, Japonya), Türk siyasal bilimler profesörü, siyasetçi ve yazar. Münih Üniversitesi ve Gazi Üniversitesi'nden mezun olduktan sonra uzun yıllar üniversitelerde ders verdi. 2001 yılında profesör oldu. 1999'da Avrasya Stratejik Araştırmalar Merkezi'ni, 2003'te Diyanet Araştırmaları Merkezi'ni, 2006'da ise 21. Yüzyıl Türkiye Enstitüsü'nü kurdu. Bu düşünce kuruluşlarında yaptığı çalışmalarla ve yayınlarla Türk dış politikasına katkıda bulundu. Hâlen 21. Yüzyıl Türkiye Enstitüsü Yönetim Kurulu Başkanlığını yapmaktadır. Daha sonra MHP Kadın Kollarının ilk genel başkanlığını yapacak olan Gönül Özdağ ve Millî Birlik Komitesi üyesi olarak 27 Mayıs darbesine katılan kurmay yüzbaşı Muzaffer Özdağ'ın oğlu olarak 3 Mart 1961'de doğdu. Millî Birlik Komitesi içinde Alparslan Türkeş ile birlikte hareket eden babasının, 13 Kasım 1960'ta Japonya'ya hükûmet müşaviri olarak gönderilmesi nedeniyle Tokyo'da dünyaya geldi. Lisans eğitimini Münih Ludwig Maximilian Üniversitesi’nin siyasal bilgiler, felsefe ve iktisat fakültelerinde tamamlamış ve yüksek lisans çalışmasını Türkiye’de planlı kalkınma ve Devlet Planlama Teşkilatı üzerine hazırlamıştır. 1986 yılında Gazi Üniversitesi İktisadi ve İdari Bilimler Fakültesi'nde araştırma görevlisi olarak çalışmaya başlamıştır. 1990 senesinde “Atatürk ve İnönü Döneminde ordu-siyaset ilişkileri” konulu çalışması ile siyaset bilimi doktoru olmuştur. 1993 yılında "Menderes Döneminde ordu-siyaset ilişkileri ve 27 Mayıs Askeri Hareketi" konulu tezi ile siyasal teori doçenti unvanını aldı. 1994 yılında Avrasya Dosyası adlı üç aylık uluslararası ilişkiler ve stratejik araştırmalar dergisini çıkarmaya başladı ve editörlüğünü yaptı. 1980'lerin sonundan itibaren terörizm ve etnik sorunlar konularında araştırmalar yaptı. 1995 senesinde Doğu ve Güneydoğu Anadolu ile bu bölgelerdeki illerinden göç alan illerde sosyopolitik içerikli saha araştırmaları yaptı. 1997-1998 senelerinde ABD'de Baltimore'da Towson Üniversitesi'nde küreselleşme, Avrasya'da etnik sorunlar konularında araştırmalar yapmış ve aynı konularda ders verdi. 1999 yılında Avrasya Stratejik Araştırmalar Merkezi'ni (ASAM) kurdı. 2000 yılında ASAM'a bağlı olarak çalışan Ermeni Araştırmaları Enstitüsü'nü kurdu. ASAM'ın 2004 senesine kadar başkanlığını ve yönetim kurulu başkanlığını yürüttü. 2001 yılında profesör oldu. 2005'te Gazi Üniversitesinden ayrıldı. MHP'nin 19 Kasım 2006'da yapılacak 8. Olağan Kongresi öncesinde Devlet Bahçeli'ye karşı genel başkanlığa aday olduğunu açıkladı. Ancak kongreden 2 gün önce MHP yönetimi tarafından partiden ihraç edilmesi üzerine kongrede aday olamadı. 2008 yılından itibaren Gazi Üniversitesi İktisadi ve İdari Bilimler Fakültesi'nde öğretim üyeliğine geri döndü. 2005 yılından beri 21. Yüzyıl Türkiye Enstitüsü başkanlığını yürütmektedir. 2010 yılında mahkeme kararıyla tekrar MHP üyesi oldu. 12 Haziran 2011'de yapılan parlamento seçimlerinde partisinin İstanbul 2. bölge 4. sıradan milletvekili adayı olduysa da seçilemedi. 21 Mart 2015 günü yapılan MHP 11. Olağan Büyük Kurultayı'nda MHP MYK Üyesi seçildi. Gaziantep 1. sıra adayı olarak girdiği Haziran ve Kasım 2015 genel seçimlerinde TBMM milletvekili seçildi. 14 Kasım 2015'te MHP Genel Başkan Yardımcılığına getirildi; parti içi demokrasi gereğince kongre düzenlenmesini talep ederek 24 Şubat 2016 tarihinde bu görevinden istifa etti. MHP'de mevcut yönetime karşı başkan adaylarının ortaya çıkması ve daha sonrasında mahkeme tarafından olağanüstü kurultay kararı verilmesinin ardından 9 Nisan 2016 tarihinde MHP Genel Başkanlığına aday olduğunu açıkladı. Ancak MHP Genel Merkezi ile muhaliflerin mahkemelik olduğu kongre süreci sonrasında Yüksek Seçim Kurulu tarafından 10 Temmuz'da yapılması düşünülen kongre kesin olarak iptal edildi. 20 Ekim 2016 tarihinde MHP Genel Merkezi tarafından parti tüzüğünün bazı maddelerini ihlal ettiği gerekçesi ile kesin ihraç talebiyle Merkez Disiplin Kurulu'na sevk edildi. 15 Kasım 2016 tarihinde partiden ihraç edildi. 25 Ekim 2017 tarihinde kurulan İYİ Parti'ye katıldı ve kurucular kurulunda yer aldı. Strateji, İletişim, Propaganda ve Tanıtımdan Sorumlu Genel Başkan Yardımcısı oldu. 2018 Türkiye genel seçimlerinde, İYİ Parti'den İstanbul milletvekili seçildi. Dr. Burçin Özdağ ile evlidir ve Alp adında bir çocuğu vardır. K-Lite Codec Pack K-Lite (Mega) Codec Pack, Microsoft Windows işletim sistemi ve yazılımlarının genellikle işletim sistemi tarafından doğrudan desteklenmeyen çeşitli ses ve görüntü çözücülerinin bir koleksiyonudur. Paket ayrıca Media Player Classic, GSpot ve Codec Tweak Tool gibi çeşitli araçlarda içerir. Antanas Sniečkus (7 Ocak 1903 – 22 Ocak 1974) Litvan komünist, partizan ve siyasetçi. 1940 yılından ölümüne kadar Litvanya Komünist Partisinin liderliğini yürütmüş, II. Dünya Savaşı sırasında partizan komutanı olarak Nazilere karşı savaşmıştır. Antanas Sniečkus 1903 yılında Šakiai yakınlarındaki Būbleliai köyünde doğdu. I. Dünya Savaşı sırasında ailesi Rusya’ya kaçınca, genç yaşta 1917 Rus Devrimi ortamında bulundu. 1919 yılında ailesi Litvanya’ya döndü. 1920 yılında Bolşeviklere katıldı. Aynı yıl sovyet karşıtı hükümete karşı faaliyetlerinden ötürü tutuklanır. Hapisten çıkınca Moskova’ya gider ve Komintern bünyesinde çalışmaya başlar. Burada Zigmas Angarietis ve Vincas Mickevičius-Kapsukas ile beraber çalışır ve Litvanya Komünist Partisi Merkez Komitesine yükselir. 1926 yılında yeraltında faaliyet gösteren partinin idam edilen lideri Karolis Požėla’nın yerine ülkesine geri döner. 1926-1930 yılları arasında Litvanya’da gizli şekilde komünist parti faaliyeti yürütür ancak 1930 yılında yeniden yakalanarak hapsedilir. 1933 yılında Sovyetler Birliğindeki Litvanyalı siyasi mahkûmlarla takas edilir. 1936 yılında yeniden ülkesine döner ve 1939 yılında yeniden tutuklanarak 8 yıl hapis cezasına mahkûm edilir. 1939 yılında imzalanan Molotov-Ribbentrop Paktının ardından Kızılordu Litvanya’yı işgal edince Sniečkus hapisten çıkartılır. 18 Haziran 1940 tarihinde İçişleri Bakanı olur. Yeni yönetimin kurumsallaşması için çalışmalarda bulunur. 21 Temmuz 1940 tarihinde komünistlerin etkisiyle yeni kurulan Halk Meclisi Sovyetler Birliğine katılma kararı alır. 3 Ağustos 1940 tarihinde ise Sovyetler Birliği yüksek Sovyeti Litvanya’nın Sovyetler Birliğine katılmasını kabul eder. Yeni kurulan devletin adı Litvanya Sovyet Sosyalist Cumhuriyeti olur. 15 Ağustos 1940 tarihinde alınan kararla Litvanya Komünist Partisi Birinci Sekreteri seçilen Sniečkus ölümüne kadar bu görevde kalır. II. Dünya Savaşı döneminde Barbarossa Harekâtı ile Nazilerin Sovyetler Birliği topraklarına saldırmasıyla Litvanya’da işgal edilir. 26 Kasım 1942 tarihinde Moskova’da alınan kararla "Litvanya Partizan Hareketi" kurulur ve başına da Sniečkus getirilir. Bu yapılanma kurulmadan önce de bölgede Sovyet partizanları bulunmaktadır ancak yeni örgütlenmeyle Litvanya’daki partizan faaliyetleri merkezileştirilmeye çalışılır. Bu dönemde partizan sayısının 5-10 bin kişi civarında olduğu tahmin edilmektedir. 1944 yılında Kızılordu’nun yeniden Litvanya’daki Nazileri atmasından sonra ülkeye gelen Litvanyalı komünistlerle beraber yeniden ülkenin yönetimini devralır. Savaştan sonra Sniečkus tarımın kolektivizasyonuna yönelik adımlar atar. 1952 yılına gelindiğinde tarımsal üretim büyük ölçüde sovyet modeline göre dönüştürülmüştür. Sniečkus 1949-50 yıllarında Sovyetler Birliğinde yaşanan tasfiye hareketlerinden kendisi gibi partizan savaşına katılan yoldaşlarını korumuştur. Sniečkus önderliğinde Litvanya Komünist Partisi iktidarda ülkenin hızla kalkınmasına yönelik uygulamalar başlatmıştır. 1941 yılından beri Sovyetler Birliği Komünist Partisi Merkez Komitesi aday üyesi olan Sniečkus 1952 yılında tam üye olur. Ayrıca Yüksek Sovyet üyesi olur. Eşi Mira Bordonaitė de komünisttir ve uzun süre hapiste kalmıştır. Çiftin Vladas ve Marytė adında iki çocukları vardır. Ölümünden sonra Visaginas Gölü kıyılarında kurulan Ignalina nükleer santralinin işçileri için kurulan köye onun onuruna "Sniečkus" ismi verilir. 1992 yılında köyün adı Visaginas olarak değiştirilir. 1995 yılında Visaginas il olur. Özellikle partizan savaşı dönemindeki faaliyetlerinden ötürü çok sayıda ödül almıştır: Çiğdem Çiğdem ("Crocus"), süsengiller (Iridaceae) familyasına ait bir bitki cinsidir. Çok yıllık, yumrulu, çingene pembesi ya da mavi çiçekli otsu bitkilerdir. Çiçekler, türüne bağlı olarak, ilkbahar ya da sonbaharda açar. İlk baharda çiçeklenen türlerin yumurtalığı toprak altında kalan uzun çiçek tüpleri vardır. Çiçekler geceleri ya da kötü havalarda kapanır. Çiğdemin ana yurdu Alpler, Güney Avrupa ve Akdeniz'dir. Çiçeklerinden dolayı bahçecilikte aranan ve sevilen bir bitkidir. Yumruları Türkiye'de çiğ olarak ya da külde pişirilerek yenir. Ayrıca yemeği de yapılır. Yemekleri arasında Çiğdem pilavı, Çiğdem aşı, Çiğdem sütlüsü başta gelir. Karadeniz Bölgesi’nde una bulayıp kızartması yapılır. Baharın ilk günlerinde toplanıp demet hâline getirilen sarı çiğdemler, Ankara şehir merkezinde seyyar satıcılarca tüketime sunulur. Çiğdemin çiğdem adıyla anılmayan tek türü, Doğu mutfaklarının (Türk, Arap, İran, Hint ...) sultanı olarak bilinen ekonomik değerde safrandır ("Crocus sativus"). Safran, Türkiye'de Safranbolu'da yetiştirilir. Dikkat edilmesi gereken husus: Çiğdeme çok benzeyen fakat onun gibi yenilmeyip zehirli olan "Colchicum" türlerine de acı çiğdem (çakal çiğdemi, zehirli çiğdem) adı verilir. Yenilmemesi gereken bu bitkinin ("Colchicum") yumruları Doğu Anadolu Bölgesinde çiğdem ("Crocus") türleriyle karıştırıldığı için, bilhassa toplayıp yiyen çocuklar arasına ağır zehirlenme vakaları görülebilmektedir. Çiğdemler küçük otsu yapılı, kormlu (sert soğanlı) çok yıllık bitkilerdir. Yatık vaziyetteki kormlar bir kılıfla örtülüdür. Az sayıdaki yaprakların hepsi de tabanda yer alır, yeşil renkli, ince uzun yapılıdır. Üst yüzeyi soluk, orta kısmı şeritli, taban kısmı bir zarla çevrilmiştir. Gerçek bir gövde bulunmaz. Yerden çıkan çiçekler saplıdır ve yumurtalık toprak altındadır. Çiçek örtüsü beyaz, sarı veya leylak ya da koyu mor rengindedir; uzun tüpsü, ince yapılıdır; segmentler benzerlik gösterir; eşit veya hemen hemen eşittir. Erkek organlar tüpsü yapıda olup çiçek örtüsünün boğazına gömülüdür. Kapsül küçük, elips veya dikdörtgensi-elips biçimindedir. Boyuncuk ince yapılı 1 adettir, her bir boyuncuk birbirine uzak duran tabandan birleşmiş 3 daldan oluşur. Küçük Polonya Voyvodalığı Aşağı Polonya Voyvodalığı (Lehçe: "Województwo małopolskie"), Polonya'nın güneydoğusunda yer alan bir voyvodalıktır. 2006 yılı itibarıyla nüfusu 2 884 milyondur. Voyvodalık, 19 il ve 3 şehir ilinden oluşur. Abayı Abayı, Azerbaycan'ın Şeki-Zakatala yöresinde bulunan oyun. Bu yörede ağır kadına "Abay" denilir. Bunu esas alarak hem kadınlar hem de erkekler oynarlar. Oyunun müziğini Şəki yöresi müzikcileri yapmıştır. Bir o kadar mübalağalı ve gülmeli oyundur. Oyunun temposu solo tarzı gibidir. Bir zamanlar Şekidə Abayı oyunu kolektif suretle oynanırdı. Sonralar solo şekline çevrilmiştir. Abayı oyununu solo şeklinde 3-4 adam birden veya herkes kendi için eş bulup abartısı olmadan oynayabilir. Doğu Avrupa kirpisi Doğu Avrupa kirpisi ("Erinaceus roumanicus"), kirpigiller (Erinaceidae) familyasından gececil, böcekçil bir memeli türü. Doğu Avrupa'da, Polonya ve Avusturya'dan Slovenya'ya kadar, Balkan ülkeleri, Yunanistan (ve adaları: Girit, Korfu, Rodos), Türkiye'de Trakya bölgesi, Ukrayna, Rusya (kuzey Kafkaslar, Batı Sibirya, Ob Nehri bölgeleri). Yakın zamana kadar "E. europaeus" türü altında sınıflandırılıyordu. Bir ara da "E. concolor" türüne dahil edilmişti. Şimdi ayrı tür olarak kabul edilmektedir. Ak göğüslü kirpi Ak göğüslü kirpi ("Erinaceus concolor"), kirpigiller (Erinaceidae) familyasından gececil, böcekçil bir memeli türü. Coğrafi konumlarına bağlı olarak rengi, koyudan ("E. c. concolor" alt türü) açık kum rengine ("E. c. transcaucasicus" alt türü) kadar değişkenlik gösterir. 1966 yılına kadar yapılan araştırmalarda tek tür olarak kabul edilen Batı Avrupa kirpisinden ("E. europaeus") göğüslerinin ve karın altının beyaz olmasıyla ayırt edilir. Ayrıca ondan biraz daha küçüktür. Rodos, Anadolu, Rusya (Kafkasya), Gürcistan, Ermenistan, Azerbaycan, İran, Irak, Suriye, İsrail. Yakın zamana kadar "E. europaeus" türü altında sınıflandırılıyordu ve Türkiye'de bu ad altında verilen bütün kirpi kayıtları (Trakya hariç) günümüzde "E. concolor" adıyla ayrı türde toplanmaktadır. "E. roumanicus" türü de bir bir ara "E. concolor" içinde alt tür olarak sınıflandırılmıştı. Umudumuz Åžaban Umudumuz Şaban, 1979 yapımı Kartal Tibet'in yönettiği film. Film, Kemal Sunal'ın Şaban serisi filmlerinden birisidir. Filmin senaryosu Suphi Tekiner tarafından yazılmıştır. Şaban (Kemal Sunal), amcasından kalan kahvehaneyi çalıştırmak üzere köyden kente gelir. Yaşamakta olduğu gecekondu semtinde, köyünde olduğu gibi bir arsa ağası türemiştir. Ağayla semt sakinleri arasındaki sürtüşme sebebiyle bir cinayet işlenir. İzlediği kovboy filmlerinin etkisinde kalan ve mahallede kovboy kıyafetiyle dolanan Şaban, cinayet suçuyla tutuklanır. İşlemediği suçu üzerine alıp cezaevine girer. Hapisten çıkınca bütün mahalleli ona bir kurtarıcı, bir kahraman gözüyle bakar. Şaban ise kendisine umut bağlayanların yüzünü kara çıkarmaz. Ağanın adamı olan muhtarı seçimde yener. Santa Cruz de Tenerife Ä°li Santa Cruz dé Tenerife İli (İspanyolca: Provincia de Santa Cruz dé Tenerife), İspanya'nın, Kanarya Adaları Özerk Topluluğu'nun, iki ilinden birisidir. Başkenti, Santa Cruz de Tenerife'dir. İspanya Parlamentosu'nda, 7 Kongre Üyesi ve 6 Senato Senatör'ü vardır. İlin başkanı, aynı zamanda, Santa Cruz de Tenerife şehrinin başkanı olan, Miguel Zerolo Aguilar'dır. Yüzölçümü, 3.385 km²'dir. (1.307 sq mi) ve 2008 sayımlarına göre nüfusu 1,005,936 kişidir. Böylece, nüfus yoğunluğu kilometrekareye 297 kişi olur. (770 /sq mi) Resmî dili, İspanyolca'dır ve Kanarya Adaları lehçesi kullanılır. Bölgede yaşayan halk, Kanaryalılar ve İspanyollar olarak adlandırılır. İspanya içinde posta kodu, "38" 'dir. ISO Kodu ise " "ES - TF" " 'dir. (ES: Espana, TF: Tenerife) Santa Cruz dé Tenerife İli, tüm İspanya topraklarının %2,17'si kadardır. Santa Cruz de Tenerife İli adaları ve Kanarya Adaları Atlantik'te bulunan oldukça sıcak ve tropik adalardır bu nedenle İspanya Turizmi'ne oldukça fazla katkı sağlar. Santa Cruz de Tenerife İli'nin 4 ilçesi(vilayet) ve 55 belediyesi vardır. İlin adaları aynı zamanda ilçeleridir. Santa Cruz de Tenerife İli'nin, nüfusü bakımından, 12 büyük şehri; Ala GÃ¶l Ala Göl, (Kırgızca: Aлa-Кул, "Ala-Kul" veya Aлa-Көл, "Ala-Köl") güneydoğu Kırgızistan'da Teskey Ala dağları silsilesinde bir dağ gölüdür. Yaklaşık 3860 m. yükseklikte Yedi-Öküz Yaban Hayatı Koruma Sahası içinde yer alır. Ala Göl, Kurgaktor Nehri sol kaynağının çok eski akarsu yatağında yer alır ve göl batıdan doğuya doğru 2,8 km uzunlukta ve 500 m. genişliktedir. Gölün berrak suları eriyen buzul tarafından beslenir ve çıkış akışları bir çağlayan oluşturur. Bu göl Ekim-Mayıs ayına kadar donar. Gölün etrafı kayalık dağ sırtları ile çevrilidir. Göl, Teskey Ala dağları dorukları ile çevrili ve çorak, kayalık çöküntü içinde yerleşiktir. Ala Göl, Altın-Araşan Vadisi ve Karakol Vadisi arasında yerel halkın tanıdığı gezinti yolu üzerinde bulunur. Issık-Göl havzasında bulunan 729 göllerin en büyüğüdür. "Encylopedia Kyrgyzstana"a göre, gölün hacmi 4.300.000 metreküptür. Günün saatlerine göre göl renk değiştirir; mevsim ve iklime göre - su mor, koyu mavi hatta pembe görünebilir. Hichkas Hichkas veya Hiçkes (Farsça: هیچکس) , gerçek adıyla Suruş Leşkeri ,سروش لشگری, d. 9 Mayıs 1985) Tahran doğumlu rap müzik sanatçısı. Rap müziğinin, İran'daki ilk temsilcisidir. Sahne adı olan "Hichkas"ın Türkçe karşılığı ise "Hiç kimse"dir. Ülkesinde, rap türünün ilk uygulayıcısı ve dönemin en yetkin rap ürünlerini veren sanatçısı olarak kabul edilmektedir. 2003 yılında, lise dengi bir okul olan Rauf High School'dan mezun oldu, aynı yıl Trippe Ma (Yoldayız) adlı ilk single ürününü yayınladı. İkinci albümü, 2006 yılında yayınlanan "Jangale Asfalt"tır. Aynı yıl Amir Hamz ve Mark Lazarz'ın çektiği Sound of Silence adlı, İran'daki underground müzik etkinliklerini anlatan belgeselde, birçok İranlı önce müzisyen ile beraber yer aldı. (Mohsen Namjoo, O-HUM Grubu...) Üçüncü albümü "A Bunch of Soldiers", 2008 yılında yayınlandı. 2009 yılında, ünlü İranlı Kürt yönetmen Bahman Ghobadi'nin "Kasi Az Gorbehaye İrani Khabar Nedareh" (Kimsenin İran Kedilerinden Haberi Yok) filminde "Ekhtelaf" adlı şarkısıyla, kısa bir süre yer aldı. Film, onun, daha geniş kitlelerce tanınmasını sağladı. Filmde geçen şarkısı "Ekhtelaf", Tahran'da, günümüzdeki gündelik yaşamı, para-değer çatışmasını, İran'daki kültürel ikiliği ve bu ikilik arasında sıkışmış kitlenin duygularını, tüm kültürel ve tarihsel zenginliğiyle, para ve sınıf atlama hırsı ile yaşayan bir kitlenin üzerinde barınmasını seyreden Tahran şehrinin yorgunluğunu, vahşi bir ölüm kalım mücadelesine dönüşen yaşamı, samimi, içten, yalın bir dille fakat, İranlılara özgü o eşsiz sembolizm yatkınlığından da mahrum kalmayan bir söz örgüsüyle anlatıyor. 2010 tarihinde, "Long Live Palestine" adlı projede, birçok İranlı müzisyen ile beraber yer almıştır. Hichkas'ın son çalışması ise 2010 tarihli "Ye Ruze Hub Miad" (İyi Bir Gün Gelecek) adlı single'dır. Farsça Rap'i daha ileri bir noktaya taşıma ve anadiliyle, ülkesine armağan eserler verme amacıyla, çalışmalarına devam etmektedir. 2010 UEFA Åžampiyonlar Ligi Finali 2010 UEFA Şampiyonlar Ligi Finali, 22 Mayıs 2010'da Santiago Bernabéu Stadyumu'nda oynandı. Santiago Bernabeu'da oynanan 4.final olmuştur. Daha önceden; 1957, 1969 ve 1980 yıllarında ev sahipliği yapmıştır. Ayrıca bu maç cumartesi günü oynanan ilk final karşılaşması olmuştur. Ulu ağaçkakan Ulu ağaçkakan ("Campephilus pollens"), ağaçkakangiller (Picidae) familyasından bir kuş türü. Güney Amerika'da, Kolombiya, Ekvador, Peru ve Venezuela'da yayılım gösterir. Tiran ilÃ§esi Tiran ilçesi (), Arnavutluk'un ilçelerinden biriydi. İlçe, ülkenin ortasında yer almaktaydı. 1992-2000 yılları arasında Tiran ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 1,238 km² olan ilçenin nüfusu 2010 yılı itibarı ile 888,949'dur. İlçenin merkez kendisi ile aynı adı taşıyan ve aynı zamanda ülkenin başkenti olan Tiran idi. Tiran ilçesi, Baldushk, Bërxulla, Bërzhita, Dajt, Farka, Kamza, Kaşar, Krraba, Ndroq, Paskuqan, Petrela, Peza, Preza, Shëngjergj, Tiran, Vaqarr, Vora, Zall-Bastar ve Zall-Her belediyelerine ayrılmaktaydı. İlçe'de Osmanlı döneminden kalan tarihî Gelin Türbesi bulunmaktadır. Tunay Torun Tunay Torun (d. 21 Nisan 1990, Hamburg), Türk futbolcudur. Türkiye millî futbol takımında forma giymektedir. Tunay Torun, Hamburg'da terzi bir baba ve hastanede çalışan bir annenin oğlu olarak dünyaya geldi. Bir ablası ve bir kardeşi vardır. Aslen Salıpazarı, Samsunludur. Futbola 1996'da FC St. Pauli takımında başladı. 10 yıl burada yetiştikten sonra 16 yaşında Hamburg'a transfer oldu. Bu takımın alt yapısında uzun süre forma giydi. 2007'de profesyonel sözleşme imzalayıp Hamburg'un ikinci takımı olan Hamburger SV II'de forma giydi. 2011'e kadar Almanya'nın dördüncü ligi olan Regionalliga Kuzey'de zaman zaman görev aldı. 23 Ağustos 2008'de, Karlsruher SC'yi evlerinde 2-1 yendikleri maçta 89. dakikada Piotr Trochowski'nin yerine girip ilk kez Bundesliga'da forma giydi. Sezon içinde ayrıca ilk kez UEFA Avrupa Ligi'nde forma giydi. Biri yarı final mücadelesi olmak üzere 4 maçta son dakikalarda oyuna dahil oldu. 28 Kasım 2009'da ise Mainz ile 1-1'lik beraberlikte ilk golünü attı. 2009-10 sezonunda 19 maç forma şansı buldu. Ayrıca UEFA Avrupa Ligi'nde 8 maç forma giydi. Sonraki sezon aynı şansı yakalayamadı. Son sezonu olan 2010-11 sezonunda 5 maçta forma giydi. 2011-2012 sezonunda Bundesliga'ya geri dönen Hertha Berlin ile anlaştı. 3 yıllık anlaşma imzaladı. 31 Temmuz 2011'de ZFC Meuselwitz ile oynanan Almanya Kupası maçı ilk resmi maçı oldu. İlk golünü ise ikinci hafta eski takımı Hamburger SV'ye attı. İlk haftalar ilk 11'de forma şansı bulsa da daha sonra yerini kaybetti. Sezon sonunda Hertha Berlin küme düşerken, play-out'larda 18 dakika forma şansı buldu. 6 Haziran 2012 tarihinde VfB Stuttgart'e transfer oldu. Stuttgart'a iyi bir başlangıç yapıp, ilk maçı olan DFB-Pokal birinci tur maçında SV Falkensee/Finkenkrug ile oynanan maçın son yarım saatinde oyuna girip 1 gol 1 asist yaptı. Daha sonra Stuttgart ile UEFA Avrupa Ligi gruplarına kaldı. Ligde de zaman zaman forma şansı bulan futbolcu, daha sonra sakatlanıp sahalardan uzak kaldı. Sezon içinde dönem dönem sakatlanan futbolcu sadece 9 lig maçında forma giydi ve dizardı krişinden geçirdiği sakatlık nedeniyle sezonu Şubat ayında kapattı. Sonraki sezon sadece bir Avrupa Ligi maçında forma giyen futbolcu, bunun dışında yedek kulübesinde dahi yer bulamadı. 3 Ocak 2014 tarihinde, Süper Lig ekiplerinden Kasımpaşa'ya transfer oldu. 6 Ocak'ta resmi sözleşmeyi imzalayan Tunay, "Benim için Kasımpaşa'ya gelmek çok büyük bir olay. Zaten gelen tekliflerden sonra ilk tercihim burası olmuştu. Tesisleri de gezme şansım oldu, açıkçası böyle bir tesis hiçbir kulüpte görmedim. Olağanüstü bir tesis. İnşallah benim ve yeni takımım açısından her şey çok güzel olacak" açıklamalarında bulundu. Torun'un hem Alman hem Türk vatandaşlığı vardır. Türkiye U-17 millî takımında oynayan Torun, Almanya U-18'inden gelen teklifi reddetmiştir. 2005'te St.Pauli altyapısındayken U-15 olarak millî takımda oynamaya başladı. Hollanda ile yapılan 2 hazırlık maçında oynadı. 30 Ağustos 2006'da ilk kez U-17 oldu ve ilk maçında İngiltere'ye gol attı. U-17 olduktan sonra ilk kez U-16 oldu. U-16 takımı ile 1. Karadeniz Oyunları'na katıldı. Finalde Rusya'ya penaltılarla yenilip ikinci olan takımda 4 maçta da oynadı ve 1 gol kaydetti. Vaclav Jezek Turnuvası'na katılan U-18 millî takımına çağrıldı. 21 Ağustos 2007'de Slovakya maçı ile ilk kez U-18 oldu. Bu turnuvanın birincisi olurlarken Tunay da 4 maçta 1 gol kaydetti. 26 Mart 2008'de ise İtalya ile oynanan bir maç ile U-19 oldu. Avrupa 19 Yaş Altı Futbol Şampiyonası elemelerinde forma giydi ve Türkiye'nin turnuvaya katılmasını attığı goller ile sağladı. Şampiyonada 3 maçta da forma giydi. 20 Ağustos 2008'de Ermenistan ile oynanan Avrupa Şampiyonası grup eleme maçı ile birlikte ilk kez Türkiye 21 yaş altı millî futbol takımında forma giydi. 9 Şubat 2011 tarihinde A millî takımımızın Güney Kore ile oynadığı hazırlık maçında 59. dakikada Mehmet Ekici'nin yerine oyuna girerek ilk defa Türkiye A millî takımı formasını giydi. Al karınlı ağaçkakan Al karınlı ağaçkakan ("Campephilus haematogaster"), ağaçkakangiller (Picidae) familyasından bir kuş türü. Subtropikal ya da tropikal nemli ova ormanları ile dağ ormanları ana yaşam alanlarıdır. Güney Amerika'da, Panama, Kolombiya, Ekvador ve Peru'da yayılım gösterir. Astara, Ä°ran Astara (Farsça: آستارا), İran'ın Gilan Eyaleti'nde şehir. Eyaletin aynı isimli Astara şehristanı'nın yönetim merkezi olan şehrin 2011 yılı resmi nüfusu 46.805'dür. Astara Hazar Gölü kıyısında, İran-Azerbaycan sınırında bulunur. Sadece İran'ın değil Kafkasya'nın da önemli ticaret merkezlerinden birisidir. Kentin adının Talişçe وسته‌رو "(Osta-ro veya hosta-ro)" isminden geldiği sanılmaktadır. Şehrin 6000 yıllık tarihi vardır ve buraya ilk yerleşenler Talişler'dir. Daha sonra ticaret için gelen Azeriler de bu şehre yerleşmeye başlamışlardır. Şehrin hemen kuzeyinde, Azerbaycan sınırları içerisinde kalan ve kendisiyle aynı adı taşıyan başka bir şehir daha vardır. Azerbaycan'ın Astara şehri 1813 yılında imzalanan Gülistan Antlaşması'yla Ruslar'a bırakılmış ve daha sonra Azeri yönetimi altına girmiştir. Kızıl enseli ağaçkakan Kızıl enseli ağaçkakan ("Campephilus rubricollis"), ağaçkakangiller (Picidae) familyasından bir kuş türü. Subtropikal ya da tropikal nemli ova ormanları ile dağ ormanları ana yaşam alanlarıdır. Güney Amerika'da, Bolivya, Brezilya, Kolombiya, Ekvador, Fransız Guyanası, Guyana, Peru, Surinam ve Venezuela'da yayılım gösterir. Al tepeli ağaçkakan Al tepeli ağaçkakan ("Campephilus melanoleucos"), ağaçkakangiller (Picidae) familyasından bir kuş türü. 36 cm boyunda ve 250 g ağırlığındadır. Yalnızca başı kırmızıdır (boyun değil). Kuru bir ağaç kovuğundaki yuvada iki beyaz yumurtaya erkek ve dişi kuş sırayla kuluçkalık ederler. Ormanlar ve daha açık ormanlar ana yaşam alanlarıdır. Güney Amerika'da, Panama, Arjantin ve Trinidad'da yayılım gösterir. Gürbüz ağaçkakan Gürbüz ağaçkakan ("Campephilus robustus"), ağaçkakangiller (Picidae) familyasından bir kuş türü. Boyu yaklaşık 31 cm dir. Baş ve boyum kırmızıdır. Subtropikal ya da tropikal nemli ova ormanları ile dağ ormanları ana yaşam alanlarıdır. Güney Amerika'da, Arjantin, Brezilya ve Paraguay'da yayılım gösterir. Savma'a Sera Sovme-e Sara (Farsça: صومعه سرا ), İran'ın kuzeyinde Gilan Eyaleti'ne bağlı şehir. Eyaletin yönetim merkezi Reşt'in 25 km. batısında yer alan kent, kendi adını taşıyan Sovme-e Sara şehristanı'nın idari merkezidir. Kuzeyinde Bandar Anzali ve Rezvanşehr, güneyinde Fuman kentleri bulunur. Halkın geçim kaynağını tarım oluşturur. Çay ve pirinç üretimi önemli seviyededir. Ayrıca ipek kozası yetiştiriciliği yaygındır. Emleş Emleş (Farsça: املش), İran'ın Gilan Eyaleti'nde şehir. Eyaletin en doğusunda bulunan kent kendi adını taşıyan Emleş şehristanı'nın yönetim merkezidir. Reşt'e 75 km. uzaklıktaki kentte 2006 yılı sayımına göre 15.047 kişi yaşamaktadır. Halk yerel bir lehçe olan Gilaki dilini konuşur. Halkın geçim kaynağı tarım ve hayvancılığa dayanır. Hazar Gölü'nün ılıman etkisinde olan kent çevresinde pirinç, çay, buğday, fındık ve narenciye tarımı yapılır. Astane EÅŸrefiye Astane Eşrefiye (Farsça: آستانه اشرفیه),