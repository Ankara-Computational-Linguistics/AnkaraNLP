kardeşi vardır. Bilge Emeç ile evlenmiş, Mehveş ve Mehmet isimli iki çocuğu olmuştur. Kızı Mehveş Emeç, Kültür Bakanlığı Devlet Sanatçısıdır. Galatasaray Lisesi'nin ardından İstanbul Üniversitesi Hukuk Fakültesinden mezun oldu. Gazeteciliğe 1952'de babası Selim Ragıp Emeç'in "Son Posta" gazetesinde başladı. Babası Demokrat Parti'den milletvekili seçilip 27 Mayıs Darbesi'nden sonra tutuklanınca gazetenin başına geçti. Hayat ve Ses dergilerinde yazı işleri müdürlüğü yaptıktan sonra 1972 yılında Hürriyet Grubu'na geçti. Hürgün Yayınları'nın genel yayın yönetmenliğini yaptığı sırada, Hürriyet Gazetesi'nin de genel yayın müdürlüğü görevini üstlenen Emeç, 1984-1985 yıllarında da genel yayın yönetmeni olarak Milliyet'e geçti. 1986'da genel koordinatör olarak Hürriyet gazetesine döndü. 38 yıllık gazeteci olan Emeç, Gazeteciler Cemiyeti, Uluslararası Basın Enstitüsü ve Uluslararası Gazetecilik Basın Enstitüleri Federasyonu üyesiydi. 7 Mart 1990'da işine gitmek üzere İstanbul Suadiye'deki evinden çıktığı sırada şoförü Sinan Ercan'la birlikte öldürüldü. Kabri, Zincirlikuyu Mezarlığı'ndadır. Çetin Emeç'in ölümünün ardından, Sadun Tanju, "Çetin Emeç-Bir Basın Şehidinin Anatomisi" adlı bir kitap yazdı ve kitap 1992 yılında yayımlandı. Ayrıca, Çetin Emeç'in ölümünün 15. yılında Doğan Kitap, "Çetin Emeç-Genel Yayın Yönetmeni 1935-1990" adlı bir kitap hazırlamış ve yayımlamıştır. Kitapta, Çetin Emeç'in kızı piyanist Mehveş Emeç'in (Birol) babası için yazıp bestelediği ve sanatçı Yavuz Bingöl'ün seslendirdiği "Reverie -Uzak Bir Rüya" adlı şarkının CD'si de yer almıştır. Emeç, son olarak ölümünün 20. yıldönümünde Zincirlikuyu Mezarlığı'nda kabri başında anıldı. Törende Hürriyet gazetesi genel yayın yönetmeni Enis Berberoğlu, "Her ne saikle (sebeple) öldürülürse öldürülsünler, hangi karanlık amaca hizmet etmek amacıyla bu işi yaparlarsa yapsınlar şunu biliyorum ki Çetin Emeç'in, daha doğrusu gazetecinin işi bitmiyor, gazetecinin arkasında bıraktığı bayrağı biri mutlaka alıyor. Bir yere taşıyor" dedi. Emeç'in adı; Soulmates Never Die Soulmates Never Die, Placebo'nun 2003 yılında Paris'te vermiş olduğu konserin kayıtlarını içeren DVD'dir. Grup, 'Where is my Mind' adlı şarkıda Frank Black ile düet yapmıştır. BehÃ§et Uz "Behçet hastalığını tanımlayan Prof. Dr. Hulusi Behçet ile karıştırılmamalıdır (1889-1948). Bazı ders kitaplarında yanlış yazılabilir." Ömer Behçet Uz (1 Ocak 1893 - 19 Mayıs 1986), Türk tıp doktoru ve 1931- 1941 yılları arasında İzmir Belediye Başkanlığı ve sonradan iki dönem Sağlık Bakanlığı yapmış devlet ve hizmet adamı. 1 Ocak 1893'te Denizli Buldan'da doğdu. İlk ve Orta öğrenimini Buldan’da yaptı. Liseyi İzmir’de okuduktan sonra İstanbul Tıp Fakültesi'ne girdi. Balkan Savaşının çıkmasıyla tıp öğrenimini aralıklarla savaş içinde tamamladı. Asistanlığını İstanbul Tıp Fakültesi Çocuk Kliniğinde Prof. Dr. Kadri Reşit Paşa’nın yanında yaptı. Bir süre İstanbul Şişli Çocuk Hastanesi'nde ve daha sonra İstanbul Tip Fakültesinde doktorluk yaptıktan sonra serbest çalışmak için İzmir’e geldi. Dr. Behçet Uz, İzmir’de bir yandan doktorluk yaparak bir yandan da halk sağlığını en geniş anlamda gözeterek başlattığı hizmetlerini, sosyal amaçlı diğer girişim ve çalışmalarıyla da perçinledi. Bütün İzmir onu tanıdı sevdi ve saydı. İzmir Memleket Hastanesinde Çocuk hastalıkları Klinik Şefliği, Kolej hekimliği, Fransız Hastanesi, Çocuk Esirgeme Çocuk Polikliniği, Aydın Şimendifer Kumpanyası başhekim muavinliği gibi hizmetleri onun 1930 yılına dek sürdürdüğü hizmetlerden yalnızca birkaçıdır. İzmir’de ilk defa 1922’de on yedi arkadaşı ile birlikte Verem Mücadele Cemiyetini kurmuştur. Uzun yıllar Tıp Cemiyeti, Etıbba Odası başkanlıklarında bulunmuştur. Belediye kanunu ilk uygulama yılı olan 1930’da İzmir Belediye Meclisine üye olan Dr. Uz, Meclisin daha ilk toplantısında daimi encümeni seçildi. İşte bu yıldan sonradır ki İzmir’e olan o unutulmaz katkılarını tıp ve toplum sağlığı alanlarından daha da öteye, kentin imar ve kalkınmasına yöneltti. 1931’de İzmir Belediye Başkanlığı'na seçilerek on yıl belediye başkanlığı yaptı. Onun zamanında İzmir kısa surede ihya oldu. Belediye milyonlarca liralık borçtan kurtuldu. Atatürk heykeli ve Cumhuriyet meydanı, her semtteki Pazar yerleri, çocuk bahçesi, parklar, bulvarlar, Kültürpark ve İzmir Uluslararası Fuarı, Çocuk Hastanesi, Santral Garajı, Fevzi Paşa Bulvarı, Dr. Behçet Uz’un İzmir’in kalkınması yönündeki hizmetlerden bazılarıdır. Dr. Uz’un yerel hizmetlerine 1941’de idari hizmetleri de eklendi. Denizli’den milletvekilli seçilerek tam 19 yıl sürecek olan başarılarla dolu siyasi hayati da başlamış oldu. Ayrılığı İzmirlileri çok üzdü ama o hizmetlerini tüm ülkeye yayma imkânı buldu. 7 Ağustos 1946 - 10 Haziran 1948 tarihleri arasında Ticaret Bakanlığı yaptı. 7 Ağustos 1946 - 10 Haziran 1948 ve 18 Mayıs 1954 - 9 Aralık 1955 tarihleri arasında da iki dönem Sağlık Bakanlığı yaptı. 19 MayÄ±s 1986 tarihinde vefat etti. Sultamisilin Sultamisilin, ampisilin ve beta-laktamaz inhibitörü sulbaktam'ın metilen grubu aracılığı ile bağlandığı bir çifte esterdir. Moleküler ağırlığı 594.7'dir. Bu kombinasyondaki bakterisit eleman olan ampisilin, benzil penisilin gibi, çoğalma döneminde bulunan duyarlı mikroorganizmalara karşı etkili olur. Ampisilin birçok gram-pozitif ve gram-negatif, aerobik ve anaerobik mikroorganizmaya karşı geniş spektrumlu bakterisit aktivite gösterir. Ampisilin beta-laktamaz enzimi ile parçalandığından dolayı bunu üreten mikroorganizmalara karşı aktivite gösteremez. Gram-pozitif bakteriler : Staphyloccus aureus, Staphyloccus epidermis, Staphyloccus saprophyticus, Streptococcus pneumoniae, "Streptococcus pyogenes", "Streptococcus viridans" Gram negatif bakteriler : "Haemophillus influenzae", "Escherichia coli", "Proteus mirabilis", "Providencia stuartii", "Providencia rettgeri", "Morganella morganii" Anaeroblar : "Clostridiu" spp. "Peptoccus" spp., "Bacteroides" spp. Sultamisilin, oral yoldan alındıktan sonra sindirim kanalında emilimi sırasında hidroliz olur ve 1:1 molar oranında sulbaktam ve ampisilin parçalarına ayrışır. Gıdalardan sonra alınması sultamisin sistematik biyoyaralanımını etkilemez. Organel Organel, hücre içerisinde bulunan kendi içinde özelleşmiş yapılardır. Vücut için organ ne ise hücre için de organel olduğu düşüncesiyle organ sözcüğüne Fransızca küçültme eki olan "-el" eklenerek oluşturulmuştur. Özellikle karmaşık yapıdaki ökaryotik hücrelerde birçok organel çeşidi bulunur. Organeller mikroskobun bulunuşundan sonra gözlemlenmeye ve tanımlanmaya başlanmıştır. Bazı hücrebilimcilerin savlarına göre birçok büyük organelin endosimbiyotik bakterilerden köklendiği öne sürülür. Bu sava göre diğer organellerin de endosimbiyotik kökleri olduğu öne sürülür. Ancak bu sav bilim çevrelerinde genelde kabul görmemiş ve doğrulanmamıştır. Shaquille O'Neal Shaquille Rashaun O'Neal (d. 6 Mart 1972, Newark) Amerikalı profesyonel NBA oyuncusudur. 2.16 m boyundadır. 147 kg ağırlığı ile NBA tarihinin en ağır oyuncuları arasındadır. 19 yıllık NBA kariyeri vardır. Louisiana State Üniversitesi'nde kolej kariyerinden sonra 1992 NBA Seçmeleri'nde Orlando Magic tarafından 1. sırada seçilmiştir. Lige geldiği andan itibaren en iyi pivotlar arasında yer almıştır. İlk sezonunda yılın çaylağı ödülünü kazanmıştır. Birinci yılında 13,9 ribaund ortalaması ile oynamıştır. Bu kariyerinin en iyi ortalamasıdır. İkinci yılında gelişimini sürdüren O'neal; 1994-95 sezonunda finale takımı ile NBA Finallerine yükselme başarısını göstermiştir. Ama bir önceki yılın şampiyonu Hakeem Olajuwon'lu Houston Rockets'a 4-0 ile süpürülerek şampiyonluğu elde edememiştir. Orlando Magic takımında 4 yıl oynadıktan sonra 1996 yazında serbest oyuncu olarak Los Angeles Lakers'la anlaşmıştır. 8 yıl Lakers formasını giyen Shaq, 2000,2001 ve 2002 yılları arasında NBA'e damga vurarak arka arkaya 3 şampiyonluk yaşamıştır. Lakers kariyeri boyunca takımın diğer süper yıldızı Kobe Bryant ile zaman zaman sorunlar yaşamıştır. 2004 yazında Miami Heat takımına takas olmuştur. İlk yılında o sene NBA şampiyonu olacak olan Detroit Pistons'a doğu finalinde elenmiş, ama ertesi sene 2006 NBA şampiyonu olarak dördüncü şampiyonluğunu kazanıyordu. 2007-08 sezonunda takas günü bitmeden Phoenix Suns takımına takas oldu. 1,5 yıl Suns forması giydikten sonra 2009-10 sezonu için Lebron James'li Cleveland Cavaliers'a takas oldu. Cavaliers takımın kendisinin formasını giyeceği beşinci takımdı. 1999-00 sezonunda MVP, 15 kez All-star, 3 kez All-star Mvp, 3 kez finallerin en değerli oyuncusu, 2 kez sayı kralı, 14 kez All-NBA ve 3 kez de en iyi savunma beşlerine seçilmiştir. 1999-00 sezonunda aldığı normal sezonunun en değerli oyuncusu ödülü, All-star maçı MVP'si ve finallerin en değerli oyuncusunu alarak bu alanda bunu başaran üçüncü oyuncu olmuştur. Bunu 1970 yılında Willis Reed, 1996-1998 yılları arasında iki kez Michael Jordan gerçekleştirmişti. Tüm zamanların en çok sayı atan oyuncular listesinde beşinci sıradadır. Sayı yüzdesi listesinde 6., ribaundlarda 14. ve bloklar listesinde yedinci sırada yer almaktadır. O'Neal, sporculuğunun yanında müzisyendir ve sinema kariyeri de vardır. 4 rap albümü olan O'Neal çeşitli filmlerde ve televizyon gösterilerinde görev almıştır. Shaq 02.06.2011 tarihinde basketbolu bıraktığını kendisine özgü bir şekilde amatör bir video çekerek Twitter'da açıklamıştır. Shaquille O'neal, 6 Mart 1972 yılında Newark, New Jersey'de dünyaya geldi. Ailesi, Arapçada "Küçük Savaşçı" anlamına gelen "Shaquille Rashaun" adını verdi. Teksas San Antonio'daki Robert G. Cole Lisesinde yıldızı parlamaya başladı. 2 yıl içerisinde okul takımıyla 68 galibiyet 1 yenilgi alarak kendisini kanıtladı. 1989 yılında 791 ribaund alarak eyalet rekoru kırdı. Annesi ve babası ayrıldıktan sonra, annesi tekrar evlendi. Üvey babası asker olduğu için Almanya'ya yerleşmek zorunda kaldı. Kendisini ilk keşfeden kişi, zaman zaman Avrupa'ya gelip birçok basketbol seminerine katılan Louisiana State Üniversitesinin basketbol antrenörü Dale Brown oldu. Almanya macerasından sonra tekrar Amerika'ya dönen Shaq, liseyi bitirdikten sonra LSU'da kolej kariyerine başladı. "Dale Brown" yönetimindeki takımla O'Neal; 2 kez All-Amerikan ve 2 kez de SEC yılın oyuncusu seçildi. 1991 yılında NCAA yılın basketbolcusu olarak Adolph Rupp kupasının sahibi oldu. 3 Aralık 1990 yılında Mississippi State ile oynanan maçta 17 blok yaparak bu alanda hala rekor kendisine aittir. NBA hayali için LSU'dan mezun olmadan NBA seçmelerine katıldı. 2000 yılında tekrar okula dönerek edebiyat fakültesinden mezun olmuştur.Daha sonra LSU kendisini yıldızlar topluluğu müzesine (Hall of Fame) dahil etmiştir. Shaquille O'neal 1992 draftında Orlando Magic'in 1. sıradan seçtiği isim oldu. 81 maçta %56.2 yüzdeyle 23,4 sayı 13,9 ribaund ve 3,5 blok ortalamalarıyla daha ilk yılında yıldız oyuncu olma yolunda önemli adım atmış oldu. Zaten 1993 yılında "yılın çaylağı ödülünün sahibi olmuş oldu.1993 All-Star maçı kadrosuna seçilerek 1985 yılında Michael Jordan'ın çaylak yılında All-Star olmasından sonra ilk defa bir çaylak oyuncu All-star maçında oynadı. Bu kadar kişisel başarılara rağmen Orlando Magic sezonu 41 galibiyet 41 yenilgi ile kapamış aynı durumda olan Indiana Pacers'ın bir önceki sezona bakılarak 20 galibiyet fazlası olduğu için takım playofflara girememişti. İkinci sezonunda O'neal 29,4 sayı ortalaması ile San Antonio Spurs'un süper yıldız pivotu David Robinson'dan sonra sayı krallığında ikinci sırada yer aldı. Sezonu %60 sayı yüzdesi ile oynadı.20 Kasım 1993 yılında New Jersey Nets ile oynanan maçta 24 sayı,28 ribaund ve 15 blok yaparak kariyerinin ilk Triple double'nı yaptı.28 ribaund ve 15 blok aynı zamanda kendisinin kariyer rekorudur. Geçen sezonki gibi 1994 yılında da All-star maçında yer aldı. "Yılın en iyi üçüncü beşine" seçilme başarısını gösterdi. Takıma Penny Hardaway'in gelmesiyle iyi ikili oluşturan Shaq, takımının 50 galibiyet almasını sağladı. Böylece Orlando Magic kulüp tarihinde ilk defa playofllara kalma başarısını gösterdi.İlk turda rakipleri Reggie Miller'lı Indiana Pacers'tı. Magic 3 maç sonunda Pacers'a süpürülmüştü. Shaq bu 3 maçta 20,7 sayı 13,3 ribaund ortalamalarıyla oynadı. Kariyerinin üçüncü sezonunda O'neal, 29,3 sayı ortalaması ile kariyerinin ilk sayı kralı olma unvanına ulaştı. David Robinson'ın ardından en değerli oyuncu ödülünü sıralamasında ikinci sırada yer aldı. Aynı zamanda All-Star maçında üçüncü defa oynama başarısında bulundu. Bu maçta takım arkadaşı Penny Hardaway de yer aldı. Bu ikili beraber oynadıkları dönemde ligin en değerli,en etkili ikilisi olmayı başardılar.Sezonu 57 galibiyet 25 yenilgi ile Doğu Konferansı'nı birinci sırada tamamlayan Magic bu alanda da kulüp tarihinin ilklerini yaşadı. İlk turda Boston Celtics'i 3-1 ile geçerken çeyrek finalde Chicago Bulls'u 4-2 ile eleyerek, Doğu finaline yükselme başarısını gösterdi. Rakip bir önceki playofflarda ilk turda süpürüldükleri Indiana Pacers'tı. Çok çekişmeli geçen seriyi zorda olsa 4-3 kazanarak NBA finaline çıkan Magic, bu alanda da kulüp tarihinde ilkleri yaşıyordu. Karşılarında NBA'in en iyi savunma takımı ve aynı zamanda geçen sezonun NBA şampiyonu Houston Rockets vardı.Hakeem Olajuwon ve Clyde Drexler gibi iki önemli süper yıldızı barındıran "Rockets" genç Orlando Magic'e şans tanımadı 4-0 ile süpürerek ikinci NBA şampiyonluğuna ulaşıyordu. O'neal, final serisinde yüzde 59.5 isabet oranıyla 28 sayı, 12,5 ribaund ve 6,3 asist ortalaması ile oynadı. 1995-96 sezonunda sakatlığı sebebiyle 28 maç kaçıran O'neal, 26.6 sayı ve 11 ribaund ortalamalarıyla sezonu tamamladı. Yılın en iyi üçüncü beşine seçildi ve dördüncü kez All-Star maçında oynadı. Orlando açısında Shaquille O'neal'ın takımda olması hep ilklerin yaşanmasını sağladı. Sezonu 60 galibiyet alarak tamamlayan Magic bunu ilk defa gerçekleştirdi. İlk turda ve çeyrek finalde Detroit Pistons ve Atlanta Hawks'ı kolay geçen Orlando, Sezonu 72 galibiyet alarak bu alanda hala rekorun kendisine ait olan Michael Jordan'lı Chicago Bulls'la doğu finalinde karşılaştı. Bulls 4-0'la Magic'i süpürürek finale çıktı ve NBA şampiyonu oldu. 1996 yazında serbest kalan O'neal, basketbol dışında rap müziği ve filmlerde rol aldı. 1995 yazında Olimpiyat kadrosuna seçilerek, 1996 Atlanta Olimpiyatları'nda oynadı ve altın madalya aldı. Serbest oyuncu kaldıktan sonra Los Angeles Lakers ile 7 yıllığına 121 milyon dolar karşılığında anlaştı. Lakers 1996-97 sezonunu 56 galibiyet 26 yenilgi ile kapadı. Shaq Lakers ile ilk yılında 30 maç kaçırdı. 26,2 sayı, 12,5 ribaund ve 2,9 blok ortalamalarıyla oynadı. Lakers playofflara kalabildi ama yarı finalde Utah Jazz'a 4-1 ile elenmekten kurtulamadı. O'neal ertesi sezon; %58,4 atış yüzdesiyle 28,3 sayı 11,4 ribaund ortalamalarını yakaladı. Lakers 61 galibiyet alarak Pasifik Grubu'nu birinci sırada tamamlamıştı. İlk turu ve yarı finalde Portland Trail Blazers ve Seattle SuperSonics'i rahatça geçen O'neal'lı Lakers geçen sene çeyrek finalde elendikleri Batı Konferansı birincisi Karl Malone'lı John Stockton'lı Utah Jazz ile batı finalinde karşı karşıya geldiler. Geçen seneki tablo bu senede yaşandı. Bu sefer Jazz rakibini 4-0 ile süpürdü. 1998-99 sezonunda O'neal ve genç süper yıldız Kobe Bryant'dan beklentiler yüksekti. Ama takımda bazı değişikliklerin yaşanmasının vakti de gelmişti. Önce takımın eski oyuncularından yıldız oyun kurucu Nick Van Exel Denver Nuggets'a takas oldu. Takımın yıldızlarından şutör gard Eddie Jones ve yedek pivot Elden Campbell ligin süper yıldızlarından şutör gard Glen Rice karşılığında Charlotte Hornets takımına takas oldular. Baş Antrenör Del Hariss kovuldu. Eski Lakers oyuncusu Kurt Rambis sezonun geri kalanını antrenör olarak tamamladı.1998-99 sezonu lokavt nedeniyle 50 maç üzerinden yapıldı. Lakers sezonu 31 galibiyet 19 mağlubiyet ile Pasifik grubunu ikinci sırada tamamladı. Playoff ilk turunda Houston Rockets'ı 3-1 le geçen La Lakers yarı finalde genç süper yıldız Tim Duncan'lı San Antonio Spurs'e 4-0 ile süpürülerek playofflardan elendi. 1999-00 sezonu öncesi takım Phil Jackson'la anlaştı. Böyle büyük bir antrenörün gelmesiyle takım gerçek gücüne kavuştu. Jackson Chicago Bulls'ta uyguladığı "üçgen hücumu" (triangle offense) Lakers'ta da uyguladı. Böylece Phil Jackson önderliğinde bu iki süper yıldız (2000,2001,2002) yıllarında 3 kez arka arkaya şampiyonluk yaşadılar. O'neal, bu 3 şampiyonlukta 3 kez NBA finallerinin en değerli oyuncusu seçildi. 2000 yılında normal sezonun en değerli oyuncusu ve sayı kralı da olmuştu. Kendisiyle ilgili ilginç detaylardan birisi de, 2001 yazında Louisiana State Üniversitesinin basketbol kampında o zamanlar 15 yaşında lise öğrencisi olan Boston Celtics oyuncusu Glen Davis'le gösteri için güreşmişti.2002 yılının ocak ayında Chicago Bulls pivotu Brad Miller'ın top alırken kendisine yaptığı sert faul sonrası yumruk atmış ve büyük bir arbede yaşanmıştı. Bu olay sonrası Shaq 3 maç ceza ve 15.000 bin dolar para cezası almıştı. 2002-2003 sezonu Lakers normal sezonu 50 galibiyet alarak bitirmiş playoff ilk turunda Minnesota Timberwolves'u 4-2 ile elemiş ama yarı finalde San Antonio Spurs'e 4-2 ile elenerek 3 yıllık hanedanlık son buluyordu. 2003-2004 sezonu öncesi güçlü bir kadro kurmak isteyen Lakers, Utah Jazz'ın efsane uzun forveti Karl Malone'u ve yıldız oyun kurucu Gary Payton'ı kadroya katarak çok güçlü bir takım haline gelmişlerdi. Her ne kadar NBA finallerine kadar gelebildiyseler de en iyi savunma yapan takım olan Detroit Pistons'a 4-1 elendiler ve şampiyon olamadılar. Artık Shaq-Kobe arasındaki ilişkinin çok kötü olduğu bilinen bir gerçekti. Shaq kendisinin takas edilmesini istiyordu. Lakers genel menajeri Mitch Kupchack Dallas Mavericks süper yıldızı Dirk Nowitzki ile takas planları yapmasına rağmen Dallas'ın sahibi Mark Cuban bu takas isteğini geri çevirdi. Böylece bir süre takas dedikodusu kapandı. Miami Heat O'neal ile ilgilendiklerini söyledi ve bu takas belli bir süre sonra gerçekleşti. 14 Temmuz 2004 günü Miami Heat resmi olarak Caron Butler, Lamar Odom, Brian Grant ve 1.tur draft hakkı karşılığında O'neal'ı aldı. Shaq 8 yıldır giydiği 34 numaralı formasını değiştirerek Orlando Magic'de giydiği 32 numaralı formayı giymeye başladı. O'neal taraftarlara şampiyon olma sözünü verdi. Artık yeni takımında genç yıldız Dwyane Wade ile oynayacaktı. Heat forması altında ilk sezonunda 22,9 sayı 10,4 ribaund ortalaması ile oynadı. 12. kez All-Star takımına seçildi. Heat sezonu 59-23 le doğu konferansını birinci sırada tamamlamıştı. Doğu finaline gelene kadar ilk tur ve yarı finalde New Jersey Nets ve Washington Wizards'ı 4-0 süpürdü.Savunma şampiyonu ve bir önceki yılın NBA şampiyonu Detroit Pistons'a çetin geçen seriyi 4-3'le kaybederek sezonu kapadı. O'neal, 1994-95 sezonundaki gibi yılın en değerli oyuncusu ödülünü Steve Nash'in ardından ikinci sırada kalıyordu. 2005 yılının Ağustos ayında Shaq, Miami ile 5 yıllık 100 milyon dolar karşılığında bir sözleşme imzaladı. Böylece her yıl 20 milyon dolar Heat O'neal'a ödeme yapacaktı. 2005-2006 sezonunun ikinci maçında ayak bileğinden sakatlanınca 18 maç kaçırdı. Tekrar Heat antrenörlüğüne geri dönen Pat Riley O'neal'ın bu durumunu bilerek temkinli davrandı. Normal sezon da 59 maça çıktı ve 30,6 dakika sahada kaldı. Böylece playofflara iyileşmiş ve dinlenmiş olarak girdi. O'neal açısından bakıldığında kariyerinin en düşük ortalamalarıyla oynadı. 20.0 sayı ve ilk defa 10 barajının altında kalarak 9,2 ribaund ortalaması yakaladı. 2006 Nisan ayında Toronto Raptors ile oynanan maçta 15 sayı, 11 ribaund ve 10 asist yaparak kariyerinin ikinci triple double'nı gerçekleştirdi. 10 asist aynı zamanda onun bu zamana kadar yaptığı tek çift haneli asist sayısıdır. Sezonu %60 şut isabeti yüzdesi ile birinci sırada tamamladı. Miami Heat ile 2006 NBA şampiyonluğuna ulaştı.Finallerin en değerli oyuncusu kendisi değil genç yetenek Dwyane Wade olmuştu. Konferans finalinde Detroit Pistons'la tekrar karşılaşan Heat bu sefer 4-2 ile kazanmasını bildi. Finalde Dallas Mavericks'e rakip olan Heat 2-0 geriden gelip seriyi 4-2 ile kazandı ve kulüp tarihindeki ilk şampiyonluğa ulaştı. Shaq normal sezonda yakaladığı bu düşük istatistiklere rağmen Miami'nin playoff ilk turunda karşılaştığı Chicago Bulls ve konferans finalinin altıncı maçında Detroit Pistons'a karşı domine edici iki maç oynadı. Bulls serisinin altıncı maçında 30 sayı 20 ribaundla oynarken Pistons serisinin altıncı maçında ise 28 sayı 16 ribaund ve 5 blokla oynayarak eski günlerden kalma Shaq performansını gösterdi. 2006-07 sezonunda sağ dizindeki sakatlığı sebebiyle 30 maç kaçırdı. Dwyane Wade'in sol omzunun çıkması sebebiyle zor zamanlar yaşayan Heat zorda olsa playoff'a kalabildi. Ama ilk turda Chicago Bulls karşısında adete denize dökülen Heat 4-0 ile süpürülerek veda etti. O'neal, 2007-08 sezonunda kariyerinin en düşük ortalamalarıyla oynadı. Genellikle çok kötü performans sergileyen Shaq 14 yıl arka arkaya oynadığı All-Star maçına 2008 yılında seçilmedi. Phoenix Suns, O'neal'ı Shawn Marion ve oyun kurucu Marcus Banks karşılığında takas etti. 20 şubat 2008 günü Shaq eski takımı Lakers karşısında 15 sayı, 9 ribaund oynadı ama Lakers 130-124 kazandı. Takas sonrası Suns formasıyla 28 maça çıktı ve 12,9 sayı, 10,6 ribaund ile oynadı. Suns 55 galibiyet 27 yenilgi le pasifik gurubunu Lakers'ın ardından ikinci sırada bitiriyordu. İkinci turda San Antonio Spurs ile karşılaşan Suns 4-1 ile elenmişti. Shaq bu 5 maçta 15,2 sayı ve 9,2 ribaund ortalamsı ile oynadı. 2008-09 sezonu Shaq için olumlu yönde gelişmeler oldu. Sezonun yarısında 41 maçta 18 sayı 9 ribaund 1,6 blokla oynadı. Bir sene aradan sonra tekrar All-Star maçı için seçilen O'neal Lakers'tan eski takım arkadaşı Kobe Bryant ile All-Star maçının en değerli oyuncusu ödülünü paylaştı. 27 şubat 2009 yılında Toronto Raptors karşısında 45 sayı ve 11 ribaundla oynayarak kariyerinin 49. kez 40 sayı ve üstünü elde etti. Suns da 133-113 ile Raptors'u 20 sayı farkla yenmişti. Phoenix Suns sezonu 46-36 ile kapamış ve playofflara girememişti. Bu O'neal için 1992-93 çaylak sezonundan beri ilk defa gerçekleşen bir durumdu. 25 haziran 2009 günü Cleveland Cavaliers kendisini Sasha Pavlovic, Ben Wallace, 500,000 dolar ve 2010 ikinci tur draft hakkı karşılığında aldı. Takas olduktan sonra düzenlediği basın toplantısında "Artık tek bir görevim var: Kralı korumak" diyen O'neal, Lebron James'e yardımcı olmak istediğini söyledi. 25 Şubat 2010 günü Boston maçında elinden sakatlanarak uzun bir süre forma giyemedi. 1 mart günü ameliyat olduktan sonra ancak 17 nisan günü playofflara yetişebildi. 2009-10 sezonu istatistiksel olarak kariyerinin başından bu sezona kadar olan dönemin en kötü sezonuydu. 53 maçta yer alabildi ve 12,0 sayı, 6,7 ribaund ve 1,2 blok ortalaması ile oynayabildi. Cavaliers'ta ilk beş başlamayı başaran Shaq playofflarda 11 maçta 11,5 sayı 5,5 ribaund ile oynadı. Cavaliers yarı finalde Celtics'e 4-2 ile elenerek sezonu kapadı. 4 Ağustos 2010'da Boston Celtics'e transfer olmuştur. Sakatlıklarından dolayı 2010-11 sezonunda 45 maç kaçıran Shaq çıktığı 37 maçın 36'sında ilk 5 başlamış ve ortalama 20.3 dk. süre almıştır. İstatistiksel olarak bu sezonu 9.2 sayı 4.8 ribaunt 0.7 asist 1.1 blok ile kariyerinin en düşük rakamlarıyla tamamlamıştır. Ve kendine özgü bir şekilde Twitter'dan yayınladığı bir videoyla 2 Haziran 2011'de emekli olmuştur. Kariyerinin başından bu zamana kadar geçen süre hep başarılarla doludur. Normal sezonda 1207 maçta yer alan O'Neal, bu zaman kadar 23.7 sayı %58.2 atış yüzdesi 10.9 ribaund ve 2,3 blok ortalaması ile oynamaktadır. 2,16 m boyunda, 147 kg ağırlığında ayak numarası 57'dir. İri cüssesine rağmen hızlı, çevik ve patlayıcı bir yapısı vardır. O'neal, "alçak post" hareketi olan "drop step"i iyi uygulayanlar arasındadır. Drop Step, temelinde önce büyük bir adım sonra bir kez top sektirme ve ardından potaya yönelerek sayı bulma hareketidir. Shaq bunu uygularken dirseklerinden çok iyi yararlanır,bu hareketin smaçla bitme olasılığı yüksektir veya kendisine faul yapılır. Aynı zamanda kendisi bu hareketine kara kasırga ismini takmıştır. Bu O'neal'ın hücumda en etkin ve en tehlikeli taraflarından birisidir. Son yıllarda yaşının ilerlemesi ve sakatlıklarından dolayı bunu pek fazla yapmamaktadır. Sağ eliyle potaya yakın yerlerde çengel atışlar da etkili olduğu atışlardandır. Bu teknikleri iyi kullanması neticesi ile kariyerinde % 58.2 isabet oranıyla oynamaktadır. Shaquille O'neal'ın en büyük zaafı kariyeri boyunca çok kötü serbest atış kullanması olmuştur. 18 yıllık kariyerinde % 52,7 isabet oranıyla oynayan O'neal zaman zaman faul atış yüzdesini biraz düzeltse bile hiçbir zaman kendisini yalnız bırakmayacak bir sorun yaşamıştır. 8 aralık 2000 yılında Seattle SuperSonics'e karşı tam 11 serbest atış kaçırarak rekor kırmıştır. Zamanla bu zaafını takımlar kullanmaya başlayarak O'neal'ın ve Lakers'ın direncini kırmak için top O'neal'da iken faul yaparlardı. Bu taktiğe "Hack-a-Shaq" denir. 25 aralık 2008 günü O'neal kariyerinin 5.000. serbest atışını kaçırarak NBA tarihinde Wilt Chamberlain'dan sonra bunu gerçekleştiren ikinci oyuncu oldu. Güçlü yapısı olduğu için basketbolun savunma kısmında da önemli işler yapan bir oyuncudur.Kariyerinde 2,3 blok ortalamasına sahiptir. 3 kez en iyi ikinci savunma beşine seçilmiştir. O'neal, çoğu zaman yapısı itibarı ile basınla mizahi yönüyle ilişki kurdu. "Büyük Aristo" ve "Hobo Master" lakaplarını takarak kendisiyle dalga geçebilen bir kişidir. Ayrıca birçok da takma ismi vardır. "The Diesel", "Shaq Fu", "The Big Aristotle", "The Big Daddy", "Superman", "The Big Agave", "The Big Cactus", "The Big Shaqtus", "The Big Galactus", "Wilt Chamberneezy", "The Big Baryshnikov", "The Real Deal", "Dr. Shaq" en çok bilinenler arasındadır. 2000'li yılların başında ezeli rakipleri Sacramento Kings hakkında zaman zaman güldüren söylemlerde de bulunmuştur. Bunlardan bazısı Sacramento Queens (kraliçeler) ve 2002 yılında zafer töreni sırasında Sacramento asla Kaliforniya başkenti olmayacaktır sözüdür. Lige yeni gelen Yao Ming ve Çince ile dalga geçmesi basında sert eleştirilere maruz kalmıştır. Ama Ming bunun üzerinde pek durmayarak olayın büyümüesini bir bakıma önlemiştir. Shaq bir röportajında Yao'ya söyleyin; "ching chong yang wah ah soh!" tarzında dalga geçici kelimeler kullanmış ama Yao Ming olanca temkinliliğiyle Çince'nin zor bir dil olduğuna atıfta bulunarak karşılık vermiştir. Bu durumla birlikte Yao Ming'in NBA'e katılmasından sonra artık All-Star maçlarında sahaya ilk beş çıkamamıştır. 2005 yazında bu şekilde basına demeç verirken kendisine Kobe Bryant ile soru sorulduğunda "Affedersiniz kim?" diyerek yine kendisinin tarzında cevap vermiştir. 2007 yılında "Saturday Night Live" programına konuk olan O'neal, Amerikan "ABC" kanalında, yaz boyunca, obezite hastalığı olan altı çocuğu bir programa sokup zayıflatmaya çalışacak olan "Shaq's Big Challenge" adında program yaptı. Miami Heat forması giyerken 16 ocak 2006 yılında Lakers-Heat karşılaşması öncesinde Kobe-Shaq ikilisi tokalaşmış, sarılmış bir bakıma Lakers döneminden kalma ilişkilerinde yaşadıkları sorunları geride bırakma dönemine girilmişti. Ama O'neal, karakteri doğrultusunda şakacı ve dalga geçen yanı ağır basmış, 2008 NBA Finallerinde Boston Celtics'in LA Lakers'ı 4-2 ile yenerek şampiyon olmasından sonra 22 Haziran 2008 günü New York'ta bir rap bar'da sahneye çıkıp "Freestyle rap" tarzında "bensiz şampiyon olamazsın" diyerek Kobe Bryant'la dalga geçmiştir. Daha sonra bunun basına ve internete sızmasından sonra durumu düzeltmeye çalışsa da hala Bryant'a karşı hissettiği olumsuz duyguları dışarı vurmuştur. O'neal LSU'u bitirmeden NBA'e katılmasından sonra annesine verdiği sözü tutarak üniversiteyi bitirmiştir. Antrenörü Jackson ev sahibi oldukları maçlarda izin vererek okuluna devam edip bitirmesine bir bakıma yardımcı olmuş, 2005 yılında da Phoenix Üniversitesi'nden MBA diploması almıştır. O'neal 1200 saatlik kursu tamamladıktan ve sınavı geçtikten sonra "Miami Beach" polis gücüne kayıtlı bir polistir. Silah taşıma, rozet takma ve tutuklama yetkisine sahiptir. Miami Beach'te gay bir çifte saldıran suçlunun yakalanmasında polise yardım etmiş, basın açıklamasında bunu polise yardım eden sıradan vatandaş değil devletin polisi olarak yaptığını söylemiştir. 1993 yılında müzik kariyeri başlayan O'neal rap tarzı müzikle uğraşmaktadır. 5 stüdyo albümü ve 1 derleme albümü vardır. 1993 yılında çıkardığı "Shaq Diesel" ilk albümüdür. 1995 yılında Michael Jackson'ın çıkardığı "HIStory" albümünde "2 Bad" şarksının bir kısmını seslendirmiştir. Sinema kariyerine Blue Chips ve Kazaam ile başlayan O'neal daha sonra 1997'de Steel, 2001'de Freddy Got Fingered, 2001'de The Wash, 2006'da Scary Movie 4 filmlerinde rol aldı. Birçok TV programına katıldı. Animasyon gösterilerinde seslendirme yaptı. 1996 yılında Kazaam filminde, Kazaam adında bir cini canladırdı. 1994'te ilk filmi olan Blue Chips'in baş rol oyuncusu Hollywood yıldızı Nick Nolte'dı. Orlando Magic'den takım arkadaşı Penny Hardaway, Calbert Chaney, Bobby Knight, Bob Cousy, Larry Bird ve antrenör Jerry Tarkanian da filmin bazı sahnelerinde yer almıştır. O'neal birçok oyunların kapaklarında yer aldı. NBA Live 96, NBA 2K6, NBA 2K7, NBA Showtime: NBA on NBC, NBA Hoopz ve NBA Inside Drive 2004. Ayrıca, "Shaq fu" adında 1994 yılında SNES, Mega Drive/Genesis, Game Boy, Game Gear, Amiga konsollarında Shaq'ı baz alan oyunlar çıktı. 2002 yılında ESPN'nin yaptığı Apple Pie belgeselinde annesi ile birlikte yer aldı. 2005 yılında yine Espn kanalında kendisinin sunduğu 6 bölümlük bir program yaptı. 2007 yılında ABC kanalında "Shaq's Big Challenge" programını yaptı. 2009 yılında ise "Shaq Vs."u sundu. Bu programın amacı çeşitli spor dallarından sporcularla kendi dallarında yarışmaktı. Bunlar arasında ünlü yüzücü Michael Phelps'te vardı. WWE Raw profesyonel güreş yarışmasında misafir olarak katılmış "The Big Show" lakaplı Paul Wight'ın kışkırtmasıyla ringe çıkmış kısa süren güreşte The Big Show'u ringden dışarı fırlatmıştır. 2009 Slammy ödüllerinde aday olmuş ama TV sunucusu Bob Barker kazanmıştır. O'Neal 2000 yılından beri karma savaş sanatlarında yer almaktadır. Boks, Jujutsu, Muaythai ve Güreş sporlarında antrenmanlar yapmaktadır. 26 Aralık 2002 yılında Shaunie Nelson ile evlenen O'Neal; kendisinin ve eşinin önceki evliliklerinden 2 çocuğuyla birlikte toplam altı çocuğu vardır: Shareef, Amirah, Shaqir, Me'arah, Taahirah ve Myles. 4 Eylül 2007 yılında boşanma davası açan O'neal daha sonra bundan vazgeçilmişti. 10 Kasım 2009 günü eşi şiddetli geçimsizlik nedeniyle boşanma davası açtı. Penisilin Penisilin, 1928 yılında Londra'da Alexander Fleming tarafından "Penicillium notatum" adlı küfte keşfedilen antibiyotik. Bu madde, ilk olarak 1911 yılında bir İskandinavyalı tarafından tanımlanmış olmakla beraber o yıllarda iyileştirici gücü bilinmemekteydi. 1945 yılında Fleming'le birlikte Nobel Ödülünü kazanan Oxfordlu Florey ve Chain, penisilinin kitle halinde elde edilebilmesini temin etmişlerdir. Penisilinaz dayanıklı penisilinler esas olarak Penisilin G'ye dirençli olan stafilokok türü mikroorganizmaların yaptığı enfeksiyonların tedavisinde kullanılır. Penisilinlerin çok hastalıklarda ve dozlarına dikkat edilmeden kullanılması çeşitli mikroorganizmalarda bu ilaca karşı direnç meydana getirmiştir. Aynı hastalık eskisine oranla çok daha yüksek doz penisilin verilerek tedavi edilebilmektedir. Streptokok grubu bakterilerin yol açtığı hastalıklarda, özellikle pnömoni, menenjit ve tonsillit gibi önemli hastalıklarda ilk seçilmesi gereken antibiyotik penisilin olmalıdır. Eklem romatizması, romatizmal kalp hastalıkları ve nefrit türü böbrek hastalıklarına yol açabilen streptokok türü bakterilere penisilin kadar etkili başka bir antibiyotik henüz bulunamamıştır. Penisilin, çok önemli bir ilaç olmakla birlikte, her ilaçta olduğu gibi bazı istenmeyen etkilere de yol açabilir. Bunlardan en korkulanı penisilin alerjisidir. İlaç alerjisi her türlü ilaç ve her türlü dozda gelişebilir. Bu yan etki yalnızca penisiline yüklenemez. İlaç alerjisi, her türlü ilaçla, hatta ağrı kesiciler ve vitaminlerle bile gelişebilmektedir. Bu sorunun çözümünde önemli bir uygulama, alerji testleridir. Ancak bu testler her zaman doğru sonuç vermediği gibi, hastayı yanlış olarak alerjik diye damgalamak ya da test sırasında alerjik reaksiyon gelişmesi gibi istenmeyen sonuçlar da olabilir. Bu yüzden penisiline karşı alerji olup olmadığını ortaya koymak için yapılan deri testleri çok anlamlı değildir. Penisilin veya herhangi bir enjeksiyon sonrası alerjik reaksiyon gelişebileceği hatırda tutularak, alerjik reaksiyon çıktığında olaya müdahale edilebilecek bir ortamda enjeksiyonu yaptırmak gerekmektedir. Müdahale yapılabilecek ortamlar sağlık kurumlarıdır. Sağlık ocakları ya da birinci basamak sağlık hizmeti veren kurumlarda da (hastaneler dışında) bu tür acil müdahaleler yapılabilmektedir. Alerjik reaksiyonlar hariç tutulacak olursa, yine de penisilinler antibiyotik ilaçların en az zararlı olanlarıdır. Yan etkilerinin çoğu alerjik reaksiyonlara bağlıdır. Alerjik reaksiyon meydana getirme özelliği bütün penisilin türevlerinde mevcuttur. Alerjik reaksiyon doza bağlı değildir, kişinin aşırı duyarlılığına bağlıdır. Akut sistemik anafilaksi (anafilaktik şok), penisilinlerin yüzde beş oranında görülen en ciddi yan etkisidir. %10 vakada ölümle bitecek olan şiddetli bir reaksiyon meydana gelir. Penisilin tedavisine başlamadan önce hastaya daha önce penisilin verilip verilmediği öğrenilmeli, çocuksa yakınlarına sorulmalıdır. Penisilinin ilk olarak uygulanacağı şahıslara "penisilin deri testi" yapmakta fayda vardır. Bir mililitresinde 10.000 ünite olacak şekilde sulandırılmış olan kristalize penisilinden bir dizyem (0,1 ml) ön kola deri içine zerk edilir. Diğer kola da bir dizyem serum fizyolojik kontrol maksadıyla verilir. Yarım saat sonra herhangi bir cilt reaksiyonu görülmezse ilaç uygulanır. Bu test de tam güvenilecek bir ölçü değildir. Bazı alerjik bünyeli şahıslar test dozu penisilinle bile ölüme gidebilmektedirler. Sağlık Bakanlığının ve TSK Sağlık Komutanlığının aldığı kararlarda penisilin alerji testinin rutin yapılmasının gerekli olmadığı, pensilin alerjisi olanlarda anaflaktik reaksiyonun test dozunda dahi olabileceği, duyarlılaşmanın herhangi bir dozun uygulanması esnasında oluşabileceği belirtilmiştir. Kişi 10 iğneden oluşan bir penisilin kürünün ilk 7-8 iğnesinde alerjik reaksiyon vermezken 9. dozda alerjik reaksiyon verebilir. Ya da 2-3 yıl önce penisilin ile tedavi görüp hiçbir reaksiyon vermeyen kişi, yeniden penisilin tedavisi başladığında ani anaflaktik reaksiyon verebilir. Penisilin, kişiye uyku hali de verir. Anjin, bakteriyel zatürreler, akciğer absesi, mesane ve böbrek iltihaplarının bir kısmı, prostat iltihabı, iltihaplı cilt yanıkları, farenjit, göziçi iltihabı, kemik iltihapları, orta kulak iltihapları, meme iltihabı, beyin absesi, menenjit, kan zehirlenmeleri (sepsisler), laranjit. Son yıllarda "beta laktamaz" enzim üreten bakterilerin penisilinlere karşı oluşturduğu direnci kırmak için yapılan çalışmalar başarıya ulaşmıştır. Hâlen bu problem "ampisilin" ile bunun yarısı oranında "Sulbaktam" maddesi kombine edilerek ve "amoksisilin" ile bunun dörtte biri oranında klavulanik asit tozu olan potasyum klavulanat kombine edilerek çözülmüştür. "Penicillium notatum" küfü enfeksiyonlu fareleri de iyileştirebilici bir özelliğe sahiptir. Ä°dare mahkemeleri İdare mahkemeler, idare hukuku alanında ve özellikle kamu gücünün kullanılması ile ilgili anlaşmazlıkların çözümünde görev yapan mahkemelerdir. Bu mahkemeler Kara Avrupası hukuk düzenini kabul etmiş Avrupa devletlerinde bulunur ve genel mahkemelerden ayrıdır. Türkiye'deki idare mahkemeleri, idari yargı düzeni içindeki Danıştay, vergi mahkemeleri ve bölge idare mahkemelerinin görevi dışında kalan davalara bakmakla görevlidir. İdari eylem ve işlemlerden dolayı menfaati ihlal edilen kişilerin idare organlarına karşı iptal ve tam yargı davası açtıkları mahkemelerdir. 2576 sayılı kanuna göre kurulmuş olup 2577 sayılı kanunda yargılama usulleri belirlenmişdir. Bu mahkemelerde görülen belli başlı davalar şunlardır: Ceza hukuku Ceza hukuku, suç ve ceza kavramlarını inceleyen kamu hukuku bölümüdür. Genel ve özel ceza hukuku olarak ikiye ayrılır (ceza genel ve ceza özel olarak da ifade edilmektedir). Genel ceza hukukunun konusu suç kavramının maddi ve manevi unsurlarıyla tanımı, ceza hukukuna hakim olan genel ilkeler, ceza kavramının tanımı, suçu ortadan kaldıran nedenler, cezayı azaltan ve ortadan kaldıran nedenler gibi bütün suçlar için geçerli olan ilke ve teorilerdir. Özel ceza hukukunun konusu ise ülkenin kanunlarına göre suç sayılan eylemlerin neler olduğu, bunların kapsam ve sınırları, birbirlerinden ayrılan yönleri ile bu suçlara öngörülen cezalardır. Ceza hukuku geniş anlamda ceza yargılaması usulunü de içerirken dar anlamda ceza yargılaması ceza hukukunun dışında kalır. İlk yazılı kanunlar Sümerler tarafından tasarlanmıştır. Kanun, M.Ö 2100-2050 yıllarına ait ve Ur-Nammu adında olup, Sümerce yazılmıştır. Urukagina ve Lagaş kanunları da daha eski olmasına rağmen var olduğu bilinmektedir. Bir başka eski ceza hukuku kaynağı ise Babil hukukunun çekirdeğini oluşturan Hammurabi Kanunları'dır. Antik Yunan tarihinde ise Solon ve Drakon bilinen eski kanunlardır. Ceza hukukun en önemli iki temel ilkesi suçta ve cezada kanunilik ilkesi ve suçta ve cezada kusur ilkesidir. Suç ve bunun karşılığı olan cezanın ancak kanun ile belirlenmesidir. Bu temel ilke, 5237 sayılı Türk Ceza Kanunu'nun 2. maddesinin 1. fıkrasında yer almaktadır: ""Kanunun açıkça suç saymadığı bir fiil için kimseye ceza verilemez ve güvenlik tedbiri uygulanamaz."" Bu da suç tanımının belirgin ve açık biçimde kanunla düzenlenmesini gerektirir. Belirsiz ve muğlak ifadelerle suç tanımlanamaz ("nulla poena sine lege certa"). Kanunilik ilkesinin gerektirdiği bir başka şart da, aleyhe olan kanunun geçmişe yürüyemeyeceğidir. Yani, işlendiği sırada suç olmayan bir fiilden dolayı, sonradan fiilin suç olarak düzenlenmesi nedeniyle kimse cezalandırılamaz ("nulla poena sine lege praevia"). Gene kanunilik ilkesinin getirdiği bir başka koşul da failin aleyhine kıyas yasağıdır. Hukuk biliminde kıyas, kanunda boşluk bulunması halinde bu boşluğun en benzer hukuk kuralı bulunarak doldurulmasını ifade eder. Ceza hukukunda kıyas, 5237 sayılı Türk Ceza Kanunu'nun 2. maddesinin 3. fıkrasında ""Kanunların suç ve ceza içeren hükümlerinin uygulanmasında kıyas yapılamaz."" şeklinde belirtildiği üzere uygulanamaz ("nulla poena sine lege stricta"). Ceza hukuku anlamında kusur, bir fiilin isnat yeteneği mevcut bir kimse tarafından bilerek ve istenerek işlenmesidir. Yani, failin cezalandırılabilmesi için fiili bilerek ve isteyerek yapmış olması gerekir. Bu ilkeden de ancak fiili bizzat işlemiş failin cezalandırılabileceği ilkesi türetilmiştir. Bu ilke de 5237 sayılı Türk Ceza Kanunu'nun 20. maddesinin 1. fıkrasında yer almaktadır: ""Ceza sorumluluğu şahsîdir. Kimse başkasının fiilinden dolayı sorumlu tutulamaz."" Bir fiilin cezalandırılacak bir suç teşkil etmesi için belli unsurların mevcut olması gerekir. Suçu oluşturan temel unsurlar, kanuni unsur, maddi unsur, hukuka aykırılık unsuru ve manevi unsurdur. Kanuni unsur, işlenmiş bulunan bir fiilin ceza kanununda düzenlenen suç tanımına birebir uygun olmasıdır. Bu unsura tipiklik adı da verilmektedir. Örneğin, hırsızlık suçunun gerçekleşmesi için failin ""zilyedinin rızası olmadan başkasına ait taşınır bir malı, kendisine veya başkasına bir yarar sağlamak maksadıyla bulunduğu yerden alması"" gerekir. Kanunda tanımlanan bu unsurlardan biri yoksa, mesela alınan malın zilyedinin rızası varsa, hırsızlık suçunun kanuni unsuru oluşmaz. Suçun meydana gelebilmesi için failin bir fiil işlemesi gerekir. Fiilden kasıt, insanın kendi iradesiyle dış dünyayı değiştiren bir iş ortaya çıkarmasıdır. Mesela refleks hareketleri veya epilepsi hastasının bilincini kaybettiğinde gerçekleştirdiği hareketler fiil unsuru taşımaz. İşlenen fiil hukuk düzeniyle uyuşmazlık içindeyse hukuka aykırılık unsuru tamamlanır. İlke olarak kanuni unsuru gerçekleştiren bir hareket hukuka aykırıdır. Ancak, ceza hukuku hukuka aykırılığa bir takım istisnalar getirerek, kanuni unsuru tamamlayan bazı fiillerin hukuka uygun olacağını belirlemiştir, bunların başlıcaları şunlardır: Suçu gerçekleştiren son unsur kanuni tipikliği mevcut hukuka aykırı fiilin isnat yeteneği var olan bir kimse tarafından bilerek ve isteyerek yapılmasıdır. Bu unsur aynı zamanda, ceza hukukunun evrensel ilkelerinden biri olan kusursuz suç ve ceza olmaz ilkesinin suçu oluşturan unsurlara yansımasıdır. Bir eylem yukarıda belirtilen tüm unsurları taşısa bile, kişinin kastı yoksa manevi unsur yokluğu nedeniyle kişinin eylemi cezayı gerektirmeyebilir. Taksir sonucu işlenmiş fiillerden dolayı öngörülen cezalar bunun dışındadır. Gizli Yediler Gizli Yediler (Orijinal adı: "İng": "The Secret Seven") Enid Blyton tarafından yazılan çocuk kitapları serisidir. "Gizli yediler" adındaki kurgusal çocuk dedektiflerden oluşan grup her bir kitapta farklı maceralara atılarak sırlar çözmektedir. Kronolojik olarak on beş kitap vardır: Grubun başkanı. Grubu çok iyi idare eder,toplantıları bir kulübenin içinde yapar. Janet kardeşidir. Peter'in kardeşi. Grupta oldukça verimli, iyi bir kız. Susie'nin kardeşi. Susie her toplantıyı bozduğunda utancından yerin dibine girer. Yediler'in Ã¼yesi. Yedilerin sevilen bir üyesi. Bol bol serüven keşfeder. Ödlek bir üye. Yediler Geliyor kitabında çok güzel bir casusluk yaparak Susie'nin oyununu serüvene dönüştürür. Yediler Grubu (Gizli Yediler)'na alınmadığı sürece Yediler'i bozuntuya uğratmaya çalışmış ama çok sonraları barışmıştır. Yedilere çok gıcık kaptıran bir kızdır. Susie'nin en iyi arkadaşı. Yediler'de ona fare suratlı kız derler. Yedilerin çok sevdiği savunma görevlisi olan köpek. Susie'yi uzak tutmaya çalışır ve genelde bu başarıyla sonuçlanır. Fakat Susie bazen içeri girer ve hiçbir yol olmadığı için hazır planı bilmezken Peter toplantıyı bitirir. (Scamper'ın sahipleri:Peter ve kardeşi Janet) Enid Blyton Enid Mary Blyton (d. 11 Ağustos 1897 Dulwich, Londra-ö. 28 Kasım 1968), İngiliz çocuk kitapları yazarı. Afacan Beşler, Gizem Avcıları, Gizli Yediler, Yaramaz Kızlar, İkizler Okulda ve (Adada Macera) adlı serileri ile de tanınmıştır. (Yaramaz Kızlar türkçeye çevrilince Malory Kuleleri olmuştur) Enid Mary Blyton'un Ayşecan ve Tombiş'in Maceraları serileri de yayınlanmıştır. Çocuk şiirlerinden oluşan ilk kitabı 1924'te yayınlandı. Eserleri daha ilk yıllardan itibaren tartışma konusu oldu. 700'e yakın kitabı yayınlandı. Bunlardan 200'den çoğu hâlen basılmaktadır. Sadece "Yaramaz Kızlar" kitabı 11 milyondan fazla sattı. 1967 yılı kayıtlarına göre kitaplarından 399 adedi yabancı dillere çevrildi. Mary Enid Blyton İngiltere'de William Shakespeare ve Agatha Christie'den sonra eserleri en çok yabancı dile çevrilen yazardır. Türkiye'de en iyi macera kitapları yazan yabancı yazar olarak görülmektedir Blyton operatör bir doktorla yaptığı evlilikten 2 kız çocuğu oldu. Eşinin 1967'deki ölümünden 1 yıl sonra 28 Kasım 1968'de öldü. Chow Yun-fat Chow Yun-fat (Çince: 周潤發; Pinyin: Zhōu Rùnfā; d. 18 Mayıs, 1955 Lamma Adası, Hong Kong), Çinli aktör. Hong Kong'un Bruce Lee, Jackie Chan, Jet Li gibi en tanınan aktörlerinden biridir. Chow'un çocukluğu Hong Kong'un küçük adası Lamma Adasında yoksulluk içinde geçti. Hayatı yerel TVB televizyonuna aktör eğitimi başvurusunun kabul edildiği andan itibaren değişti. En çok rating alan televizyon dizilerinden biri olan The Bund'dan sonra Chow'un isminin tanınması fazla uzun sürmedi. Chow, TV başarılarına başka yapımlarla devam etti. Ancak onun asıl hedefi beyaz perde idi. Düşük bütçeli birkaç filmde istediğini bulamadı. Başarı o zamanlar fazla tanınmayan bir yönetmen olan John Woo ile beraber çalıştığı bir mafya aksiyon - melodram filmi olan "A Better Tomorrow",1986 filminden sonra geldi. Bu film hem Woo'ya hem de Chow Yun-Fat'a şöhreti getirecekti. Chow bu başarının ardından Tv işini bıraktı ve tamamen beyaz perdeye yöneldi. "Better Tomorrow" ile kazandığı imaj ile benzer kategoride filmler olan 'gun fu veya 'heroic bloodshed' gibi, veya Woo'nun yönettiği filmler olan "The Killer" (1989) and "Hard Boiled" (1992) gibi filmleri çevirdi. Chow batıda en bilinen, polise veya suçlulara karşı sert erkeği oynayan asyalı aktörlerden biridir. Ama çok yönlü bir oyuncudur. Kendisini, "Diary of a Big Man" (1988) ve "Now You See Love... Now You Don't" (1992) gibi komedi dizilerinde veya "Love in a Fallen City" (1984) and "An Autumn's Tale" (1987) gibi romantik dizilerde de görebiliriz. Hong Kong'da ulaştığı şöhretle 90'ların ortasında Hollywood'a gitti. İlk iki filmi "Replacement Killers" (1998) ve "The Corruptor" (1999) tam birer hayal kırıklığı idi. Daha sonraki filmi "Anna and the King" (1999) nispeten daha başarılıydı, ancak bu başarı otoriteler tarafından daha çok Jodie Foster'a maledildi. Chow, Asya'ya "Crouching Tiger, Hidden Dragon (Kaplan ve Ejderha)" (2000) filmiyle geri döndü. Bu film hem gişe rekorları kıracak hem de Oscar ödülünü getirecekti. Chow'un en sevdiği hobisi fotoğrafçılıktır. John Forbes Nash Jr. John Forbes Nash Jr. (13 Haziran 1928 – 23 Mayıs 2015), oyunlar teorisinde ve diferansiyel geometri alanında köklü değişiklikler yapmış; aynı zamanda kısmi diferansiyel denklem üzerinde de çalışmış Amerikalı matematikçi. 1959'da, Nash ruhsal bozukluk belirtilerini açıkça göstermeye başladı ve birkaç yılını paranoid şizofreni teşhisiyle akıl hastanelerinde geçirdi. 1970'ten sonra, durumu yavaş da olsa daha iyiye gitmeye başladı ve 1980'lerin ortasında akademik kariyerine geri dönme imkânı buldu. Şizofreni ile mücadelesi ve toparlanıp akademik hayatına geri dönüşü, Sylvia Nasar tarafından yazılan "Akıl Oyunları" isimli biyografik romanın yanı sıra Nash'i Russell Crowe'un canlandırdığı aynı isimli filme de konu olmuştur. 23 Mayıs 2015'te, Nash ve eşi Alicia Nash, taksiyle yolculuk ederken bir paralı otoyolda meydana gelen trafik kazasında hayatını kaybetti. Lisans ve yüksek lisans eğitimini Carnegie Teknoloji Enstitüsü (günümüzde Carnegie Mellon Üniversitesi)'de ders çalışmadan dereceyle tamamladıktan sonra doktora yapmak için Princeton Üniversitesi'ne gitti. 21 yaşında hazırladığı doktora tezi, "Oyun Teorisi", ona uzun yıllar sonra, 1994'te Nobel Ekonomi Ödülünü kazandırdı. Genç deha, John von Neumann'ın icadı olan oyun teorisindeki sorunları çözüp kullanılır hale getirdi. 30 yaşına kadar parlak fikirleri ve göze çarpan kişiliği sayesinde hızla yükselip matematik camiasının önde gelen isimlerinden biri oldu. MIT'de profesörlük yapmaya başladığında karısı Alicia Larde ile tanıştı. Larde o zamanlar daha bir fizik öğrencisiydi. Nash'in şizofreni sorunları başlamadan kısa süre önce çiftin bir oğlu oldu. John Nash aynı zamanda soğuk savaş döneminde ordu adına şifre çözücü olarak çalışmıştır. Hastalığının ilk belirtileri 1958 yılında görülmeye başladı. Bir oda arkadaşı olmamasına rağmen bir oda arkaşından bahsedip etrafındakileri korkutmuş ve oda arkadaşıyla yaptığı hayali sohbetler onun şizofren olduğunu ortaya çıkarmıştır. Daha sonra bu hastalığı kendi zekasını kullanarak yenmiştir. Alicia Larde-John Nash çifti 1963’te boşandı ve 1970’te tekrar bir araya geldi. Bu tarihten itibaren darılıp barışan çift, kendileri hakkında “aynı çatı altındaki iki yabancı” benzetmesini yapmıştı. Nash 1994’te Nobel Ödülü’nü kazandıktan sonra aralarını düzelttiler ve 1 Haziran 2001’de tekrar evlendiler. Nash, 1945 ve 1996 yılları arasında 23 bilimsel çalışma yayınladı, ayrıca “Essays on Game Theory” (1996) ve “The Essential John Nash” isimli kitapları yazdı. Aynı zamanda “Hex” ve “So Long Sucker” adlı 2 popüler oyunun yapımcıları arasındadır. Princeton’da matematik üzerine çalışmalar yapmaktaydı. Nash 23 sayısıyla takıntılıydı. Nash, toplam 23 bilimsel makale yayınlamıştı. Nash, 21 Ağustos 2009'da kalp krizi geçirdi. Dört gün hastanede yattıktan sonra kendine geldi ve eve döndü. Doktoru ölümü ucuz atlattığını ve sağlığının tehdit altında olduğunu söyledi. Nash düzenli ilaç kullandı. Sisam Sisam (Yunanca'da Samos, Σάμος) Yunanistan'da, Ege Denizi'nde, Dilek Yarımadası'nın karşısında bir ada. Bu adanın en büyük yerleşim merkezi olan şehri, merkezi bu şehir olan ve Sisam adasını, Ahikerya (Yunanca'da Ικαρία, İkarya) adasını ve bölgedeki birkaç küçük adayı kapsayan idari bölgenin (nomos) adıdır. Tarihte kurulan on iki İyon kolonisinden biridir. Sisam şehrinin (Yunanca'da Vathy de denir) 2001 nüfusu 12500, Sisam adasının 2001 nüfusu 37000, Sisam nomos'unun (Sisam + Ahikerya) 2001 nüfusu 44000'dir. Aydın ili, Kuşadası ilçesi'nde bulunan Dilek Yarımadası'na oldukça yakındır. Kuşadası'ndan günlük işleyen birkaç seferle deniz yolunda yaklaşık 90 dakikada ulaşılabilen Sisam adasının görülmeye değer pek çok yeri vardır. Bunlar arasında antik kent, kente su taşıma amaçlı MÖ 6. yüzyıldan kalma tünel, Hera tapınağı, herkesin Türkçe konuştuğu Karaveli köyü, Yenikarlovası balıkçı kasabası sayılabilir. Ayrıca Gümüldür'den rahatlıkla görülebilen ve Tavşan Adası'nın tam karşısındadır. Ayrıca Pisagor ve Aristarkus bu adada doğmuştur. Yunanistan'ın Osmanlı'dan en son aldığı adadır. Dâbbetü'l-arz Dâbbetü'l-arz (), İslam eskatolojisinde ahir zamanda ortaya çıkacağına inanılan yaratıktır. Dâbbetü'l-arzdan İslam dininin kutsal kitabı Kur'an'ın 27. suresinin 82. ayetinde bahsedilmektedir: Dabbetü’l-arzın özellikleri Kütüb-i Sitte dışındaki kaynaklarda ve bazı tefsirlerde yer alan İsrâiliyat türünden rivayetlerde anlatılır. Buna göre O, 60 arşın boyunda, vücudu kıllarla kaplı, sakallı, boynuzlu, iki kanatlı, öküz başlı, domuz gözlü, fil kulaklı, aslan yeleli, kaplan renkli ve koç kuyruklu devasa bir yaratıktır. Kuşluk vakti elinde Süleyman’ın mührü ve Musa’nın asası ile Mekke, Ecyad kabilesi, Safa tepesi, Tihâme vadisi, Ebu Kubeys dağı ya da Sodom şehrinde yağız bir at hızıyla ortaya çıkar. Başı bulutlara değen, boynuzları arasında 1 fersahlık mesafe bulunan devasa bir yaratıktır. İslam İlâhiyatında dâbbetü'l-arz hakkında birçok tartışma yaşanmış, farklı rivayetlerin ve ayetlerin yorumları yapılmaya çalışılmıştır. Bunlardan bazıları şunlardır: Sonuç olarak İslam İlâhiyatında dâbbetü'l-arz hakkında birçok tartışma yaşanmış ve hiçbir zaman kesin bir hükme varılamamıştır. Fakat inanılan tek gerçek, kıyamete yakın dâbbetü'l-arzın mutlaka ortaya çıkacağı ve de dabbenin gerçekte ne olduğunun kesin olarak sadece Allah'ın bildiğidir. Bu canlının bazı hadislerde ve rivayetlerde geçtiği kadarıyla bilgisayar ya da internet olması çok muhtemeldir. Gerçek İsa Kilisesi Gerçek İsa Kilisesi (Çince: 真耶穌教會) 1917'de Pekin, Çin'de kurulmuş bağımsız bir kilise. "Gerçek İsa Kilisesi" uluslararası topluluğunun şu andaki seçilmiş lideri, vaiz "Yung-Ji Lin" 'dir. Hristiyanlığın "Pentikostal akımından" gelen Çin'de 20. yüzyıl başlarında doğmuştur. Kilise 1949 'daki Komünist devrim öncesi üç yerel Çin kilisesinden birisiydi. Kilise kaynaklarına göre günümüzde 48 ülkede yaklaşık 1,5 milyon inananı vardır. Kilise; kendi doktrinine göre, İsa'nın dünyaya ikinci gelişinden önce tüm halklara hakikati anlatmayı amaçlamaktadır. Kilisenin çeşitli inanç konularında -diğer Hristiyan kiliselerinin öğretilerinden farklı olabilecek- bazı açıklamaları şunlardır: ABAP ABAP (Advanced Business Application Programming), Alman yazılım şirketi SAP AG tarafından geliştirilen üst seviye bir nesne tabanlı programlama dilidir. SAP'ın, iş uygulamaları geliştirmek için kullanılan son zamanlarda java'nın da içerisinde kendine yer bulduğu NetWeaver platformunun parçası olan Web Uygulama Sunucu'sunu programlama için kullanılır. Sözdizimi (syntax) COBOL'a benzemektedir. ABAP, 1980'lerde geliştirilen pek çok uygulama odaklı 4. nesil dilden biridir. ABAP, başlarda, geniş çaplı şirketlerin kaynak yönetimi finansal planlamalarında kullanacakları iş uygulamaları geliştirmelerine olanak sağlayan SAP R/2 platformu için raporlama diliydi. ABAP aynı zamanda, Almanca'da anlamı "genel rapor hazırlama işlemcisi" olan Allgemeiner Berichts Aufbereitungs Prozessor" un kısaltmasıydı, fakat daha sonra Advanced Business Application Programming" olarak isimlendirildi. ABAP temel veritabanı seviyesinden yüksek seviyeli bir soyutlama sağlayan mantıksal veritabanı kavramını içeren ilk dillerden biriydi. ABAP proglama dili orijinal olarak geliştiriciler tarafından SAP R/3 platformunu geliştirmek için kullanıldı. SAP müşterileri ABAP'ı, müşterilerin özel raporlar ve arayüzler geliştirebilecekleri SAP uygulamaları geliştirmek için kullanmayı tasarlıyorlardı. Dil programlamacılar için öğrenmesi oldukça kolaydır fakat programlamacı olmayanlar için direkt kullanılabilecek bir araç değildir. ABAP programları oluşturabilmek için ilişkisel veritabanı tasarımı ve tercihen nesne odaklı kavram bilgisini içeren programlama yetenekleri gereklidir. ABAP, SAP 1992 yılında ilk yayımlandığında, istemci-sunucu R/3 sistemi için programlar oluşturmak için yapılandırıldı. 1990 larda gelişen bilgisayar donanımıyla birlikte SAP uygulamaları ve sistemler de ABAP'da yazıldı. 2001 yılına kadar btüm en temel fonksiyonlar ABAP'da yazıldı. 1999 yılında, SAP, R/3 4.6 sürümüyle beraber, ABAP 'a uzantı olarak ABAP nesnelerini yayımladı. SAP'ın en yeni geliştirme platformu NetWeaver hem ABAP hem Java yı destekler. Tüm ABAP programları SAP veritabanında bulunur. Java ve C++ programları ayrı dış dosyalarda depolanmazlar. Veritabanında tüm ABAP kodları iki şekilde bulunur: ABAP Workbench araçları ile görüntülenebilen ve düzenlenebilen kaynak kodu, ve Java bytekodu gibi düşünülebilecek ikili gösterimde "üretilmiş kod". ABAP programları, SAP çekirdeğinin(kernel) parçası olan çalışma zamanı sisteminin kontrolü altında çalışırlar. Çalışma zamanı sistemi ABAP ifadelerini işlemekten, ekranların akış mantığını kontrol etmekten ve olaylara(kullanıcının ekran butonuna tıklaması gibi) cevap vermekten sorumludur. ABAP çalışma zamanı sisteminin anahtar bileşenlerinden biri, veritabanından bağımsız ABAP ifadelerini("open sql") tabanda yer alan dbms(veri tabanı yönetim sistemi) in anlayabileceği ifadelere("native sql") çeviren veritabanı arayüzüdür. Veri tabanı arayüzü, ABAP programları adına, ilişkisel veri tabanıyla olan tüm iletişimi ele alır, aynı zamanda uygulama sunucusunun yerleşik belleğinde sık erişilen veriyi ara belleğe almak gibi ekstra özellikler içerir. SAP'ın üç farklı katmanı, sunum katmanı(gui), uygulama katmanı(programlar bunun üstünde çalışır) ve kullanıcının hazırladığı durumlardan ve son kullanıcının sunum katmanından verdiği komutlardan tüm verinin kazanıldığı ve depolandığı veri tabanı katmanıdır. Söz dizim kontrolü, kod üretimi, çalışma zamanı sistemini içeren ABAP dil ortamı, SAP temel bileşen parçasıdır. SAP temeli, tipik olarak SAP web uygulama sunucusunun frameworkünde uygulanan Sap uygulamalarının tüm rencini destekleyen teknolojik platformdur. Bu açıdan SAP temeli, üzerinde SAP uygulamalırının çalıştığı işletim sistemi olarak görülebilir. Tüm işletim sistemleri gibi, SAP temeli hem düşük seviyeli servisleri(örnek olarak hafıza yönetimi, veritabanı iletişimi ya da web istemleri sunumu) hem de son kullanıcılar ve yöneticiler için yüksek seviyeli araçları içerir. Bu araçlar, direkt olarak tabandaki işletim sisteminde çalışan çalıştırılabilirler(SAP kernel) olabilir ya da ABAP'da geliştirilmiş ya da web tabanlı arayüzler olabilir. SAP temeli, iş uygulamaları, işletim sistemi ve veritabanı arasında bir soyutlama tabakası sağlar. Bu, uygulamaların direkt olarak özel bir sunucuya ya da veritabanı platformuna bağımlı olmamasını ve bir platformdan diğerine kolaylıkla taşınmasını sağlar. SAP temeli şu anda UNIX (AIX, HP-UX, Solaris, Linux), Microsoft Windows, IBM System i üzerinde i5/OS (formerly iSeries, AS/400) ve IBM System z üzerinde z/OS (resmi olarak zSeries, S/390) sistemlerinde çalışır. Desteklenen veritabanları DB2, Informix, MaxDB, Oracle ve Microsoft SQL Server dır. (Informix için destek SAP Basis 7.00 sürümü ile beraber kaldırılmıştır). Tüm SAP verileri bir SAP isteminde bulunur ve tüm SAP yazılımları bu sistem üstünde çalışır. Böyle bir sistem merkezi bir ilişkisel veritabanı ile veri tabanındaki verilere ve uygulamalara erişen bir ya da daha fazla uygulama sunucusundan (örnekler) oluşur. Bir SAP sistemi boyut ve performans gibi nedenlerden en az bir ya da daha fazla örnek içerir. Çok örnek içeren bir sistemde yükleme dengeleme mekanizmaları yüklemenin uygun uygulama sunucularına dağılmasını sağlar. web uygulama sunucusu kurulumları tipik olarak üç sistemden oluşur: geliştirme sistemi, test etme ve kontrol sistemi, üretim sistemi. Biçimlendirme daha fazla sistem içerebilir: buna birim sistemi ve üretim öncesi testi için ayrık sistemler kullanılmasını örnek verebiliriz, biçimlendirme daha az sistem içerebilir buna olarak da ayrık kalite kontrol sistemi olmadan, sadece geliştirme ve üretim sistemlerinin bulunduğu bir biçimlendirmeyi örnek verebiliriz, yine de genellikle üç sistemli düzenleme kullanılır. ABAP programları geliştirme sisteminde oluşturulur ve ilk teste verilir. Sonra biçimlendirmedeki farklı sistemlere dağıtılır. Bu işlemler eş zamanlılık kontrolünden, versiyon yönetiminden ve programların kalite kontrol ve üretim sistemleri üzerine yerleştirilmesinden sorumlu olan değiştirme ve taşıma sisteminin kontrolü altında yer alır. Web uygulama sunucusu üç katmandan oluşur: veri tabanı katmanı, uygulama katmanı, ve sunum katmanı. Bu katmanlar aynı ya da farklı fiziksel makineler üstünde çalışır Ã–rnek: Yeni, Kemalpaşa Yeni, İzmir'in Kemalpaşa ilçesine bağlı bir mahalle. Kemalpaşa ilçe merkezine 20 km uzaklıktadır. 5216 Sayılı Büyükşehir Belediye Yasası kapsamına girmeden önce Bağyurdu beldesine bağlı olan bölge, belde belediyesinin kapatılmasıyla mahalle hâline getirilerek İzmir Büyükşehir Belediyesine bağlanmıştır. Folik asit Folik asit ("Folat-polisin", CHNO) B grubundan bir vitamindir (B9). Yeşil yapraklarda yaygın olarak bulunduğundan bu ad verilmiştir. Çünkü Latincede "folum" yaprak manasındadır. Mitchell ve arkadaşları bu vitamini, 1941 yılında ıspanak yapraklarında keşfettiler. Kimyaca adı "pteroil glutamik asit" (PGA)tır. Çünkü "pteridin", "PABA" ve "glutamik asit" bileşiminden oluşmuştur. "Bc" faktörü de denir. Bu madde suda mızrak şeklinde kristallenen portakal sarısı renginde bir katıdır ısıtılmakla erimez, fakat 250 °C'de esmerleşerek bozunur. Serbest asit halinde az, fakat sodyum tuzu halinde suda çok çözünür. Bazik ve nötr çözeltilerinde ısıya pek dayanıklı değildir. Eksikliği sonucu megaloblastik anemi meydana getirir. Tropikal bölgelerde çok rastlanır. Bu eksikliğin başlıca sebebi protein-kalori eksikliğine dayanmaktadır. Normal beslenen insanlarda ancak sindirim bozukluğunda ve gebelikte görülebilir. Sarada kullanılan ilaçlar verilirken de bu vitaminin verilmesi gerekir. Bazı antibiyotikler (mesela Trimetoprim + Sulfamid kombinasyonları) bu vitamini yok edebilmektedir. Bira, şarap, rakı vs. fazla içen kimselerde bu vitamin eksikliği oldukça sık görülmektedir. Bu vitamin, ince bağırsak epitelinde bulunan bir karbonksipeptidaz enziminin yardımıyla, besinlerde bulunan poliglutamil şeklindeki folatlar parçalanarak serbest folat şeklinde ince bağırsakların üst kısımlarından emilir. Bu arada bazı değişikliğe uğrayarak kanda metil tetrahidrofolat şeklinde bulunur. Karaciğerde de bu şekilde depo edilir. Bu depo 5 mg kadardır. Bağırsakta da ayrıca bir miktar üretilir. Bir karbon atomlu köklerin, moleküller arasındaki geçişlerinde önemli rol oynar. Bazı amino asitlerden aldığı köklerin pürin ve pirimidin sentezinde kullanılır. DNA'nın sentezinde vazife alır. Bu vazifeyi yapabilmesi için bu vitaminin 5,10- metiltetrahidrofolat halinde olması gerekir. Bu geçiş ise B12 yokluğunda mümkün olmaz. Buna göre megaloblastik kansızlığa, B12'nin, dolaylı olarak tesiri vardır. Folik asit, megaloblastik kansızlığın tedavisinde günde 5–10 mg vererek kullanılır. Tedaviye demir de katmak gereklidir. Çocuklara koruyucu olarak 0,5 mg bu vitaminden verenler vardır. Keçi sütü bu vitamin bakımından fakirdir. Bu sütle beslenen çocuklara bu vitamin de ilave edilmelidir. Sara hastalarına bu vitaminin B12 ile birlikte gerektiği zaman verilmesi uygun olur. Bu vitaminden günlük olarak serbest folat üzerinden 200, toplam folat üzerinden ise 300 mikrograma ihtiyaç vardır. Günde 100 mikrogram olanlarda bile eksiklik görülmemektedir. Gebelikte ihtiyaç % 50 kadar artar. Bu vitamin nebati ve hayvani gıdaların birçoğunda bulunur. Fren sistemi Fren sistemi, motorlu taşıtın yavaşlamasını ve durmasını sağlayan düzenek. Yokuş aşağı inen taşıtın hız kazanmasını önlemek, duran taşıtın bu durumunu sürdürmek üzere de kullanılır. Fren sistemi taşıttaki kinetik enerjiyi sürtünme yoluyla ısı enerjisine çevirerek taşıtın durmasını veya yavaşlamasını sağlar. Aracı durduran frenleme kuvveti genellikle teker lastiği ile lastiğin üzerinde döndüğü zemin arasındaki bağlantıdan doğar. Frenleme kuvvetine hava direnci, yokuş direnci, sürtünme direnci gibi kuvvetlerin etkisi de vardır. Bu dirençleri yenen kuvvet ortadan kaldırılacak olursa taşıtın yavaşlamasına veya durmasına sözü edilen dirençler sebep olur. Diğer taraftan taşıtın yavaşlamasına yardımcı olan motorun frenleme gücü de vardır. Vites kutusu pirizdirek durumunda iken gaz pedalı bırakıldığı zaman mevcut hızı sağlamak için sarfedilen gücün takriben üçte biri kadar bir frenleme gücü oluşur. 100 km/sa. hızla giden bir taşıttan şu sonuçlar alınmıştır: Frenleme sırasındaki yavaşlama ivmesi (negatif ivme) sabit olduğu kabul edilirse Newton'un ikinci atalet prensibine göre : E = e.F (kgm) F = G / g, Î± e = E / F = v2 / 2 Î± (m) t = v / Î± (sn) Gücü 80 bg olan bir motor kalkıştan 36 sn. sonra otomobilin hızını 130 km/sa. sürate çıkarabilir. Buna karşılık frenler 130 km/sa. hızla giderken tam uygulandığında aracı 4,5 sn’de durdurabilir. Bu hızdaki aracı durdurmak için geçen zaman duran aracı hızlandırmak için geçen zamanın 1 / 8’i olmaktadır. Buna göre frenlerin gücü 8 x 80 = 640 bg’dir. Fren gücü her zaman için motor gücünden yüksek olmalıdır. Taşıtı kullanan kimse ani bir tehlike ile karşılaşınca taşıtı mümkün olduğu kadar kısa bir zamanda ve mesafede durdurmak zorunda kalır, Bu çeşit frenlemeye maksimum frenleme denir. Maksimum frenleme kuvveti aderansa eşit kabul edilir. Frenleme kuvveti maksimum olduğu zaman durma mesafesi ve durma zamanı minimum olur. Aracı kullanan kimsenin tehlikeyi gördüğü andan fren pedalına basmasına kadar geçen süreye intikal süresi denir. Bu süre yaklaşık 0,75 sn.’dir. Arka tekerleklerin yere temas noktası etrafındaki döndürme etkisi atalet kuvvetinin ön tekerlekler etrafındaki döndürme etkisini dengeler. L.W = h.m.G W = h, M, G / L olur. Küçük taşıtlarda h / L genellikle 1 / 5 civarındadır. m = 0,6 alınırsa W = 0,12 G olur. Azami frenlemede taşıt ağırlığının %12’si öne kayar, Bu nedenle ön fren kuvveti arka fren kuvvetinden büyük yapılır. Fading, ısı etkisiyle fren gücünün düşmesidir. Otomobil fren sistemindeki en büyük problem sürekli kullanımda ısınması ve belli bir sıcaklığın üzerinde balataların aşırı ısı nedeniyle kaydırmaya başlamasıdır. Bu ısınma problemini ortadan kaldırmak için üreticiler soğutmalı fren diskleri üretmektedir, Bu diskler iki katmandan meydana gelir. Disk katmanlarının arasında bulunan boşlukta sürekli hava akımı olduğundan disk aşırı ısınmaz ve balataların kaydırma sorunu azalır. Diğer bir yöntem ise fren diskleri üzerinde delikler açarak havayla temasını artırmaktır. Genellikle oto sanayi sitelerinde başvurulan bu yöntem yine ısınmayı azaltarak frenleme gücünü artırmayı amaçlar. Bu yöntemler genellikle sportif kullanıma yönelik otomobillerde kullanır. Bu çalışmalar kontrolsüz olarak yapıldığında fren diskinin dayanıklılığını azaltarak çatlama riskini artırabilir. Otomobil fren sistemlerinde kullanılan seramik diskler frenleme sırasında yüksek ve sabit bir sürtünme düzeyi sağlar. Disk frenler sayesinde frenlemede ısı sorunu kalmaz ve hem fren mesafesi azalır hem de fren gücünde ısınmadan kaynaklanan azalma olmaz. Karbon seramik fren diskleri geleceğin otomobil fren teknolojisi açısından çok önemli bir yere sahiptir. Formula 1 araçlarında da kullanılan seramik diskler 1999 yılında Porsche trafından geliştirildi. PCCB (Porsche Ceramik Composit Brake) adıyla anılan sistem yüksek performanslı lüks otomobillerde kullanılmaktadır. Seramik disklerin özellikleri şunlardır: Seramik disklerin dezavantaj覺 pahal覺 ve az bulunan bir sistem olmas覺d覺r. Sistem bir otomobilde ilk kez 1967 yılında İngiliz üretici Jensen tarafından hayata geçirilmiştir. Günümüzde trafik güvenliği açısından önemli katkılar içermekte ve kritik fren anlarında aracın direksiyon ve sürüş güvenliğini sağlamaktadır. Anti-Patinaj Sistemleri (ASR)1987 yılında piyasaya sürülmüştür. ASR sistemi ilk kalkışta ve hızlanmada, tahrik tekerleklerinin aşırı dönmesini engelleyerek, aracın güvenli hareketini sağlar. Bu sistemin diğer kısaltılmış adı ingilizce anlamından dolayı ETC (Electronic Traction Control) olarak da bilinir. Araç Dinamik Kontrolü (FDR)Her türlü sürüş anında güvenliği sağlamak üzere üretime almıştır. Özellikle virajlarda ve ani yol değişikliklerinde FDR sistemi, yıldırım hızı ile motor, şanzıman ve frene müdahale ederek aracın savrulmasını önler. Bu sistemin diğer kısaltılmış adı ingilizce anlamından dolayı VDC (Vehicle Dynamic Control) olarak da bilinir.FDR sisteminin can noktası olan devir sensörü havacılıktan alınmış ve modernize edilmiştir. Son yıllarda bu üç farklı sistem bir ünitede topladı, bu yeni sistemi ESP (Elektronik Stabilite Sistemi) olarak adlandırdı. Bu sistem sayesinde sürüş güvenliği daha da artırıldı. Bu sistemin diğer bir avantajı da düşük maliyeti nedeniyle, sadece yüksek sınıf otomobillerde değil bundan böyle orta sınıf araçlarda da standart olarak bulunacak olması. Fren sistemlerinde yaklaşık bir asırdır kullanılan konvensiyonel yapıya son vermek için çalışmalar yapılıyor. Bu yeni sistemler EHB (Elektro Hidrolik Fren Sistemleri) ve EMB (Elektro Mekanik Fren Sistemleri) olarak adlandırılıyor. Bunlar sayesinde gelecekte, elektronik sistemler ve dolayısıyla sadece teller vasıtası ile bir aracı durduracağız. EHB (Elektro Hidrolik Fren Sistemleri), DaimlerChrysler ile birlikte ortak bir proje olarak başlatılmış ilk proje. Otomobili yavaşlatmak veya durdurmak için fren pedalına basarız. Konvensiyonel fren sistemlerinde fren pedalına uyguladığımız kuvvet, fren pedalı kolunun uzunluğuna göre 3/1 oranında artırılarak servo frene aktarılır. Hidrolik çalışma prensiplerine göre bu kuvvet 50 katı artırılır. Hidrolik fren yağı sayesinde direkt teker frenlerine iletilen bu kuvvet, aracın durması için fren balatalarına baskı yapar. EHB sisteminde, fren pedalı bir tel sistemi ile aracın elektronik beynine bağlanır. Pedalın görevi yine aynı. Aracı durdurmak... Ama bu kez fren pedalına basış hızınız ve çokluğunuza göre, sistem ne kadar acil bir fren gereksinimine ihtiyaç olduğunu anlıyor. Elektronik fren beyni bu ve diğer araç bilgilerini birleştirerek her tekere gerekli fren kuvvetini hesaplıyor. Gerekli fren basıncı, merkezi hidrolik ünitesinde oluşturuluyor. Eğer elektrik sisteminde herhangi bir hata ortaya çıkarsa, direkt olarak yedek hidrolik fren ünitesi devreye giriyor. Günümüzde araç fren pedalına uygulanan mekanik kuvvet, servo fren ve ana merkez üzerinden fren hidroliği sayesinde hidrolik kuvvet olarak tekerlere iletilir ve frenleme gerçekleşir. Geleceğin fren sistemlerinden Elektro-Hidrolik Frenlerde, fren pedalına uygulanan kuvvet, pedal hareketini algılayan bir sensör sayesinde sürekli gözlemlenecek ve buradaki değişiklik elektronik beyin ünitesine iletilecektir. Burada hemen şu konuyu daha geniş olarak açıklamakta yarar var: yeni sistemde fren ayak pedalına uygulanan kuvvet, sadece fren yapılması gerektiğini sisteme haber veren bir ön uyarı şeklinde olacak. Başka bir deyişle, günümüz frenlerinde pedal kuvveti direkt olarak fren gücünü oluşturmakta idi, fakat yeni sistemde pedal kuvveti sadece sürücünün aracın frenleme tertibatını harekete geçireceği bir ön işaret olacak. Elektronik beyine ulaşan bu frenleme bilgisi, araç içerisindeki bir elektro-motorun, beyinden gelen mesajla devreye girmesini, aracın durdurulabilmesi için fren gücünü üretmesini ve yine fren hidroliği vasıtası ile aktarılan güç sayesinde aracın durdurulmasını sağlayacak.Geleceğin frenlerinde de fren hidroliği kullanılacak, fakat buradaki en büyük fark, fren hidroliğin çalıştığı alanın çok fazla daralacak olması. Günümüzde fren pedalından hemen sonra tekerlere kadar büyük bir alan içerisinde fren güç iletimini sağlayan fren hidroliği, gelecekte yeni Bosch dizaynı ile sadece elektro-motor ve tekerler arasında güç iletimini gerçekleştirecek.Bu da gelecekte Konvensiyonel sistemlerle karşılaştırıldığında daha güçlü, daha emniyetli ve kontollü frenlemeyi mümkün kılacak. EHB sistemi ağırlığı önemli ölçüde azaltılmış, daha küçük bir montaj alanı gerektiren ve servo fren içermeyen bir sistem. Ek olarak, araca montajı da modüler fren sistem dizaynı sayesinde çok daha kolay. Her tekerde bulunan fren kuvvet modülasyonu ile kombine olarak çok hızlı çalışması nedeniyle optimum fren mesafesinde ve güvenilir frenleme sağlıyor. Böylece EHB, frenleme esnasında otomatik olarak fren gücünü artırırken, buna paralel olarak frenlemenin doğurduğu fiziksel etkileri de azaltıyor.EHB, sürücüye yardımcı olan diğer birçok tamamlayıcı sistemle de birlikte çalışabiliyor. Örneğin, acil frenleme esnasında fren kuvvetini çok seri artıran ileri fren destek sistemleri veya yokuş aşağı sabit hızda inmeyi sağlayan sistemlerle birlikte çalışabiliyor. ACC (Adaptive Cruise Control) sisteminden başlayarak trafik navigasyon sistemlerine kadar araç üzerindeki diğer tüm sistemlerle bir şebeke sistemi kurarak haberleşebiliyor.Sürücü için minimum frenleme kuvveti, titreşimsiz ve ayarlanabilir hafif bir fren pedalı duygusu sağlaması ve frenlemenin son derece sessiz gerçekleşmesi sürüş rahatlığını artıran çok önemli bir faktör.Ayrıca EHB çok daha yüksek emniyet koşulları sağlıyor. Aracın tüm sistemlerinden gelen bilgiyi anlık olarak değerlendiren ve frenleme parametrelerini aracın o anki pozisyonuna, yol şartlarına göre belirleyen bu sistem gerçekten geleceğin araçlarına büyük bir güven sunuyor. EHB sistemi konvensiyonel fren sistemlerinden sonra kullanılacak birinci nesil fren sistemi. İkinci nesil ise EMB Elektro Mekanik Fren Sistemleri. Para piyasasÄ± Para piyasası, 1 yıldan kısa vadeli fon arz ve talebinin karşılandığı finansal piyasa türü. Para piyasalarındaki fonlar genellikle şirketlerin nakit, nakit benzeri veya nakde çevrilebilen dönen varlıklarını finanse etmek için kullanılır. Para piyasasının araçlarını ticari senetler; kaynaklarını ise çeşitli mevduat oluşturmaktadır. Para piyasasının kendi içinde örgütlenmiş ve örgütlenmemiş para piyasası olarak da bir ayrımı yapılabilir. Örgütlenmiş para piyasası bir bankalar sistemidir. Çünkü işletmelerin nakit ihtiyacı çoğunlukla ticari bankalar tarafından karşılanmaktadır. Örgütlenmemiş para piyasası ise banka sisteminin dışında kalan piyasadır. Bankalar dışındaki kişi ve kuruluşlar da bazen işletmelere kısa vadeli fon sağlarlar. Makro ekonomi için Finansal piyasalar, işlem gören ürünlerin vadesine göre para piyasaları ve sermaye piyasaları olarak ikiye ayrılmaktadır. Para piyasalarında işlem 1 yıldan kısa, sermaye piyasalarında bir yıldan uzundur. Para piyasalarında kısa vadeli likidite açığı olanla fazlası olan karşılaşır. Likidite fazlası olan faiz talep eder, açığı olan faiz öder. Mekana göre yurt içi ve yurt dışı olarak ikiye ayrılan para piyasalarında işlemler ulusal parayla sınırlıysa yurt içi (Interbank), uluslararası paralarla yapılanı yurt dışı piyasadır (Euromarket). Örgütlü, kurumsal, profesyonel, kredibilitesi yüksek, ürün standardı olan bir piyasadır. Para piyasalarında müşteriler, bankalar aracılığıyla karşı karşıya gelirler. Döviz piyasalarına, alım satım, fonlar, repolar, mevduatlara bankalar aracılık eder. Bankalar müşterilerle, diğer bankalarla, finansal aracılar ve brokerlarla, merkez bankalarıyla ve Hazine ile çalışırlarken kar amacı ve kendi pozisyonlarını hedef alma gayesiyle hareket ederler. Bankalar para piyasası risklerine karşı hedging (koruma) yöntemi uygular. Bunun için forward, futures, opsiyon yöntemleri kullanırlar. Para piyasası fon transferleri ile piyasanın likidite sorununu çözer. En önemli aktörü olan bankalar topladıkları mevduat fonlarını işletmelere kredi olarak verir, hükümetlere Hazine Bonosu adıyla kısa vadeli borçlanma araçları satın alarak fon aktarırlar. Fonların fiyatı olan faiz oranı, vade, para birimi, kredibilite, enflasyon, arz ve talep tarafından belirlenir.Faiz oranları dalgalanmaları, bankaların açık ve kapalı pozisyonlarını, fiyat riskini belirler. Piyasalarda her gün belirli bir zamanda bir Interbank Oranı belirlenir. Mesela Londra'da LIBOR olan bu oran piyasadaki referans bankaların her gün saat 11'de diğer bankalara 1 ile 12 ay arasındaki sürelerde borç vermeye razı oldukları oranı gösterir. Faiz oranları yanında faiz periyotları belirlenmektedir.İşlem süreleri, günlerin fiili sayılarıyla veya bütün ayları 30 gün kabul etmekle yapılır. Takvim yılının hesaplanması da ya yılın 365 gün olarak kabul edilmesi (sterlin, belçika frangı, singapur doları) yahut yılın 360 gün olarak kabulüyle (diğer paralar) olur. Para piyasası işlem türleri unsecuritised ve securitised olarak iki türdür. Unsecuritised işleme over teh counter denir ve doğrudandır. Securitised'de ise ikincil piyasa olabilir. Banka kredileri sabit veya fixed term loans ve periyodik veya roll over credits olarak ikiye ayrılır. Tasarrufçuların banka işlemleri de call money, day to day money, fixed term deposits, fiduciary deposits diye farklı türlere ayrılmaktadır. İkincil para piyasası enstrümanları hazine bonoları, mevduat sertifikaları, banka kabulleri, finansman bonoları, euro commercial paper, repo'dur. Türkiye para piyasaları Türk lirası ve sermaye piyasası işlemlerini gerçekleştirir. Para piyasası da organize ve organize olmayan olarak ikiye ayrılır. Organize piyasalar Interbank, devlet iç borçlanma senetleri piyasası, TCMB repo ve tersrepo işlemleri piyasası, İMKB tahvil ve bono piyasası, borsa para piyasası'dır. Organize olmayan piyasalar Bankalararası Serbest para piyasası, bankalararası repo piyasası, bankalararası tahvil ve bono piyasası'dır. Nobel Fizyoloji veya Tıp Ödülü sahipleri listesi Nobel Fizyoloji veya Tıp Ödülü (İsveççe: "Nobelpriset i fysiologi eller medicin"), İsveç Karolinska Enstitüsü tarafından her yıl fizyoloji ya da tıp alanında çeşitli konularda alanlarındaki olağanüstü katkıları için bilim insanları ve doktorlara verilen ödül. Alfred Nobel'in 1895 tarihli vasiyeti üzerine; 1901 yılından itibaren bilim insanlarına alanlarında seçkin katkıları için verilmeye başlanan, kimya, fizik, edebiyat ve barış alanları ile birlikte beş Nobel Ödülü'nden birisidir. Nobel'in vasiyeti gereği ödül Nobel Vakfı tarafından yönetilir ve İsveç Karolinska Enstitüsü tarafından seçilen bir yönetici sekreter ve beş üyeden oluşan bir komite tarafından verilir. Çoğu zaman Nobel Tıp Ödülü olarak anılmasına rağmen Nobel vasiyetinde özellikle "fizyoloji veya tıp" olarak belirtmiştir. Bu sayede ödül daha geniş bir alanda verilebilmektedir. İlk Nobel Fizyoloji veya