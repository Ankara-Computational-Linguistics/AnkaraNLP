eki o dönemde şimdiki zaman eki olarak kullanılmamaktaydı. Eski Anadolu Türkçesindeki geniş zaman -ar, -ur, -r ve istek kipi -a ekleri şimdiki zaman görevinde kullanılmaktaydı. Buna uygun olarak birinci tekil şahıs "dut-a-m" olmaktaydı. Belo Horizonte Belo Horizonte, Brezilya’nın güneydoğusunda yer alan Minas Gerais Eyaleti’nin başkenti ve ülkenin en büyük üçüncü şehri. Şehir merkezinin nüfusu 2,4 milyon civarında olup çevresindeki banliyö yerleşimleri ile bu rakam 5,4 milyona çıkmaktadır. Belo Horizonte'nin resmen şu kardeş şehirleri vardir: BaÅŸkurdistan Başkurdistan Cumhuriyeti (Başkurtça: Башҡортостан Республикаһы - "Başqortostan Respublikahı"); (Rusça: Республика Башкортостан - "Respublika Başkortostan"), ya da (halk ağzında) Башкирия - "Başkiriya"), Rusya'ya bağlı federal bir bölge. İdil Nehri ile Ural Dağları arasında yer alır. Başkenti Ufa şehridir. 2010 nüfus sayımı itibarıyla 4.072.292 nüfusu ile Başkurdistan, Rusya'nın en kalabalık cumhuriyetidir. Rusya'daki ilk etnik özerklik olarak Başkurdistan 28 Kasım 1917 tarihinde kuruldu. 20 Mart 1919'da Rusya Sovyet Federatif Sosyalist Cumhuriyeti'ndeki ilk özerk sovyet sosyalist cumhuriyeti olan Başkurdistan Özerk Sovyet Sosyalist Cumhuriyeti'ne dönüştürüldü. Başkurdistan Anayasası ve Rusya Federasyonu Anayasası uyarınca, Başkurdistan bir devlettir, ancak egemenliği yoktur. 11 Ekim 1990'da Başkurdistan Devlet Egemenlik Bildirgesi'ni kabul etti, ancak daha sonra bu kabul geri alındı. 11 Ekim Başkurdistan'da Cumhuriyet Bayramıdır. Ülke Asya ile Avrupa'nın birleştiği bölgedir. Başkurtistan Özerk Cumhuriyeti Güney Urallar'dan batıya doğru, Ağizel ve Kama nehirlerine kadar uzanır. Başkurdistan Cumhuriyeti, federasyon içinde Sverdlovsk Oblastı ve Perm Krayı(kuzey); Udmurtya Cumhuriyeti (kuzeybatı); Tataristan Cumhuriyeti (batı); Orenburg Oblastı (güney/güneybatı), Çelyabinsk Oblastı (doğu) bölge ve cumhuriyetleriyle komşudur. Güney yönünde Kazakistan ile Başkurdistan arasında Orenburg Oblastı yer almaktadır. Cumhuriyet'in yüzölçümü: 143,6 bin km². 12. yüzyıl. Arap coğrafyacısı El İdrisi’nin bilgilerine göre, kadim Başkurdistan’da Kastra, Mastra, Karukiya, Gurhan ve Nimcan isimli beş şehir olmuştur. Nimcan şehrinin halkı Hazar Kağanlığı, Orta Asya bölgeleri ve İran ile ticari ilişkilerde bulunmuştur. Arapça kaynaklardaki bilgiler, Batı Avrupa haritalarında da yer almaktadır. 1552'de Kazan Hanlığı'nın yıkılmasından sonra Başkurtlar Ruslara karşı birlikte ayaklanmış ancak, 18. yüzyılın sonlarında Rus egemenliğine girmek zorunda kalmışlardır. Rus İç Savaşı süresi Başkurt Ulusal Hareketi'ni ortaya çıkardı. 28 Kasım 1917'dan 23 Mart 1919'ya kadar, Beyaz Ordu ile Kızıl Ordu arasında kalmış kısa ömürlü Başkurdistan devleti vardı. 23 Mart 1919'da Başkurdistan ÖSSC kurulmuştur. 11 Ekim 1990 tarihinde Başkurdistan Özerk Sovyet Sosyalist Cumhuriyeti'nin Yüksek Sovyeti Başkurdistan Cumhuriyeti Başkurdistan Devlet Egemenliği Deklarasyonu ilan etti. Devlet egemenliği biçimseldi. 2015 yılda Başkurdistan Uluslararası Türk Kültürü Teşkilatından çıktı.. Başkurdistan hükümetinin Başı (1 Ocak 2015'ten önce bunun unvanı "Cumhurbaşkanı" idi), dört yıllık dönem için halk tarafından seçilir. Cumhuriyet Anayasası'na göre Başkurdistan Cumhuriyeti Başı, ülke halkının ve vatandaşlarının haklarını ve özgürlüklerini garanti altına alır, Başkurdistan Cumhuriyeti'nin ekonomik ve siyasi çıkarlarını korur, ve kendi toprakları içerisinde meşruiyeti ve yasa ve düzeni güvence altına alır. 19 Temmuz 2010 tarihinde Rüstem Hamitov, Başkurdistan'ın Başı oldu. Kendisinden önceki lider, 17 Aralık 1993 tarihinde seçilen Murtaza Rahimov idi. Seçim yapılmaya başlamadan önce Rahimov, Başkir Cumhuriyeti Yüksek Sovyet Başkanı'ydı; bu Sovyet döneminde Başkurdistan'ın en yüksek makamıydı. Aralık 2003'te AGİT tarafından "temel sahtekarlığının unsurları" göstermekle suçlanmış bir kamuoyu seçiminde Rahimov yeniden seçildi. Cumhuriyet'in parlamentosu, kısaca "Koroltay" olarak bilinen bir Devlet Meclisidir; Meclis üyeleri, her beş sene halk tarafından seçilir. Tek kamaralı meclisin 110 tane milletvekili var. Cumhuriyet'in Anayasası, 24 Aralık 1993 tarihinde yürürlüğe girdi. Anayasası'nın 1. maddesine, Başkurdistan'ın Rusya Federasyonu içerisinde bulunan egemen bir devlet olduğunu belirtilir; Rusya Federasyonu ile Başkurdistan Cumhuriyeti'nin ortak otoritesi konusunda Cumhuriyet'in, Rusya Federasyonu'nun otorite ve güç sınırlarının ötesinde olan devlet güçlerine sahiptir. Başkurdistan Cumhuriyeti, Rusya Federasyonu'na eşit ve karşılıklı olarak anlaşılmış şartların altında bağlıdır. Başkurdistan Cumhuriyeti ile Rusya Federasyonu arasındaki ilişkilerin hâlihazırki temelleri Rusya Federasyonu Anayasası, Başkurdistan Cumhuriyeti Anayasası, Federasyon Anlaşması (değişiklikler ile) ve Başkurdistan Cumhuriyeti devlet gücü organları arasındaki yetkiler ve güçlerin ayrılması ve karşılıklı olarak donatılmasına ilişkin Anlaşma. Cumhuriyet'in yargı gücü Anayasa Mahkemesi, Yüce Mahkeme, Temyiz Mahkemesi, yerel mahkemeler ve sulh hakimlerinin ellerindedir. Uluslararası hukukun evrensel olarak tanınan ilkelerine, Avrupa Yerel Yönetimler Özerklik Şartı maddelerine ve Rusya ile Başkurdistan anayasalarına uyarınca Başkurdistan Cumhuriyeti, kendi anayasasında, kendi toprakları içerisindeki yerel özyönetimin tanındığını ve güvence altına alındığını garantiye almaktadır. Başkurdistan Cumhuriyeti, yönetimsel ve karasal yapıya ilişkin tüm sorunları kendi başına halletmektedir. Yerleşimlerin listesi, belediyelerin kurulması, ve belediyelerin sınırlarının ve isimlerinin değiştirilmesine ilişkin işlem, Başkurdistan Cumhuriyeti kanununda yer alır. Devletin, batısındaki komşusu Tataristan Cumhuriyeti'yle yakın ekonomik ve kültürel bağları mevcuttur. Başkurdistan, idari açıdan üniter bir yapıya sahiptir. Devletin temel işleyişindeki üç güç olan yasama, yürütme ve yargı dikkate alındığında, yerel yönetimlerin hemen hemen herhangi bir gücü yoktur. İllerin ve diğer birimlerin yönetimi, merkezi yönetimden sonra gelir. Yerel yönetimler yalnızca bulundukları yerde hizmet vermek amacıyla kurulmuşlardır. Ülkenin en büyük idari birimleri 54 il, 8 büyükşehir: Ufa, Sterlitamak, Salavat, Neftekamsk, Oktyabrski, Kumertau, Sibay, Ağizel ve 1 kapalı şehir Mejgoryedir. İllerin içinde sadece belediyeler ya da, belediyeler ve şehir olabilir. 8 büyükşehirlerden, sadece Ufa şehri 7 belediyelerine ayrılmıştır. Başkurdistan, Yekaterinburg zaman dilimindedir.. (YEKT/YEKST). UTC'e göre saat farkı +0500 (YEKT)/+0600 (YEKST). Başkurdistan Cumhuriyeti Rusya'nın gelişmiş, sosyal yöneltimli piyasa ekonomili ve istikrarlı bir bölgesidir. Rusya Federasyonu bölgelerin çoğunun arasında çok dallı yapısı, sahip olduğu güçlü sanayii potansiyeli, gelişmiş ziraat ekonomisi ve zengin doğal kaynaklarıyla fark edilmektedir. Cumhuriyet federal bütçe'ye ve ülkenin ekonomik gelişmesine büyük bir katkıda bulunmaktadır. Gayrı safi Bölge hâsılatın yapısı: Başkurdistan gayrisafi bölge hâsılatı hacmi bakımından Rusya Federasyonu bölgeleri arasında ilk on bölgenin içinde yer almaktadır. Başkurdistan Cumhuriyeti petrol üretim ve rafine, kimya ve petrokimya ürünleri, enerji üretimi, petrol, petrol ürünleri ve gaz nakliyesi yapan Rusya Federasyon'un en büyük işletmelerini içeren gelişmiş yakıt ve enerji kompleksine sahiptir. Başkurdistan, Rusya Bölgeleri arasında ham petrol işleme ve akaryakıt üretiminde 1.ci sıradadır. Başkurdistan'ın petrol rafine fabrikaları yılda 60 milyon ton petrol işleme kapasitesine sahiptir. Petrolün rafine derinliği %80'den fazladır. Burada çeşitli kalitede benzin, mazot,dizel, mineral yağ, koks, zift gibi ürünler üretilmektedir. Üretilen ürünler kalite ve ekolojik açısından dünya standartlarına uygundur. Bazı sanayi sektörlerinde Başkurtistan, Rusya'da ilk sırada yer almaktadır. Cumhuriyetin, Rusya Federasyonu ekonomisindeki payı sektörel bazda şu şekilde detaylandırılabilir (Rusya’daki toplam üretime oran olarak): Başkurtistan, kimya ve petrokimya sanayinin merkezidir. Cumhuriyet, sentetik reçine ve plastik, butilli ve izobutilli ispirto ve kalsiyumlu soda üretiminde birinci sırada, kaustik soda ve kimyasal tarım ilaçları üretiminde 3'cü sırada ve polietilen ve sentetik kauçuk üretiminde 4.cü sırada yer alarak, belli kimyasal ürünleri üretiminde Rusya'nın lideridir. Başkurtistan'ın gelişmiş kimya ve petrol - kimya sanayi dalları, Rusya Federasyonunun lokomotifi ile mukayese edilebilir. Buradaki fabrikalarda kalsiyum sodanın, butil ve izobutil ispirtoların yarısı, oto benzininin %20, dizel yakıtının ,%15 ve sentetik kauçukların, sentetik katranların, plastiklerin %12 yapılmaktadır. Petrol rafine fabrikalarında kaliteli benzin, dizel, kerosin üretilmektedir. Petrol rafine ürünleri sadece Rusya pazarında değil, diğer ülkelere de satılmaktadır. En büyük petro-kimya işletmeleri Bashneftekhim, Ufaorgsintez, AO Kauçuk, AO Kaustik, PO Soda, Salavataneftorgsintez, Limprom ve Minudobreniya’dır. Makine sanayisinde 300 civarında büyük ve küçük ölçekli işletme faaliyet göstermektedir. Bunların büyük kısmı petrol ve gaz çıkarma ve işleme, kimya, petrokimya ve madencilik sanayileri sektöründe hizmet göstermektedir. Elektroteknik sanayisi ve donanım üretimi de gelişmiştir. Uçak motorları üretimi kurulup devamlı geliştirilmektedir. Cumhuriyet Rusya bölgeleri içinde troleybüs ve helikopter üretiminde ilk üç sırada yel almaktadır. Otobüs üretiminde 5.ci sıradadır. Başkurtistan, siyah metalurji sanayinin gelişmesi için gereken şartlara sahiptir. Sektörün işletmeleri çelik, pik, dökme demir, çelik halat üretmektedir. Renkli metalürji sanayi, altın, bakır-pirite maden üretimi ve işlemesini yapan işletmelerle temsil edilmektedir. Başkurtistan'da tıp, tekstil, orman ve kereste sanayisi gelişmiştir (kontrplak, sunta, düralit, kibrit, karton). İlaç üreten İmmunopreparat ve vitamin preparatları ile ilaç üreten Ufavita, ilaç sanayisinin önde gelen işletmeleridir. Çeşitli finansman kaynakları kullanılarak Cumhuriyet sınırlarında işletmeye senede toplam 1500 bin üzerinde konut teslim edilmektedir. Başkurtistan, Rusya'nın en büyük tarım bölgelerinden biri olup zirai hasılatı hacmi bakımından Rusya Federasyonu Bölgelerinden ilk 3 'e girmektedir. Zirai tarlaların %3,7 ‘sine ve sürülmüş toprakların %3,2'sine sahip olup Rusya Federsayonu zirai gayrisafi hasılatının %4’ nü elde etmektedir. Kırsal kesimde değişik idare ve mülkiyet şekilleri gelişmiş, binden fazla büyük ve orta çaplı tarım işletmeleri ile 4000'e yakın çiftlik kurulmuştur. Başkurtistan buğday ihtiyacının tamamına yakınını kendisi sağlamaktadır. Mağazalardaki gıda maddelerinin yüzde 60-70'i kendi imalatıdır. Tarım ürünlerinin yüzde 43.8'i tarım işletmeleri tarafından, yüzde 54.2'si çiftçileri tarafından üretilmektedir. Rusya Federasyonu'nun en büyük şeker üretim fabrikaları Başkurtistan'da bulunmaktadır. İşlenen şeker pancarının yüzde 60'ı ihraç edilmektedir. Et, süt, konserve fabrikaları, ayrıca ekmek, makarna ürünleri, yarma, bira, alkollü ve alkolsüz içkiler, maden suyu ve diğer üretim ve işletmeler. Alkollü ürünler fabrikasının ürünleri ve emsalsiz Başkort balı cumhuriyet'te ve diğer bölgelerde meşhur olmuştur. Başkort balı Cumhuriyetin kartvizitidir. Çeşitli tür bal paketlemesi ile yanı sıra bal katkılı çeşitli ekmek ve şekerleme ürünleri üretilmektedir, bal esaslı ilaç, kozmetik ve diğer ürünlerin üretimleri kurulmaktadır. Finans, bankacılık Rusya Federasyonu bölgeleri arasında Başkurtistan etkin bir fonksiyon sürdüren bankacılık sektörüyle farklıdır. Bankacılık işletmelerin toplam sayısına göre cumhuriyet 6. cı sırada, banka aktiflerin hacmine göre ise Rusya Federasyonunda 8.ci sırada yer almaktadır. Başkurtistan Cumhuriyeti'nin ticaret sektörü 20 bin toptancı, perakendeci ve gıda şirketi ve yaklaşık 55 binden fazla özel girişimcisiyle temsil edilmektedir. Başkurtistan Cumhuriyeti, perakende ticarette Rusya'nın Bölgeleri arasında ilk 10 'na girmektedir. Küçük ölçekli sanayisinde Cumhuriyet'in aktif nüfusunun %15'i çalışmaktadır. Küçük ölçekli iş sektöründe başlıca ticaret, hizmet, makine, ağaç, tekstil ve gıda şirketleri çalışmaktadır. Tabiat Başkurtistan topraklarına eşsiz bir güzellik armağan etmiştir. Cumhuriyet topraklarını 1/3-den fazlası akağaç, iğne yapraklılar, ıhlamur, meşe ve akçaağaçı ağırlıklı ormanlarla kaplıdır. Ormanlarda devlet doğa koruma bölgeleri, tabiat eserleri ve koruluk parkları kurulmuştur. Tabiat parklarının toplam yüzölçümü 1 milyon hektarın üzerindedir. Dağlık bölgelerin ve ovaların temiz havası, çeşitli özelliklere sahip şifalı ve maden su kaynakları ve şifalı çamurları Başkurtistan Cumhuriyetine Rusya'nın önde gelen dinlenme ve tedavi merkezleri arasında yer tanımaktadır. Emsalsiz bir doğğal faktörleriyle eşsiz olan “Yangan-Tau”, “Zelönaya Roşa”, “Krasnousolsk”, “Yumatovo” ve “Assı” sanatoryumları, “Sosnovıy Bor” tatil köyü. Başkurtistan Cumhuriyetinin en büyük kaplıcalarıdır. Geniş bir turistik kamplar ağı çeşitli dinlenme imkânları sağlamaktadır: atlı ve yayan turları, rafting. “Abzakovo” ve Yaktı-Kul” dağ kayak merkezleri cumhuriyette ve diğer bölgelerde meşhur olmuştur. Başkurtistan'ın şu anda 90'ın üzerinde ülke ile yapmakta olduğu dış ticareti günden güne gelişmektedir. Başkurtistan'ın ihracat kapasitesi çok yüksektir. İhracat, GSYİH’nin yüzde 40'ını oluşturmaktadır. 2002 yılında 2.30 milyar dolarlık ihracat yapan Başkurtistan, 2003 yılında bu rakamı 2.72 milyar dolara çıkartmış, ithalat ise aynı dönemde 342 milyon dolardan 321 milyon dolara gerilemiştir. Bölgenin temel ihracat kalemlerini enerji ve yakıt kaynakları oluşturmakta olup önde gelen ithalat kalemleri ise teknolojik ekipmanlar ve tüketim maddeleridir. Başkurtistan’ın en fazla ihracat yaptığı ülkeler sırasıyla İngiltere, Çin, Hollanda, Almanya, Polonya ve Kazakistan’dır. En fazla ithalat yapılan ülkeler ise Kazakistan, Almanya, Çin, ABD ve Fransa’dır. Yabancı yatırımlar Başkurtistan yatırımlarda kendi öz kaynaklarını kullanmaya yönelmekte olup diğer yandan yabancı yatırımlara da önem vermektedir. 2001 yılında çıkartılmış olan “Başkurtistan Cumhuriyeti Yabancı Yatırım Faaliyetleri Kanunu” ile yatırım faaliyetlerini düzenleyen, yabancı yatırımcılar için garanti ve muafiyetleri öngören bir mevzuat altyapısı sağlanmıştır. Bugün Başkurtistan, Rusya Federasyonu’nda yatırım riskinin en az olduğu bölgelerden birisi haline gelmiştir. Yabancı yatırımcılar daha çok şu alanlara ilgi duymaktadırlar: Ufa, Sterlitamak, İsinbay, Kumertau, Karmavoua'da büyük enerji santralleri bulunmaktadır. Başkurtistan'da, eğitim gelişmiştir. Eğitim Rus ve Başkurtça ile yapılmaktadır. Ana okulları ve 10 yıllık orta okulları bulunmaktadır. Ayrıca Türk girişimcilerinin açtığı okullar bulunmaktadır. Anaokul: 82 adet, 165.000 öğrenci. Ortaokul: 4175 adet, 86.300 öğrenci. Üniversite : 19 adet, 79.000 öğrenci okumaktadır. 2010 Rusya nüfus sayımına göre etnik yapı: başkurtlar % 29,5, tatarlar % 25,4, ruslar % 36 . Başkurtlar Başkurdistan'ın yerli halkı. Başkurtların anadili olan Başkurtça, Tatarca'ya yakın olup hemen hemen bu Türkî dille aynıdır. Başkurtların % 68'i Özerk Başkurdistan'da yaşamakta olup, geriye kalan % 32'si Ural bölgesindedir. Başkurtlar daha çok kentsel yörelerde değil kırsal bölgelerde yerleşiktirler. Başkurt halkının yaşamında Mitolojinin ve destanların ayrı bir yeri bulunmakladır. Başkurt ve Tatar kökenli nüfusun çoğunluğu İslam dinine mensuptur. Başkurdistan Müslümanları Sünni Hanefi İslam fıkıh mezhebini takip ediyorlar. Çoğu etnik Rus, Çuvaş ve Ukraynalı Ortodoks Hristiyanlığa mensupturlar. Mari'nin çoğu Pagandır. Dini olmayan insanlar Başkurdistan'daki herhangi bir etnik grubun önemli bir parçasını oluşturur. Cumhuriyette, Ufa'da tarihi bir sinagog ve 2008'de inşa edilen yeni bir Yahudi Toplum Merkezi ile 13.000 Yahudi var. 56.900 kişiyle görüşülen 2012 araştırmasına göre Başkurdistan nüfusunun %38,6'sı Müslüman, %20'si Rus Ortodoks Kilisesi'ne bağlı, %3'ü bağımsız Hristiyan, %1'i herhangi bir kiliseye mensup olmayan Ortodoks Hristiyan inananlar, %2'si Slav yerli inancının, Mari yerli dininin, Çuvaş Vattisen Yaly veya Tengricilik'in taraftarlarıdır. Buna ek olarak, nüfusun %5'i "spiritüal fakat dini değil", %5'i ateist ve %7'si diğer dinleri takip ediyor ya da soruya cevap vermiyor. Ancak, bu anketin önyargılı olarak eleştirildiğini unutmayın. Hıristiyan örgütlerle bağlantısı olan faaliyet "Sreda" tarafından yürütüldü. 2010 yılında Başkurdistan'da 1.000'den fazla cami, 200 Ortodoks kilisesi ve diğer inançların 60 dini binası vardı. Cumhuriyet'in sınırları içerisinden Rusya Federasyon'un Batı tarafını Ural ve Sibirya'yı bağlayan önemli demir yolu, boru hatları ve oto yollar geçmektedir. Başkurtistan Cumhuriyeti'nin ulaşımı ve nakliyatı Batı-Doğu istikametinde iç nakliyatı, transit mal ve kişi taşımacılığı sağlamaktadır ve Rusya'nın şehirleriyle ve Bağımsız Devletler Topluluğun ülkeleriyle bağlantı kurmaktadır. Ufa şehrinde uluslararası havaalanı çalışıyor. Nehirler, Cumhuriyetteki nehir sayısı ise 600’ün üzerindedir. Rusya'nı Batı tarafının birleşik derinsu ulaştırma sistemini oluşturan bir parçası olup, Başkurtistan Cumhuriyetine Baltık denizi ve Karadeniz-Azak deniz havzalarının limanlarına çıkış sağlamaktadır. Bölge ekonomisindeki pozitif gelişmeler, taşımacılığın istikrarlı şekilde çalışmasına yardımcı olmuştur. Bugünkü piyasa ekonomisi koşullarında özel taşımacılık sektörü gelişmekte ve bu sektördeki firmalar gerek şehirlerarası, gerekse uluslararası güzergahlarda faaliyet göstermektedir. Resmî işletme ve kuruluşlarda araç sayısı nispeten azaltılmıştır. Buna karşın, otomobillerin yanı sıra özel kamyon ve otobüsler de dahil olmak üzere şahsi araçların sayısı artış eğilimindedir. Otomobil kullanan nüfus sayısı yönünden Başkurtistan, Volga havzası içindeki cumhuriyetler içinde 3. sırada yer almaktadır. Ayrıca Başkurtistan, yaygın karayolu ve demiryolu ağlarına sahiptir ve Rusya'nın batı ve kuzey bölgelerine, Ural ve Sibirya'ya buradan geçen demiryolları ile bağlanılmaktadır. Karayollarının toplam uzunluğu 24,309 km, demiryollarının uzunluğu ise toplam 1,518 km'dir. Başlıca su ulaşımı Belaya ve Ufa nehirleri vasıtasıyla yapılmaktadır. Çuvaşistan Çuvaşistan, Çuvaşya veya Çuvaş Cumhuriyeti (Çuvaşça: "Чăваш Республики"), Rusya'nın içinde yer alan federe cumhuriyettir. Cumhuriyetin adını aldığı Çuvaşlar, Türk halklarından biridir. Çuvaşistan, Rusya’nın orta kesiminde yer alır ve Haziran 1920’de kurulmuştur. Yüzölçümü 18.300 km²'dir. Nüfusu yaklaşık 1.350.000'dir. Başkenti Şupaşkar'dır. Çuvaşların, 10.-16. yüzyıllarda eski Türk boylarının (îdil Bulgar'nın) karışmasından meydana geldikleri yazılmıştır. Ayrıca Çuvaşların Suvar ya da Suvaz adlı Türk adından geldiği de öne sürülmektedir. Çuvaşların % 15'i Başkurt ve Tatar bölgesindedir. Çuvaşların yaşadığı bölge 16. yüzyılda Rusların eline geçmiş, bölgede 1920'de özerk yönetim birimi oluşmuş, Nisan 1925'te de özerk Cumhuriyet haline gelmiştir. SSCB'nin dağılmasından sonra da (1991) Çuvaşistan Özerk Cumhuriyeti adını almıştır. Çuvaşlar Orta Volga bölgesinde, kapalı bir toplum olarak yaşarlar. Cumhuriyetin yüzölçümü 18.300 km² dir. Ülkenin üçte biri ormanlarla kaplıdır. Çuvaşistan'nın ülke nüfusu 1.500.000'dir. Nüfusun %60'ı şehirlerde yaşamaktadır. Bu nüfusa, Rusya'ya bağlı diğer federasyon ülkelerinde yaşayan çuvaşlar da eklenirse, tüm Rusya Federasyonlarındaki Çuvaş halkının nüfusu 2.500.000 civarındadır. Çuvaşistan Moskova Zaman Dilimindedir. (MSK/MSD). UTC'e göre saat farkı +0300 (MSK)/+0400 (MSD).Türkiye -0300 Çuvaş Cumhuriyeti, Orta Volga bölgesindeki en kalabalık ve en verimli ülkedir. Verimli toprakları üzerinde yaprak döken ormanlıklar vardır. Tarımda, buğday ve şeker pancarı, domuz ve sığırlar, tüm bölge için tipik olan çavdar, yulaf, arpa ve süt sığırlarından daha önemli hale gelmiştir. Çuvaş ekonomisi sanayi ve tarıma dayalıdır. Sanayi kolunda makine, dokuma, elektrik, alkol, kâğıt, kereste, kimyadır. Çuvaşistan'da yaklaşık 300 sanayi kuruluşu bulunmaktadır. Cumhuriyet, Rusya'nın şerbetçiotu yetiştirme merkezidir ve uzun süredir bira demleme tarihi ile ülke çapında ünlüdür. Aynı zamanda, özellikle güç iletimi ve kontrol sistemleri alanında elektrik mühendisliği için önemli bir merkezdir. Diğer önde gelen endüstriler metal işleme, elektrik üretimi ve kimyasal üretimdir. Shumerlin'de büyük ahşap işleme tesisleri de bulunmaktadır. Bölgedeki en büyük şirketler arasında Khimprom Novocheboksarsk (2017'de 164,55 milyon dolar gelir), Accond (şekerleme üreticisi, 152,55 milyon dolar), Cheboksary Enstrüman Yapma Tesisi (142,27 milyon dolar), NPP EKRA (enerji mühendisliği, 101,13 milyon dolar) bulunuyor. Başlıca ürünleri tahıl, kenevir, patates, sebze, keten, şeker pancar ve tütündür. Bölgede büyük ve küçükbaş hayvancılığın yanı sıra domuz yetiştiriciliği de önemli yer tutar. Tarım kolhoz ve sovhozlarda yapılır. Et, süt, yumurta üretimi yüksektir. Çuvaş Türklerinin dinleri çoğunlukla Ortodoks Hristiyan'dır. 2012 yılında yapılan bir araştırmaya göre, Çuvaşistan nüfusunun %54,7'si Rus Ortodoks Kilisesi'ne, %4'ü herhangi bir kiliseye veya Rus Ortodoks kilisesi üyesi olmayan Ortodoks Hristiyanlığa, %3'ü İslam'a (çoğunluğu Tatarlar), %1'i yerel inançlara bağlı ve %3'ü ise herhangi bir oluşuma bağlı olmayan Hristiyanlardan oluşuyor. Buna ek olarak, nüfusun %24'ü "spiritüal fakat belirli bir dine bağlı değil", %1'i ateist ve %2,3'ü diğer dinleri takip ediyor ya da soruya yanıt vermediler. Çuvaşistan'daki okul çocukları için din eğitimi zorunludur. Öğrencilerin yaklaşık %76,9'u Ortodoks Araştırmaları'na, %16,0'ı Laik Araştırmalar'a, %15,7'si Dünya Dinleri Araştırmaları'na ve %1,4'ü ise İslam Araştırmaları'na kayıtlıdır. İlk olarak 1872'de Çuvaşça yapılmıştır.Çuvaşlarda eğitim düzeyi diğer cumhuriyetlerde olduğu gibi yüksektir. 24 anaokulunda 22.000 öğrenci, 702 ortaokulda 280.000 öğrenci, 3 üniversitede 19.000 öğrenci bulunmakta olup eğitim Çuvaşça ile yapılmaktadır. Halkın % 77'si Çuvaşçayı kullanmaktadır. Ayrıca Çuvaşistan'da 801 kütüphane, 1200 kulüp bulunurken yılda 3 milyon kitap basılmakta ve 30 gazete çıkarılmaktadır. Ülkenin ulaştırma ağı kara ve deniz yoluyla yapılır. Demiryolları ve karayolları Moskova, Gorki, Kazan, Ulyanovsk ve başkent Şupaşkar ile bağlantılıdır. Aynur Aydan Aynur Aydan, 1946 Ankara doÄŸumlu sinema ve dizi oyuncusu. 13 yaşındayken artist olmak amacıyla evlendi. 1966 yılında ilk kez kamera karşısına geçerek "İntikam Fırtınası" adlı filmde rol aldı. 1960 ve 1970'li yılların ünlü dansçısı Kudret Şandra'dan dans dersleri öğrendi 100'ü aşkın filmde yardımcı rolllerde "seksi kadın" imajıyla çeşitli rollerde oynadı. 1979 yılında Bülent Ecevit hükümetinin içişleri bakanı Hasan Fehmi Güneş ile ilişkisi ortaya çıkınca, bakanın istifasına kadar giden bir skandalın kahramanı oldu. 1984 yılına kadar sinemaya ara veren sanatçı, 1999 yılında yine mesleğini bırakmasından sonra bir dönem Tarabya Spor Kulübü başkanlığı görevini yürüttü. 2008 yılında yeniden bir tv dizisi ile ekranlarda göründü. Roh Moo-hyun Roh Moo-hyun ( Korece: 노무현, Hanja: 盧武鉉 2000 sistemi: No Muhyeon / McCune-Reischauer: No Mu-hyŏn, d. 6 Ağustos 1946 - ö. 23 Mayıs 2009), Güney Kore 16. (eski) cumhurbaşkanı. Fakir bir aileden gelen Roh, ticaret meslek lisesini bitirdikten sonra üniversiteye gitmedi. Kendi kendine ders çalışarak zorlu baraj sınavını geçmiş ve İnsan hakları avukatı olarak ülkesinde ün yaptı. Eski bir insan hakları avukatı da olan Roh, 2002 seçimlerini "ABD`ye teslim olmama" kampanyasıyla gençlerin oyunu alarak kazanmıştı. Roh, rüşvet skandalıyla büyük bir soruşturma geçirdi. 2002-2003 yılları arasındaki Cumhurbaşkanlığı görevi sırasında Roh'un, bir işadamından 6 milyon dolar rüşvet aldığı iddia edildi. Roh, eşinin bir yerel bir ayakkabı üreticisi patronu Park Yeon-cha`dan 1 milyon dolar aldığını kabul etmiş ancak bunun rüşvet olmadığını söylemişti. Park'ın, akrabalarına da 5 milyon dolar verdiğinden haberi olduğunu kaydeden Roh, bunun sadece bir yatırım olduğunu ifade etti. Güney Kore basını hemen hemen her gün soruşturmaya ilişkin haberlere yer veriyordu. Kamuoyunun yoğun baskısı altında olan Roh bir arkadaşıyla birlikte dağda yürüyeceğini belirterek evinden ayrıldı. Pongwa Dağı'na çıktıktan bir saat sonra da yaklaşık 30 metre yükseklikten kendini aşağı bırakarak intihar etti. Vault-Tec Vault-Tec, Fallout serisinde Amerikan Hükûmeti tarafından olası bir nükleer savaşa karşı önlemler geliştirmesi için desteklenmiş büyük bir şirkettir. Hükümetin bir uzantısı olan Enclave isimli örgütün bütçesi ve kontrolü altında hizmet veren Vault-Tec, küçük hayatta kalma kitapçıkları, Garden of Eden Creation Kit ve en önemlisi Toplumsal Koruma Programı (Societal Preservation Program) bünyesinde Vault adı verilen bütün Amerika'ya yayılmış devasa sığınaklar inşa etme çalışmaları yapmıştır. Genel merkezi Washington D.C. ÅŸehir merkezindedir. Toplumsal Koruma Programı; bünyesinde Vault'ların inşası, koordinesi ve bakımını bulunduran Amerikan Hükümeti'nin isteğiyle hazırlanmış bir nükleer savaş önlemi programıdır. Ancak isminin ve halka açıklanan görevinin aksine bu program Amerikan Hükümeti'nin sinekten yağ çıkarma gayesinin bir uzantısı olarak, nükleer felaket durumunda oluşacak küresel sessizlikte boş durmayıp insanlar üzerinde deneyler yapmak için bir fırsat olarak görülmüştür. Vault'ların asıl amacı her Vault'a bir özellik vererek insanların kapalı ortamlarda, az ışıklı ortamlarda, çok kalabalık ve sıkışık ortamlarda vb. nasıl davranacağının ölçülmesidir. Tuttlingen Tuttlingen, Almanya'nın güneyinde yer alan bir şehirdir. İlçe merkezi ve Tuttlingen ilçesinin en büyük şehridir. En yakın metropol Stuttgart'tir ve 135 km kuzeyinde yer alır. Tuttlingen'de Tuna metropolü olarak bilinir. Neredeyse 600 cerrahi sanayi firmasıyla Tuttlingen'in lakabı "tıp tekniğin dünya başkenti"dir. Tuttlingen Tuna nehrinin vadisinde daha genç nehrin iki yakasında yatmaktadır. Şehir Honbergin ayağında kuruldu, Tuna nehri Honbergin etrafından akmaktadır. Bugün Tuttlingen şehri Honberg dağını komple kapatmaktadır. Honberg Kalesi Tuttlingenlilerin kendilerinden yıkılmasına rağmen, bugün sonradan kurulan kale iki kulesiyle şehrin simgesi olmuştur. Tuttlingenin en yüksek rakımı 969 metre ile Esslingen semtindedir, en alçak rakımında 633,7 metre ile Nendingen semtindedir Şehir bir merkezden ve 1970 yıllarında şehrin Tuttlingen şehir sınır içine alınan Möhringen şehri, Nendingen ve Esslingen köylerinden meydana gelmektedir. Nüfus bilgileri sayimlara göre alinmistir Tuttlingen tren istasyonu bölgenin büyük istasyonlarındandir. Her iki saate bir tren Stuttgarta gitmektedir ve Zürihe giden hizli trenlerde bu noktadan kalkiyor. Tuttlingen herhangi bir otobana bağlı olmasa da rahatlikla A81 Stuttgart-Singen otobanina ulasilabilir. Tuttlingenden Tuna bisiklet yolu gecmektedir. Bu bisiklet yolu Donaueschingenden Viyanaya kadar gitmektedir. Tuttlingen ile Sigmaringen arasındaki yol Tuna bisiklet yolunun en güzel bölümü olarak bilinir. Tuttlingen'de 1.900'ü aşkın şirket bulunmaktadır. Burada tek kişilik firmadan dünya çapında çalışan firmalara kadar hepsi mevcuttur. Tip aletlerinden sonra en önemli iş verenler arasında makine yapımcılığı ve inşaat sektörüdür. Birkaç yıl öncesine kadar Tuttlingen bir de "ayakkabı şehri" idi. Ayakkabı sektörü zamanında Tuna'daki tabaklamadan dolayı buraya yerleşmişti, fakat bunlardan sadece birkaç tanesi devam etmektedir. Sepileme sektörü Tuna'nın ve ilerlemiş hayvancılık sektöründen dolayı çok iyi şartlara sahipti. Hayvancılık sektörü çiftçilikten daha ilerlemiş durumdaydı, çünkü buranın toprağı fazla verimli değildi ve birçok baharda tarlalar su altında kalmaktaydı. Önemli şirketler Tuttlingen'de iki tane Gymnasium okulu, iki tane Realschule, bir tane Förderschule, üç tane Grundschule ve Hauptschule, dört tane ilkokul ve bir tane Hauptschule ile Werkrealschule bulunmaktadır. Tuttlingen bir tane müzik ve sanat okulu yürütmektedir (ZEBRA). Şehirde birçok yüksek meslek okulları bulunmaktadır. Die Stadt Tuttlingen hat folgenden Personen das EhrenbÃ¼rgerrecht verliehen: Frederic Mishkin Frederic Stanley "Ric" Mishkin (d. 11 Ocak 1951) Amerikalı ekonomist ve Columbia Üniversitesi İşletme Fakültesi'nde akademisyendir. Amerikan Merkez Bankası'nın 2006'dan 2008'e kadar bir üyesiydi. Mishkin 1951 yılında New York'ta doğdu. Fieldston School'a girdi.MIT'de Ekonomi dalında 1973'te üniversiteyi bitirdi ve 1976'da ise doktorasını yaptı. 1999'da Çin Halk Üniversitesi'nden (Renmin Üniversitesi) fahri profesörlük unvanı aldı. Vault Vault'lar (İngilizce: "Sığınak, kasa, mezar"), "Fallout" serisinde Vault-Tec tarafından "Toplumsal Koruma Programı" bünyesinde geliştirilmiş devasa yeraltı nükleer savaş sığınaklarıdır. Amerikan Hükümeti'nin derin devleti olarak tabir edilebilecek Enclave isimli bir örgütün isteğiyle tüm ABD üzerinde inşa edilen açıklanmış toplam 122 Vault'un amacı olası bir nükleer bir felakette Amerikan halkını korumak, insan neslinin devamını sağlamaktır. Ancak bu, sadece halka açıklanan amaçtır. Vault'ların sayısı devlet sırrı olduğundan sağlıklı bir hesaplama yapmak mümkün olmasa da halk Vault'larının sayısı gözönüne alındığında her biri -istisnalar dışında- 1000 kişi kapasiteli 122 Vault, 2077 tarihindeki ABD nüfusu olan yaklaşık 400 milyon kişiyi elbette korumaya yetmeyecektir. Enclave bütün Amerikan nüfusunu koruyamayacağını bildiği için Vault'ları halka açıklanandan çok daha farklı bir amaç için inşa ettirmiştir. Belirlenen ilk bütçesi 400 milyar dolar olan Vault projesinin zaman geçtikçe bütçesi 645 milyar dolara çıkmıştır. İlk Vault projenin uygulanabilirliğini göstermek amacıyla Los Angeles'ta inşa edilmiştir. Şehrin altına inşa edilen bu Vault gösterim için olduğundan dolayı Sosyal Koruma Programı deneylerinin bir parçası olmamıştır. Vault'ların neredeyse tamamı 2063'te bitmiştir. İnşası en son biten Vault, ilk oyunun başladığı Vault olan Vault 13'tür. Ancak öngörülememiş nükleer etkilerden dolayı Vault'ların çoğu başarısız olmuştur. Bazılarının girişleri çökmüş, bazılarının etrafındaki radyasyon miktarı çok fazla olduğu için belirlenen tarihte dışarı çıkılmasını engellemiştir. Vault-Tec'in tasarım hatalarının başını çeken maddenin, şirketin nükleer savaşta Vault'ların hedef olmayacağını sanması ve Vault'ları yalnızca radyasyondan ve uzak patlamadan koruması olduğu sanılıyor. Ayrıca Vault'ların inşasının bitimiyle Büyük Savaş arasındaki zaman diliminde yapılan tatbikatlar insanlarda yalancı çoban etkisi yaratmış ve sirenler çaldığında Vault'larda yer bulabilmiş birçok insanın bu sirenleri tatbikat sanıp aldırmamalarına neden olmuştur. Vault'ların asıl amacı olası bir nükleer felakette yaşanacak küresel durgunluğu fırsat bilip insanlar üzerinde deneyler yapmaktır. Sirenler çalmaya başlayıp da Vault'larda yer bulabilecek kadar şanslı olan insanlar Vault-Tec tarafından belirlenmiş Vault'larına koştuklarında ve devasa Vault kapıları üzerlerine kapandığında bilmeden dünya tarihinin en kapsamlı sosyolojik deneyinin bir parçası haline gelmişlerdir. Deneylerin amacı nüfusun önceden seçilmiş parçalarının bir felaketten sonra yeniden dünya yaşamına nasıl döneceğini öğrenmek dışında belirli yaşam koşullarında insanların nasıl yaşayacağını gözlemlemektir. Bu çeşitli yaşam koşullarını yaratmak için her Vault'a farklı bir özellik verilmiştir. Bilinen Vault'ların özellikleri şu şekildedir: Vault'lar çoğunlukla gerçek hayattaki serpinti sığınaklarının özelliklerini taşımakla beraber, Fallout dünyasının retro-fütüristik bakış açısının yarattığı farklılıkları da yansıtır. Vault'lar patlama etkisi ve serpinti daha zayıf olduğu için yeraltına veya dağ içlerine inşa edilmiştir. Vault-Tec nükleer patlamaların hedef alanında kalmaması için çoğu Vault'u, kolay ulaşım adına şehir merkezlerine inşa etmek yerine, şehirlerin etrafına, nükleer silahların tahmin edilen ilk hedefi olan şehir merkezlerinden uzağa inşa etmiştir. Little Lamplight Madenleri'nden ikinci bir girişi de bulunan Vault 87 gibi bazı Vault'lar dışında bütün Vault'larda tek bir giriş-çıkış kapısı bulunur. Genellikle mağara içlerine inşa edilmiş bu girişlerin bazıları nükleer patlamalar sırasında çökmüş, Vault'ları içindeki insanlara bir tabut haline getirmiştir. Vault kapıları içeri yabancı madde girmemesi için tamamen mühürlü, yaklaşık yarım metre kalınlığında devasa elektro-manyetik kapılardır. Washington D.C.'deki Teknoloji Müzesi'ndeki prezentasyonda belirtildiği üzere bu kapılar direkt bir nükleer patlamaya karşı %98 güvenlidir. Vault-Tec'in bilinen iki çeşit Vault Kapısı modeli vardır. En çok kullanılan ve Batı Kıyısı'ndaki Vault'ların hepsinde görülen model olan Seal-N-Safe Vault Door Model No. 343 dışa doğru gelip mekanik bir kol yardımıyla kenara sürüklenir. Doğu Kıyısı'nda kullanılan daha az gelişmiş diğer model ise içe doğru gelir. Enerji Vault'ların içine inşa edilmiş çeşitli tipte santrallerden sağlanmıştır. Örneğin Vault 13 jeotermal enerji santraline sahiptir ve yedek olarak General Atomics International tarafından tasarlanmış bir nükleer enerji jeneratörü vardır. NGC 1818 NGC 1818, Kılıçbalığı takımyıldızı yönünde yaklaşık olarak 164,000 ışık yılı uzaklıkta bulunan bir küresel yıldız kümesi. James Dunlop tarafından 3 Ağustos 1826 tarihinde keşfedilmiştir. Büyük Macellan Bulutu'nun bir parçası olan küresel küme, sadece 20 milyon yıllık yaşıyla çok genç ve nadir bulunan bir küresel yıldız kümesidir. Hâlbuki hemen hemen bilinen tüm küresel kümelerin yaşları 4 ile 14 milyar yıl arasında değişmektedir. Vrilisya Vrilissia (Yunanca: Βριλήσσια) Attica, Yunanistan Atina yakınlarındaki küçük bir şehir. Hemen hemen 40.000 kişi orada yaşıyor. Atina 'nın da metropolde en kuzeydoğu kenarında ve yer Attiki ODOS tarafından erişilebilir olan banliyö tren ve metro geçiş. Bu meydanlar, parklar ve Pendeli bir dağ yakınlarında küçük bir orman alanının çok güzel bir alan. Vrilissia İtalya ile Almanya'nın bir ana köprü Yunan şehir adını da çarşı ve Ottweiler organize olarak Napoli bir ikiz şehir. Kanaviçe işi (İngilizce:Cross-stitch) Kanaviçe işi, bir resmi şekillendirmek için x biçimli dikişlerin kullanılması yöntemidir. Bu bakımdan kanaviçe işi kumaş ipliğinin sayıldığı nakış işinde popülerdir ve uygulaması kolaylıkla yapılır. Dikişçiler, dikişlerin bir ebat ve görünümde olmasını sağlamak için iplikleri sayarlar. Kanaviçe işinin bu uygulaması ayrıca sayılı kanaviçe işi olarak adlandırılır. Bazen kanaviçe işi, kumaş üzerinde baskısı yapılmış dizayn üzeinde yapılır. Kanaviçe işi, nakış formunun en eski örneklerinden biri olup dünyanın her yerinde bulunabilir. pek çok halk müzeleri özellikle Avrupa kıtasından ve Asya'dan kanaviçe işi ile süslenmiş giysi örneklerini sergilerler. İki boyutlu (gölgesiz) bitkisel ve geometrik desenli kanaviçe işi, (genellikle siyah ve kırmızı pamuk ipek telleri ile keten bezi üzerine çalışılmış) Batı Avrupa ve Orta Avrupa halkı nakışının karakteristiğidir. Amerika Birleşik Devletleri Plymouth, Massachusetts'deki "Hacı Salonu" günümüzde en erken bilinen kanaviçe işine ev sahipliği yapmaktadır. Örnek, yaklaşık 1653 yılında kaptan Myles Standish'in kızı Loara Standish tarafından yaratılmıştır. FC Sportul Studențesc București Sportul Studenţesc, Romanya Liga II'de oynayan bir futbol takımıdır. Romanya'nın en eski futbol takımı özelliğini taşır. Bu Bükreş takımı 1979'da Balkan Kupası'nı kaldırmıştır. Romanya Liga 1'de en iyi derecesi 2'nciliktir. Bu 2'nciliği 1986 yılında almıştır. 1987'de UEFA Kupası'nda 3. turda oynamıştır. Cahit Altunay Cahit Altunay (d. 1962, Keşan), Türk siyasetçi. Eskişehir Anadolu Üniversitesi İktisat Fakültesi Kamu Yönetimi Mezunudur. AK Parti Gaziosmanpaşa Kurucu İlçe Başkan Yardımcılığı, 2002- 2003 yılları arasında Gaziosmanpaşa Belediye Başkan Yardımcılığı, 2004 yılından beri devam eden Vilayetler Hizmetler Birliği yönetim Kurulu Üyeliği, 2004-2009 yılları arasında İl Genel Meclis Üyeliği yapmıştır. 2005 yılından 9 Kasım 2008 tarihinde yapılan Olağan Kongre’ye kadar Gaziosmanpaşa Ak Parti İlçe Başkanlığı görevi yaparken Sultangazi ilçesi Belediye Başkanı Aday Adayı olmak için görevinden ayrıldı ve 2009 yılında Sultangazi Belediyesinin ilk başkanı olmuştur. Evli ve üç çocuk babasıdır. NGC 1851 NGC 1851, Güvercin takımyıldızı yönünde yaklaşık olarak 39.500 ışık yılı uzaklıkta bulunan bir küresel yıldız kümesidir. James Dunlop tarafından 10 Mayıs 1826 tarihinde keşfedilmiştir. Bu küme kış aylarında sadece güney yarıküreden gözlenebilen birkaç küresel kümeden biridir. Hak İşçi Sendikaları Konfederasyonu Hak İşçi Sendikaları Konfederasyonu ya da Hak-İş, Türkiye'de işçi sendikası konfederasyonu. Türkiye'nin ikinci büyük işçi konfederasyonudur. 1976'da Ankara'da kuruldu. 12 Eylül 1980 darbesiyle faaliyeti durduruldu. Şubat 1981'de yeniden faaliyete geçtiyse de 1984'e kadar sendikal yasakların etkisiyle çalışmaları kısıtlı kaldı. 1984'ten itibaren Hak-İş bir büyüme dönemine girdi. Hak-İş, ICFTU (Uluslararası Hür İşçi Sendikaları Konfederasyonu) ve ETUC (Avrupa İşçi Sendikaları Konfederasyonu) üyesidir. Çanlar Kimin İçin Çalıyor (film, 1943) Çanlar Kimin İçin Çalıyor, 1943 ABD yapımı dramatik savaş filmidir. Ernest Hemingway'in 1940'ta yazdığı aynı adlı romanından yapılmış ilk sinema uyarlamasıdır. Sam Wood'un yönettiği ve Technicolor renk sistemiyle çekilen bu filmin baş rollerinde Gary Cooper, Ingrid Bergman, Akim Tamiroff ve Katina Paxinou oynamışlardır. İnsanlar Yaşadıkça (roman) İnsanlar Yaşadıkça (İngilizce özgün adıyla From Here to Eternity), Amerikalı yazar James Jones'un 1951 yılında yayımladığı savaş romanıdır. Türkiye'de ilk kez 1957 yılında Altın Kitaplar Yayınevi'nden Nazmi Aktan'ın Türkçe çevirisiyle çıktı. Aynı yayınevi 1960'lı ve 1970'li yıllarda kitabın birkaç yeni baskısını daha yaptı. James Jones bu romanını, II. Dünya Savaşı'nın hemen öncesinde Hawaii'de görev yaptığı Amerikan 27. Piyade Tümeni'ndeki anılarına dayandırmıştır. Jones, askerliğini bu Tümenin "Boks Bölüğü" olarak da adlandırılan bir bölüğünde yapmıştı. Romanda 1941 yılında Hawaii'deki bir Amerikan askerî birliğinde görev yapan askerlerin sorunları anlatılmaktadır. Romanın "Buradan Ebediyete Kadar" anlamına gelen özgün adı, İngiliz şair ve yazar Rudyard Kipling'in 1892'de yazdığı "Gentleman Rankers" adlı şiirindeki bir mısradan alınmıştır. Yine bir II. Dünya Savaşı hikâyesi olan "Thin Red Line"'ın da yazarı olan James Jones'un "İnsanlar Yaşadıkça" adlı romanı ABD'de 1952 yılında, o yıl üçüncüsü verilen 'Ulusal Kitap Ödülü'nü kazandı."İnsanlar Yaşadıkça" gibi "Thin Red Line"'da iki kez sinemaya aktarılmıştı. Yumurcak (film) Yumurcak, Türker İnanoğlu'nun yönettiği 1969 yapımlı bir dram-komedi filmidir. Başrollerde "yumurcak" lakaplı İlker İnanoğlu, Kartal Tibet, Filiz Akın ve Hulusi Kentmen vardır. Filmin senaryosu Safa Önal'a aittir. Film 85 dakikadır. Müzik Metin Bükey'e aittir. Görüntü yönetmeni Çetin Gürtop'tur. Film, Yumurcak serisinin ilk filmidir. Serinin devam filmleri; "Yumurcak Köprüaltı Çocuğu" (1970), "Yumurcağın Tatlı Rüyaları" (1971), "Yumurcak Küçük Şahit" (1972), "Yumurcak Küçük Kovboy" (1973), "Yumurcak / Veda" (1974) ve "Yumurcak Belalı Tatil" (1975)'dir. Ölümü Bekleyen Kent Ölümü Bekleyen Kent, Yıldırım Keskin'in 1996'da yayımlanan romanıdır. 1997 Orhan Kemal Roman Ödülü'nü kazanan kitap, karakışın, yoğun hava kirliliğinin, içe işleyen çamurun ve bitip tükenmek bilmeyen terörün yaşandığı bir kenti konu edinir. Klaslama kuruluşu Klas kuruluşları, denizcilik sektöründe denetim ve gözetim yapan bağımsız kuruluşlardır. Bu kuruluşlar kısaca klas ya da loyd olarak da bilinirler. Geminin inşa sürecinde belirli kurallara göre uygunluğu klaslar tarafından denetlenir. Bu denetimleri yapan kişilere sörveyör adı verilir. Klasların denetimine esas olan kurallar uluslararası ve ulusal kurallardır. Bu temel kurallar teknik olarak uygunluk ve dayanıklılık, çevre kirliliği, emniyet, sağlık ilgili konulardadır. Lokmacı Kapısı Lokmacı Kapısı veya Lokmacı Sınır Kapısı, "de jure" yönetim Kıbrıs Cumhuriyeti ile "de facto" yönetim olan Kuzey Kıbrıs Türk Cumhuriyeti'nin Birleşmiş Milletler Kıbrıs Barış Gücü kontrolündeki Yeşil Hat sınırı üzerinde bulunan sınır kapısı. Kıbrıs adasını ikiye bölen yaklaşık uzunluğu 180 kilometre olan Yeşil Hat üzerindeki beş ayrı gümrük kapısından biridir. Kıbrıs Cumhuriyeti'nde toplumsal çatışmaların yaşandığı 1963-1964 olayları sırasında kapatılan geçiş, 3 Nisan 2008 tarihinde yeniden açıldı. Kapı barikatının kaldırılması ilk olarak 2005 senesinin sonlarında Mehmet Ali Talat tarafından ortaya atıldı. Türk tarafı duvarı 24 Kasım 2005 gecesi yıktırdı. Ardından Rum tarafı da kendi yönetimindeki alanda bulunan barikatları yıktırdı. Yerine nöbet yerine giden askerlerle sivil halkın karşılaşmaması için 24 Aralık 2005’te bitirilen, masrafın yarısını Türkiye'nin Lefkoşa Büyükelçiliği'nin karşıladığı üst geçit yaklaşık 1 milyon TL’ye tamamlandı. Açılış törenine Kuzey Kıbrıs Cumhurbaşkanı Mehmet Ali Talat’ın Birleşmiş Milletler ve Avrupa Birliği ile Müzakerelerden Sorumlu Yardımcısı Özdil Nami, Kıbrıs Cumhuriyeti Başkanlık Danışmanı Yorgo Yakovu, Lefkoşa Türk Belediyesi Başkanı Cemal Bulutoğluları, Lefkoşa Belediyesi Başkanı Eleni Mavro, BM Genel Sekreteri Kıbrıs Özel Temsilci Vekili Elizabeth Sphere ve BM Kalkınma Programı yöneticisi Titiana Zennaro katıldı. Messier 37 Messier 37 (ayrıca "M37" veya "NGC 2099" olarak da bilinir), Arabacı takımyıldızı yönünde bulunan oldukça zengin bir açık yıldız kümesi. Giovanni Batista Hodierna tarafından 1654 öncesinde keşfedilmiştir. Messier 37, Arabacı takımyıldızındaki üç açık yıldız kümesi içinde en parlak olanıdır. M37, 1749 yılında M36 ve M38'i yeiden keşfeden Le Gentil'in gözünden kaçmıştı. Charles Messier, M37'yi 1764 Eylül'ünde bağımsız olarak tekrar keşfetti. Ancak üç yıldız kümesi de 1654 yılı öncesinde Hodierna tarafından kaydedilmişti. Bu durum, genel olarak her üç küme için de 1984'e kadar bilinmemekteydi. M37, 300 milyon yıl yaşındadır ve 150'si 12,5 kadirden parlak olmak üzere, 500'ün üzerinde yıldız içerir. M37 ayrıca, B9V türü sıcak anakol yıldızlarıyla bir düzine kadar kırmızı dev yıldız içerir. In a Sentimental Mood "In a Sentimental Mood", Duke Ellington tarafından 1935 yılında yazılmış bir caz bestesi. İlk kaydını aynı yıl Ellington Orkestrası yaptı. Daha sonra Irving Mills ve Manny Kurtz parçaya söz yazmıştır. Ellington'a göre beste ilk kez Durham, Kuzey Karolina'da şekillendi. Bir dans partisi ertesinde arkadaşının evinde piyano çalmaya başlayan Ellington iki bayan konuğu sakinleştirmek için hemen o an parçanın ilk notalarını bestelemiştir. Orijinal kayıtta Otto Hardwicke, Harry Carney, Lawrence Brown, ve Rex Stewart gibi müzisyenlerin soloları bulunmaktaydı. In a Sentimental Mood'da müzik tekniği olarak kontrpuan kullanılmıştır, parçada statik bir armoni çevresinde kromatik süslemeler yer alır. Ellington parçanın en çok bilinen yorumunu John Coltrane ile birlikte kaydetti. Parçanın bu yorumu "Duke Ellington and John Coltrane" ve "Coltrane for Lovers" adlı albümlerde yer aldı. Ella Fitzgerald, Sarah Vaughan, Art Tatum, Bill Evans, Stan Getz, Django Reinhardt, Benny Goodman, Billy Joel ve Daniel Barenboim parçayı yorumlayan sanatçılardan bazılarıdır. In a Sentimental Mood 2005 yapımı Prime adlı romantik komedide film müziği olarak kullanıldı. Patrick Jane Patrick Jane, The Mentalist adlı dizide Simon Baker'ın canlandırdığı hayali karakterdir. CBI (California Breau of Investigation)'da cinayetlerin çözümlenmesi için dikkat yeteneğini kullanmaktadır. Dizideki geri dönüş sahnelerinde kahramanın hayatı hakkında bilgi edinebilmektedir. Patrick Jane geçmişte hayatını sahte medyumluk yaparak kazanıyordu ve bu işte çok başarılıydı. Birgün bir televizyon programında medyumluk yeteneğiyle "Red John" adlı seri katili yakalamak için polise yardım ettiğini söyler. Programdan sonra evine geldiğinde eşinin ve çocuğunun ölü olduğunu görür. Bu olaydan sonra akıl hastanesine kaldırılır ve orada Sophie Miller adlı doktor onun iyileşmesini sağlar. Hastaneden çıktıktan sonra CBI'da danışman olarak çalışmaya başlar ve dikkat yeteneğiyle olayların çözümlenmesini sağlar. The Mentalist 1. sezon bölümleri Mösyö İbrahim ve Kuran'ın Çiçekleri Mösyö İbrahim ve Kuran'ın Çiçekleri, Fransız yazar Eric-Emmanuel Schmitt'nin 2001 yılında yayımladığı biyografik romanıdır. Özgün adı Monsieur Ibrahim et les Fleurs du Coran olan roman Türkiye'de ilk kez 2004 yılında Bilge Kültür Sanat Yayınevi'nden Bahadır Bozkurt'un Türkçe çevirisiyle çıktı. (ISBN 975-8509-98-5) Eric-Emmanuel Schmitt'in 1960'lı yıllarda Paris'te başlayıp Anadolu'da biten bu duygu dolu naif romanı, farklı dinlere mensup ve aralarında büyük yaş farkı olan iki insanın, 12 yaşındaki yoksul Musevi çocuk Momo'yla (Musa), 60'lı yaşlarındaki Müslüman-Türk bakkal İbrahim Bey'in arasında gelişen sevgi ve hoşgörüye dayalı dostluğu anlatmaktadır. Bu iki insanın isimlerinin (Musa ve İbrahim) mensubu oldukları dinlerin her ikisinin de kitaplarında aynen mevcut olması, romanın hümanist bir mesaj içerdiğini okuyucuya daha baştan sezdiriyor. Eric-Emmanuel Schmitt'in bu çok satan romanı 2001 yılında 'Fransız Akademisi' büyük ödülünü kazanmıştı. Roman 1960'lı yıllarda Paris'in, çeşitli etnik ve dini gruplara mensup alt sınıftan çalışan insanların yaşadıkları karışık bir mahalesinde geçer. "Mösyö İbrahim ve Kuran'ın Çiçekleri" romanı, İçinde genelevlerin bile bulunduğu bu kozmopolit semtte yaşayan iki insan üzerine odaklanmıştır. Bunlardan ilki 12 yaşlarında yoksul, Yahudi bir yeniyetme olan Musa'dır (Herkes ona Momo der). Annesi ve erkek kardeşi evi terkettiği için babası ile yaşamaktadır. Ancak babasının da psikolojik sorunları vardır ve onunla pek ilgilenmemektedir. Hayatı yeni yeni tanımaya başlayan ve yaşıtlarından da pek fazla arkadaşı olmayan bu çocuk ihtiyacı olan ilgiyi ve sevgiyi çevresindeki fahişelerde arar. Romanın diğer kahramanı ise mahallenin yaşlı Müslüman bakkalı Mösyö İbrahim'dir. O da en az Momo kadar yalnız bir insandır, kimi kimsesi yoktur ve dükkânını gecenin geç saatlerine kadar açık tutar. Fransa'da Müslüman ve Arap kelimeleri aynı anlamda kullanıldığı için herkes tarafından Arap zannedilen ve 'Arap bakkal' olarak çağrılan İbrahim bey aslında Türk'tür. İbrahim Bey Kuran'a gönülden bağlı, inançlı bir insandır ve sufi'dir. İlginç bir adam olan İbrahim Bey'in sakin ve sade görünümünün altında derin bir felsefi birikim yatar, sabırlıdır, kanaatkârdır, paylaşımcıdır, hoşgörülüdür ve bilgedir. Momo sık sık alışveriş için gittiği bu bakkal dükkânında Mösyö İbrahim’le tanışır ve zamanla bu iki yalnız insan arasında sıcak bir dostluk gelişir. Hattâ tanışmalarının öyküsü de biraz tuhaftır: Momo her seferinde bu dükkândan ufak tefek şeyler aşırır. Ancak olgun bir insan olan İbrahim bey bu küçük hırsızlıkların farkında olduğu halde ses çıkarmaz. İbrahim bey Momo'ya Müslüman ve Arap olmanın farklarını anlatır, ona Kur'an'dan pasajlar okur, bu kitaptan hayatın sırları ile ilgili ipuçlarını aktarır. Aşk, mutluluk ve yaşama dair öğütler verir: Bir süre sonra Momo'nun aklî dengesi pek yerinde olmayan babası intihar edip ölünce, Mösyö İbrahim onu evlat edinir. Sonunda kırmızı renkli bir spor araba satın alan Mösyö İbrahim, bakkal dükkânını kapatır ve Momo'yla birlikte doğduğu topraklara, yani Anadolu'ya doğru uzun ve şiirsel bir yolculuğa çıkarlar. Önce uğradıkları İstanbul'da hem camileri hem kiliseleri gezerler, semazenleri izlerler. Bu kozmopolit şehirde farklı dinlerin ve inançların bir arada uyum içinde bu kadar uzun süre yaşayabilmiş olmasını gözleriyle görmesi, Momo'nun ruhunun terbiye olması ve olgunlaşmaya başlamasının ilk aşamasını oluşturur. Orta Anadolu'da Mösyö İbrahim'in doğduğu köye doğru giderlerken yolda uğradıkları her yerleşim yerinde bu hümanizm derslerine yenileri eklenir ve olgunlaşıp arınan Momo basit güzelliklere değer verebilmeyi öğrenir. Mösyö İbrahim, doğduğu köyün çok yakınında geçirdiği bir trafik kazasında ölünce, Momo'ya iki şey bırakır: içinde mavi kır çiçeklerinin kurutulmuş olduğu bir Kur'an ve Paris'teki bakkal dükkânı. Momo Paris'e döner ve bakkal dükkânının başına geçer. Eric-Emmanuel Schmitt'in 2001 tarihli çok satan ödüllü romanı "Monsieur Ibrahim et les Fleurs du Coran", Fransız yönetmen François Dupeyron tarafından 2003 yılında aynı adla sinemaya da uyarlandı. Senaryoyu da yönetmenle birlikte bizzat yazarın kendisi uyarlayıp yazmıştı. İbrahim Bey ve Kuran'ın Çiçekleri adıyla 17 Eylül 2004'te Türkiye'de de gösterilen filmin baş rollerinde Mısır'lı aktör Ömer Şerif ve genç Fransız oyuncu Pierre Boulanger oynamışlardır. İlk gösteriminin yapıldığı Venedik Film Festivali'nde Ömer Şerif'e "Seyirci özel ödülü" verildi. Fransa'nın Oscar'ı olarak kabul edilen César Ödülleri yarışmasında "En iyi erkek oyuncu" ödülü de yine Ömer Şerif'e gitti. Film ayrıca "En iyi yabancı dilde film" dalında Altın Küre'ye aday gösterildi. Momo rolündeki Pierre Boulanger'e Chicago Film Festivali'nde "En İyi Erkek Oyuncu" ödülü verildi. Sam Winchester Samuel "Sam" Winchester, bir Warner Bros yapımı olan "Supernatural" adlı dizide, kardeşi Dean Winchester'la birlikte avcı olarak tabir edilen yani ruh, cin, şeytan, vampir, cadı kısacası her türlü doğaüstü yaratığı avlayan ana karakter. Jared Padalecki tarafından canlandırılmaktadır. 2 Mayıs 1983'te John Winchester ve Mary Winchester'ın oğlu olarak Lawrence/Kansas'ta doğmuştur. Boğa burcudur. Ailenin ikinci çocuğudur, kardeşi Dean'den 4 yaş küçüktür. Annesi, 6 aylıkken bir iblis tarafından öldürülmüştür. Dizinin ilk bölümünde Sam Stanford'da hukuk okuyan bir öğrencidir. Ağabeyi Dean'in babasının kaybolduğunu söylemesi üzerine ağabeyi ile beraber babasını aramaya çıkar. Bu yolculuk sırasında yarı şeytan olduğunu öğrenir. 6 aylıkken Azazel (Sarı Gözlü Şeytan) kendi kanından içirerek bazı psişik güçlere sahip olmasını sağlamıştır. 3. sezonun son bölümünde Dean'in cehenneme gitmesiyle Lilith'i bulmak amacıyla Ruby ile takılmaya başlar. 4. sezon sonunda Lucifer'in kafesinden kurtulmasını önleyebilmek için Lilith'i öldürür fakat bunun aldatmacalı bir plan olduğu anlaşılır. İstemeden de olsa son mührün kırılmasına yardımcı olarak Lucifer'in kurtulmasına sebep olur. 5. sezonda ise Lucifer'in bedeni olduğu ortaya çıkar, Lucifer Sam'in bedeninde iken kontrolü ele geçirip Michael'i de yanına alarak Cehennem Çukuruna atlamıştır. 6. sezonda Dean Sam'in öldüğünü düşünüp yeni bir hayat kurar fakat Sam Castiel tarafından Cehennemden çıkarılmış ruhu ise Cehennemde kalmıştır , Dean Ölüm İle bir gün yer değiştirmesi karşılığında Sam'in ruhunu vereceğini söylemiş Dean bunu kabul etmiş ve Sam ruhuna kavuşmuştur. 8. sezonda Cehennemin kapısını kapatmak için Tanrının belirlediği 3 testten 2 testi yaptıktan sonra Dean Sam'in ölmemesini istediği için Sam ile konuşmuş ve 3. testi yapmaktan vazgeçirmiştir. Kardeşi çok küçük yaşta ölmüştür. Dean Winchester - Abisi John Winchester - BabasÄ± Mary Winchester - Annesi Adam Milligan - Üvey kardeşi Bobby Singer - Manevi BabasÄ± Becky Rosen (Becky Winchester) - Eşi (Becky, Sam'e deli gibi aşıktır, o kadar aşıktır ki 7 sezonun 8 bölümünde Sam'e aşk iksiri içirip kendine aşık edip onunla evlenir, kısa süre evli kaldıktan sonra bölümün sonunda aşk iksirinin etkisi geçer Becky ve Sam de boşanır.) Dizide doğaüstü olayları araştırmak için Dell Inspiron 6000 laptop kullanmaktadır. Palm Treo cep telefonu vardır. 2. sezonda telefonu Motorola Q olarak değiştirmiştir, fakat bu telefon kırılınca Blackberry 8800 kullanmaya başlamıştır. İsmetpaşa, Sultangazi İstanbul'un Sultangazi ilçesine bağlı Sultançiftliği semtinin en kalabalık mahallelerinden birisidir.Mahallede 2 okul,2 sağlık ocağı ve 1 hastahane bulunmaktadır.Mahalleye şu anki yerleşim 1950 li yıllarda başlamıştır.Mahallede şuanlık bir lise bulunmamaktadır.Mahallede en fazla Kastamonu,Sivas,Malatya yörelerinden gelen insanlar bulunur.Bu üç il yaklaşık 3 te 1 ini oluşturur.Mahalle suyunu Durusu Gölü'nden karşılamaktadır. İsmetpaşa Mahallesi ilk kurulduğu yıllarda Bakırköy Belediyesine bağlıydı.Daha sonra mahalle yönetimi Gaziosmanpaşa'ya verildi ve 29 Mart 2009 tarihinden itibaren yeni belediye olan Sultangaziye bağlandı. İsmetpaşada iş olanakları nüfusa göre ortadır.Mahallede 1 adet ayakkabı fabrikası,3 adet karton fabrikası ve bir sürü konfeksiyon atölyesi bulunmaktadır.Ama buna rağmen mahalle halkının çoğu başka yerlerde çalışmaktadır.Sultangazi'nin belediye olmasıyla iş olanakları ve istihdam bir hayli artmış ve mahalleye 5 yıldızlı bir pazar alanı yapılmıştır. İsmetPaşa Mahalle Muhtarligi Web Sitesi BÃ¶lgenin Web Sitesi Messier 35 Messier 35 (ayrıca M 35, veya NGC 2168 olarak da bilinir), İkizler takımyıldızı yönünde bulunan bir açık yıldız kümesi. Philippe Loys de Chéseaux tarafından 1745 yılında ve ondan bağımsız olarak John Bevis tarafından 1750 öncesinde keşfedilmiştir. Lişanid Noşan Lişanid Noşan modern bir Yahudi Aramice dilidir, genelde "Neo-Aramice" diye hitap edilir. Başlangıçta Erbil bölgesinde, güney ve doğu Irak Kürdistanı'nda konuşulurdu. Konuşanların birçoğu bugün İsrail'de yaşamaktadır. Diğer Neo-Aramice lehçeler olan Lişan Didan ve Lişana Deni isimlerine benzeyen "Lişanid Noşan" "kendi dilimiz" anlamına gelir. Dilbilimciler tarafından ise "Erbil Yahudi Neo-Aramicesi" denir. Urmiye Gölü, Van Gölü, Musul ve Senendec arasında kalan bölgede çeşitli Neo-Aramice lehçelerine rastlanır. Bahsi geçen bölgenin merkezinde konuşulan Aramice Hulaula ve Lişan Didan dilleriyle benzerlikler gösterir. Yahudiler ile Hristiyanların konuştukları Neo-Aramice diller birbirlerine benzemez. Ayrıca bu dil Lişana Deni diline de benzemez. Bu dilin Hulaula'dan farklı olduğu 1980'lerde yapılan bir araştırmayla ortaya çıkmıştır. Lişanid Noşan iki ana lehçeden oluşur. Biri batıda Erbil'deki lehçe, diğeri ise doğuda Koy Sancak'ta konuşulan lehçedir. Bu iki lehçeyi konuşan insanlar kolaylıkla anlaşabilirken farklılığın doğmasının sebebi bu dile başta Arapça ve Kürtçe olmak üzere giren yabancı kelimelerdir. I. Dünya Savaşı ve İsrail devletinin kurulmasıyla bu ülkeye yerleşen Kürdistanlı Yahudiler modern İbranice'ye adapte oldular. Yeni nesiller İbranice konuşurken Lişanid Noşan dilini konuşan 3.000'den az kişi kalmıştır ve bunların çoğunluğu 40 yaşın üzerindedir. Bu dil birkaç on yıl içinde neslinin tükenme riskiyle karşı karşıyadır. Lişanid Noşan İbrani alfabesi ile yazılır. Fonetik bir dil olan bu dilde yuvarlanan sesler yazılmaz. Paris metrosu Paris metrosu Fransa'nın başkenti Paris'te bulunan dünyanın en eski ve büyük metrolarından biridir. İlk hatı 1900 yılında inşa edilen Paris metrosunda bugün 16 hat mevcuttur ve toplam 214 km hat uzunluğuna sahiptir. Paris şehrin sembolü olarak gösterilen Paris metrosunun mimari şekli Art nouveau'dan etkilenmiştir. İlk hatı 1900 yılında gerçekleşen Exposition universelle etkinliği için inşa edilmiştir. Bayağı yalıçapkını Bayağı yalıçapkını ("Alcedo atthis"), Alcedinidae familyasına ait bir kuş türü. Boyları 16 cm kadardır. Kanat açıklıkları yaklaşık 25 cm'dir. Ağırlıkları ise 34 - 46 gr arasında değişir. Bu boyut alt türlerde % 10 oranında değişiklik gösterebilir. III. Vasili Vasili İvanoviç (25 Mart 1479 - 3 Aralık 1533, Moskova), 1505-1533 arasında Moskova Büyük Prensi. Vasili İvanoviç, III. İvan ile son Bizans imparatoru XI. Konstantinos'un kardeşi Thomas Paleologos'un kızı Zoi Palaiologina'nın (Sofia) oğluydu. Babası III. İvan'ın yerine geçtikten sonra, onun siyasetini devam ettirerek bağımsız olarak hüküm süren son Rus prensliklerini de egemenliği altına aldı. Böylece 1523 yılına dek Rus prensliklerini Moskova Knezliği egemenliği altında birleştirdi. 1514'te, Litvanya Büyük Dükalığı'dan Smolensk'i alsa da, aynı yıl Orsa'da Litvanyalılar karşısında yenilgiye uğradı. NGC 2261 NGC 2261, Tekboynuz takımyıldızı yönünde bulunan bir değişen bulutsu. William Herschel tarafından 1783 yılında keşfedilmiştir. Palomar Rasathanesi'nin Hale Teleskobu'nun ilk ışığıyla 26 Ocak 1949 tarihinde Edwin Hubble tarafından görüntülenmiştir. 1928 yılında başlayan projenin ilk ışığı 20 yıl sonra alınmaya başlanmıştır. R Monocerotis yıldızının yakınlarında yer alan bu küçük bulutsu, büyük bir ihtimalle Koni Bulutsusu'nun gerisinde yer almaktadır. Bu bulutsu, bir Herbig-Haro cismi için örnektir. Bu cisim, iki gaz akıntısı salan çok genç bir yıldızdır. Akan gaz, çevredeki kızgın yıldızlararası gazla çarpışır ve parlar. Bu bulutsu 3 ışıkyılı uzunluğundadır. Yıldızın parlaklığı 9,3 kadir ile 14,0 kadir arasında değiştiğinden, bulutsunun da parlaklığı değişkendir. Kenan Artun Kenan Artun (d. 1921, İstanbul - ö. 25 Ağustos 2007, İstanbul), sinema oyuncusu. Mimarlık eğitimi alan Kenan Artun; sinema ile 1950 yılında tanıştı. Aynı yıl ""Şoför Nebahat"" rolüyle tanınarak ün kazanan Sezer Sezin'e aşık oldu. 1952 yılında evlenerek birlikte "Türk Eksport Film" adlı bir şirket kurdular. Ancak şirketin ürettiği ve senaryosunu Artun'un yazdığı üç filmden sonuncusu olan "Kıbrıs’ın Belası Kızıl Eoka" konusunun Kıbrıs olması ve o dönem Yunanistan-Türkiye ilişkilerinin yumuşama politikası nedeniyle filmin yasaklanması üzerine şirket fazla uzun ömürlü olamadı. Bu süreçte 1952'de Sezer Sezin'le evlendiler. 1963 yılında evliliğin biten sanatçı, beş yıllık bir aradan sonra en son 1965 yılında bir filmde rol aldı. Bazı filmlerin senaristliğini de üstlenen Artun, daha sonra sinemayı tamamen bıraktı. NGC 2281 NGC 2281, Arabacı takımyıldızı yönünde bulunan bir açık yıldız kümesi. NGC 2281'deki yıldızlar dizini Aşağıdaki liste "NGC 2281" açık yıldız kümesi içinde bulunan yıldızları göstermektedir. Gizli servis Gizli servis, istihbarat teşkilatları için kullanılan bir tanımlamadır. Devletlerin haber alma, enformasyon toplama ve değerlendirme, toplanan enformasyonun operasyonel şekilde kullanılması gibi amaçlar ile oluşturdukları ve genellikle örtülü faaliyette bulunan devlet kurumlarıdır. Gizli çalışma ilkeleri nedeniyle ""gizli servis"" olarak anılırlar. CIA, KGB, MI6, MOSSAD, Stasi, El Muhaberat gizli servislere örnek teşkil eder. Gizli servislerin görev ve yetkileri, bir ülkeden diğerine büyük ölçüde değişebilir. Örneğin, bazı ülkelerde takip ve gözetleme gibi faaliyetler Polis teşkilatı'nın görevleri arasındayken; bazı ülkelerde ise bu hizmetleri gizli servis verebilir. Bir devlet örgütünün yetki ve görevleri kısmen gizli, kısmen de açık olabilir. Örgütün yurtiçinde açık ve yurt dışında gizli faaliyet gösterdiği durumlar da olabilir. Gizli servislerin kökeni oldukça eskidir. Örneğin, geç Roma İmparatorluğunda kurye ve habercilik hizmeti veren Agentes in rebus kimi zamanlar ilk gizli servis organizasyonu olarak tanımlanmıştır. Modern zamanlarda, Fransız polis şefi Joseph Fouché organize ettiği istihbarat faaliyetleri için kimi zaman gizli servislerin ilk öncüsü olarak kabul edilir. Cumhuriyet'in Osmanlı Devleti'nden miras aldığı gizli servis geleneği, siyasi birliğin korunması, ayrılıkçı hareketlerin önlenmesi ve özellikle yabancı devletlerin Orta Doğu üzerinde odaklaşan faaliyetlerinin izlenebilmesi için bireysel bazda ve sınırlı nitelikte sürdürülen istihbarat çalışmalarının bir merkezden organize biçimde yürütülmesine ihtiyaç duyuldu ve 17 Kasım 1913 tarihinde Enver Paşa tarafından Teşkilât-ı Mahsusa'ya dayanmaktadır. Kurtuluş Savaşı sırasında görev yapan örgütlerinin işlevsiz hale gelmesi ve yaşanan çok başlılık yüzünden Türkiye Cumhuriyeti'nin kurulmasından sonra, 1926 tarihine kadar geçen dönem içinde haber alma çalışmaları Ordu Müfettişlikleri İstihbarat Şubeleri tarafından yürütüldü. 1925 yılı sonunda Türkiye Cumhuriyeti Cumhurbaşkanı Mustafa Kemal Atatürk gelişmiş devletlerdeki gibi çağdaş bir istihbarat örgütü kurulması talimatını verdi. Bunun üzerine Avrupa ülkelerinde eğitilen kadroların da katılımıyla, Genelkurmay Başkanı Mareşal Fevzi Çakmak'ın 6 Ocak 1926 tarihli emri doğrultusunda, Türkiye Cumhuriyeti'nin ilk istihbarat kuruluşu olan Millî Emniyet Hizmeti Riyâseti (MEH/MAH) kuruldu. Teşkilat, 5 Ocak 1927 tarihinde şeklen İçişleri Bakanlığı'na bağlandı. 6 Ocak 1926 ile 5 Ocak 1927 tarihleri arasındaki bir yıllık dönem çalışmaları, dönemin yöneticileri tarafından Riyâset'in kuruluşuna hazırlık dönemi olarak değerlendirildi ve bir gün sonraki 6 Ocak 1927 tarihi MAH'ın kuruluş tarihi olarak kabul edildi. 1965 yılında Millî Emniyet Hizmeti yerine TBMM tarafından kabul edilen 644 sayılı kanun ile kurulan Millî İstihbarat Teşkilatı (MİT) 25 Ağustos 2017'de yapılan resmi düzenlenme ile Cumhurbaşkanlığı'na bağlı resmî istihbarat örgütü olarak yeniden yapılandırıldı. Orsay MÃ¼zesi Orsay Müzesi (okunuşu orse), Fransa'nın başkentinin Paris'te bulunan bir devlet müzesidir. Seine Nehri'nin sol yakasında bulunan müze eski bir tren garıydı. Bina 1898 - 1900 yılları arasında inşa edildi. Orsay Müzesi'nde çoğunlukla Fransız sanatına ait, 1848 - 1915 yıllarında arasında yaratılmış heykeller, resimler, mobilyalar ve fotoğraflar bulunur. Müze daha çok içlerinde Monet, Degas, Renoir, Cezanne gibi ressamların eserlerinin bulunduğu geniş izlenimci koleksiyonu ile tanınır. Bu koleksiyon, müzenin 1986 tarihindeki açılışına kadar Galerie nationale du Jeu de Paume'de sergileniyordu. Orsay Müzesi, Exposition universelle için 1898 yılında inşa edilen eski Orsay Garı'nın binasında kuruldu. Açılışı, eski Fransız cumhurbaşkanı François Mitterand tarafından, 1 Aralık 1986 tarihinde gerçekleşti. İnşaatı 1983 ile 1986 yılları arası Fransız mimarları Renaud Bardon, Pierre Colboc, Jean-Paul Philippon tarafından gerçekleştirildi. İtalyan mimar Gae Aulenti garı müzeye dönüştürmek için Fransız mimarlara yardımcı olmuştur. 6 Ekim 2007 tarihinde, Paris'te her sene gerçekleşen Nuit Blanche ("Beyaz Gece") etkinliğinde, Claude Monet'nin "Le Pont d'Argenteuil" ("Argenteuil'ün Köprüsü") adlı resmi, müzeye giren kişiler tarafından 10 cm yırtılmıştır. 36 Boys 36 Boys Berlin'in Kreuzberg semtinde Türk gençlerinden oluşan bir çeteydi. Çete, 1980'lerin sonundan 1990'ların ortalarına kadar aktifti. 300'e kadar kişiden oluşan çetede sadece Türk gençler değil diğer uyruklu gençler de bulunmaktaydı. Çetenin etkin olduğu bölgeler; "Kottbusser Tor" mahallesi etrafı, oradan "Naunynstraße" sokağı ve "Waldemarstraße" sokağı arasındaki yerleşim alanlarına uzanan "Görlitzer Bahnhof" tren istasyonu dahil. Çete, ismini Kreuzberg'in posta kodu "36"dan almıştır. Çetenin ismi aslen Maxim'in aklına gelmiştir, kendisi Berlin'in ilk rap sanatçılarından birisiydi. Çete 1990'ların başında "Jungfernheide" parkında neo-Naziler'le mahalle kavgaları yapmıştır. Çetenin diğer rakipleri ise "Schlesisches Tor" mahallesinden "Warriors" ve "Wedding" mahallesinden "Black Panthers" çeteleriydi. Kreuzberg'de 1 Mayıs İşçi Bayramı sırasında 36 Boys çetesi özerk gruplarıyla birleşmiştir. Ancak ittifak, anlaşma nedeniyle uzun sürmemiştir. Çetenin graffitileri Berlin çapında çoğu yerlere dağıtılmıştır. Çetenin graffitileri Kreuzberg'de işaret olarak kullanılmıştır. 36 Boys çetesinin yanı sıra, orta yaşlı çocuklardan oluşan ve daha yüksek şiddet potansiyeli gösteren "36 Juniors" çetesi de vardı. Berlin senatosu 2007'de eski çete üyelerini ""Kiezläufer"" olarak çalıştırmaya başlattı. Görevleri; şimdiki Kreuzberg'in gençlerine her türlü konuda yardımcı olmak ve suçlardan uzak durmalarını sağlamaktır. Çetenin yoğun olduğu Naunynstraße sokağı ve yan sokakları Berlin senatosu tarafından "tehlikeli bölge" olarak adlandırılmıştır. Çetenin çözülme nedeniyle eski üyeleri çeşitli yollara yönelmiştir. Kimisi cinai yollarda kalmıştır, kimisi de eskiden tek Alman çete üyesi olan ve şimdi aşçılık yapan Tim Raue gibi doğru yolları seçmiştir. Bazıları da semt projelerinde ve gençlik merkezlerinde çalışmaktadır. Eski çete üyelerinden biri Sinan Tosun, Kottbusser Tor mahallesinde bir giyim dükkânına sahiptir ve üzerinde 36 Boys simgesi olan kıyafetleri satmaktadır. Sinan'ın kardeşi olan profesyonel boksör Muzaffer Tosun, çetenin eski üyelerindendir. Rap sanatçısı Killa Hakanve Massaka, yazar, film yönetmeni ve medya pedagogu Neco Çelik'de eski çete üyelerinden biridir. Medyada bir yabancı uyruklu prototip çete olarak tanımlanmıştır. Al Jazeera World tarafından 36 Boys için bir belgesel çekilmiştir. Belgeselde çetenin kuruluş amacı, kurucuları, üyeleri ve hikâyeleri anlatılmıştır. Alexander Skene Alexander Johnston Chalmers Skene (d. 17 Haziran 1837 - ö. 4 Temmuz 1900), İskoç jinekolog. Skene bezleri olarak bilinen vücut parçasının tanımlamasını yapan kişidir. Skene İskoçya Fyvie'de dünyaya gelmiştir. 19 yaşındayken ABD'ye gitmiştir. Toronto'da tıp eğitimi almış, ardından Michigan ve son olarak 1863 yılında Brooklyn Long Island Kolej Hastanesi'nden mezun olmuştur. Kısa süren askerlik hizmetinin ardından Brooklyn'de özel sektöre adım atmış ve Long Island Kolej Hastanesi'nde kadın hastalıkları dalında profesörlüğe yükselmiştir. Skene yüzün üzerinde makale ve birçok ders kitabı yazmış; çalıştığı alanda birçok yeni cerrahi aletin ortaya çıkışına katkıda bulunmuş ve teknik geliştirmiştir. Aslen üretra (idrar yolu) duvarındaki Skene bezlerinin tanımlamasıyla hatırlanmaktadır. Ayrıca bu bölgedeki enfeksiyonu (skenitis) da tanımlamıştır. Bir heykeltıraş olarak Kings Bölgesi Mekikal Derneği'nin lobisinde teşhir edilen J. Marion Sims büstünü yapmıştır. Onun onuruna yaptırılan büst ise Prospect Park Plaza'da konumlanmıştır. Skene New York'ta bulunan Catskill Dağları'ndaki yazlık evinde 4 Temmuz 1900 tarihinde hayatını kaybetmiştir. https://en.wikipedia.org/wiki/Alexander_Skene (Türkçe Çeviri) Old English Text Old English Text, Orta Çağ'da İngiliz yazılarında kullanılan yazı tipi Siyah Caslon'un, 1935'te William Caslon tarafından düzenlenmiş halidir. Tarihi bir yazı hissi uyandıran Old English Text, çeşitli markaların grafiklerinde yer almaktadır. "Death Note" adlı mangada Ryuzaki ("L"), Near ("N") ve Watari adlı karakterler, saygı duyulan kişiliklerini gizli tutmak için sanal ortamdayken, kendilerini bu yazıyı kullanarak tanıtıyordu. Siyah SÃ¼t Siyah Süt, Elif Şafak'ın 2007'de İstanbul'da Türkçe olarak yazdığı bir romandır. Yazarın, otobiyografik özellik taşıyan ilk kitabıdır; dili diğer romanlarına göre sadedir; gerçek ile kurguyu birbirine katan bir üslubu vardır. Roman, yeni anne olan bir kadın yazarın, annelik-yaratıcılık ve kendi yazarlık serüveniyle olan iç hesaplaşmasını konu alır. Çok üretken bir yazarın yazma-yazamama ikilemi üstüne yoğunlaşan kitabı yazar Elif Şafak, ilk çocuğunun doğumundan sonra kaleme almıştır. Roman, yazarın "parmak kadın" adını verdiği 6 hayali kadın karakter ("Sinik Entel Hanım, Anaç Sütlaç Hanım, Can Derviş Hanım, Hırs Nefs Hanım, Saten Şehvet Hanım, Pratik Akıl Hanım") aracılığıyla anne olan kadın yazarın farklı yönlerini, karışık duygu ve düşüncelerini canlandırır. Casino Royale (Climax!) James Bond filmlerinin ilk çekilen tv filmidir. Karşımıza ilk bond karakteri olarak Barry Nelson karşımıza çıkmıştır. Ian Fleming'in aynı adlı romanından uyarlanmıştır. Bu film 1967 ve 2006 yıllarında iki kez daha perdeye sunulmuştur. Casino Royale (film, 1967) Casino Royale, James Bond konulu film serisi filmlerinden biri. İkinci Casino Royale filmidir. Bu filmde James Bond'u David Niven canlandırmıştır. Dr. No filminin bond kızı Ursula Andress bu filmde rol almıştır. Landkreis Tuttlingen Landkreis Tuttlingen, Almanya'nın Baden-Württemberg eyaletinde bir ilçe. Kuzeyinde Rottweil ve Zollernalb ilçesi, doğusunda Sigmaringen ilçesi, güneyinde Konstanz ilçesi ve batısında Schwarzwald-Baar ilçesi yer almaktadır. Sic Sic, "böyle" veya "bu şekilde" ve uzun hali ile (""sic erat scriptum"") "böylece yazılmış" anlamına gelen Latince bir sözcük. Yazımda genellikle köşeli parantez içinde eğik yazı ile ["sic"] şeklinde gösterilir ve kendisinden önce gelen kelimenin, deyimin ya da imlâ işaretinin okunan metinde hatalı yazılmadığını; orijinal metne sadık kalındığını belirtir. Latince sözcüğün aslı uzun i harfi ile "sīc" şeklinde yazılıyor ve İngilizcedeki "seek" sözcüğü gibi (IPA /'sik/) okunuyordu. Ancak zamanla İngilizceleşti ve "sick" (/'sɪk/) şeklinde okunmaya başlandı. Bazen Batılı dillerde hatalı olarak, "sic" sözcüğünün bir kelime grubunun akronimi olduğu düşünülür. Bu sözcük gruplarına örnek olarak İngilizce "spelling is correct" (yazılış doğrudur), "spelled incorrectly" (hatalı yazılış), "same in copy" (kopyada da aynı), "spelling intentionally conserved" (yazılış kasten muhafaza edilmiştir), "spelling included" (yazılışı kapsar), "said in context" (metinde öyle yazılı) ve Fransızca "sans intention comique" (espri amaçlı değildir) verilebilir. "sic" sözcüğü genellikle tarihi metinlerden alıntı yapıldığında ya da bir kelimenin yaygın olmayan bir kullanılışı ile karşılaşıldığında kullanılır. Bazen de bir metindeki yazım hatasını alaya almak için kullanılır. Eğer bir alıntı, yeniden alıntılandıysa, "sic" ibaresini kimin koyduğu anlaşılmayabilir. Bu gibi durumlarda alıntı sonunda "(köşeli parantezli ifade metnin orijinalinde mevcuttur)" benzeri bir uyarı konulabilir. Père Lachaise Mezarlığı'na defnedilenler listesi Paris'teki Père Lachaise Mezarlığı ünlü simaların gömüldüğü yerdir. Hayrat (Ä°slam) Hayrat, İslam dini inancına göre insanların yapmış oldukları işler: amel defterine yazılır. İnsan ölünce ise bu amel defteri kapandığına ve sadece 3 türde yapılan işlerin olumlu sonuçlarının amel defterine sevap olarak yazıldığına inanılır: Bunun dışında ise okul, hastane, cami, gibi yapılardan da bahsetmek mümkündür. Hayratın 2. Anlamı ise şudur: Kendisinden yararlanmak Ã¼zere vakfedilen bina ve kurum. Okluk (anlam ayrımı) Devam Savaşı Devam Savaşı (Fince: Jatkosota, Rusça: Война-продолжение), II. Dünya Savaşı'nın Doğu Cephesi'nde 25 Haziran 1941 - 19 Eylül 1944 tarihlerinde gerçekleşen savaştır. Kış Savaşı'nın devamı niteliğinde olduğu için bu isimle adlandırılmıştır. Finlandiya, kış savaşında Sovyetler Birliği'ne kaybettiği bölgelerin tekrar ele geçirilmesi için Almanyanın yanında yer almıştır. Devam Savaşı 1944 yılına kadar Sovyetler Birliği tarafından büyük stratejik saldırı gerçekleşene kadar "pozisyon koruma" savaşı olarak devam etmiştir. Sovyetler 30 Kasım 1939'da saldırıya geçti. Sovyetler her bakımdan kat kat üstündü. Fakat Carl Gustaf Emil Mannerheim komutasındaki Fin kuvvetler iklimin kamuflajı ile Sovyet kamplarına saldırarak Rusları geri çekilmek zorunda bıraktılar. Ayrıca İngiltere ve Fransa Finlandiya'ya yardım ediyorlardı. İkinci taarruzda Kızıl Ordu artık tam bir savaş makinesi olmuştu. Finlandiya'nın Alman tarafını seçmesi İngiltere'yi karşısında bulmasına neden oldu. Barbarossa Harekatı başarısızlığa uğrayınca Finlandiya'ya yeterince yardım sağlanamadı ve Finlandiya Moskova Kongresi ile pes etmek zorunda kaldı. Böylece Finlandiya'nın tüm yeraltı kaynakları Sovyetlerin olmuştu. Messier 41 Messier 41 (ayrıca M41 veya NGC 2287 olarak da bilinir), Büyük Köpek takımyıldızı yönünde bulunan bir açık yıldız kümesidir. Giovanni Batista Hodierna tarafından 1654 yılı öncesinde keşfedilmiştir. Bir ihtimalle de Aristoteles MÖ 325'te kümeyi bilmekteydi. M41, Sirius'un hemen hemen dört derece güneyinde yer alır. İçerdiği çeşitli kırmızı devler de dahil olmak üzere 100 civarında yıldıza sahiptir, en parlak olanı küme merkezi yakınlarındaki tayf türü K3 olan bir devdir. My Heart Will Go On My Heart Will Go On 1997 yapımı Titanik filminin tema şarkısı. Celine Dion tarafından seslendirilmiştir. Şarkı dünya çapındaki listelerde 1 numara olmuştur ve 1998 yılının en çok satan teklisidir. Şarkı Dion'un en ünlü şarkısıdır ve tüm zamanların en çok satan teklilerindendir. Messier 50 Messier 50 (ayrıca M 50 veya NGC 2323 olarak da bilinir), Tekboynuz takımyıldızı yönünde bulunan bir açık yıldız kümesi. G. D. Cassini tarafından 1711 yılından önce keşfedilmiş olma ihtimali vardır, bundan bağımsız olarak Charles Messier tarafından 1772 yılında keşfedilmiştir. NGC 2359 NGC 2359 (ayrıca Thor'un Miğferi olarak da bilinir), Büyük Köpek takımyıldızı yönünde bulunan bir yansıma bulutsusu. Yaklaşık olarak 15.000 ışık yılı uzaklıkta bulunan bulutsu, William Herschel tarafından 1785 yılında keşfedilmiştir. Merkezi yıldız, evriminin ön-süpernova bölümünde olan Wolf-Rayet yıldızı olarak bilinen son derece sıcak bir devdir. NGC 2359 miğferden çok, merkezine yakın duran parlak ve büyük kütleli yıldızdan esen hızlı bir rüzgârın çevresini saran molekül bulutunun içerisinden geçerken şişirdiği yıldızlararası bir kabarcığa benzemektedir. Ali Ä°l Ali İl (16 Kasım 1981, İstanbul) Türk dizi ve sinema oyuncusu. İ.Ü. Konservatuvar Tiyatro mezunudur. Böyle Bitmesin dizisinde Atilla'yı canlandıran İl 2015 yılının Ocak ayında başlayan Poyraz Karayel dizisinde Sadrettin rolünü canlandırmaktadır. NGC 2362 NGC 2362, Büyük Köpek takımyıldızı yönünde bulunan bir açık yıldız kümesi. Giovanni Batista Hodierna tarafından 1654 yılı öncesinde keşfedilmiş ve bundan bağımsız olarak 4 Mart 1783 tarihinde William Herschel tarafından tekrar keşfedilmiştir. Sadece 25 milyon yıllık yaşıyla çok genç olan küme, 60 civarında yıldız içermektedir. En parlak yıldız Tau Canis Majoris'dir ve bu yüzden küme bazen "Tau Canis Majoris Kümesi" olarak da anılır. Nokia Morph Nokia Morph, Nokia Araştırma Laboratuvarı ve Cambridge Üniversitesi'nin ortak tasarımıdır. 25 Şubat 2008'de New York Modern Sanat Müzesi'nde tanıtılmıştır.Telefonda nanoteknoloji, esnek maddeler, transparan elektronik ve kendi kendini temizleyen materyaller kullanılmıştır. Nanoteknoloji sayesinde telefon birçok şekle girebilmektedir. İsveç faunası İsveç, 449,964 km²'lik yüzölçümüyle küçük ancak hayvansal çeşitlilik açısından zengin bir coğrafya üzerine kurulmuştur. Yüzölçümünün % 8,7'sini okyanuslar oluşturur. İsveç'te şu ana kadar 63 memeli hayvan türü kaydedilmiştir. 5 tanesi IUCN tarafından "Tehlikede" olan türler arasına konulmuştur. 5 tanesi de "Neredeyse tehdit altındaki türler" listesindedir. Teorema (roman) Teorema, İtalyan film yönetmeni, şair ve yazar Pier Paolo Pasolini'nin 1968 yılında yayımladığı romanının adıdır. "Teorema" ("Türkçesi: Teorem"), Pasolini'nin senaryosunu yazıp yönettiği aynı adlı filminin romanıdır, ama birçok sinema uyarlamasının aksine film romandan uyarlanmamıştır. Film ve roman hemen hemen aynı zamanlarda seyirciye/okuyucuya ulaşmıştır. Pasolini, Teorema’yı ilk önce oyun olarak tasarlayıp yazmaya başlamış, bir süre sonra oyundan vazgeçerek roman-senaryo karışımı bir metinde karar kılmıştır. Pasolini, kendi kaleme aldığı bu senaryoyu yine kendisi sinemaya aktarmıştır. Çekimler bittikten sonra, filmin post-prodüksiyonu sürerken yönetmen senaryoyu tekrar elden geçirip genişleterek roman haline getirmiş ve 1968'de yayımlatmıştı. Garzanti yayınevi kitabı yayımladıktan bir iki ay sonra da film gösterime girmiÅŸtir. Roman Türkiye'de ilk kez 2004 yılında Can Yayınları'ndan Rekin Teksoy'un İtalyanca aslından yaptığı çevirisiyle ve özgün adı değiştirilmeden çıktı. (ISBN 975-510-371-6) Pasolini, birçok eserinde yaptığı gibi, Teorema'da da burjuvaziyi mercek altına alıp eleştirir, burjuva ahlakı ve değerlerine alabildiğine saldırır. Bunu yaparken de Tanrı-insan ilişkisini, burjuvanın ahlak sorunlarını irdeler, bir burjuvanın hiçbir davranışını doğru olamayacağını, kendisine yöneltilen sorulara verebileceği doğru dürüst bir yanıtı bulunmadığına işaret eder. Pasolini, bu 'teoremini' varlıklı bir aile üzerinden anlatır. Pasolini’nin burjuva yaşamındaki yozlaşma, çürüme ve dağılmayı anlattığı Teorema adlı bu romanında, üst tabakadan varlıklı bir aileye aniden gelen gizemli, belki de kutsal bir konuğun ailenin kadınlı erkekli tüm bireyleriyle cinsel ilişkide bulunduktan sonra yine geldiği gibi aniden çıkıp gitmesini anlatılır. Konuk gittikten sonra aile bireylerinin yaşamı altüst olacak, bir tek kırsal kesim kökenli hizmetçi kız dönüşüme uğrayacaktır. Çünkü burjuvazinin artık sahip olmadığı, çoktan yitirmiş olduğu kutsal değerler ancak kırsal kesimde hâlâ yaşamaktadır. Kırsal kesim de zamanla burjuvalaştıkça bu değerler de haliyle yok olacaktır. Pasolini'ye göre çağdaş bireyin “kutsalı” algılayabilmesinin imkânı yoktur. Pier Paolo Pasolini'ni bu romanını aslında bir oyun olarak yazmayı planlamıştı. Ancak sonradan vazgeçip senaryo-düz yazı arasında bir formda karar kıldı. 1968 yılında da bu senaryoyu Teorema adıyla sinemaya aktardı. Kendi yönettiği bu filmin başlıca rollerinde Terence Stamp, Silvana Mangano, Laura Betti ve Massimo Girotti'nin oynamışlardı. Müziğini Ennio Morricone'nin bestelediği film ilk gösteriminin yapıldığı Venedik Film Festivali'nde Altın Aslan ödülüne aday gösterildi, aynı festivalde Laura Betti'ye "en iyi kadın oyuncu" dalında Volpi Kupası verildi. Teorema'ya ayrıca 'Katolik Sinema Ofisi' Ödülü verilmiştir. Filmin çekimleri tamamlandıktan hemen sonra senaryoyu yeniden gözden geçirip genişleten Pasolini romana da filmle aynı adı vererek yayımladı. Filmin post prodüksiyonu biraz zaman alınca, filmden sonra yazılmasına rağmen roman filmden birkaç ay önce piyasaya verilmiş oldu. Daniel Roebuck Daniel Randall Roebuck (d. 4 Mart 1963), Amerikalı televizyon ve film oyuncusu, yazar, yapımcı. Pensilvanya'da doğdu ve Bethlehem Katolik Lisesi'nden mezun oldu. İlk kez 1981 yılında bir filmde rol aldı. Ardından birçok filmde rol aldı. 2005 yılında "Lost" dizisinde Dr. Arzt rolüyle yer aldı. "Monsterama" dizisinde yazar ve yapımcı olmanın yanı sıra bazı bölümlerinde oyuncu olarak yer aldı. Pantanal kedisi Pantanal kedisi ("Leopardus braccatus"), Brezilya ve Arjantin'in kuzeyinde yaşayan küçük bir kedi türüdür. Yakın zamana kadar Pampa kedisinin bir alt türü sayılmaktaydı. NGC 2363 NGC 2363, Zürafa takımyıldızı yönünde NGC 2366 içerisinde bulunan bir yıldız oluşum bölgesi. Ralph Copeland tarafından 9 Mart 1874 tarihinde keşfedilmiştir. Nokia E70 E70,Nokia'nın Ekim 2005'te tanıttığı ve Mayıs 2006'da piyasaya sürdüğü Bar tipi katlanır klavyeli akıllı telefondur.Mayıs 2006'da ilk çıktığında fiyatı $500 iken Temmuz 2006'da $345 dolara düşmüştür.Kendi içinde E70-1 ve E70-2 olmak üzere iki modeli vardır.İki modeldede Symbian OS 9.1 kullanılmaktadır. Nokia E90 Communicator E90, Nokia tarafından üretilen 3G telefon. Şubat 2007'de Barselona'da 3GSM Show'da tanıtılmıştır.İlk E90 Endonezya'da 17 Mayıs 2007'de 45.000.000 Rupi'ye satılmıştır.Endonezya Nokia E90 için en büyük pazar olmuştur. 1988 Kış Olimpiyatları Calgary Olimpiyatları için gerekli mali fonların üç kaynağı vardı. Bütçenin yarısını Kanada hükûmeti sağladı. Sponsorlar, resmi tedarikçiler ve lisans sahipleri 90 milyon dolar katkıda bulundu. Amerikan televizyon ağı ABC de yayın hakları için 390 milyon dolar ödedi. ABC, oyunların yayınlanma süresinin, 3 haftasonu içeren 16 günlük bir periyoda uzatılması kararından fayda sağladı. Bu, yarışmaların başlama vaktinin sportif nedenlere göre değil, ABD'deki televizyon