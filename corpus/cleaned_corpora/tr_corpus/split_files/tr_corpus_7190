sorunları, aşırı ısınma, krizler, kronik solunum yetmezliği, ve yardım olmadan doğuramama problemlerinin çok ötesinde problemlere yakalanmaya meyillidirler. Son model Puglar kesinlikle kabul edilebilir bir köpek türü değildir." Miralay Miralay (), Osmanlı Devleti'nin son dönemi ve Cumhuriyet'in ilk yıllarında kullanılan mirliva ile kaymakam rütbeleri arasında olan ve günümüz rütbelerinden albaya denk bir askerî rütbedir. Ancak miralay rütbesi de 26 Kasım 1934 tarihli 2590 sayılı Lâkap ve Unvanların Kaldırılması Hakkındaki Kanun'un üçüncü maddesi gereğince iptal edilmiştir. Paşa Paşa, Osmanlı Devleti zamanında yüksek sivil memurlara ve albaydan üstün rütbede bulunan askerlere verilen unvan. Bunun yanında Osmanlı himayesindeki Mısır baş yöneticilerine de paşa unvanı verilmiştir. Sözcüğün Eski Türkçedeki "erkek evlat" anlamına gelen "beşe" kelimesinden geldiği veya 'baş ağa' sözcüklerinin birleşmesiyle oluştuğu düşünülmektedir. Bunun yanında "baş" isim gövdesine "-A" isimden isim yapan yapım eki getirilerek "en üstte, başta olan" anlamında türetilen bir kelime olduğu da düşünülebilir. İskender Pala da sözcüğün "beşe" sözünden geldiğine Od adlı romanındaki şu sözlerle işaret etmiştir: ""Çelebi Faruk, Lokman Beşe'nin babasıydı demek. Üç yıldır bunu hiç bilmemiştim. Oysa "Paşa" demesinden anlamalıydım."" Günümüzde Lâkap ve Unvanların Kaldırılması Hakkındaki Kanun ile yasak olmasına rağmen (26 Kasım 1934) pek çok kesimde general rütbeli subaylar için yaygın olarak kullanılmaktadır. Ayrıca "paşa" Türkçe kökenli bir kelime olmasına rağmen yabancı tamlamaların içinde kullanılmıştır. Müşîr Müşîr (), Osmanlı Devleti'nin son dönemi ve Türkiye'nin ilk yıllarında kullanılan, günümüzdeki en yüksek askerî rütbe olan mareşale denk olan rütbe. 1826'da Yeniçeri Ocağı'nın kaldırılmasının ardından bir askerî rütbe hâline getirildi. Bilinen ilk müşîr Ahmed Fevzi Paşa olup Mabeyn Müşiri rütbesini 25 Haziran 1832 tarihinde almıştır. 1833'te ise Damat Gürcü Halil Rifat Paşa ilk Tophane Müşiri oldu. Tanzimat döneminden I. Meşrutiyet'e kadar Osmanlı ordusunda müşîr sayısı 19'u aşmamış, II. Abdülhamid döneminde 24'e kadar yükselmiş, daha sonra İttihatçıların yaptığı askerî düzenlemeler ve tasfiyeler neticesinde yediye kadar düşürülmüştür. I. Dünya Savaşı'na girildiğinde Osmanlı Ordusu'nda hiç müşîr bulunmuyordu. William Wyler William Wyler (d. 1 Temmuz 1902 – ö. 27 Temmuz 1981) İsviçre asıllı amerikalı sinema yönetmeni. 1920'de Hollywood'a gitti; 1926'da çevirdiği ilk filmi "Lazy Lightning" den beri sürekli olarak film çevirdi. Oldukça üretken olan Wyler, aynı zamanda amerikan sinemasının en büyük ustalarından ve dünyadaki ilk sinema «tenkitçi»lerinden biridir. Filmlerinde her sahneyi onlarca defa çekmesi ve tam bir yer, hikâye, ekip kontrolü istemesiyle bilinirdi. Bu mükemmeliyetçiliği onun hem halk hem de eleştirmenler tarafından çok başarılı kabul edilmesiyle ödüllendirildi. John Schlesinger John Richard Schlesinger (d. 16 Şubat 1926 – ö. 25 Temmuz 2003) İngiliz film yönetmeni. Arthur Melvin Okun Arthur Melvin Okun (1928 - 1980) Amerikalı ekonomist. 1968 ve 1969 yıllarında Council of Economic Advisors'da başkanlık görevini yürüttü. Council of Economic Advisors'dan önce Yale Üniversitesi'nde ve takip eden yıllarda, Brookings Institution'da öğretim üyeliği yaptı. İşsizlik ve ekonomik büyüme arasındaki ilişkiyi anlatan Okun Kuralı'nı ekonomi bilimine kazandırmıştır. Bu konuda çalışma yapan ilk ekonomisttir. MÃ¼rsel hadis Mürsel hadis (veya Münkati hadis), âhâd olup rivayet zincirinde atlama barındıran, yani râvilerinden bir veya birkaç tanesi atlanmış, belirtilmemiş hadislere verilen isimdir. PsiÅŸik yetenek Psişik yetenek Metapsişik'in ve Parapsikoloji’nin araştırma alanında bulunan, insanın paranormal (normal dışı, normal ötesi) denilen, bilinen fizikokimyasal yasalarla açıklanamayan psişik fenomenlerde söz konusu olan yeteneklerini ifade etmek üzere kullanılan bir terimdir. Paranormal yetenek terimiyle eşanlamlıdır. Parapsikologlar bu yetenekleri ESP (Duyular-dışı algılama) ve PK (Psikokinezi) paranormal yetenekleri adı altında, Metapsişikçiler ise zihinsel medyumluk ve fiziksel medyumluk yetenekleri adı altında iki grupta ele alırlar. Psişik yeteneklerden başlıcaları Metapsişikteki adlarıyla şunlardır: Durugörü, duruişiti, telekinezi, psikometri, telepatlık, düşünce okuma, prekognisyon (prekognititif duyarlık), postkognisyon (postkognitif duyarlık), kriptoskopi, duyarlığın dışarılaşması, ideoplasti, dermo-optik. Yolveren Bihter Özdemir Dinçel Bihter Özdemir Dinçel (12 Mart 1982, Diyarbakır), Türk oyuncu. Ege Üniversitesi Felsefe bölümü mezunudur. Asıl işi tiyatroculuk olan Bihter Özdemir, Avrupa Yakası adlı dizideki "Zeynep Hacer Aksoy" karakteri ile ün yapmıştır. BKM Mutfak'ta yetişmiştir. Ülkü Erakalın'ın yazıp yönettiği "Dudaktan Kalbe" isimli filmde oynamıştır. İzmir Devlet Tiyatrosunda 5 yıl boyunca görev yapmıştır. Kendi yazdığı "Hiç", "Bak bir bulut ağlıyor" ve tek kişilik "Ayna Ayna" oyunları ile "Evcilik" oyununda rol almıştır. "Ayna Ayna" İzmir ve İstanbul'da çok kez sahnelenmiştir. 2007 yılından bu yana Avrupa Yakası'nda Zeynep rolünü oynayan Bihter Özdemir, Haziran 2008 yılında oyuncu Savaş Dinçel'in sahne tasarımcısı olan oğlu Barış Dinçel ile evlenmiştir. Çeşitli dergilerde deneme ve makaleleri yayımlanan Özdemir'in iki de reklam filmi çalışması bulunmaktadır (İstikbal mobilya ve Fortis Bank). 2009 yılından bu yana Geniş Aile'de Nazan karakterini canlandırarak büyük ilgi görmüştür. 2011 yılında Yağmur Ali adında bir oğulları dünyaya gelmiştir. Birçok tiyatro oyununu sahnelemeye devam etmektedir (Manik Atak). Araban MÃºm múm ("mum" olarak okunur) yumuşak vokalleri, elektronik ritim ve tempo kaymaları ve değişik geleneksel çalgıları kullanışlarıyla ünlenmiş, İzlandalı deneysel bir müzik grubudur. Uluslararası anlamda, özellikle de Björk'ün yer aldığı Sugarcubes ve daha sonra gelen Sigur Rós gibi İzlandalı grupların dünya çapında başarı yakalamalarından sonra ilgi çekmişlerdir. 1997'de Gunnar Örn Tynes, Örvar Þóreyjarson Smárason ve ikiz kız kardeşler olan Gyða ve Kristín Anna Valtýsdóttir tarafından kuruldu. 2002'de Gyða, Reykjavík'te okumasına devam etmek için gruptan ayrıldı. 2006'nın başında da, kız kardeşi Kristín gruptan ayrıldı, ancak 23 Kasım'a kadar bu resmi bir şekilde açıklanmadı. Ancak múm, iki kurucu üyesini kaybetmesine rağmen dağılmamış ve 2007'de "Go Go Smear the Poison Ivy" isimli bir albüm yayınlamıştır. Önceki çalışmalara kıyasla, bu albümde grubun tarzında bariz bir değişiklik kendini belli etmektedir. Kurucu üye olan Kristín Valtýsdóttir'e göre, grubun adının bir anlamı yok. Eskiden yapılan ve şu anda aktif olmayan Fókus gazetesinde çıkan röportaja göre, isim bir resim olarak açıklanmıştı. Bu açıklamada, "múm resmi", birbirini hortumlarıyla selamlayan iki file benzetilmişti. Mum Mum, parafin, donyağı ya da bunlara benzer, yavaş yanan bir maddenin, genellikle pamuktan yapılan bir fitilin üzerine döküldükten sonra katılaştırılması yöntemiyle hazırlanan, genellikle silindir biçimindeki ışık kaynağıdır. Mısır ve Girit'te bulunmuş en az 5000 yıllık şamdanlardan anlaşılabileceği üzere, avus, Antik Çağ'ın ilk buluşları arasındadır. Orta Çağ'da ise Avrupa'da kullanılan mumlar, donyağından yapılmaktaydı. 1292 yılına ait bir vergi listesine göre ise, Paris'te 71 tane mum yapımcısı yaşamaktaydı. 1800'lü yıllarda Fransız kimyacı Michel-Eugène Chevreul, yağdaki gliserinden yağ asidini ayırarak daha kaliteli mumların yapımında kullanılan stearik asidi üretmiştir. Daha sonraları ise mum malzemesi yapmakta yeni işlemler öğrenilmiştir. Stearik asitten ayrı, iki önemli malzeme daha bulunmuştur: İspermeçet balinasının kafa boşluğundan elde edilen ispermeçet, ve petrolün bir yan ürünü olan parafin. Bu buluşlardan sonra, parafin ve stearik asitle hazırlanan karışım, mumun temel malzemesi hâline gelmiştir. Ancak günümüzde mum olarak anılan yani stearik ve ham parafinle karıştırılmış olan karışım kabaca mum olarak nitelendirilsede gerçekte bu ikisinin karışımı mum olarak yeterli bir kalite için eksiktir. Bu karışımın içine yüzde üç oranında serezin, yüzde 5 oranında sertleştirici wax katılırsa karışım tam bir kıvamı yakalayarak daha saydam ve sert olacaktır. Yanışta ise mum sertleşerek yanış süresi diğer karışımlara oranla yüzde otuz daha uzun yanacaktır. Önglü mumlarda ise bu karışım net bir önglenme ve mermerimsi görüntüyle olması gerektiği gibi öngte ve sertlikte olacaktır. Ayrıca bu karışım yaz sıcaklarındaki 40 derecelerde diğer karışımlarda olduğu gibi çok çabuk yumuşamadan sertliğini koruyacaktır. Bu karışımları birçok kişi bir arada kullanmaz. Gerek duymaz. Mumdan Yanarken, alevden çıkan ısı, fitilin dibindeki katı mumu sıvılaştırır. Bu eriyik, kılcal hareket sonucu fitilden yukarı doğru çıkar, sonra da ısı nedeniyle buharlaşır.Bu mumun fitilinin kesinlikle pamuk ipliği olmak zorundadır. Mum buharının yanmasıyla da alev oluşur. Bu böyle bir döngü hâlinde, avus bitene dek devam eder.Günümüzde mum artık bilindik kalıpların çok dışında ve çok değişik yerlerde kullanılmaktadır. Bunun için mumları ihtiyaç durumuna göre sınıflara ayrılmıştır: tüketilen mumlar, dekoratif mumlar. Hammaddenin içeriği hiçbir şekilde değişmezken katkılarından dolayı yanış süresi, yanış şekli ve malzemenin sertliği farklılıklar gösterir. Parafinin içine katılan stearik asit ve diğer yan malzemelerle bunun kalitesini arttırmak. Mum ne kadar yumuşak olursa o mumun yanış süreside o kadar kısa olacaktır. Mumun yanış süresi ve kalitesi tamamen malzemenin sertliği ve içindeki katkılarıyla doğru orantılıdır. Mumun yakılma alanları mutlaka rüzgarsız ve ceryansız alanlar olmalıdır. Mumun yanış sırasında Fitilindeki ateşin kesinlikle sağa ve sola sallanmadan dimdik olarak yanması gerekir. Ola ki aksi bir durum olursa avusun yakıldığı ortamda görünmeyen isler olacaktır. Mumdaki yağ oranı parafine dokunarak anlaşılabilir. Bunun içinde parafini elle ezerek ve dokunarak sürtünme yoluyla ele gelen yağ ile ölçebilirsiniz. Eğer bu dokunuşla mumun yağı elinize gelir ise bu mumun yağının fazla olmasının bir işaretidir. Bu durum ise avusun yanışı ve mekân sıcaklıklarında çok tercih edilmeyen bir malzeme olarak nitelendirilir. Avusun yapılışıyla ilgili olarak detayları çok iyi okuyup doğru uygulamak gerekir.Bu nedenlede ev ortamında mum yapmak tehlikelidir. Çok risklidir.Karışımların yapıldıktan sonra Mum ateş üzerinde uzun süre bırakılırsa bir süre sonra kaynar ve buharı alev alabilir. Bu nedenle parafinin ısıtılarak ateş üzerinde bırakmak çok tehlikelidir. Elektriğin icadından önce, mumlar, gaz lambalarıyla birlikte aydınlanmanın en önemli araçlarından olmuşlardır. 21. yüzyılda ise mumlar daha çok süs eşyası konumundadırlar. Doğum günü pastalarının üzerinde, şık görünmesi istenen yemek masalarında, yumuşak, ılık bir ambians yaratılmak istenen her yerde mumlara rastlanmaktadır. Mumlar geçmişten bugüne, pek çok dinde ve dinsel ayinlerde kullanılmaktadır. Camilerde Osmanlı zamanında akşam ve yatsı namazlarında aydınlatma görevi gören, mihrab'ın sağında ve solunda genellikle bakır mumluk üzerinde birer büyük mum bulunurdu. Musevilikte genellikle, cuma akşamları, Şabat başlangıçlarında yapılan Havdalah ritüeli esnasında mum yakılır. Budistler meditasyon sırasında rahatlamak ve gevşemek için mum kullanırlar. Hinduizm'de mum, ruhsal aydınlanmanın ve başarının sembolü olarak pek çok ritüelde kullanılmaktadır. Hümanizmde mum, mantığın ve akılcılığın sembolüdür. Vikalıkta mum, dört temel element ateş, toprak, su, havanın geçtiği büyü törenlerinde ve diğer genel maji ayinlerinde kullanılır. İlk olarak Çin’de yapılan ve sonra tüm dünyaya yayılan mum güngelleri, zamanın belirlenmesinde kullanılır. Aynı zamanda çok zor yanan mum takvimleri, günün belli olmasında da kullanılırlar. Bu takvimler, bir yıl boyunca yanabilen mumlardır. Citronella yağı içeren bir mum türü etrafa böcekleri rahatsız edici bir koku yayarak haşerelerin uzaklaşmasını sağlar. Mum, ayrıca resim yapımında ve terzilikte de kullanılır. (bkz. Mum boyası) RQ-4 Global Hawk Northrop Grumman RQ-4 Global Hawk Amerikan yapımı yüksek irtifa (HALE) insansız hava aracıdır. Silahsız olup keşif / gözetleme maksatlı algılayıcılar ile donatılmıştır. Global Hawk (Küresel Şahin) ismi kabiliyetini ortaya koymak maksadı ile verilmiştir. Bir kıtadan kalkıp, uydular vasıtası ile diğer bir kıtadan yönetilerek bir başka kıta üzerinde keşif yaptıktan sonra elde ettiği hava görüntülerini yine bir başka kıtaya aktarabilir. Bu casus uçağı, yüksek irtifada sürekli keşif ve denetleme yapabilir. Kalkış alanından 3000 deniz mili uzaktaki menzillerde görev yapabilir, ayrıca hedef sahasının üzerinde 24 saat boyunca ve 60.000 feet"ten daha yükseklerde kalabilir. Performans Benzer rolde, dönemde ve yetenekte olan uçaklar HALE HALE, "High Altitude Long Endurance" kelimelerinin kısaltması olup yüksek irtifada uzun süre uçma kabiliyetine sahip insansız hava araçlarını tanımlamak için kullanılır. HALE tipi insansız hava araçları çeşitli şekillerde olabilir. Balon şeklinde hava akışına bırakılabileceği gibi, Global Hawk gibi itki sağlayan motorları da olabilr. Nathalie Cardone Nathalie Cardone (d.29 Mart 1967, Pau), Fransız sinema oyuncusu ve şarkıcıdır. Fransa'nın Pireneler bölgesinde, Pau kentinde dünyaya gelir ve çocukluğu boyunca fakirlik çektiği söylenir. 20 yaşına geldiğinde ani bir kararla Paris’e gider. Gerard Depardieu ve Catherine Deneuve ile film çevirmek için 400 aday arasından birinci olarak seçilince kaderi tamamen değişir. Ardından 'Küçük Hırsız', 'Tepelerin Kızı' adlı filmlerle adından söz ettirir. Yaklaşık 12 sinema projesinde yer almıştır. Ancak yaşadığı hayat onu mutlu etmez ve her şeyi bırakıp farklı ülkeler dolaşmaya başlar. Bir dönemin aktif devrimcilerinden de olan Cardone, "Hasta Siempre" adlı şarkıyı yeniden düzenleyerek büyük bir çıkış yapar. Ebru Elver Ebru Elver (d. 28 Ocak 1980), Türk şarkıcı. Müzisyen bir ailenin kızı olarak İstanbul Beyoğlu'nda doğdu. Kendisine örnek aldığı iki erkek kardeşi gibi küçük yaşlarda müziğe başladı. Taksim'deki bazı mekanlarda sahne alarak müzik hayatına başladı. Bu sayede ünlü caz müzisyeni Genco Arı ve bas gitarist Elcil Gürel'le tanıştı ve bir solo albüm projesi için bir araya geldi. 2006 yılı içinde albümle ilgili çalışmaları bitti ve projeyi Ercan Saatçi'ye sundu. Bir televizyon programında Rahibe değilim demek istediğini iddia ederken ağzından şu kelimeler döküldü: "Oldu erkek arkadaşım olmaz mı? Bakire değilim." Müzik piyasasına Ercan Saatçi'nin de albümde bir bestesiyle Paranoyak albümü ile girdi. Albüm, yeni şirketi Rec by Saatchi'nin ilk projesi olarak piyasaya sunuldu. Kaliforniya Eyalet Ãœniversitesi California State University, yani Kaliforniya Eyalet Üniversitesi, ABD'nin Kaliforniya eyaletindeki üç büyük devlet üniversite sisteminden biridir. (Diğerleri "Kaliforniya Üniversitesi" ve "California Community College" sistemleridir.) Eyaletin birçok farklı şehirlerine dağılmış olan Kaliforniya Eyalet Üniversitesi'nin Bakersfield, Channel Islands, Chico, Dominguez Hills, East Bay, Fresno, Fullerton, Humboldt, Long Beach, Los Angeles, Monterey Bay, Northridge, Pomona, Sacramento, San Bernardino, San Diego, San Francisco, San Jose, San Luis Obispo, San Marcos, Sonoma ve Stanislaus'ta kampüsleri bulunmaktadır. Üniversite lisans ve yüksek lisans düzeyinde eğitim vermektedir. Sosyal roman Sosyal roman, kişi ve çevre unsurlarını ön plana çıkaran roman türü. Bu romanlar bir çağı yansıtabilir, bir bölgeyi töreleriyle birlikte ele alabilir. Belli başlı çeşitleri şunlardır: Töre romanı, tarihi roman. Materyalizasyon Materyalizasyon, sözcük anlamıyla maddeleşme anlamına gelmekte olup, spiritüalizm’de "bedenli veya bedensiz bir varlığın bedenli bir varlığa ait beden maddelerinin bir kısmını demateryalize etmesinden sonra, istediği bir biçime sokarak başka bir yerde ortaya çıkarması" olarak tanımlanır. Demateryalizasyon fenomeninin karşıtı olarak kabul edilir. Bilinen fizik yasalarıyla açıklanamayan demateryalizasyon ve materyalizasyon fenomenlerini neo-spiritüalist görüş, kısaca, maddi partiküller arasındaki çekim-itim dengesine yapılan ruhsal müdahaleyle, maddenin genleştirilmesi ve eski haline döndürülmesi olarak açıklar. İnsan gözü, bir maddeyi ancak belirli bir hacimde belirli bir miktarda atom ve partiküle sahipse görür. Maddileşerek beş duyu ile algılanabilir hale gelen (ortaya çıkan, beliren) şeyin herhangi bir eşya olması durumunda fenomen apor ( apport) adını alır. Apor fenomenlerine fiziksel medyumların yanı sıra mistiklerin, yogilerin ve şamanların çevresinde de rastlandığı ileri sürülür. Demateryalizasyon Demateryalizasyon, sözcük anlamıyla maddelikten çıkma, madde niteliklerinin yitirilmesi anlamına gelmekte olup, Spiritüalizm’de “ruhun etkisiyle fiziksel bir oluşumun beş duyu ile algılanamaz duruma dönüşmesi” olarak tanımlanır. Terim spiritüalistlerce genellikle şu iki fenomeni belirtmek üzere kullanılır: Ortadan kaybolan şeyin herhangi bir eşya olması durumunda fenomen aspor ( asport) adını alır. Kaybolan eşyaların kimi zaman başka yerlerde ortaya çıktıkları ileri sürülür. Bilokasyon Bilokasyon Latince’de “iki kez” anlamına gelen “bis” ve “yer, mekan” anlamına gelen “localis” sözcüklerinden türetilmiş olup, Parapsikologlarca “insanın aynı anda iki ayrı yerde görülmesi” olarak tanımlanan paranormal fenomene verilen addır. Parapsikologların ayrım gözetmeden ele aldıkları bilokasyon fenomenlerini Spiritüalistler ayrım yaparak üç grupta ele alırlar: Just Fontaine Just Fontaine (d. 18 Ağustos 1933), 1958 FIFA Dünya Kupası'nın Fransız gol kralıdır. Futbola USM Casablanca takımında başlamış, kariyeri boyunca 1953-1956 arasında OGC Nice ve 1956-1962 arasında da Stade de Reims kulüplerinin formalarını giymiştir. 1958-1959 Şampiyon Kulüpler Kupası finalinde Real Madrid'e karşı forma giydi. Bunların dışında toplam 6 sezonda 121 gol attığı Stade de Reims formasıyla 2 lig ve 1 kupa şampiyonluğu yaşadı. 1956-1960 yılları arasında formasını giydiği Fransa millî futbol takımında oynadığı 21 maçta 30 gol attı. 1958 FIFA Dünya Kupası'nda 6 maçta attığı 13 golle turnuvanın gol kralı oldu. Aynı finallerde iki ayrı maçta (Paraguay ve Batı Almanya) hat-trick yapan futbolcular arasına da bu finallerde girmiştir. 1961'de geçirdiği ağır bir sakatlık yüzünden futbol kariyerini noktalamak zorunda kaldı. Stade de Reims ile çıktığı bir lig maçında bacağı kırıldı. Ertesi yıl bir millî maçta sakatlık tekrarlayınca 29 yaşında futbola veda etti. Paris Saint-Germain FC'deki kısa süre antrenörlük yaptı, daha sonra ticaretle uğraştı. 2004'te Pele tarafından yaşayan en büyük 125 futbolcudan (FIFA 100) biri seçildi. 2003 yılında da Fransa Futbol Federasyonu tarafından son 50 yılın en iyi Fransız futbolcusu seçildi. FIFA Dünya Kupası tarihinde bir turnuvada en çok gol atan futbolcudur (1958). Futbol kariyerinde 3 kez ayağını kırmıştır. Mezotelyoma Mezotelyoma, temel olarak halk arasında ak toprak, çorak toprak, gök toprak, çelpek, höllük veya ceren toprağı gibi isimlerle bilinen asbestin yol açtığı akciğer zarı ve karın zarı kanserine verilen addır. Batı ülkelerinde yılda her bir milyon kişinin 1-2'sinde saptanan mezotelyoma, Türkiye'de yılda en az 500 kişide görülmektedir. Bu sıklığın sebebi de asbestin Anadolu'nun birçok yöresinde bulunması ve halkımız tarafından bilinçsizce kullanılmasına bağlanılabilir. Asbest köylerde evleri badana yapmak için veya küçük çocuklarda pudra yerine kullanırlar. Amasya bölgesinde ve Kayılar yörüklerinde ise bebekler, "höllük toprağı" olarak bilinen ısıtılmış asbestle sarılmaktadır. Bu da bu bebeklerin mezotelyoma ve solunum rahatsızlıklarına yakalanmalarına yol açmaktadır. Mezotelyomaya ait en sık rastlanan yakınmalar, ağrı ve ilerleyici nefes darlığıdır. Akciğer röntgeni ve tomografide tipik bulgular saptanabilse de kesin tanı için başvurulan standart yöntem akciğer zarı biyopsisidir. Mezotelyoma, erken dönemde tanınıp uygun cerrahi girişim uygulanamadığında, ilaç ya da ışın tedavisine iyi cevap vermeyen ve hastayı kısa zamanda ölüme götüren bir hastalıktır. Mezotelyomaya ait belirtiler asbeste maruz kalınıştan 20 ila 50 yıl sonraya kadar çıkmayabilir. Genelde akciğer boşluğunda sıvı birikmesi sonucu nefes darlığı, öksürük ve göğüste ağrı görülür. Karın zarı mezotelyomasına ait belirtiler ise kilo kaybı, sıvı birikmesi sonucu karında şişlik ve ağrıdır. Ayrıca boşaltım güçlükleri, kan pıhtılaşma anormallikleri, anemi ve ateş görülür. Eğer kanser akciğer zarını geçip vücudun diğer yerlerine yayılmış ise ağrı, yutkunma güçlüğü, boyun ve yüzde şişkinlik görülür. AkciÄŸeri etkileyen mezotelyoma belirtileri: Türkiye'nin en kapsamlı Mezotelyoma Websitesi Asbestoz Asbestoz, asbest minerali liflerinin tahriki ile akciğerde oluşan bir çeşit pnömokonyozdur. Sinsi ve ağır ilerleyen bir hastalık olan asbestozun kendini göstermesi 10-20 yılı bulmaktadır. İlk olarak tersane işlerinde çalışanlarda tespit edilmiştir. Asbestozun başlıca belirtisi yavaş ve sinsice gelişen nefes verme güçlüğüdür. İlerlemiş vakalarda bu solunum durmasına kadar varabilir. Öksürük şayet hastanın başka bir solunum yolu şikayeti yoksa belirtiler arasında değildir. Madencilik, üretim, asbestli işler veya asbest çıkarımı ile uğraşan insanlar asbestoza yakalanma riskine sahiptirler. Bu insanlarda ayrıca akciğer kanseri ve mezotelyoma riski de yüksektir. Genel olarak asbestoz ve akciğer kanserinin oluşması için uzun süreli olarak asbeste maruz kalınması gerekmektedir. Ancak 1-3 ay kadar süre ile asbeste maruz kalan insanlarda ve havalandırma sistemi gibi dolaylı yollardan asbest ile teması olan kişilerde de görüldüğü kaydedilmiştir. Asbestozun ilk belirtilerinin ortaya çıkması asbest ile temastan sonra 5-10 yılı bulmaktadır. Hastalığın ilerlemiş safhalarında etkili hiçbir tedavi bulunmamaktadır. Genelde nefes darlığını hafifletmek için evde oksijen tedavisi uygulanır. Destekleyici tedaviler solunum yollarındaki iltihaplı akıntının çıkarılması için titretme, vurma gibi fizyoterapi yöntemlerini içerir. İltihabı azaltmak için buğulu ilaçlar da önerilebilir. Tersane ve gemi yıkım işçilerinde görülmektedir. Şu an için bu hastalığa ait bilgi bulunmamaktadır. Ekümenik konsil Ekümenik konsil ya da genel konsil, Hristiyan inanç esaslarını tespit ve tahkim etmek, âyinlerin icrâsı konusunda kararlar almak ve Hristiyanlık ahlak ve disiplininin esaslarını teyit ve tahkim etmek üzere bütün dünyadan (ekümene) kilise liderleri ve ilahiyat otoritelerinin toplandığı ve katılımcıların kabullerinin bütün dünyadaki Hristiyan kiliselerinin kabulü anlamına geldiği toplantılardır. "Ekümenik" sözcüğü, “ikamet edilen dünyâ” anlamında Yunanca kökenli bir sözcüktür (οἰκουμένη). Hristiyanlığın ilk asırlarında bu sözcük, Roma İmparatorluğu’na kinaye olarak kullanılırdı. İlk yedi ekümenik konsil, Kadıköy Hristiyanlığının hem doğu hem de batı kiliseleri tarafından tanınmaktadır. Bu konsiller Roma imparatorları tarafından düzenlenmiş ve imparatorlar tarafından Roma’nın resmi Hristiyanlığının kilisesine empoze edilmiştir. Üçüncü Ekümenik Konsil (431) ile birlikte, ciddi boyuttaki ayrılıklar, bazı kiliselerin konsillere katılmamasına yol açtı ve böylece daha önceleri tek bir kilise olarak görülen Hristiyan kilisesinin bölünmüş hâle geldiğini ortaya çıkardı. Bundan sonraki konsillere bazı mezhepler katılmadı ya da katıldıklarında konsilleri onaylamadılar. Doğu Kilisesi olarak bilinen Nestoryan Kilisesi’nin piskoposları sadece ilk iki ekümenik konsile (325, 381) katıldılar. Oryantal Ortodoksluk olarak bilinecek olan kiliselerin piskoposları, sadece ilk dört ekümenik konsile (325, 381, 431, 451) katıldılar. Ancak dördüncü konsil olan Kadıköy Konsili’nin kararlarını reddettiler ve sonraki ekümenik konsillere de katılmadılar. Günümüzde Hristiyan mezheplerinin arasında, konsillerin ekümenikliğini ve geçerli otorite olup olmadığını kabul noktasında çok çeşitlilik vardır. Kristoloji ve diğer konulardaki ayrılıklar, bazı mezheplerin, diğerlerinin kabul ettiği kimi konsilleri reddetmesi sonucunu doğurmuştur. Diğer kiliseler tarafından Nestoryan olmakla nitelendirilen Doğu Kilisesi, sadece ilk iki konsili kabûl etmektedir. Oryantal Ortodoks Kiliseler, ilk üç konsili; Ortodoks Kilisesi ve Roma Katolik Kilisesi ilk yedi konsili ekümenik kabul eder. Ortodokslar, daha sonraki konsilleri ve sinodları ekümenik kabul etmezler, ancak Katolik Kilisesi ekümenik olarak vasıflandırdığı konsiller düzenlemeye devam etmektedir. Katolikler, toplam yirmi bir konsili ekümenik kabul ederler. Anglikanlar ilk dört konsili ekümenik saymaktadırlar. Katolik Kilisesi tarafından kabul edilen konsillerin isimleri ve tarihleri şöyledir: Pula Pula (Hırvatça Pula, İtalyanca Pola; İstriotça Pola, Almanca Polei, Slovence Pulj). Istria bölgesinin en büyük şehridir. Antik Roma çağlarından beridir Pula Istria'nin idari merkezi olmuştur. Şehir ılimli iklimi, dalgasiz düz denizi ve zarar görmemiş doğası ile bilinmektedir. Şehrin geleneksel önemli iktisadi faaliyet alanları şarapçılık, balıkçılık, gemi yapımı ve turizmdir. Pula şehri bir geniş körfezin iç kısmında yedi tane tepenin üstünde ve etrafında konumlanmıştır. Denizden ve Fazana boğazından giren iki gemi girişi olan, 38m derinliği bulunan, kötü iklim şartlarına karşı çok iyi korumalı bir doğal limanı bulunur. Günümüzdeki Pula'nın coğrafik yüzölçümü karada 4159 hektar ve su üstünde yüzölçümü 1015 hektar dır. Şehrin kuzeyinde Sv. Jerolim ve Kozada adaları; Štinjan ve Veli Vrh şehir semtleri ve Sijanic ormanı bulunur; şehrin doğusunda Monteserpo, Valmade, Busoler ve Valdebek semtleri vardır; güneyinde eski havagazı fabrikası, Veruda ticari limanı ve batısında Verudela, Lungomare ve Musil semtleri bulunur. Şehir kuzeyde bulunan kara bölgesi ve Alp Dağları silsilesi dolayısıyla kuzeyden gelen kötü hava şartlarına karşı korunaklıdır. Pula'nın iklimi çok güzel ılımlıdır. En yüksek aylık işi ortalama 24 °C ıle Ağustos ayaında ve en düşük Aylık işi ortalama 6 °C ıle Ocak ayındadır. Yazları gündüzleri sıcak olup geceleri ısı düşer ama zaman zaman beklenenden çok değişik yüksek dereceli sıcaklık dalgaları ortaya çıkara. Yıl içinde yaklaşık olarak 140 gün ortalama ısı 10 °C'i aşar. Şehir deniz kıyısında olduğu için hava genellikle nemlidir. Pula'ya özel iki çeşit rüzgâr vardır: Kuzeyden esen bora kışın soğuk ve bulutsuz hava kütlesi getirir. Güneyden esen "jug" adlı rüzgâr ise yazın yağmur getirir. Pula şehri Istria bölgesinin en kalabalık şehridir. (2011 nüfus sayımı itibarıyla) sehir nüfusu 57,191 kişi ve metropol nüfusu 57,765 kişidir fakat genis varoslari ile sehre bagli nüfusun 90,000 okdugu tahmin edilmektedir. Sehir nüfus yoğunluğu 1,100 kişi/km²'dir. Nüfusun %71,65'ini Hırvatlar, %5,83'ünü Sırplar, %4,82'sini İtalyanlar, %1,67'sini Boşnaklar ve %1,25'ini de Slovenler oluşturur. 19. yüzyıl ve 20. yüzyılda Pula'nın nüfusunun gelişmesi şu gösterimde izlenebilir: Pula'nın şu şehirlerle "Kardeş Şehir" bağlantısı vardır: Pula'nın şu şehirlerle diğer tip dostluk anlaşması bulunur: Pula'nın şu şehirlerle dostluk bağlantıları vardır: İstriotça İstriotça Hırvatistan'ın Istria bölgesinde yaklaşık 2,000 kişi tarafından konuşulan bir Latin dilidir. Özellikle Rovinj ve Vodnjan kasabalarında konuşulur. Istria İstriya veya İstra (Hırvatça: Istarska županija; İtalyanca: Regione istriana) Hırvatistan'ın İstriya Yarımadası'nın büyük bölümünü kaplayan, Slovenya ve Hırvatistan arasında kalan bir bölge. Bölge çiftdilli bir yapıya sahip olup Hırvatça ve İtalyanca resmî statüdedir. Bölgenin idari merkezi Pazin/Pisino şehridir ve toplam yüzölçümü 2,820 km²'dir. Bölgede yaşayan vatandaşlar özerklik talebinde bulunmaktalar. Özellikle bölgede özerklik, ülke genelinde ise merkezi yönetim yetkilerinin yerel yönetimlere devredilmesini Istria Demokratik Meclis Partisi istiyor. Pazin Pazin (İtalyanca : Pisino, Almanca : Mitterburg) Hırvatistan'ın Istria Bölgesinin merkezi olan kentin nüfusu 4,986 kişidir. Karlovac Karlovac (Almanca: Karlstadt ya da Carlstadt, Macarca: Károlyváros) Orta Hırvatistan'da şehir. Nüfusu 2011 verilerine göre yaklaşık 55,981 kişi olan şehrin %85'ini Hırvatlar oluşturur. Karlovac ayrıca Karlovac Bölgesi'nin de merkezidir. Şehir Zagreb'e 56 km uzaklıktadır ve bu başkentin güneybatısında bulunur.Nikola Tesla da bir süre burada okumuştur. Hırvatistan'ın çağdaş ve gelişmiş şehirlerinden birisidir. Karlovac'in şu şehirlerle "Kardeş Şehir" bağlantısı vardır: Karlovac BÃ¶lgesi Karlovac Bölgesi (Hırvatça : Karlovačka županija): Orta Hırvatistan'da bölge. İdari merkezi Karlovac şehridir. Bölgenin yüzölçümü 3.622 km² olup nüfusu 141,787 kişi olup bu nüfusun %84,27'sini Hırvatlar, %11,04'ünü ise Sırplar oluşturur. VaraÅ¾din Varaždin (Almanca : Warasdin, Macarca: Varasd, Latince: Varasdinum). Kuzeybatı Hırvatistan'da şehir. Zagreb 'in 81 km kuzeyinde yer alır. Varaždin Bölgesi'nin idari merkezidir. Şehrin nüfusu (2011 Nüfus sayımı verileri itibarıyla) 47 055 kişidir. Varazdın ilkel insanların yaşamış oldukları bir bölgededir. Şehrin civarında bulunan Vindija mağarasında yapılan kazılarda yaklaşık 30.000 yıl önce yaşamış ilkel Neandertal insan türü fosili bulunmuştur. Şehrin antik Romalılar döneminde Balkanlarda bir şehirsel yerleşke olduğu günümüzdeki şehrin iki sokağın isminden (Via ve Via Militum Petovio) anlaşılmaktadır. Varazdın şehrini, şehrin eski ismini Garestin olarak ihtiva eden ilk yazılı belge, 20 Ağustor 1181'de Macar Kralı III. Bela'nın adı ile şehrin yakında bulunan sıcak su kaplıcaları olan "Varaždinske Topliçe"'ye dair hukuki bir belgedir. III. Bella'nın oğlu Mirka veliaht olduğu zaman Hırvatistan'ın idaresi küçük oğlu Andrew'ya verilmişti ve bu dönemde Varazdın idare merkezi olarak önem kazanmıştır. Sonradan Macar Kralı olan II. Andrew 1209'da Varazdın şehrini bir kraliyet şehri olarak ilan etmiştir. Orta çağlarda Varazdın'ın böylece kuzey Hırvatistan bölgesine iktisadi ve askeri merkezi olduğu iyice ortaya çıkmıştır. 13. yüzyıl başında "Hospitalier Şövalyeleri" (Hırvatlarca "İvanovici") bu şehre gelip yerleşmişler ve ve bir kilise ve bir manastır kurmuşlardır. Kırım tatarı ve Osmanlı akıncı hücumları dolayısıyla Varazdın bir kale etrafında kurulmuş şehir olarak gelişmiştir. Varazdın kalesi ve şehri I. Süleyman'ın 1532'de yaptığı I. Viyana Seferi'nden dönülürken Osmanlılar tarafından kuşatılmıştır. Osmanlı ordusu Drava nehrini Maribor yakınlarında geçip nehrin sağ kıyısından ilerlerleyip şehrin etrafındaki kasaba ve köyleri eline geçirmişti ama Varazdın iç kalesi dayandı. Şehir ve civarı 16. ve 17. yüzyıllarda Avusturya ile Osmanlı İmparatorlukları sınırları etrafında kaleler ile palankalar ve daima savunmaya ve hücuma hazır ordularca idare edildi ve Varazdın kalesi Avusturya'nın sınır kalelerinin başında geldi. 1603'te bir Kırım Hanlığı süvarilerinin Varazdın önlerine kadar gelen akını karşısında alınan Avusturya tedbirleri bu sınır bölgesindeki savunma tedbirlerine örnek oldu. 14. yüzyılda Varazdın kalesi idaresi "Kelce Kontları" eline geçti ve sonra bu kalenin sahipliği diğer Hırvat-Avusturya asilleri eline geçti. Bunlar arasında Beatrice Frankopan, şehir konağını yaptıran Brandendurg Kontu Georg ve kale savunmasını yenileten Baron Ivan Ungnad önemli katkılarda bulundular. 16. yüzyıl sonunda Varazdın kalesi sahipliliği Kont Thomas Erdony'ye geçti ve bu ailenin mensupları 1925'e kadar kalenin sahipleri oldular ve babadan oğlu irsi olarak geçen Varazdın valiliği (Hırvatça: zupan) görevini de yaptılar. Varazdın 1756'da Avusturya'ya bağlı Hırvatistan Krallığı merkezi oldu ve "Ban" adını taşıyan Hirvatistan idarecesinin hükûmet merkezi ve sonra Avusturya Kraliçesi Maria Teresa tarafından kurulan "Hırvatistan Parlamentosu (Sabor)" ve "Hırvatistan Kraliyet Konseyi" merkezi de oldu. Avusturya'lıların ellerine geçirdikleri Macaristan'ı sindirmek ve Macarları Katolik kilisesine döndürmek için kullanılan Cizvit papazları misyonları Varazdin'i merkez alıp bu şehirde okullar, kiliseler, kadın ve erkek manastırları kurdular. Varazdın birçok Hırvat soylusunun yerleşip yaşadığı bir şehir oldu ve bunlar tarafından yapılan yapılarla şehir imar edildi. 1756'da şehir resmen Avusturya İmparatorluğu'nun Hırvatistan idare merkezi oldu. Fakat 1776'da çıkan bir yangın sonucu şehir harap olup Hırvatistan idare merkezi ve kurumları Zagrep'e nakledildi. Bundan sonra Varazdin Avusturya'nın Hırvatistan-Slavonya eyaletinin merkezi oldu. 1867'de yapılan idari reformler sonucu kurulan Avusturya-Macaristan İmparatorluğu'nda Budapeşte'den idare edilen Macaristan'ın idaresine verildi. 19. yüzyılda Varazdın yeniden imar edildi ve Kuzeybatı Hırvatistan'ın sanayi merkezi olarak gelişti. 1918'de büyük Avusturya tekstil üreticisi Tivar Varazdın'de merkezleşti. I. Dünya Savaşı sonucu Varazdin ve Hırvatistan Yugoslavya'ya bağlandı ve şehir yine sanayi merkezi rolünde devam etti ama Hırvatistan idare merkezi Zagrep'te kaldı. 1991'de Yugoslavya devletinin dağılması sırasında Hırvatistan'ın eline geçen Varazdın çok zarar görmedi. Şehirde bulunan büyük Yugoslav Halk Ordusu üssü ancak birkaç gün direnme gösterdikten sonra fazla zayiat vermeden Hırvatistan'a teslim oldu. Bu kuruluşun sağladığı $600 milyon değerindeki silah ve levazımat yeni kurulan Hırvatistan ordusuna büyük destek sağladı. Varazdın Hırvatistan'ın denizden üzek en önemli ve en zengin şehirsel turistik merkezdir. Şehrin İç Kalesi Orta Çağ şehir savunmasını gösteren çok önemli bir örnektir. Bu kalenin yapımı önce 4. yüzyılda olmuş ve sonraki yüzyılda bu yapıya tipik Gotik mimarı usulüne uygun olarak yuvarlak kuleler eklenmiştir. Günümüzde bu kale binası "Şehir Müzesi" görevi yapmaktadır. 1750'de "rokoko" mimarı stiline göre yapılmış olan "Sermage Sarayı" "Eski ve Modern Güzel Sanatlar Eserleri" müzesidir. Şehir merkezinde olan kuleli "Şehir Konağı" 1859'da Brandenburg Kontu Georg tarafından "geç Barok" mimarı stilinde yaptırılmıştır. Günümüze kadar bu bina Şehir Konağı olarak kullanılmıştır. Bu bina önünde her Cumartesi günü nöbetçi muhafız değiştirme töreni yapılmaktadır. Eski bir Cizvit kilisesi olan "Varazdin Katedrali" 1647'de yapılmıştır. Girişigüzel bir Barok mimarı stili örneğidir. Katedralin içinde dinsel resim tabloları ve 18. yüzyıl yapımı bir vaftiz sunağı bulunmaktadır. Şehirde birçok Barok mimarı stilde ve rokoko mimarı stilde saray, konak ve ev bulunmaktadır. Bunlar arasında en seçkini olarak 1873'te yapılmış olan "Hırvatistan Millî Tiyatrosu" binası bulunur. Varazdin'de 1971'den itibaren her yıl ("Barok Geceleri" adlı) bir barok-müziği festivali yapılmakta ve bu festivale hem Hırvatistan hem de uluslararası tanınmış müzikçiler katılmakta ve millî ve ululararası seyirci çekilmektedir. Şehirde 1999'dan itibaren her yıl Eylül ayında yapılan ve 10 gün süren çeşitli etinlikleri ihtiva eden " Špancırfest" adı verilen sokak festivali de çok ilgi çekmektedir. Şehrin "Purgari" adı verilen, eski üniformalar giyinmiş eski şehir muhafızları birliği bulunmaktadır. Bu birlik şehir konağı önünde her hafta cumartesi günü yapılan nöbetçi muhafız değiştirme törenine katılmakta ve diğer şehirsel törenlerde görülebilmektedir. Sıcak yaz günleri polislerin şehir merkezinde sıcak günlere uygun üniformalarla bisiklet üzerinde devriye yapmaları da turistlerin ilgisini çekmektedir. Dulköy, Araklı Dulköy, Trabzon ilinin Araklı ilçesine bağlı bir mahalledir. Trabzon il merkezine 39 km, Araklı ilçesine 8 km uzaklıktadır. Varaždin Bölgesi, Hırvatistan Varaždin Bölgesi (Hırvatça : Varaždinska županija). Kuzey Hırvatistan'da bölge. Bölge adını idari merkezi de olan Varaždin şehrinden alır. Varaždin Bölgesi'ndeki şehirler: Varaždin, Ivanec, Ludbreg, Lepoglava, Novi Marof ve Varaždinske Toplice'dir. Bunların dışında 22 tane küçük kasaba bulunmaktadır. Bölgenin yüzölçümü 1,261 km² nüfusu ise 183,730 kişidir. Taşönü, Araklı Taşönü, Trabzon ilinin Araklı ilçesine bağlı bir mahalledir. Taşönü mahallesi gerek Bizans gerekse Osmanlı döneminde, daha çok dekoratif işlerde "(cami, bina, mezar taşı)" kullanılan ve Malta taşına benzeyen beyaz bir taşın çıkarıldığı bir mevkidir. Mahallenin, adını buradan çıkan taştan aldığı düşünülmektedir. Taşönü mahallesinde sarkık ve dikik sütun gibi çeşitli traverten şekillerine rastlanmaktadır. Ancak mağara girişleri dar olduğundan turizme kazandırılamamıştır. Taşönü mahallesinde, yapım tarihi 1843 olan tarihi eser bir cami bulunmaktadır. Bu cami, yine taş yapımı olan ilköğretim okulu ve birçok ev 22 Ekim 2006 tarihindeki heyelan sonucu yıkılmıştır. Ve bu olaydan sonra Taşönü mahallesi heyelanlı bölge ilan edilmiştir. Taşönü mahallesinde 3 tane kiliseden söz edilmektedir. Yıkılmış olan bu kiliselerin yerleri bilinmektedir. Kılıç mahallesinde Rumlardan kalma mezarlara hâlen rastlanabilmektedir. mahallede krallık kalkmıştır Trabzon il merkezine 38 km., Araklı ilçesine 4 km. uzaklıktadır. Köy, öncelerde Rumların yerleştiği bir yerdi. Tahminen 1750–1800'lü yıllarda, Rumların dışında Konakönü’nde olan olaylardan dolayı şu an mahallede yaşamakta olan insanların ataları bu köye yerleşmiştir. Köy düz bir alanda olduğundan yerleşim dağınıktır. Å ibenik Šibenik (Almanca : Sibenning, İtalyanca : Sebenico) Hırvatistan Orta Dalmaçya'da tarihi bir şehir. Krka ırmağının Adriyatik Denizi'ne dökülen bölümüne kurulmuştur. Šibenik şehri Šibenik-Knin bölgesinin idari ve ekonomik merkezidir. Şehrin nüfusu (2011 Nüfus sayımı verileri itibarıyla) 46 372 kişidir. Nüfusun %94,02'sini Hırvatlar oluşturur. 2000 yilindan itibaren 1984'ten itibaren Šibenik'teki tarihsel St Jacob Katedrali UNESCO Dünya Mirasları Hırvatistan listesinde bulunmaktadır. Šibenik şehri 12. yüzyıl civarlarında Macar Krallığı ve 1412-1797 yılları arasında Venedik dukaligi altında yaşamıştır. Bu dönemden kalma çok sayıda eser yer alıyor. Kısa bir dönem Fransız ve 1917 kadar da Avusturya İmparatorluğu yönetmiştir. Å ibenik-Knin Šibenik-Knin Bölgesi (Hırvatça: "Šibensko-kninska županija"). Hırvatistan Orta Dalmaçya'da idari bölge. Merkezi Šibenik şehridir. Diğer önemli şehirleri Knin, Draniş (Drniš) ve Skradin'dir. Bölgenin yüzölçümü 1860 km² nüfusu 110,000 kişidir. Zagreb BÃ¶lgesi Zagreb Bölgesi (Hırvatça: Zagrebačka županija). Orta Hırvatistan'da idari bölge. 2001 nüfusu 309.696'dır. Zagreb metropolitan alanının bir parçası kabul edilir. Bölgenin Zagreb dışında önemli şehirleri Zaprešić, Velika Gorica ve Sesvete'dir. Vinkovci Vinkovci (Almanca : Winkowitz, Macarca : Vinkovce, Latince : Cibalis). Hırvatistan Doğu Slavonya'da şehir. 32.455 kişilik nüfusuyla Vukovar-Syrmia Bölgesinin en büyük şehridir. Nüfusun %88,99'unu Hırvatlar oluşturur. Şehir Bosut ırmağının kıyısında kurulmuştur. Vinkovci'nin şu şehirlerle "Kardeş Şehir" bağlantısı vardır: Vukovar-Syrmia Vukovar-Syrmia (Hırvatça : Vukovarsko-srijemska županija). Hırvatistan'ın en doğusundaki bölgedir. Yüzölçümü 2.448 km² nüfusu 205.000 kişidir. Bölgenin idari merkezi Vukovar, en büyük şehri ise Vinkovci'dir. Nüfusun %78,3'ünü Hırvatlar, %15,5'ini Sırplar, %1'ini Macarlar ve %0,9'unu ise Panonya Rusinleri oluşturur. Eymen Abdülaziz Eymen Muhammed Abdülaziz (; d. 20 Kasım 1978, El Sharka), Mısırlı millî futbolcudur. Futbolcu kariyerinin büyük bir kısımına Türkiye'de birçok Süper Lig ve 1. Lig ekibinde forma giyerek geçirmiştir. Son olarak 2010-11 sezonunun ara transfer döneminde Çaykur Rizespor'la olan sözleşmesi feshedildi ve bunun üzerine ülkesinin futbol ekiplerinden Misr Lel Makasa'ya transfer oldu. Ayrıca Ayman Abdelaziz'in Türk vatandaşlığı bulunmaktadır. Kocaelispor'da başlayan Türkiye kariyerine Malatyaspor ve Gençlerbirliği'nde devam eden oyuncu; 2007 yılındaki ara transferde Trabzonspor'a transfer oldu. 2008-09 Sezonu öncesinde Trabzonspor'dan ayrılmıştır. Orta sahada görev yapan oyuncu dönem dönem ülkesinin millî takım formasınıda giymiştir. 2008-09 Sezonu için Al-Zamalek takımıyla anlaşmıştır. Gençlerbirliği'nde 2005 ile 2006 yılları arasında toplam 62 resmi maçta 5.257 dakika forma giydi. 2 gol attı. 17 sarı, 2 kırmızı kart gördü. Gençlerbirliği'nde oynadığı ilk maç; 2004-2005 sezonu Süper Lig 18. haftada Sakaryaspor ile 2-2 berabere kaldıkları maçtır. 2010-11 sezonu için Konyaspor'la anlaşmış olmasına karşın basında kendisi ve Ziya Doğan'la ilgili çıkan ve Konyaspor'a zarar verdiğini düşündüğü haberlerin ardından ısrarlara rağmen aldığı peşinatı geri vererek sezon başlamadan Konyaspor'dan ayrılmıştır. Ardından 2010-11 sezonunda Çaykur Rizespor'la 1 yıllık sözleşme imzalamıştır fakat 2010-11 sezonunun devre arasında Çaykur Rizespor'dan gönderilmiştir. Türkiye'de oynadığı süreçte en çok 12 Ağustos 2007 tarihinde Trabzonspor'la Sivasspor arasında oynanan Süper Lig karşılaşmasında Sivasspor'un İsrailli futbolcusu Pini Balili'ye Arapça küfür ettikten sonra bilinçli şekilde uyguladığı sert faulle gündeme gelmişti. Bu faulden sonra iki takım oyuncuları karşılaşma esnasında uzun süren bir tartışma yaşamıştı. Bu olay birçok batılı medya ajansından yayınlanmıştı. 2010-11 sezonun ara transfer döneminde Mısır'in futbol ekiplerinden Misr Lel Makasa'ya transfer oldu. 26 kez Mısır millî takımı formasını giyen Ayman Abdelaziz, bu karşılaşmalarda 3 gol kaydetmiştir. Mısır millî takımıyla 2000 Afrika Uluslar Kupası'na da katılmıştır. Sd.Kfz. 4 SdKfz 4 Gleissketten-Lastkraftwagen (paletli kamyon) ya da Maultier 250 1933 1945 yılların arasında Nazi Almanyası ordusu Wehrmacht tarafından üretilen ve II. Dünya Savaşı sırasında kullanılan yarı paletli bir araçları ailesinin bir üyesiydi. SdKfz 4, 1941 yılındaki Barbarossa Harekatı sırasında Rusyanın karlı ve buzlu yol ve arazilerinde kullanılan ticari 3t Opel-Blitz Tip 3.6-36 S, 3t Ford V8 Tip G 398 TS/V 3000 S, Magirus Tip S 3000 ve 4.5t Mercedes-Benz Tip L 4500 R araçlarının yürüyemez hale gelmesi üzerine geliştirildi. 1944 yılında toplamda 22,500 adet SdKfz 4 yarı paletli aracı üretildi. . Savaşın sonlarına doğru, Opel model kamyonlara 15 cm Panzerwerfer 42 roket fırlatıcı yerleştirilerek 4/1 modeli elde edildi. Toplamda 300 adet araç üretildi. Renkli çizimi Ancak bu model çok ağır olmasından ötürü saatte en fazla 40 km hız yapabiliyordu. SdKfz 4 aracında (PzKpfw modellerinde de kullanılan) İngiliz Carden-Lloyd model (Type L 4500 R hariç) yürüyen aksam kullanıldı. & silindirli motorunun 5 ileri ve 1 geri vitesi bulunuyordu. Motor 3000 devir yapıyordu. Her aracın FuG Spr G f telsizi vardı SdKfz 4/1 haricinde , tüm SdKfz modelleri hafif 7.92 mm MG34 ya da MG42 Makineli tüfek ile silahlandırıldı. Silahların 270° yanal ve-12° den +80° ye kadar yükselme açısı bulunuyordu. İnce zırhından ötürü SdKfz modelleri hafif piyade çatışmaları haricinde cepheye yakın görevlerde kullanılmadı. Çetmi, Gümüşhacıköy Çetmi, Amasya ilinin Gümüşhacıköy ilçesine bağlı bir köydür. Amasya iline 75 km, Gümüşhacıköy ilçesine 5 km uzaklıktadır. Kayaönü, Tosya Kayaönü, eski ismi Aspiras, Kastamonu ilinin Tosya ilçesine bağlı bir köydür. Köy, adını, köy girişindeki kayadan almıştır. Köyün altında bulunan "Aslanlı" diye antik bir çeşme vardır. Adını bu aslan heykelinden almıştır. Ancak aslan, devlet tarafından Kastamonu müzesine götürülmüştür. Düğünlerde "üç etek" denen bindallılar giyilir. Her yıl temmuz ayının son cumartesi ve pazar günü festival düzenlenmektedir. En gözde yemeği keşkektir. Kastamonu iline 85, Tosya ilçesine 19 km uzaklıktadır. Komşu köyler Çepni köyü, Karabey köyü ve Bayat köyüdür. Sd.Kfz. 7 SdKfz 7 (Sonderkraftfahrzeug 7) Nazi Almanyası döneminde Wehrmacht tarafından II. Dünya Savaşı sırasında askeri amaçlar için kullanılan yarı paletli bir araçtır. SdKfz 7 1934 yılında 7.87 ton olarak tasarlandı. İlk olarak 1938 yılında 8.8 cm FlaK top u çekmek amacıyla kullanılmaya başlandı. Araç 12 kişilik piyadeyi ve 8 tona yakın topları çekebiliyordu. Takılan vinç sayesinde kabiliyetleri arttırıldı. "(SdKfz 7/1 and SdKfz 7/2)" modellerine uçaksavar silahları takılarak hava savunmasında kullanıldı. V-2 (Vergeltungswaffe 2) roketleri için gözcülük ve kumanda aracı olarak da kullanıldı. Bu araçlar düşman tarafından o kadar beğeniliyordu ki ele geçirilen araçlar tamir edilip kullanılıyordu. 7/1 modeli 2 cm'lik AA 38 dört namlulu uçaksavara , 7/2 modeli ise 3,7 cm'lik AA 36 tek namlulu uçaksavara sahiptir . Mürettebat kabini çevresinde sahip olduğu kalın zırh araç içerisindeki mürettebatı korumaktadır. İlk üretilen düz modeldir. SdkFz 7 2 cm Flakvierling 38 L/112.5 uçaksavar silahı takılı modeli. SdkFz 7 3.7 cm FlaK 37 L/98 uçaksavar silahı takılı modeli. V-2 (Vergeltungswaffe 2) roketleri için gözlem ve kumanda aracı. Kayaönü Panther (tank) Panzerkampfwagen V (Zırhlı muharebe aracı V, lakap: Panther), Alman yapımı II. Dünya Savaşı orta sınıf tankı. Doğu cephesinde Almanların Pzkpfw III (50 mm top) ve ilk nesil Pzkpfw IV (kısa 75 mm namlu) tanklarının Sovyet T-34 tanklarına karşı etkisiz kalması dolasıyla üretilmiştir. Panzer III ve Panzer IV tankları ile değiştirilmeleri öngörülse de savaşın sonuna kadar o tanklarla ve üst bir model olan Tiger I tankları ile beraber kullanılmışlardır. Panther, zırh, ateş gücü ve hareketlilik faktörlerinin hepsine sahip bir tanktır. Bundan dolayı birçok otorite tarafından II. Dünya savaşı'nın en iyi tankı olarak kabul edilirler. Mühimmat envanter tanımı Sd.Kfz. 171'dir (özel amaçlı taşıt 171). Yıldırım savaşı (Blitzkrieg) teorisine göre tasarlanan Alman tankları Rus cephesinde ilk kez 23 Haziran 1941'de karşılaştıkları T-34 tanklarına karşı etkisiz kalmışlardı. Düşman tanklarına saldırmak için tasarlanan Panzer III'lerin T-34'ler karşısında hiçbir şansı yoktu. Bunun yerine piyade destek amaçlı tasarlanan Panzer IV'lere daha büyük çaplı toplar takılarak Alman ordusunun tanksavar ihtiyacı giderilmeye çalışıldı. Ancak bu tankların da geçici bir çözüm olduğu biliniyordu. Bunun için yeni bir tank tasarımına ihtiyaç duyuldu. Yeni tasarlanan tank T-34 gibi eğimli zırha ve daha uzun namluya sahip olcaktı. Ayrıca yumuşak Sovyet topraklarında -çamur, kar, buz- ilerleyebilmek için T-34'lerde olduğu gibi geniş paletlere ve tekerlere sahip olmalıydı. Yaklaşık 30-35 ton olması beklenen bu tank için MAN ve Daimler-Benz firmaları görevlendirildi. Kod adı VK3002 olan bu tank 20 Nisan 1942 (Hitler'in doğum gününde) Hitler'e gösterildi. Daimler-Benz tasarımı T-34'ün bir kopyasıydı. Tank T-34 gibi basit tasarlanmış mürettebat yerleşim düzeni Sovyet sistemine göre yapılmış aynı zamanda Sovyet tanklarında kullanılan yaylı süspansiyon kullanılmıştı. MAN'ın tasarımı ise klasik Alman tank tasarımana yakındı, petrol motoru, çubuklu süspansiyon gibi özelliklere sahipti. Ayrıca tankın yüksekliği diğer Alman tanklarındaki gibi yüksekti. Hitler, Daimler-Benz tasarımını istemesine rağmen MAN tasarımı kabul edildi ve üretime başlanıldı. Daimler-Benz tasarımının kabul edilmemesinin en büyük nedenlerinden biri böyle bir tankı hareket ettirebilecek motorun Almanlar'ın elinde bulunmamasıydı. Alman Genelkurmayı bu tanklardan ayda 250 tane üretileceğini planlamıştır. Ancak Müttefik bombardımanı ve lojistik sorunlar yüzünden bu rakama çok geç ulaşıldı. 1943'te ayda ortalama 148 tank üretilirken 1944'te bu rakam 315'e yükselmişti. Eğer eğimli zırhı ve uzun top namlusunu yok sayarsak Panther tankı tipik bir Alman tankıdır. Tank'ın ağırlığı planlanan 35 ton ağırlığı yerine 43 tona çıkmıştır. 700 bg'lik 23 litre Maybach HL 230 V-12 motoruna sahiptir. ZF AK-7200 vites kutusuna MAN direksiyon sistemine sahiptir. Mürettabat sayısı 5 kişidir. Bunlar; sürücü, telsizci, silahçı, mermi yükleyici, ve komutandır. İlk modelleri 60 mm'lik zırha sonraki modelleri 80 mm'lik zırha sahiptir. Ayrıca 5 mm'lik ek plakalar bütün tanklarda standarttır. 75 mm'lik Rheinmetall KwK 42 L/70 topuna sahiptir. 79 adet mermi taşıyabilir. İki adet MG 34 makinalı tüfekle donatılmıştır. Ayrıca kızıl ötesi nişanlama sistemine sahip tank çok uzak mesafelerden(2.000 m) düşman tanklarını vurabiliyordu. 75 mm'lik top aslında dönemindeki tanklara göre küçük çaplı olsa da, yüksek tahrikli mermisi ve uzun namlu nedeniye Tiger I'lerin 88 mm'lik toplarından daha etkilidir. Panther'ler ilk modern Alman tankıdır. II. Dünya Savaşı'nın sonuna kadar hizmet etmişlerdir. Diğer Müttefik tanklarına karşı başarılı olmuşlarsa da Müttefik'ler çok sayıda tanka sahip olduklarından başarıları pratikte bir işe yaramamıştır. Bir Panther tankını yok etmek için ortalama 5 adet M4 Sherman tankı gerekiyordu. Bu durumu açıklayan şöyle bir deyiş vardır "Bir Panther tankını yok etmek için 5 adet M4'e sahip olmanız gerekir ancak Müttefik'lerin her zaman 6 adet M4 Sherman tankı vardır." Panther tankları Doğu Cephesi'nde beklenen başarıyı gösterememiştir. Bunun en büyük nedeni Hitler'in tankları daha test aşamaları bitmeden ve emniyetli hale getirilmeden cepheye sürmesidir. Daha düşmanla karşılaşmadan bozulan ve yoldan kalan Panther tankları Sovyetler'in eline geçmiş ve tankın bütün özellikleri incelenmiştir. Blitzkrieg teorisyeni Heinz Guderian Hitler'in bu kararına şu sözlerle itiraz etmiştir: "...çok kolay yanıyorlar, yakıt ve yağ borularının yalıtımı yetersiz... süspansiyon sisteminin biraz daha gelişmesi lazım..". Panther zırh, ateş gücü ve hareketlilik bakımında döneminin birçok tankından son derece üstün olsa da bir takım sorunları savaşın ilerleyen zamanalarında bile giderilemiştir. Örneğin motor ömürleri çok kısaydı(yaklaşık 1000 km.) ve tasarımları nedeniyle bakımları zor ve uzun sürüyordu. Özellikle hasar gören araçların muharebe şartları içerisinde bakım ve tamiratlarını yapmak çok güçtü. Panther esas olarak T-34 tankına karşı koymak için yapılmıştı fakat bu sözünü ettiğimiz dezavantajından dolayı 1944 yılının eylül ayında Doğu Cephesinde yalnızca 250 civarı Panther operasyona hazır haldeydi. Buna rağmen Sovyetler her ay cepheye 1200 adet yeni T-34 sürmekteydi. Panter tank, planlanan Hisar harekâtı için zorunlu unsur olarak görüldü ve panterlerin üretim sürecinde yaşanan teknik sorunlar nedeniyle harekât birkaç kez ertelendi. Sonuç olarak cepheye nakledilen son panterden altı gün sonra taarruza başlanmış oldu. Kuşkusuz tank personelinin panterler üzerinde yeterli deneyim edinmeleri sağlanamamıştı. Sonuçta birlik düzeyinde manevra eğitimi ve telsiz iletişiminde gerekli düzeye ulaşılamadı. Ayrıca sürücü eğitimi için de yeterli süre yoktu. Bütün bunlar panter birliklerinde ciddi sorunlar yaratmıştır. Von Lauchert’in 48. Panzer Kolordusu’na, toplam 200 Panter gönderilmesi, 23 – 29 Haziran’a kadar gerçekleşmedi. İki Panter, trenden indirilirken motorlarında yangın çıkması sonucu, daha muharebe alanına ulaşmadan savaş dışı kaldı. Kursk Savaşı başladığında, 5 Temmuz 1943 tarihinde, kullanılabilir durumda sadece 184 Panter, cephede bulunuyordu. İki gün içinde muharebe edebilir durumdaki Panterlerin sayısı 40’a düşmüştü. Hitler’in emriyle harekâtın durdurulduğu 17 Temmuz 1943 günü, General Heinz Guderian Panterler hakkındaki aşağıdaki ön değerlendirmeyi gönderdi. 20 Temmuz tarihli kayıp raporunda 41 Panterin muharebede olduğu, 85’inin tamir gördüğü, 16’sının ancak Almanya’da onarılabilecek kadar ağır hasarlı olduğu ve iki tanesinin de motorlarının alev alması sonucu imha olduğu belirtilmektedir. Kursk Savaşı sırasında, Panter tanklarının uzun mesafeden herhangi bir Sovyet zırhlı aracını rahatlıkla vurabildikleri ve oldukça yüksek bir isabet oranına sahip oldukları görüldü. Bununla birlikte bu savaşta Almanlar tarafından kullanılan tahmini 2.400.-.2.700 zırhlı araçtan yüzde yedisi Panterdir. Ayrıca Panterlerin etkinlliği, teknik arızlar nedeniyle ve Sovyet derinliğine savunma düzeni karşısında sınırlı kalmıştır. Fransız ordusu , 70 adet Pantheri 1950'lere kadar kullandı. Daha sonra pantherin 75mm kwk 42 l/70 topunu modifiye ederek geliştiren Fransızlar bu topları yeni hafif tanklarında kullandılar ve aralarında İsrail de olmak üzere bazı ülkelere sattılar. İsrail'in bu topu almasının nedeni geliştirilmiş Pantherleri seri üretmekti. Bunlar haricinde Bulgaristan, Macaristan, Romanya, Çekoslovakya ve Yugoslavya Pantherlerden 1950'li yılların ortalarına kadar yararlandılar. Bulgaristan sahip olduğu 15 adet Panther tankının sonraları taretlerini çıkararak Türk sınırına sabit savunma noktası olarak yerleştirmiştir. Sturmgeschütz III Sturmgeschütz III (StuG III / Saldırıtopu III), Nazi Almanyası ordusu Wehrmacht tarafından II. Dünya Savaşı sırasında kullanılan en önemli taarruz topu dur. Mühimmat envanter tanımı Sd.Kfz.142 (özel amaçlı taşıt 142)'dir. Panzer III tankının şasesi üzerine yapılmıştır. Asıl yapılış amacı çatışma sırasında piyade birliklerine doğrudan destek vermekti. Bunun yanında savaşın ilerleyen yıllarında tanksavar mermisi kullanılarak tanklara karşı da kullanılmıştır. Bütün savaş boyunca 10,500 adet üretilen Sturmgeschütz (Almanya'nın 2.Dünya Savaşı'nda en çok ürettiği zırhlı araçtır) serisi mükemmel maliyet-performans oranına sahip bir araçtı. Sturmgeschütz III Albay Erich von Manstein'ın 1935 yılında General Beck'e piyade birliklerine doğrudan destek verecek Sturmartillerie (taarruz topu) konusundaki teklifi ile doğdu. 15 Haziran, 1936 tarihinde Daimler-Benz firması üzerinde 75 mm top bulunan zırhlı bir araç siparişi aldı. Topun dönüş açısı pek fazla değildi ve mürettebatı koruyacak bir üst kısım yoktu. Aracın yüksekliği normal bir insan boyu kadardı. Daimler-Benz bu araç için Panzerkampfwagen III hafif tanka ait şase ve yürüyen aksamdan yararlandı. 1937 yılında 5 adet prototip 0-serisi StuG modeli PzKpfw III Ausf B tankından dönüştürüldü. Prototiplerin çelik zırhı ve Krupp marka kısa namlulu 75 mm Sturmkanone 37 L/24 topu bulunuyordu. StuG III yapılış amacı düşman piyade birlikleri üzerinde baskı kurmaktı. Bu yüzden ilk modellerine düşman piyadesine karşı yüksek patlayıcılı mermi atan düşük namlu hızına sahip 75 mm StuK 37 L/24 top takıldı. Savaşın ilerleyen dönemlerinde Sovyet T-34 tanklarına karşı bu topun etkisiz kalması üzerine, StuG III modeline yüksek hızlı 75 mm StuK 40 L/43 (1942 ilkbaharında ) veya StuK 40 L/48 (1942 sonbaharında) tanksavar topu takıldı. Daha sonraki modellerinde StuG III kulesine düşman piyadesine karşı kullanılması için 7.92 mm MG34 makinelı tüfek takıldı. 1944 yılında Almanya'dan 59 adet StuG III edinen Fin ordusu bunları Kızıl Ordu'ya karşı kullandı. 8 araç kaybına karşılık (bazısı imha edildi bir kısmı ise mürettebatı tarafından terk edildi)toplamda bu araçlar 87 tane düşman tankını yok etti. Savaştan sonra 1960'lı yıllara kadar bu araçlar Fin Ordusu tarafından kullanıldı. II. Dünya Savaşı'ndan sonra Kızıl Ordu ele geçirdiği bu araçların bir kısmını Suriye'ye verdi. Suriye bu araçları Altı Gün Savaşı 1967 sırasında İsrail ordusuna karşı kullandı. Sturmgeschütz III Ausf F modelinin görev sırasında elde ettiği en gözebatan çatışma Eylül 1942 de Stalingrad kuşatması sırasında yaşandı. Oberwachtmeister Kurt Pfreundtner komutasındaki Stug.Abt.244 (Stug III Ausf F model), 20 dakika içerisinde 9 adet Sovyet tankını imha etti. Komutan, Oberwachtmeister Kurt Pfreundtner 18 Eylül 1942 tarihinde madalyası ile onurlandırılmıştır. 1 ile 4 Ocak 1943 tarihleri arasında, Unteroffizier Horst Naumann komutasındaki Stug.Abt.184 Demyansk böldesinde 12 Sovyet tankını imha etmiştir. 4 Ocak ta, Naumann toplamda 27 Sovyet tankı imha ettiği için Knight's Cross madalyası ile onurlandırılmış. Ancak en büyük başarı 5 Temmuz 1943 ile 17 Haziran 1944 tarihleri arasında 2. SS Panzer Tümeni "Das Reich’’ bağlı Sturmbannführer Walter Kniep komutasındaki 2. Sturmgeschütz Abteilung birliğinin elde ettiği başarıdır. Bu birlik 2 adet kaybedilen Stug a karşılık toplamda 129 adet Sovyet tankını imha etmiştir. Kniep da Knight's Cross madalyası ile onurlandırılmıştır. Her ne kadar Tiger ve Panther tanklarının adı duyulmuş olsa da Sturmgeschütz serisi savaştaki en önemli taarruz topu ve tank imha aracıydı. Bunun en önemli nedeni küçük olmalarıydı.İyi kamufle edilen bu araçlar düşman tarafından kolay fark edilemiyor bu sebepten zor imha ediliyordu . Birçok Alman taarruz topu yüksek hızlı 75 mm top taşıyordu. Sturmgeschütz mürettebatı topçu sınıfı içerisinde en seçkin sınıftı. Sturmgeschütz birlikleri 1944 sonbaharına kadarki sürede kırılması çok güç bir rekora imza attılar. Toplamda yaklaşık 20,000 düşman tankını imha ettiler. 10 Nisan 1945 tarihinde toplamda, 1,053 adet Stug III ve 277 adet StuH III görev yapıyordu. Mart 1945 tarihine kadar toplamda 9500 adet Sturmgeschütz III modelinden üretilmiştir. İlk olarak Fransa Harekatı sırasında kullanıldı. StuG III Ausf. A şasesinde olarak the Panzer III Ausf. F modeli top olarak da 7.5 cm StuK 37 L/24 kullanılmıştır.Renkli çizimi Paletleri genişletildi ufak değişiklikler yapıldı.Renkli çizimi StuG B nin ufak değişiklikler yapılmış modeli.Renkli çizimi StuG C nin ufak değişiklikler yapılmış modeli.Renkli çizimi MG 34 makinalı tüfek eklenerek düşman piyadesine karşı koruma sağlandı. REnkli çizimi Daha uzun olan 7.5 cm StuK 40 L/43 top takıldı. Böylece piyade destek aracından tank imha aracına dönüştürülfü Sovyet tanksavar tüfeklerine karşı mürettebatı korumak için kulenin yanlarına zırh yerleştirildi. Bu zırh ileride ausf G modelinde de kullanıldı. Renkli çizimi Top olaral 7.5 cm StuK 40 L/48 modeli kullanıldı. Renkli çizimi En çok üretilen modeldir. The G-series StuG da kule olarak Panzer III Ausf. M kulesi kullanılmış 1944 yılında bu kuleye ikinci bir makinelı tüfek daha takılmıştır. İleriki yıllarda Almanca "Saukopf" (Türkçesi domuz kafası) top kalkanı yerleştirilmiştir. Kulenin yanlarınada zırh yerleştirilmiştir. Renkli çizimi Bazı StuG III yapımında Panzer III şasesi kullanılsada Panzer IV tankına ait süspansiyon sistemi kullanılan araçlarda üretilmiştir.Sadece 20 adet üretilen bu araçlar kolay tamir edilebilir olsalar da iyi çalışmadıklarında proje iptal edilmiştir. 1942 yılında, StuG III F modelinde 105 mm lik obüs kullanılmıştır. Bu yeni araca Sturmhaubitze 42 (ya da StuH 42, Wehrmacht adıyla Sd.Kfz 142/2) adı verilmiştir.StuG III F/8 ve G modellerine tanksavar destek görevlerinde yardım etmiştir. Renkli çizimi 1943, 10 adet StuG III toplarının yerine ‘’’Schwade’’’ alev makinesı yerleştrilerek StuG I (FLAMM) modeline dönüştürüldü. Ancak bunların göreve çıktığına dair herhangi bir bilgi yoktu. Bu araçlar daha sonra g modeline dönüştürüldüler. Renkli çizimi Sovyet SU-76i kundağı motorlu topun yapımında Alman ordusundan ele geçirilen StuG III ve Panzer III araçları kullanılmıştır. Toplamda 1,200 adet araç Kızıl Ordu için dönüştürüldü. Üzerleri tamamen zırhla kaplandı ve ZiS-5 model 76.2 mm top takıldı. Allen (Büyük Kaçış bölümü) Allen, Prison Break dizisinin ikinci bölümüdür. İlk gösterimi 29 Ağustos, 2005 tarihinde Amerikan Fox kanalında olmuştur. Türkiye'de 9 Mart 2006 tarihinde CNBC-e kanalında ilk olarak gösterilmiştir. Bölümün senaryosunu dizini yaratıcısı "Paul Scheuring" yazmış olup, yönetmenliğini ise "Michael Watkins" üstlenmiştir. Michael Scofield insanları gözlemlemeye devam eder. Hücresinde bıçak bulunur. Michael hücre arkadaşını Sucre'yi korumak için bıçağı sahiplenir.Ancak hapishane müdürü Henry Pope, Michael'ın yalan söylediğini anlar ve Sucre'yi bir süreliğine tekli hücreye aldırır. Michael, dış avluda T-Bag ile tanışır. Bir süre konuşurlar, bu esnada Michael Bagwell'in bölgesindeki oturakta bir vidaya ihtiyaç duyduğundan onu gevşetmeye uğraşır. Fakat T-Bag Michael'ı orada istemez, siyahlar ve beyazlar arasında kavga çıkacağını ve onların yanında yer almasını ister. Michael reddeder. Michael, T-Bag ve onun grubu yanına varmadan vidayı yerinden çıkarmaya çalışır, bu sırada yanına gelen grup vidayı ondan alır.Bu sırada, Veronica Donovan Michael'in Lincoln Burrows'un masum olduğu konusunda ısrar ettiği için kanıt aramaktadır. Lincoln'nün elinde silahla arabaya doğru ateş ettiğini gösteren bir kayda ulaşır.Busırada mahkûmlar arasında, Michael C-Note'a PUGNAc'ı sorar bunun insülin bloklayıcı olduğunu belirtir. Dr. Trancedi'nin yapacağı insülin testinde şeker hastası olarak gözükmeyi istemektedir. C-Note bunu bulabileceğini söyler. Vida Onun için çok önemliydi, Michael, T-Bag'e siyahlar ve beyazlar arasında olacak kavgada onların tarafında olduğunu söyler. Sonra bunu C-Note görür. Ve Michael'i köşeye sıkıştırarak PUGNAc'ı ona vermeyi reddeder. Aynı esnada Veronica Lincoln'ü ziyarete gelmiştir.Ona güvenlik kaydını gördüğünü söyler fakat Lincoln tetiği çekmediğini iddia eder. O anı düşünmeye başlar. Arabanın yanına gittiğinde Başkan Yardımcısının kardeşinin çoktan ölmüş olduğunu görür. Lincoln ona komplo kurulduğunu söyler ama Veronica ona inanmaz. Herkesin hücre sayımı sırasında kavga başlar. C-Note Michael'i T-Bag'in hücre arkadaşı ile kavga ettiğini görür. Bu sırada siyahi biri Michael'in yanına gelerek onun kavga ettiği mahkûmu birkaç defa bıçaklar ve ordan kaçar. T-Bag hücre arkadaşının Michael'in önünde yattığını görünce bunu Michael'in yaptığını düşünür. Kavga sonunda gardiyanlar tarafından bastırılır ve herkes hücresine kapatılır. Kapalı oldukları bu süre de Michael vidayı vücudundaki dövmedeki bir işarete uydurmak için zemine sürterek şekil almasını sağlar. Kapılar açıldıktan sonra, yeni kazanmış olduğu güvenle C-Note Michael'e kontrole gitmeden önce PUGNAc'ı verir. Test sonuçlanmadan önce Michael Sara'nın notlarından kaygılanır. Fakat sonuçlar açıklanınca çok rahatlar. O ayrıldıktan sonra Sara hemşireye Michael'in garip davrandığını söyler. John Abruzzi ve adamları Michael'i depoya kapatıp ondan Fibonacci'nin yerini öğrenmek isterler. Fakat Michael direnince iki ayak parmağını keserler. Rise of Nations Rise of Nations (Türkçesi: "Ulusların Yükselişi"), "Civilization 2" ve "Alpha Centauri" oyunlarında çalışmış olan Brian Reynolds öncülüğündeki Big Huge Games'in yapımcılığını, Microsoft Game Studios'un ise dağıtımcılığını üstlendiği 20 Mayıs 2003'te yayınlanmış gerçek zamanlı strateji türünde bir oyundur. 28 Nisan 2004 tarihinde oyuna Thrones and Patriots (Türkçesi: "Tahtlar ve Yurtseverler") adlı bir ek paket çıkarıldı. 2004'ün ilerleyen günlerinde ikisi birden Gold Edition (Altın sürüm) adı altında satılmaya başlandı. "Rise of Nations", yüzeysel bakıldığında normal bir strateji oyunu gibidir. Oyuna bir üsle başlanır, ardından birkaç bina yapılarak ham madde toplanmaya ve bir ordu kurarak düşman kentler ele geçirilmeye çalışılınır. Fakat "Rise of Nations"'u bir klasik yapan ufak oynanış ayrıntılarıdır. Oyun, "Toprak" yani bölge fikrini uygulamıştır. Oyunda yeni şehirler kurularak sınırlar genişletilebilir. Bir şehrin yanına dikilen tapınak ve kaleler o şehrin sınırlar üzerindeki etkisini arttırır. Şehirlerin önemi oyunda fazla olduğu için, düşman saldırısında şehirler yok edilmezler, onun yerine belli bir süre asimile edilene kadar tarafsız kalırlar, ardından eğer geri alınamamışsa düşman kontrolüne geçerler ve bu da oyunun gerçekçiliğini arttırır. Ayrıca oyunda yapılan şehirler değiştirilebilir ve böylelikle fethedilen yerlerden istenileni başkent yapılabilir. Şehirler aynı zamanda ekonomiye de katkıda bulunur. Oyunda toplanması gereken kaynaklardan biri de paradır ve para sadece şehirler veya müttefiklerin şehirleri arasında kurulan karavan ticaretiyle elde edilebilir. Bu nedenle şehir kurmak iyi bir oyunun her açıdan temelini oluşturur. Diğer kaynaklar ise "Food" (Yiyecek), "Wood" (Odun), "Metal" (Metal), "Oil" (Petrol) ve "Knowledge" (Bilgi)'den oluşur. Yiyecek, Odun ve Para kaynakları ilk çağdan (Antik Çağ) itibaren oyunda açıkken; diğer çağlarda sırasıyla Metal, Bilgi ve Petrol açılır. Kaynak toplama sistemi diğer stratejilerden farklı işler. Bir yurttaşı doğrudan ağaca veya madenlere göndermek yerine belli binalar inşa edilerek vatandaşlar bu binalarda görevlendirilir. Örnek olarak odun toplamak için bir ormanın kenarına "Ormancı Kampı" kurmak gerekmektedir. Oyunda bir yere saldırı yapıldığında o yerin alınması çok zor olabilir. Ancak ordu çok güçlü olursa durum değişir. Fakat oyunda asıl amaç savaşmak değil, asıl amaç yönetilen ülkeyi son çağa getirmek ve "Library" (Kütüphane)'de bulunan bütün buluşları tamamlayarak sona varmaktır. "Rise of Nations"'taki 18 milletin de kendine özgü güçleri ve özel birimleri vardır. Bunlara Türklerin Yeniçerileri ile Japonların Samurayları örnek olarak verilebilir. Özel güçler ise "Power of the..."(... Gücü) olarak adlandırılır. Örneğin Rusların "Power of the Motherland" (Anavatan Gücü) vardır. Bu onların bölgelerine girenlerin normalden iki kat fazla hasar almasına sebep olur. Türkler ise "Power of the Siege" (Fetih Gücü)'ne sahiptir ve bir şehri daha çabuk asimile edebilirler. Tek kişilik bir senaryosu da bulunan "Rise of Nations'"un bu senaryosunun ismi "Conquer the World" (Dünyayı Fethet)'dir. Bu senaryolarda her turda ordular Risk tarzı bir haritada hareket ettirilir ve eğer bir orduyla karşılaşılırsa harita yakınlaşır, böylece GZS kamerasında ordular kontrol edilir. Eğer Conquer the World'de düşmanın başkenti alınırsa o düşmanın bütün toprakları alınabilir. Ayrıca "Thrones and Patriots"'ta Büyük İskender, Napolyon, Yeni Dünya ve Soğuk Savaş senaryoları da mevcuttur. Çok oyunculu oynanış ise oyunun bir başka özelliğidir, MAC sahipleri de kendi aralarında GameRanger'ı kullanarak oynayabilirler. Ancak MAC sahipleri PC sahipleriyle oynayamazlar. "Rise of Nations" taş-kâğıt-makas denklemlerine dayalı bir oynanış sunar. Örneğin "Pikemen" (Mızrakçı)lar, "Knight" (Şövalye)ları kolayca yenebilirken, "Foot Archer" (Okçu)lara karşı çok güçsüzdür. İnce bir taktik ve dengeyi sağlayabilme yeteneğine ihtiyaç duyan "Rise of Nations"'ta, en büyük hedef teknolojik olarak gelişmek ile askeri anlamda gelişmek arasındaki dengeyi kurabilmektir. Satranca benzer bir şekilde, burada da iki tarafta da yapılabilecek ufak hatalar sonradan başınıza büyük hatalar olarak konabilir. Mesela Antik Çağda Scout (İzci)'unuzu geliştirme amaçlı yapmanız gereken ama unuttuğunuz bir araştırmayı yapmış olan bir oyuncu, "Information Age" (Bilgi Çağı)de izcisinin "Special Forces" (Özel Kuvvetler)'a dönüşmüş olup casusluk yapabileceğini görüp hayıflanabilir. Oyunun bir diğer ilginç özelliği ise nükleer araştırma yapmaya onay tanımasıdır, fakat bir nükleer saldırı düzenlenirse sonuçlarına katlanmak zorunda kalınacaktır. Oyunda 200'ün üzerinde farklı ünite vardır, gerek Antik Çağ'ın mızrakçıları, gerek Bilgi Çağı'nın lav silahı kullananları. Her ünite, çağ atladıkça belli araştırmalarla yeni şeylere dönüşebilir. Mesela Klasik Çağ'ın eşekli karavanları, Modern Çağ'ın kamyonları olur. Fakat bazı ırklar, bazı çağları göremediklerinden "Rise of Nations" ekibi bazı tahminlerde bulunmak zorunda kalmış. Mesela Mayalar Modern Çağ'da gerillaya benzer ünitelere ev sahipliği yaparlar. Ünitelerin farklılığı, oyuncuya büyük bir özgürlük tanır, istediği şekilde ordular oluşturabilen oyuncu, eğer dengeyi iyi kurmuşsa, büyük bir ordu kurabilir. Çoğu ünite üçer üçer geldiğinden dolayı büyük orduların meydan muharebelerine tanık olmak pek de uzak bir ihtimal değildir. Oyuncu Aztek, Bantu, İngiliz, Çin, Mısır, Fransız, Alman, Yunan, İnka, Japon, Kore, Maya, Moğol, Nubiler, Romalılar, Rus, İspanyol ve Türk ırklarını seçme imkânına sahiptir. Ve her ülkenin askerleri değişiktir ama aslında hepsi aynıdır ve eşit güçtedir.Aralarındaki tek fark görünüşleridir. Oyun genel olarak olumlu eleştiriler aldı. GameSpy oyuna 90, GameSpot 93, PC Gamer Amerika 95, LeveL Türkiye ise 92 verdi. Uluslararası Hava Modelciliği Komisyonu Uluslararası Hava Modelciliği Komisyonu (CIAM), yılda bir kez Uluslararası Havacılık Federasyonu genel merkezinin bulunduğu Lozan'da toplanır. Bu toplantılarda Model uçak ve Model roket sporlarına yapılacak ilaveler ve çıkarılması gereken maddeler kararlaştırılır. Ayrıca yapılacak olan dünya, kıtasal dünya kupası yarışmalarına aday ülkeler belirlenir. Ayrıca bu toplantıda CIAM başkanı ve alt komisyon başkanları seçilir. S.M.A.R.T. S.M.A.R.T. ("Self Monitoring Analysis Reporting Technology") yeni nesil sabit disklerde kullanÄ±lan bir teknolojidir. Kendini analiz etme, gözden geçirme ve işletim sistemi aracılığı ile kullanıcıya rapor etme amacıyla oluşturulmuştur. Diskte oluşması muhtemel hataları, işletim sistemi aracılığı ile önceden kullanıcıya rapor eder ve tedbir alınmasına olanak verir. Eğer bu tür bir uyarı alırsanız yapılacak en doğru işler, sistemi kapatmadan, en hızlı şekilde yedek almak olacaktır. Diskinizin S.M.A.R.T. özelliği olup olmadığını, bios aracılığı ile, üreticinin web sitesi aracılığı ile öğrenebilirsiniz. Çoğu bilgisayar S.M.A.R.T. özelliğini kendisi açmaz, önce kullanıcının bios tan bunu aktif etmesini bekler. Sturmgeschütz IV Sturmgeschütz IV (StuG IV / Saldırıtopu IV), II. Dünya Savaşı'nın geç döneminde kullanılan ve Panzer IV'ün bir varyantı olan Alman taarruz topu dur. Mühimmat envanter tanımı Sd.Kfz. 167'dir (özel amaçlı taşıt 167). Gelişen taarruz topu ihtiyacı sonucunda, StuG IV modeli Sturmgeschütz III taarruz topu ile Panzerkampfwagen IV şasesinin birleşiminden imal edilmiştir. Aralık 1943 yapımına başlanmış ve toplamda 1,100 adet top Krupp firması tarafından üretilmiştir. Krupp, Panzerkampfwagen III'leri kendi üretmediği için StuG III'ün hafifçe modifiye edilmiş üst yapısı ile Panzerkampfwagen IV tankının şasisinin kombinasyonunu kullanmıştır. StuG IV modeli özellikle Batı Cephesi'nde çok önemli bir tank imha aracı olmuştur. 4 kişilik mürettebatı bulunan bu araçlar piyade tümenlerine bağlıydı. Ä°kizler (astroloji) İkizler (Latince: Gemini), 21 Mayıs ile 21 Haziran arasında doğanların İkizler takımyıldızının etkisinde olduğuna inanılan burç. Marcus Manilius'un astrolojinin esaslarını kaleme aldığı beş ciltlik "Astronomica" adlı eserde İkizler burcunun özellikleri şu şekilde yer almaktadır: Alexander Mahone FBI özel ajanı Alexander 'Alex' Mahone Prison Break dizisine 2. sezonunda dahil olmuştur. Fox River kaçaklarını yakalaması için görevlendirilmiştir. Alexander Mahone, dizide acımasız karakteriyle göze çarpmaktadır. Sinir haplarıyla ayakta kalabilen Mahone, çok zeki bir karakter olsa da Michael Scofield'ın planlarını çürütebilecek bir zekaya sahip değildir. Bunu 4. sezonda Michael Scofield'a "Senin planlarının hep hayranı oldum. Umarım bir planın vardır." üstü kapalı bir şekilde belli etmiştir. Amacı mahkûmları yakalamak değil öldürmektir. Eski kaçak Oscar Shales'i öldüren de odur. Şirket kendisine Oscar Shales olayını örtmek karşılığında Michael'i öldürme görevini vermiştir. Sona adlı bölümde Michael Scofield tarafından kendisine kurulan tuzakla kokain bulundurmak suçundan tutuklanmıştır. Daha sonra Scofield'ın ekibine katılarak şirketi çökertmek için çalışmıştır. Zekası ve şirket hakkındaki tecrübesiyle Scofield ve ekibine büyük katkı sağlamıştır. Kendisi 4. sezonda oğlunu öldüren Wyatt'dan etkileyici bir intikam almıştır. Ayrıca eski esi Pam'in dizideki konuşmalarından anladığımız kadarıyla intikam atesi içine düştüğünde intikamını alana kadar başka bir şeye konsantre olamamaktadır. Bunu oğlunu öldüren Wyat'i öldürene kadar gecen sureyi, şirketi çökertmeye çalışmak yerine Wyat'ı bulmaya adamasından da anlayabiliriz. Ayrıca filminde Michael'a ihanet etmeye çalışmış ancak sonra Michael'e her şeyi anlatmış, Michael da planı değiştirmiştir.Bu sayede hem plan yürüyecek hem de Mahone FBI rozetini geri alacaktır. Dizi finalinde Pam ile değil en yakin arkadaşı olan CIA ajanı ile birliktedir. Theodore "T-Bag" Bagwell Theodore "T-Bag" Bagwell Fox'un Prison Break isimli dizisinin karakterlerinden biri.Robert Knepper taraf覺ndan canland覺r覺lmaktad覺r. Theodore Bagwell, yani kendine seslenilmesini istediği şekilde T-Bag adam kaçırma, tecavüz ve cinayet suçlarından şartlı tahliyesiz ömür boyu hapse mahkûm edilmiştir. Riots, Drills and the Devil bölümde babasının Down Sendromlu kız kardeşine tecavüz etmesi sonucu doğduğunu öğreniyoruz. Defalarca mahkeme tarafından vandalizm ve hayvanlara işkenceden suçlandıktan sonra 10 yaşındaki Bagwell 4. sınıf öğretmeninin evini yakmaya çalışırken yakalandı ve çocuklar için açılan bir bakımevine gönderildi. Orada "beyazların üstünlüğünü savunan" bir çeteyle karşılaştı. Bagwell büyüdükçe suçları daha ağır bir hal almaya başladı; kötü davranış, ölümcül bir silahla saldırı, cinayete teşebbüs ve nihayetinde çocuk kaçırma, tecavüz ve cinayet. İşte bu ciddi suçlar yüzünden Bagwell, Alabama’nın maksimum güvenlikli Donaldson hapishanesine yollandı ki burada hemen "beyazlar grubunun lideri" oldu. Hatta Bagwell’in altında, bu grup o kadar güçlendi ki Donaldson’ın müdürü grubu dağıtıp üyeleri ülkedeki çeşitli hapishanelere nakletmek zorunda kaldı. Aslında Bagwell, Fox River’a geldiğinde bu gruptan eser yoktu. Ancak karizmatik “T-Bag” sayesinde, iki buçuk yıl sonra cezaevindeki en güçlü gruplardan biri oldu. T-Bag dizinin ana karakterleri arasındadır. Birinci sezonun ikinci bölümü olan "Allen"'de T-bag devamlı karakterleri arasında girer. Hapsedilmeden önce, Bagwell yetkililerden kaçar, daha önceki evliliğinden iki çocuğu olan dul Susan Hollander ile ilişkisine devam etmektedir. Susan onu Amerika'nın en çok arananlar listesinde görünce polise haber verir. Bagwell altı adam kaçırma, tecavüz ve cinayetten Alabama'daki Donaldson Hapishanesine gönderilir. T-Bag gerçek aşkı Susan'da bulduğunu ve değişmeye çalıştığını fakat Susan'nın ona ihanet etmesinden sonra tekrar bir "canavara" dönüştüğünü söyler. Michael Scofield (Wentworth Miller) Fox River'a geldikten sonra T-Bag oyun arkadaşı olması için onu tuzağa düşürmeye çalışır fakat başarılı olamaz. Irksal isyan sırasında "özel arkadaşı" ölümcül yara alır. Bunu Scofield'ın yaptığını düşünür, T-Bag öç almak ister fakat John Abruzzi onu durdurur. İkinci isyan sırasında T-Bag kaçışı öğrenir ve eğer Michael ve diğerleri onu da aralarına almazlarsa diğer mahkûmlara söylemekle tehdit eder, başka seçenekleri olmadığından teklifi kabul ederler. Grup kaçış için çok kalabalık olduklarını fark ettikleri zaman, Abruzzi T-Bag'e takımdan ayrılmasını veya öldürüleceğini söyler. Misilleme olarak T-Bag Abruzzi'nin boğazını keser fakat onu öldürmeyi başaramaz. T-Bag, Abruzzi'ye ikinci defa saldıracağı zaman C-Note onu durdurur ve Abruzzi'ye burdan çıktıkları zaman ihtiyaçları olduğunu söyler. T-Bag, Scofield ve diğer altı mahkûmla Fox River'dan kaçtıktan sonra hayatını garanti altına almak için kendini Michael'a kelepçeler. Abruzzi sonunda ondan öcünü alır elini balta ile keser, ciddi şekilde yaralanmıştır ve onu orada ölüme terk ederler. T-Bag, kaçakları yakalamak için peşlerinden gider. Tek başına kaldıktan sonra elini iyileştirmenin bir yolunu arar. Veterineri anestezi yapmadan elini dikmesi için zorlar. T-Bag onu öldürür ve elbiselerini değiştirip arabasını alır. Saçlarını kimyasalla sarıya boyar ve Charles Westmoreland'ın D.B. Cooper'ın sakladığı paralarını almak için Utah'a doğru yola çıkar. T-Bag kandırdığı başka bir adamın arabasını alarak yakalanmaktan kurtulur. T-Bag genç bir kızı baştan çıkartmaya çalışırken kızın babası ile kavga eder. T-Bag kavgayı kazanır ve adamın arabasını alarak Tooele, Utah'a Lincoln ve Michael'dan önce varmak için yola çıkar. T-Bag Tweener'la birlikte Westmoreland'ın paraları nereye gömdüğünü gösteren haritayı çalar. Daha sonra Lincoln ve Michael onu yakalar ve oda ezberledikten sonra haritayı yer. Lincoln ve Michael paraları bulmak için onu da yanlarına almak zorunda kalır. Westmoreland'ın paralarının bulunduğu yeri kazmak için C-Note ve Sucre gruba sonradan katılır. T-Bag orada oturan birini rehin alınca durum değişir. Onlar parayı ele geçirdikten sonra, T-Bag para dolu çantayı gazete dolu başka bir çantayla değiştirerek onları kandırır, sonra Sucre silah ile garaja gelip paranın hepsini ona verilmesini talep eder. Bunun üzerine içi gazete dolu çantayı alarak oradan uzaklaşır. T-bag asıl çantadaki paralar ile oradan ayrılır ve beş milyon doları bir tren istasyonundaki bir dolaba kilitler, T-Bag tutuklanmadan önce aşık olduğu Susan'ı bulmaya gider fakat Brad Bellick ve Roy Geary'ye yakalanır. Beş milyon doların yerini öğrenmek için ona işkence yaparlar, o anahtarı yutar ve onlar da anahtarı dışarı çıkarmak için uğraşırlar. Bellick polis çağırır ve ayrılmadan önce T-Bag'i kalorifer peteğine bağlar. Polislerin sesini duyan T-bag oradan kaçmak için elini koparmak zorunda kalır. Pratt, Kansas'ta T-Bag barda savaş gazisi bir adamla tanışır, sonra adama aniden saldırır ve adamın protez kolunu çalar. Sonra Denise adında bir postacı ile tanışır, Susan Hollander'ın adresini öğrene bilmek için onu kandırır ve ilişkiye girer. Denise onun arandığını görür ve T-Bag "keşke bunu görmemiş olsaydın" der ve onu öldürür. T-Bag Susan Hollander'ın Ness City, Kansas'taki evine gider ve kendini içeri davet ettirir. O Susan'a hayatının aşkı oluduğunu söylemekte ısrarcıdır. T-Bag tekrar Hollanderlarla aile hayatına başlar, çocuklar onun suçlu olduğunu bilmemektedir. Oyun oynarlarken, Susan sakladığı