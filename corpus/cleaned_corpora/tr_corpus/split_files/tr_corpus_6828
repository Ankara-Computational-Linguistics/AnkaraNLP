iki hafta sonra Demokratik Halkçı Parti ("Partido Popular Democrata", PPD) olarak kuruldu ve 1976'da adını Sosyal Demokrat Parti ("Partido Social Democrata") olarak değiştirdi. 1979'da merkez sağ partilerle Demokratik İttifak kurdu ve o yılki seçimi kazandı. 1983 seçimlerinden sonra parti, 1985 yılında yeni lider Aníbal Cavaco Silva'nın seçimini kazanmadan önce Merkezi Blok olarak bilinen Sosyalist Parti (PS) ile büyük bir koalisyon kurdu. Cavaco Silva, on yıl boyunca Başbakan olarak görev yaptı ve büyük Ekonomik serbestleşme ve iki heyelan zaferi kazandı. PSD'de istifa ettikten sonra, parti 1995 seçimlerini kaybetti. 2002'de José Manuel Durão Barroso liderliğinde iktidara geri döndü, 2005 seçimlerinde yenildi. Mevcut lider, Pedro Passos Coelho, 26 Mart 2010'da seçildi ve bir yıl kadar sonra Başbakan oldu. Halk Partisi (CDS-PP) ile ittifak halinde Cumhuriyet Meclisi'nde 107 sandalye kazandı. 2015 yasama seçiminde 89 sandalye kazandı ve iktidarı kaybetti. Başlangıçta sosyal demokrasinin bir partisi olan PSD, zamanla Portekiz'in merkez sağının en büyük partisi oldu. PSD, Avrupa Halk Partisi (European People's Party - EPP) ve Merkezci Demokratlar Enternasyonali'nin bir üyesidir. 1996 yılına kadar PSD, Avrupa'daki Liberal Demokrat ve Reform Partisi (ELDR) ve Liberal Enternasyonal'e üyeydi. Parti, haftalık Povo Livre (Özgür Halk) gazetesini yayınlamaktadır. Traf-O-Data Traf-O-Data, William Bill Henry Gates daha çok bilinen adıyla Bill Gates ve arkadaşı Paul Allen tarafından kurulmuştur. Yakınlarındaki bir şirketin büyük bilgisayarını para ödemeden kullanabilmek için, iki arkadaş kullanıcılar için yazılım hatalarını arayıp buluyorlardı. Bu şekilde bilgisayar konusunda uzmanlaşan öğrenciler, 1972'de ilk şirketlerini (Traf-O-Data) kurdular. Bu şirket bir trafik sayım ve kontrol sistemi için programlar üreterek hemen 20.000 dolarlık satış yaptı. Gates bundan bir yıl sonra TRW adlı silah işletmesinde staj gördü. Yaptıkları işlerde başarı sağladıklarında dolayı şirket adı Micro-soft olarak değiştirildi, daha sonra ortadaki çizgi kaldırılmıştır (Microsoft). Venstre (Danimarka) Venstre, Danmarks Liberale Parti () Danimarka'da muhafazakâr-liberal ve Tarımda reform hareketini savunan bir siyasi partidir. Penguen (karakter) Penguen (Oswald Chesterfield Cobblepot) DC Comics şirketi tarafından oluşturulmuş kurgusal karakter. Yaratıcıları Bob Kane ve Bill Finger'dır. Sahneye ilk çıkışı Detective Comics'in 58. sayısındadır(Kasım 1941). Penguen kısa ve aşırı şişman biri olarak yansıtılır. Kuşlara ve yüksek teknikli şemsiyelere düşkünlüğü ile bilinir. Her ne kadar gangster tipi suçluysa da kendini suçun centilmeni olarak düşler. 1960'lardaki Batman TV Serisi'nde aktör Burgess Meredith simgesi olan cıyıklama gülüşü ile Penguen'i resmetti. 1992 yapımı Batman Dönüyor'da aktör Danny DeVito Penguen adamın çok daha karanlık bir uyarlamasını canlandırdı. Bu uyarlamada Penguen fiziksel olarak değişime uğramış psikopat ruhlu bir katildir. Oswald Cobblepot'ın babasının sağanak yağmurda ıslandıktan sonra bronşiyal pnömoni olarak bilinen hastalık yüzünden ölmesi Oswald'ın annesinin ona her zaman şemsiye taşıması için ısrar etmesine neden oldu. Cobblepot'un dış görünüşü ve her zaman taşıdığı şemsiyesi, onu çocukluk çağında yaşıtlarının işkencelerinin hedefi yaptı ve tek arkadaşları olan annesinin hayvan dükkânındaki kuşlar oldu. Üniversite'den mezun olduktan sonra,annesinin uzun süren bir hastalıktan sonra ölmesi, parası ödenmediği için ipotekli hayvan dükkânının elinden alınması ve tek arkadaşları olan kuşlara el koyulması Cobblepot'u muhtaç bıraktı. Yasalara olan öfkesi bir onun hırsız olarak hizmetini yerel bir mafya patronuna sunmasına neden oldu. Penguen mafya patronu tarafından aşağılandı ve reddedildi. Cobblepot kendine korunacak bir ada yapmaya karar verdi. Gangsterle tekrar karşılaşmak için smokin ve 45 kalibre şemsiyeyle geri döndü, gangsteri kendini savunurken öldürdü. Marifetinden etkilenen ölü gangsterin suç ortakları Cobblepot'u liderleri yapmayı kabul etti. Korkulan ve saygı duyulan biri olma tutkusuyla dolan Cobblepot Penguen ismini benimsedi. Gotham şehrindeki depremden sonra Penguen para yapan tek kişi gibi görünüyor. Davenport kulelerinde değerli olan her şeyi stokladı. Karşılaşılan kötü sonuçlardan sonra Penguen'i kontrol de tutan tek güç Batman'di. Aralarında bilgi paylaşmaya dayalı bir anlaşma(Cobblepot bunu işlerini devam ettirebilmek için yapmak zorundaydı. Ortaklıkları Gotham tekrar açıldığı zaman bitti. Cobblepot Gotham'daki "yasal" işlerini hala sürdürüyordu. 2014 yılında yayınlanmaya başlayan Gotham dizisinde mafyalığa doğru ilk adımlarını atar. Penguen 1960'larda ve yan ürün filmlerinde Burgess Meredith tarafından canlandırıldı. Meredith'in yorumu büyük ölçüde bir durum komedisiydi. Meredith'in muhtemelen yaptığı en iyi şey içtiği sigaradan dolayı güldüğünde çıkan penguen cıyaklamasıydı. Penguen'in azılı suçluları burada siyah yuvarlak şapkalar ve çeşitli avcı hayvanların isimleriyle süslenen karanlık kıyafetler giyer. Bunlar balık avlayan kuşlardır ("Örn: Şahin"). Burgess Meredith TV dizisindeki Penguen rolünü burada da tekrar etti. Bu filmde Penguen rolü Danny DeVito tarafından canlandırıldı. Yönetmen Tim Burton burada Penguen'i fiziksel değişime uğramış öldürmeye eğilimli bir sosyopat olarak resmetti. Penguen burada yassı bacaklara, işaret ve baş parmağı birleşmiş üç parmaklı ellere ve üstten kel bir kafa yapısına sahipti. Burada Larry Storch tarafından seslendirilen Penguen Scobby Doo'un birkaç bölümünde yer aldı. Penguen burada yer aldığı bölümlerde Batman Dönüyor'daki anormal tiplemesi olarak yer aldı. Penguen'i burada Paul Williams seslendiriyor. Bu animasyon dizisindeki Penguen, Meredith'in yorumuna daha yakın. Filmde Lennie Weinrib tarafından seslendiriliyor. Danimarka Halk Partisi Danimarka Halk Partisi (, DF) Danimarka'da muhafazakâr bir siyasi partidir. Parti genellikle akademisyenler tarafından sağ kanat popülist, uluslararası medyada ise aşırı sağ olarak tanımlanmaktadır. Ayrıca akademik çevrelerde ve medyada milliyetçi ve göçmen karşıtı bir parti olarak da tanımlanmıştır. Parti ise kendisini merkez sağ ve popülist bir parti olarak tanımlamaktadır. 2001'den bu yana hükûmette bulunan liberal ve muhafazakâr partileri desteklemektedir. Kabinenin bir parçası olmamakla birlikle pek çok konuda hükûmet ile yakın işbirliği içerisindedir. 2015 genel seçimlerinde % 21,1 oy oranı ile ikinci parti oldu. Buna karşın koalisyon görüşmeleri başarısızlıkla sonuçlanınca hükûmette yer almadı. Mamoudzou Mamoudzou, Fransız denizaşırı toprağı Mayotte'nin başkentidir. 1977 yılında başkent olmuştur. Mozambik kanalında, Kuzey Mozambik ve kuzey Madagaskar'ın arasındaki bölgededir. Şehrin nüfusu 7 bindir. Ülkenin en büyük ikinci şehridir. Şehir halkı geçimini balıkçılık ve tarımla sağlamaktadır. Şehrin ulusal stadyumu vardır. Ayrıca küçük bir de liman bulunmaktadır. Havaalanı yoktur. Avustralya YeÅŸilleri Avustralya Yeşilleri (İngilizce: Australian Greens), Avustralya'da faaliyet gösteren yeşil bir siyasi partidir. Parti, çevrecilikten yanı sıra politika alanını genişleterek ekolojik sürdürülebilirlik, sosyal adalet, tabandan ("grassroots") demokrasi ve barış hareketi, alanında da çalışmalar yapmaktadır. II. Ä°saakios II. İsaakios Angelos veya Angelus (, Isaakios II Angelos) (d. Eylül 1156 - ö. Ocak 1204) 1185- 1195 arasında ve tekrar 1203-1204 arasında Bizans imparatoru olmuştur. Babası Andronikos Dukas Angelos Anadolu'da bir askerdi (d. y. 1122 - ö. 1185'ten sonra) ve annesi olan Öfrosin Kastamonitissa (d. y.1125 - ö. 1195'ten sonra) ile 1155'ten önce evlenmiştir. Babasının annesi I. Aleksios ile İrini Dukena'nin en küçük kızı Theodora idi. Babasının babası ise Sicilya'da bir amiral olan Konstantinos Angelos (d. y. 1085 - ö. Temmuz 1166'dan sonra) olup Filadelfiya'li olan Manolis Angelos adlı bir kişinin oğlu idi. Bu isimlerden açıktır ki İsaakios ailesinin Bizans hükümdarları ile yakından ilişkileri bulunmaktaydı. I. Andronikos'un imparatorluk döneminde İsaakios, babası ve erkek kardeşleri İznik (Nicea) ve Bursa (Prousa)'da imparator aleyhinde çıkan isyanlara yakından katkılarda bulunmuşlardı. Fakat İmparatorun genellikle isyancılara karşı çok merhametsiz olduğu bilinmekle beraber, I. Andronikos, İsaakios'a hiçbir ceza vermemiştir. Andronikos merhametsiz zalim cezaları ve aristokratları kontrol edip yıldırma çabaları dolayısı ile halk tarafından sevilmemekteydi. 11 Eylül 1185'te Andronikos'un başkentinde bulunmadığı bir sırada onun başkentte vekili olan Stephanus Hagiochristophorites İsaakios'u tutuklama kararı almıştır. İsaakios, Hagiochristophorites'i öldürmüş; sonra bu cinayet mevkiinden dört nal atla kaçıp; Ayasofya Kilisesi'ne gelip; orada bulunan suçunu bir büyük şecaat arzeder gibi herkese anlatmıştır. Haber hemen şehirde yayılmış ve özellikle bu suça hiç katkısı olmayan, fakat imparatoru hiç sevmeyen asiller (bunlar arasında nüfuzlu amcası İoannis Dukas) İsaakios'a yardıma gitmişlerdir. Bunlar bütün geceyi meşaleler altında Ayasofya'da geçirmişler; ertesi sabah herkesi isyana çağırmak için şehre yayılmışlar; halk bu çağrılara uyarak sokakları doldurmaya başlamışs; hapishaneleri boşaltmışlar ve hapiste olanlar da sokaklardaki yoğun halk kitlesine katılmıştır. Ayasofya Kilisesine dolduran kalabalık İsaakios'u "basileus" (imparator) ilan etmiştir; orada bulunan büyük mihrabında bulunan Büyük Konstantin'in tacı indirilerek İsaakios'un başına geçirilmiş; sanki bir taç giyme töreni de yapılmıştır. Andronikos bu haberi kırdaki malikanesinde alınca şehrin kontrolünü tekrar eline geçirmek niyetiyle başkentine dönmüştür. Haliç'in ağzında bulunan Buyuk Saray'a gitmiş ve sarayın etrafında toplanmış halk üzerine muhafızlarının ok atışları ile hücumunu emretmiş; ama onların çekingen davrandıklarını görünce hemen bir yay oklar alarak kendisi halk içine ok atmaya başlamıştır. Ama halkın dağılmadığını görünce hemen kıyafet değiştirip başkentten ayrılmak üzere sadece kendinden çok küçük yaşta olan karısı ve odalığı ile birlikte, bir kadırgaya binip Boğaz'a kaçmıştır. Halk Büyük Sarayı tamamıyla yağma etmiş; 600 kg kadar külçe altın ve çok kıymetlı mal ve eşya kaybolmuştur. Zengin Saray kilisesinin her şeyi çalınıp tamtakır bırakılmış; hatta İsa'nın kendi eliyle Urfa Kıralı Abgar'a yazdığı mektup bile o zamandan beri hiç görülmemiştir. Eski imparator Andronikos çok geçmeden yakalanmıştır. Yanındakilere dokunulmamış; ama eski İmparator sıkıca bağlanıp boğazına kalın bir zincir takılıp yeni imparator II. İsaakios Angelos önüne getirilmiştir. Orada hemen sağ eli kesilmiş; birkaç gün aç susuz hapisten sonra bir gözü kör edilmiş ve 12 Eylül 1185'te bir kel deveye bindirilerek halk arasına salınmıştır. Halk güruhu onu önce deve üzerinde iken taş, pislik, pis su, hatta kaynar su atarak iyice cezalandırmış; sonra deveden indirip; linç edip öldürüp; cesedini gösterim için ayaklarından baş aşağı asmışlardır. II. İsaakios'un İmparatorluk dönemi başında Bizans'ın durumu çok tehlikede idi. Fakat II. İsaakios Norman asıllı Sicilya Kralı olan II. Guglielmo "İyi" (İng. William, Fr. Guillaume) ile yaptığı savaşta galip gelmiş ve Bizans'ın kurtarıcısı olmuştur. II. Guglielmo, I. Andronikos'un hükümdarlığının son yıllarında, 1185'te Sicilya'da 80.000 kişilik çok büyük bir ordu ve ve 200 gemiden oluşan bir donanma hazırlamıştı. Şahsen II. Guglielmo askerlikten ve askerlerden hoşlanmaz olarak bilinmekteydi; ama bu büyük askerî seferin hazırlığını şahsen yüklenmiştir. Kara ordusunun komutanlığına bir askerlik sırasından yükselmiş olan Bouadin (İng. Baldwin) adlı generali; ikinci komutanlığına kuzeni Lecce Kontu Tancredi'n damadı Acerra Kontu Rikardo'yu ve donanma komutanlığına ise kuzeni Lecce Kontu Tancredi atamıştı. Bu büyük ordu donanmaya yüklü olarak Messina'dan 11 Haziran 1164'te Bizans'in elinde bulunan Makedonya ve hatta Konstantinopolis'i ele geçirmek emeli ile ayrılmış ve şimdi Arnavutluk'ta bulunan Bizans İmparatorluğu'nun Adriyatik Denizi üssü ve ticaret limanı Dıraç (Durazzo) limanında Balkanlara çıkmıştır. Kara ordusu, Bizans ordularından direnç görmeden, karadan Selanik üzerine yürümüş ve donanma da denizden Selanik önüne gelmiş ve Bizans'in ikinci büyük şehri hem karadan hem de denizden Norman Sicilyalılar tarafından kuşatılmıştır. İmparator olan I. Andronikos bu şehre yardım için 5 değişik komutan altında 5 ordu göndermiştir ama bu ordular kuşatma altında bulunan Selanik'e yardımda bulunamamıştır. Şehrin Bizanslı komutanı da düşman ordusunun gelmekte olduğundan önceden haberdar olmakla beraber, şehri tedariksiz bırakmış ve kuşatma sırasında şehrin savunmasına hiçbir özel şahsî katkıda bulunmamıştır. 24 Ağustos'ta bu ikinci Bizans şehir Norman Sicilyalılar eline geçmiş ve bu ordu tarafından talan edilmiştir. Eylül 1185'te II. İsaakios bir halk devrimine ve bu devrimin başarı kazanmasına bir büyük neden de bu tehlike karşısında I. Andronikos'un savunmada gösterdiği beceriksizlik ve bunun yanında Konstantinopolis'te bir cadı avına çıkıp kendini sevmeyen birçok kişiyi Norman Sicilyalı taraftarı olmakla itham ederek idam ettirmesidir. II. İsaakios tahta çıktığında Norman Sicilya ordusu Selanik'ten ayrılıp Konstantinopolis üzerine Batı Trakya'da ilerlemekte ve Sicilya donanması ise Ege'den Marmara Denizi'ne erişip orada gelecek orduyu beklemekteydi. II. İsaakios tahta çıktığı zaman hemen Norman Sicilyalılara bir barış teklifinde bulunmuş, fakat bu reddedilmiştir. Bunun üzerine II. İsaakios Balkanlarda bulunan 5 Bizans ordusunu birleştirmiş ve bu birleşik ordunun komutanlığına en dirayetli generali olan Aleksios Branas'ı atamıştır. İmparatorluğun her tarafından yeni askerler toplanmış; bunlar hemen bu büyük orduya sevk edilmiştir. Branas Norman Sicilya ordusu ile savaş için zamanı ve savaş alanı kendisine en uygun olacak şekilde seçmiştir. Norman Sicilya ordusu Sitrimon (Strymon) Nehri kıyılarında Amfipolis'te kampta bulunuyordu. Bizans generali Branas önce buraya yakın olan Mosynopolis'te Norman Sicilya ordusunun bir küçük birliğini pusuya düşürerek Amfipolis'e kovalamıştır. Sonra bir barış teklifi göndermiş ve Norman Sicilya ordu komutanı bunu kabul edip, Amfipolis'in hemen dışında Dimitriza (Türkçe ismi Demochisar) bir mevkide konuşmalara başlanmıştır. Bu konuşmalar devam ederken Bizans ordusu birden bütün birlikleri ile hücuma geçmiş ve barış görüşmeleri yapılırken gevşekleşmiş olan Norman Sicilyalıları büyük bir yenilgiye uğratmıştır. Norman Sicilya ordusunun büyük bir kısmı bu savaşta imha edilmiş; kaçanların çoğu güz yağmurlarıyla yükselmiş olan Sitrimon Nehri'ni geçemeden boğulmuşlardır. Norman Sicilyalılardan sağ kalanlar büyük sayıda esir olarak Bizans ordusunun eline geçmiştir ve bunlar arasında ordu komutanı Baoaduin ve ikinci komutanı Acerra Kontu Rikardo da bulunuyordu. Yenik Norman Sicilya ordusunun ufak bir kısmı ise üç ay önce ellerine geçirip talan ettikleri Selanik'e çekilmiştir; ama Selanik halkı ayaklanıp bunların çoğunu öldürerek intikamlarını almışlardır. Marmara'da boşuna bekleyen donanma sonunda Draç limanına geldiğinde buraya çıkan 80.000 kişilik ordudan kalan çok küçük sayıda askeri Sicilya'ya götürmüştür. Bu savaş ile Bizans kurtarılmıştı ama 20 yıl sonra Dördüncü Haçlı Seferi Bizansı yıkacaktı. II. İsaakios 1185 ile 1186'da bir seri hükümdarlar ve yakınları arasında diplomatik evlilikler planlamış ve hükümdarların ve yakınlarının evlilikleri ile hem Bizans'in hem de kendi imparatorluk pozisyonunu pekiştirmiştir. Yeğeni Eudokia Angelina'yi Sırp Granprensi olan Stefan Nemanja'in oğlu Stefan ile evlendirmiş; kızkardeşi Theodora'yı bir İtalyan Markisi olan Corrado del Monferrato'ya vermiş ve 1186'da kendisi Macaristan Kıralı III. Béla'un kızı Macaristanlı Margaret (Bizans saray ismi Maria) ile evlenmiştir. Bundan sonraki askerî ve politik politikalarında II. İsaakios o kadar başarı kazanamamış ve hatta başarısızlık göstermiştir: 1185'in sonlarında ağabeyi olan (sonraki III.) Aleksios'u kurtarmak için Haçlı Latinler elinde bulunan Akka'ya (Acre) 80 kadırgadan oluşan bir filo göndermiş; ama bu filo Norman Sicilya filosu tarafından imha edilmiştir. Hemen sonra yine 1185'te, Kıbrıs adasında isyan eden İsaakios Komnenos'un elinden adayı geri almak üzere 70 gemiden oluşan bir filo göndermiş; fakat bunda da Norman Sicilyalı'ların desteğini alan isyanının etkili karşı koyması nedeniyle başarı kazanamamıştır. 1185 sonunda ordularının, donanmasının ve tertip ettiği diplomatik evliliklerin masraflarını karşılamak üzere çok yükseltiği vergiler nedeniyle Makedonya'da bulunan Vlahlar ve Bulgarlar isyan etmiş ve başarılı olan bu isyan sonucunda Asen Hanedanı idaresi altında İkinci Bulgar İmparatorluğu kurulmuştur. 1187'de bu isyancılar üzerine Sicilya Norman Kıralı'na karşı Stirimon Nehri kıyısında sağlanan zaferin komutanı Aleksios Branas gönderilmek için emir verilmiş, ama general Konstantinopolis'i (ve imparatorluğu) eline geçirmek üzere isyan etmiştir. Bu general ve ordusu, İsaakios'un kayın-biraderi olan Monferratlı Konrad idaresinde bir ordu tarafında savaşta yenilmiş ve Branas bu savaşta öldürülmüştür. 1187'de donanması çok zayıflamış olan II. İsaakios Venedik Cumhuriyeti ile bir anlaşma yapmış ve Venedik tüccarlarına sağlanan bir sıra yeni imtiyaz karşılığında 6 ay önceden ikaz edilirlerse Venedik 40 ile 100 kadırgadan oluşan bir filoyu Bizans'a yardım olarak göndermeyi garantilemiştir. Bir Venedik kadırgasında serbest olan 140 kürekçi bulunduğuna göre bu askerî yardım 18.000 kişilik bir denizci birliğinin desteği anlamına gelmekteydi. 1196'da İsaakios'un politikaları nedeniyle o imparatorluğa geçmeden çok güçlü olan Bizans donanması, sanki bir felaket geçirmiş gibi, sadece 30 kadırgadan oluşmaktaydı. 1189'da Avrupa'da Katolikler yeniden III. Haçlı Seferi için seferberliğe başlamışlardır. Avrupa'dan karadan gelen Kutsal Roma İmparatoru Friedrich Barbarossa'nın Bizans topraklarından geçmesi büyük bir Bizans kuvveti ve organizasyon kullanılmasını gerektirmiştir. Fakat bu Haçlı ordusu Balkanlarda Bizans sınırlarına geldiğinde II. İsaakios, Kudüs fatihi Selahaddin Eyyubi ile bir anlaşma yapmış ve Haçlıların geçişini durduramamakla beraber bu geçişi zorlaştırmak için bir sürü tedbir uygulamıştır. Buna karşılık olarak, Frederik Barbarossa'nın ordusu Filibe (o zamanki Philippopolis şimdiki Plovdiv) şehrini işgal etmiş ve bu şehri tekrar Bizans eline geçirmek için gönderilen 3.000 kişilik Bizans ordusunu yenik düşürmüştür. Bunun üzerine 1190dan sonra II. İsaakios Haçlılara daha önce verdiği lojistik ve diğer destek sağlama sözünü tutmak zorunda kalmıştır. Sonraki 5 yıl Bulgaristan'la yapılan devamlı savaşlarla geçmiştir. II. İsaakios şahsen bazı askerî seferlere komutanlık etmiştir. Bu askerî girişimler önce istenen sonuçları verdiyse de sonradan hiçbir etkileri olmamaya başlamıştır. 1190'deki seferinde ise bir pusuya düşürülen II. İsaakios hayatını zor kurtarmıştır. II. İsaakios, 1195'te yeniden kendi komutanlığı altında bir Bulgaristan seferine hazırlık yapmaktaydı. Makedonya'da Stagira'da bir av partisi dolayısıyla II. İsaakios'un askerî kamptan ayrı olmasını fırsat bilen ağabeyi kendini askerlerce imparator olarak seçtirmiş ve III. Aleksios adı ile imparatorluğa başlamıştır. II. İsaakios, Angelos'un birinci defa imparatorluğu böylece sona ermiştir. Yeni imparator, Konstantinopolis'te kardeşinin gözlerini kör ettirmiş ve hapse atmıştır. Böylelikle II. İsaakios'un tekrar tahta gelmesini önlediğini sanmıştır. İsaakios, Konstantinopolis'teki hapisliği sekiz yıl sürmüştür. Dördüncü Haçlı Seferi için Venedik gemileri ile gelen Latin ve Venedik orduları birlikte getirdikleri oğlu Aleksios'un vaatlerine dayanarak gayri-meşru taht gasipcisi III. Aleksius'un tahtından inerek meşru hükümdarlarin Bizans İmparatorluk tahtına çıkmalarını istemişlerdir. Bu isteklerin reddi dolayısıyla Latin ve Venedikliler şehri kuşatmaya almışlardır. Haçlıların Haliç tarafından yaptıkları ilk hücumlar ile Haliç kıyısındaki sur ve kuleleri ellerine geçirmeleri ile 17 Temmuz 1204'te III. Aleksios başkentden kaçmıştır. Hükümdarsız kalan, kuşatma altında bulunan şehirde Ayasofya'da toplanan bir devlet konseyi kararı ile meşru eski imparator olan II. İsaakios zindandan alınıp yine İmparatorluk tahtına oturtulmuştur. II. İsaakios'un gözlerinin kör olmasına rağmen bu karışık içinde eski yasalar unutulup meşru bir imparator sayılmıştır. Onu imparatorluk tahtına geri getirmekle Bizanslılar Haçlıların şehre müdahale etmelerine neden olarak verdikleri bir sebebi (yani Bizans tahtının gayrimeşru imparator III. Aleksios'un elinde olmasını) ortadan kaldırdıklarına inanmaktaydılar. Fakat bu II. İsaakios'un genç oğlu olan Aleksios'un Haçlılarla yaptığı diğer anlaşmalara göre Haçlılar tarafından yeterli bir taviz sayılmamıştır. II. İsaakios yeniden Haçlılara tavizlerde bulunmak zorunda kalmıştır. Haçlılara yardım eden oğlu genç IV. Aleksios'u ortak imparator yapmış ve birlikte törenle taç giymişlerdir. Haçlılardan Franklar ve Venedikliler resmen yeni imparatorları kabul edip Galata'ya çekilip IV. Aleksius'un vadettiği mükafatları beklemeye koyulmuşlardır. Haçlılara bağlığı çok iyi bilinen IV. Aleksios kendi halkı tarafından eleştirilmekteydi ve Haçlılara verdiği vaatleri ya imkânsızlık nedeni ile tutamadığı ve tutabildikleri için de devamlı olarak tereddüd ve belirsizlik göstermesi dolayısıyla da Haçlıların da desteğini kaybetmiştir. Ocak 1204'te Ayasofya'da toplanan bir devlet konseyi IV. Aleksios'u tahtan indirmeye karar vermiş; ve Nikolaos Kanabos adlı bir asili imparator olarak seçmiştir. Fakat bir nüfuzlu yüksek saray memuru olan Aleksios "Murzuphulos" onlardan daha ayrıca davranıp IV. Aleksios'u hapse atmış ve hapiste boğdurarak öldürtmüştür. Sonra da Bizans İmparatorluk tahtına geçmiştir. Bu sıra da 28 veya 29 Ocak'ta II. İsaakios'ta ölmüştür; resmi ölüm nedeni oğlunun öldürüşü haberinden hemen sonra bir inme veya kalp krizi olarak verilir ama bunu çok şüpheli olduğu açıktır,ya da öldürülmüştür. II. İsaakios'un şöhreti Bizans İmparatorluk tahtına oturmuş en başarısız hükümdar olmasındandır. Kendini bir büyük kul, köle, odalık ve dalkavuk ve yaltakçılar güruhu ile sarmıştı. İmparatorluğu hiçbir pozitif değeri olmayan kendi gözdeleri tarafından idare edilmesine izin vermiştir. Rüşvetçilik devamlı alışılmış bir idare tarzı olmuştur. Zamanının Bizanslı tarihçisi Nikitas Honiatis'e göre "Devlet memurlukları sebze gibi satılmaya başlanmıştır." Taşra eyaletlerinde ise Thema sistemi tayin edilen valilerin dirayetsizliği ve rüşvet yüzünden işlemez hale dönmüş; büyük toprak sahipleri ise sırf kendi menfaatlerini korumak için kendi başlarına buyruk harekete tekrar başlamışlardır. Taşradan gelen vergi gelirleri tertip edilen büyük devlet ziyafet ve eğlencelerinde, başkent de bulunan kiliselere çok masraf gerektiren bina ekleri yapılmasıyla ve başkent kiliselerine çok pahalı kilise eşyası sağlanması suretiyle çarçur edilmiştir. II. İsaakios'un imparatorluğu sırasında 1185'te Adriyatik'teki Lefkada, Kefalonya ve Zakintos adaları Sicilyalı Normanlar tarafından alınmıştır. 1186'da Ulahlar ve Bulgarlara Bulgaristan'i kaybetmiştir. Daha sonra Ermeniler Kilikya'yı ellerine geçirmişlerdir. Kıbrıs ise Franklar tarafından Bizans İmparatorluğu'ndan geri alınmıştır, II. İsaakios'un birinci evliliği, ismi tam bilinmeyen bir Bizanslı hanımla olmuştur. Üç çocuklarının olduğu bilinmektedir. 1185'te II. İsaakios yeniden evlenmeden ya ölmüştür ya da boşanmışlardır. İkinci karısı Macaristanlı Margaret (Bizans saray ismi Maria) olup iki oğulları olmuştur: Abedi Pele Abédi Ayew (Abedi Pele) (d. 5 Aralık 1964 Domé), orta saha mevkiinde görev yapmış Ganalı futbolcudur. 2004 yılından itibaren teknik direktörlük yapmaktadır. Asıl adı Abédi Ayew olan futbolcu, futbol zekası ve oyun stili itibarıyla, Brezilyalı eski futbolcu Pelé'ye benzetilerek "Pelé" lakabını almış ve Abedi Pele adıyla tanındı. Henüz 14 yaşındayken, 1978-79 sezonunda Gana'nın Real Tamale United takımında forma giymeye başlamıştır. 22 yaşına gelidiğinde Fransa Ligue 2 takımlarından Chamois Niortais FC takımının formasını giymeye başlamıştır. 3 yıl sonra 1989-90 sezonunda Marseille'ya transfer oldu. Abedi Pele, Avrupa'nın önemli ligleri olan Fransa, İtalya, ve Almanya liglerinde forma giydikten sonra, Birleşik Arap Emirlikleri'nin Al Ain takımında 2 sezon forma giydikten sonra jübilesini yaptı. Abedi Pele, futbol kariyerinde 3 kez üst üste Afrika'da yılın futbolcusu seçildi. 2006 yılında Afrika Futbol Konfederasyonu tarafından "Son 50 Yılın En İyi 200 Afrikalı Futbolcusu" arasında gösterildi. 73 kez Gana millî takım forması giyen Abedi Pele, bu maçlarda 33 gol atmıştır. 2004 yılından itibaren Gana'nın Nania futbol takımın başkanlığını ve teknik direktörlüğü yapmaktadır. Nostalji (film) Nostalji (Rusça: "Ностальгия"), başrollerinde Oleg Yankovsky, Domiziana Giordano ve Erland Josephson'un oynadığı ve Andrey Tarkovski'nin 1983 yılında İtalya'da çektiği ilk filmdir. Film, ülkesini terk etmiş ve vatan özlemi duyan bir entelektüelin hikâyesini anlatır. Sinema dilinde pek rastlanmayan monologlar bu filmde fazlaca kullanılmış, böylelikle vatana duyulan özlem pekiştirilmiştir. Filmin çekimleri sırasında Tarkovski'nin sürgünde olması filmin başrol oyuncusunun aslında Tarkovski'yi oynadığı fikrini ortaya çıkarmıştır. Filmin ana karakterinin hasta olması ve Tarkovski'nin de filmden üç yıl sonra bir hastalık nedeniyle ölmesi bu düşünceleri desteklemektedir. Laponya Laponya, (Fince: "Lappi"); Fennoscandia'nın (Fennoscandia veya Fenno-İskandinavya; İskandinav Yarımadası, Kola Yarımadası, Karelya ve Finlandiya'nın bulunduğu alanı tanımlamak için kullanılan coğrafi ve jeolojik terim) en kuzeyine verilen isimdir. Laponya; Norveç, İsveç, Finlandiya ve Rusya tarafından paylaşılmıştır. Bölgenin yerli halkı, bugün sayıları çok azalmış olan Sami uluslarından biri olan Laponlar'dır. All Killer No Filler All Killer No Filler, Kanadalı punk grubu Sum 41'in 2001 yılında çıkan ilk albümü. Albüm ABD'de 2, dünya çapında 3 milyon kopya satmıştır. Tarz olarak punk rock ve pop rock kategorilerinde sayılabilir. Hüseyin Çiftçi Hüseyin Çiftçi, (d. 1945 Mucur, Kırşehir)(ö. 2014 Avanos, Nevşehir) Türk şairdir. Gazi Üniversitesi Fransızca Bölümü’nden mezun oldu. Türkiye'nin değişik yerlerinde Fransızca ve Türkçe öğretmenliği yaptı. Edebiyat çalışmalarına ortaokul yıllarında başladı. Şiirleri, televizyonda “ Şiir Dünyası” , “Bir Şiirdir Yaşamak” programlarında yayınlandı. Gülpınar, Kemalist Ülkü, Milli Kültür, Milli Eğitim, Ajans-Türk, Tay, Şiiri Özlüyorum gibi dergilerde de yer aldı. Hüseyin Çiftçi, evli ve dört çocukludur. Ali RÄ±za Kubilay Ali Rıza Kubilay, (d. 15 Mart 1977, Ankara), tiyatro, sinema ve dizi oyuncusu, seslendirme sanatçısı. İlk ve orta eğitimini Ankara'da tamamladı. 2003 yılında Bilkent Üniversitesi Müzik ve Sahne Sanatları Fakültesi Tiyatro bölümünden mezun oldu. 2003 yılında istanbul'a yerleşti. Bahçeşehir Üniversitesi ileri oyunculuk bölümünde Yüksek Lisans yaptı. 2003/2004 Sezonunda İstanbul Devlet Tiyatrosu'da Zekai Müftüoğlu'nun yönettiği, Vüs’at O. Bener'in İpin Ucu adlı oyununda oyuncu olarak görev aldı. 2004 yılında Bakırköy Belediye Tiyatroları'na girdi. Bakırköy Belediye Tiyatroları kadrolu sanatçısıdır. Tiyatro aktörlüğünün yanı sıra birçok Televizyon, Sinema ve Seslendirme çalışmaları yapmaktadır. Ankara'da yoksul bir ailenin çocuğu olarak dünyaya geldi. Liseden zar zor mezun oldu. Başta tiyatro yerine radyo-sinema-televizyon okumak istiyordu. Birkaç kez Eskişehir'e sınava gittiyse de başarılı olamadı, derken bir gün 'Konservatuvar Sınavları İçin Kurs' içerikli bir ilan gördü ve hayatı değişti. Bilkent Üniversitesi'nin sınavına ilk girişte %100 burs aldı. Cüneyt Gökçer ile burs pazarlığı yapmıştır. Üniversite yıllarından beri beraber olduğu Buket Yanmaz Kubilay ile mutlu bir evliliği vardır. Vanessa Williams Vanessa Lynn Williams veya bilinen adıyla Vanessa Williams (d. 18 Mart 1963) ünlü bir Amerikalı R&B şarkıcısı ve oyuncu. Sanatçı defalarca aday gösterildiği Grammy ödüllerinden, günümüze kadar sadece 1 tanesini kazanmıştır. Müzik öğretmenleri Helen ve Milton Augustine Williams Jr. çiftine 1963 yılında dünyaya gelen Vanessa, küçük erkek kardeşi Chris ile beraber orta sınıf bir gecekondu mahallesinde büyüdü. Williams, çocukluğunda müziğe büyük ilgi duymaya başladı. Korno ve piyano eğitimi gören Williams, sonrasında Syracuse Üniversitesi'nde tiyatro bölümü için burs kazandı. 1983'te katıldığı "Miss New York" adlı güzellik yarışmasını kazanarak "Miss America"ya katılmaya hak kazandı. Böylece Williams, bu yarışmada yer alan ilk Afro-Amerikan bayan oldu. Ancak bu süreçte ırkçı Amerikalılar Williams'a tehditler yağdırdı ve kınama mesajları yolladı. Bir süre sonra, 1988'de plak şirketiyle anlaşma imzalayarak "The Right Stuff" adlı debut albümünü yayınladı. Albüm 500,000'den fazla sattı ve Williams bu albüm sonrasında 3 Grammy adaylığına gösterildi. Ayrıca sanatçı ilk top-10 şarkısını bu albümle elde etti. Kısa süre sonra 1991'de "The Comfort Zone" albümünü yayınlayan Williams, bu albümle büyük ses getirdiği gibi "Save the Best for Last" adlı şarkıyla 1992'de haftalarca zirveye oturdu. Bu başarıların ardından devamlı olarak hem televizyon serilerinde hem de müzik hayatında yer alan Williams, "Çirkin Betty" ve "Desperate Housewives" adlı dizilerde yer almıştır. Şimdilerde ise 666 Park Avenue serisinde Olivia Doran karakterini canlandırmaktadır. Doğramacızade Ali Sami Paşa Camii Doğramacızade Ali Sami Paşa Camii Ankara'nın Çankaya ilçesinde, Bilkent semtinde bulunan cami. İhsan Doğramacı tarafından babası "Ali Sami Paşa" adına yaptırılmıştır. Erkut Şahinbaş'ın mimarı olduğu Türkiye'nin ilk teknolojik camisi sadece ibadet hizmeti vermemektedir. Resim sergisi, konser ve seminerlerin yapılacağı cami, Osmanlı’da olduğu gibi hem ibadet, hem de kültür merkezi şeklindedir. Seminer salonlarının ikisi, talebe göre sinagog ve kilise olarak kullanılacak şekilde tasarlanmış, böylece binanın 3 semavi dine birden hizmet edebilmesi sağlanmıştır. Bir otoparkı ve geniş bir yeşil alanı kapsayan 50 dönümlük arazi üzerinde, 4500 metrekare kapalı alana kurulan, iki yıl süren yapımı 15 milyon dolara mal olan cami, 26 Eylül 2008 Cuma günü açılmıştır. Caminin açılışına, İçişleri bakanı Beşir Atalay, Millî Savunma Bakanı Vecdi Gönül, Millî Eğitim Bakanı Hüseyin Çelik, Sağlık Bakanı Recep Akdağ, Devlet Bakanı Said Yazıcıoğlu, Adalet ve Kalkınma Partisi Genel Başkan Yardımcısı Necati Çetinkaya, İçişleri eski Bakanı Abdulkadir Aksu, Diyanet İşleri Başkanı Ali Bardakoğlu ve Prof. Dr. İhsan Doğramacı katılmıştır. Doğramacızade Ali Sami Paşa Camisi'nde akıllı bina sistemi uygulanmıştır. Caminin aydınlatma, ısıtma ve soğutma sistemleri bilgisayar kontrollü organize edilmekte, ısıtma, soğutma ve havalandırma sistemleri namaz vakitlerine göre çalışmaktadır. Yapılacak programa göre ısıtma ya da soğutma sistemi ile havalandırmayla ilgili sistemler namaz vaktinden 30-45 dakika önce devreye girmektedir İhsan Doğramacı'nın 25 Şubat 2010 tarihinde vefatından sonra 28 Şubat 2010 tarihinde caminin arka tarafında bulunan anıt mezara defnedilmiştir. Saint-Denis, RÃ©union Saint-Denis, Fransa'ya bağlı La Réunion Bölgesi Reunion Depertmani'nin en büyük ve en kalabalık şehri. Fransa Denizlerasiri departmanlarinin en buyugunun baskentidir. Hint Okyanusu'nda bulunan Reunion Adasi'nin en kuzey noktasindadir ve "Riviere Saint Denis" Nerhrinin agzindadir. Réunion Adaları'nin en buyuk nüfuslu kenti olup nüfusu (2009 itibarıyla) 145.209 kisidir. Saint-Denis 1669'da Étienne Régnault tarafından kuruldu, ve 1738'de Réunion adasının başkenti olmuştur. En yakın havaalanı, hem de Réunion'un ana uluslararası havaalanı olan Roland Garros havaalanıdır. Réunion tramvay treni Projesi, 2008'de inşaya başlamıştır. Bu proje ile Şehri havaalanına bağlayacak ve Réunion Adalasının ikinci büyük şehrine Saint-Paul'a bağlayacak. Saint Denis, Réunion şehrinin, aşağıdaki şehirlerle kardeş şehir bağları vardır: Port Louis Port Louis, Mauritius'un başkentidir. 1735 yılında Fransızlar tarafından kurulmuştur. Dönemin Fransa Kralı XV Louis'nin adını almıştır. Hint Okyanusu kıyısında olan şehir, ülkenin en büyük şehridir ve 150 bin nüfusa sahiptir. Bir liman şehri olan Port Louis, ülkenin Liman Louis bölgesinde yer almaktadır. Şehirde bir de uluslararası havaalanı bulunmaktadır. Miracle Amerikalı R&B sanatçısı Whitney Houston'ın üçüncü stüdyo albümü I'm Your Baby Tonight'dan çıkan üçüncü teklidir. Şarkı Nisan 1991'de Arista Records tarafından piyasaya sürülmüştür. Bir ballad olan şarkı, ünlü Amerikalı yapımcı Babyface'in katkılarıyla yapılmıştır. Şarkı yayınlanmasından kısa bir süre sonra, 63 numaradan girdiği listelerde 9 numaraya kadar çıkarak 14 hafta listelerde kalmıştır. Şarkı içerdiği edebi sözlerle dikkat çekmektedir. Fiat 132/Argenta Fiat 132, 1972'den 1985'e kadar İtalyan otomobil şirketi Fiat tarafından üretilen büyük bir aile otomobilidir. Markanın ürettiği son arkadan itişli otomobil olması bakımından önemli bir araçtır. 1972 yılında İtalya'da üretimi durdurulan orijinal Fiat 125'in ardılıdır. Baştan ayağa yenilenen gövdesi, arkada bağımsız süspansiyon sistemi ile dikkat çekti. Bu benzer altyapı 2 yıl kadar sonra daha küçük model olan Fiat 131'e de uygulanmıştır. Fiat 132 sadece sedan kasa ile üretilmiştir. 1978 yılında makyajlanarak Argenta adını aldı. Kare farlar, yeni ızgaralar ve tamponlar 2 nesil Fiat Argenta'nın da karakteristiğiydi. 1983 yılında ikinci defa makyajlanarak Fiat Regata'ya benzetildi. 1985 yılında yerini Giugiaro tasarımı Fiat Croma'ya devretti. My Name Is Not Susan Amerikalı R&B sanatçısı Whitney Houston'ın üçüncü stüdyo albümü I'm Your Baby Tonight'dan çıkan dördüncü teklidir. Şarkı Temmuz 1991'de Arista Records tarafından piyasaya sürülmüştür. Şarkı, daha sonra Backstreet Boys ve Britney Spears ile çalışmalarıyla ünlenen Eric Foster White tarafından yazılmıştır. Yapımı Babyface ve L.A. Reid tarafından üstlenen şarkı, ABD listelerinde 20 numaraya kadar yükselerek Houston'a yeni bir top-20 hiti kazandırmıştır. Şarkı uluslararası bir başarı gösteremese de, 1998'de Almanya'da remiks sürümü ile 52 numaraya kadar çıkmıştır. I Belong to You I Belong to You, Amerikalı R&B sanatçısı Whitney Houston'ın üçüncü stüdyo albümü I'm Your Baby Tonight'dan çıkan beşinci teklidir. Şarkı Ekim 1991'de Arista Records tarafından piyasaya sürülmüştür. 1991 Ekim'inde yayınlanan şarkı, yayınlandıktan bir süre sonra, ABD'nin R&B listelerinde 10 numaraya kadar çıkmıştır. Aynı şekilde İngiltere'de de 54 numaraya çıkan şarkı, uluslararası büyük bir başarı getirememiştir. Şarkı, buna rağmen Grammy ödüllerinde "En İyi R&B Kadın Vokal" dalında aday gösterilmiştir. Afgan Silahsızlanma, Terhis ve Reentegrasyon Programı Afghan Disarmament, Demobilization and Reintegration Program (DDR)(Türkçe: Afgan Silahsızlanma, Terhis ve Reentegrasyon Programı), Afganistan hükûmeti tarafından yapılan 90,000 eski savaşçıyı silahsızlandırma ve sivil hayata katma programıdır. Kanada hükûmeti Temmuz 2005'te misyonu belirtti, bununla beraber sadece 49,000 askeri zaptetti ve sivil hayata geçirdi. İlk safhada 1 Temmuz 2003'te operasyon başlamış ve Kunduz, Bamyan ve Khost eyaletleri göz önünde bulundurulmuştur. Silahzızlandırma programı görevi için Afganistan Kentsel Gelişim Bakanı Yousuf Pushtun görevlendirilmiştir. Kıdemli DDR danışmanı UNAMA'da görev yapan Sultan Aziz'dir. DDR için toplam bütçe US$200 milyon olarak tahmin edilmektedir, sadece 41 milyon dolar ilk evrede sağlanmıştır, Japon hükûmeti 35 milyon dolar sağlamıştır. Ä°ngilizce Wikipedia 27/09/2008 tarihli Afghan Disarmament, Demobilization and Reintegration Program maddesi We Didn't Know Ünlü Amerikalı R&B sanatçısı Whitney Houston'ın üçüncü stüdyo albümü I'm Your Baby Tonight'dan çıkan altıncı ve son single'dır. Şarkı Nisan 1992'de Arista Records tarafından piyasaya sürülmüştür. Şarkıda Stevie Wonder da yer almaktadır. İki arkadaşın hikâyesini anlatan Whitney Houston ve Stevie Wonder düeti şarkıya bir video klibi çekilmemiştir. Ancak şarkı, Amerikan R&B listelerinde 20 numaraya kadar çıkmıştır. Shenzhen Shenzhen (; ), Çin Halk Cumhuriyeti'nin Guangdong eyaletine bağlı, İnci Nehri Deltası üzerinde yer alan bir il düzeyi şehir. Aynı zamanda eyalet altı şehir ve özel ekonomik bölge statülerine sahip olan bölge, Çin'in borsa pazarı merkezi ve önemli bir uluslararası pazar olarak kurulmasının öngörülmesiyle Ocak 1979'da eski Bao'an İlçesi'nin temelleri üzerinde kuruldu. Shenzhen şehrinin tamamı Shenzhen Özel Ekonomik Alanı'nın içinde bulunur. Şehir, güneyinde Hong Kong, kuzeyinde ise Huizhou ve Dongguan şehirleri ile komşudur. Shenzhen ayrıca Çin'de başta kurumsal yenilik ve ülkenin açılmasını yaygınlaştırmak olmak üzere birçok açıdan önemli deneysel ve örneksel roller üstlenmektedir. Çince "Shenzhen" ismi iki farklı karakterden oluşur. Bunların ilki "深" (pinyin: "shēn"), "derin" anlamına gelir, ikinci karakter "圳" (pinyin: "zhèn") ise Hakka Çincesinde "tarla hendeği" anlamını taşır. "Shenzhen", bir yer ismi olarak ilk kez Ming Hanedanı dönemi Yongle çağında 1410 yılında ortaya çıktı. Bölgenin özgün sakinleri arasındaki geleneksel anlayışa göre bu isim, sırf tarihi olarak "Shenzhen Pazarı" (深圳墟, Shēnzhèn Xū) fakat günümüzde "Dongmen Pazarı" (东门市场 Dōngmén Shìchǎng) olarak bilinen alana atfen kullanılır. 1979'da şehrin bulunduğu bölgede küçük bir yerleşke bulunmaktaydı. Shenzhen, 1979 yılında gerçekleştirilmiş ve "Reform ve Açılma" olarak da adlandırılan Çin ekonomik reformu sonucunda çok hızlı bir şekilde gelişti. 1980 yılında Çin'in ilk Özel Ekonomik Alan'ı olan Shenzhen Özel Ekonomik Alanı burada kuruldu. Shenzhen ve çevresi, 1986 ile 1996 yılları arasında, dağlık ve ormanlık araziden yoğun bir kente dönüşmüştür. Dünyanın en hızlı büyüyen yerleşkelerinin başında gelen şehir günümüzde dünyanın en kalabalık 15. şehridir ve 12 milyon civarında nüfusa sahiptir. Shenzhen, 2011 yılında Dünya Üniversite Yaz Oyunları'na ev sahipliği yaptı. Çin ekonomisinin liberalleşmesi sonucu uygulanmaya başlanan "Özel Ekonomik Bölge" politikasının ilk örneği olan Shenzen, yabancı yatırımcıların yatırımları sayesinde hızla büyümüştür. Günümüzde Shenzhen, Güney Çin'de yer alan önemli bir yüksek teknoloji Ar-Ge ve üretim üssüdür. 1999 yılından beri Çin Uluslararası Yüksek Teknoloji Fuarı (China Hi-Tech Fair), her sene düzenli olarak Shenzhen'de yer almaktadır. Shenzhen Limanı, 2013 yılından beri yükleme ve boşaltma miktarı açısından Dünya üçüncüsüdür ve 20 seneden beri Anakara Çin'deki en yüksek toplam yurt dışı ihracat miktarını oluşturan limandır. Shenzhen Menkul Kıymetler Borsası'nda (SMKB), 2009 ile 2015 yılları arasında Dünya çapında en yüksek sayıda ilk halka arz yer aldı; günümüzde SKMB, Çin firmaları için önemli bir finansman platformu olarak işlev göstermeye devam etmektedir. 2010'da Qianhai Shenzhen-Hong Kong Çağdaş Hizmet İşbirliği Alanı, Merkez Hükûmet'in onayıyla, Shenzhen ile Hong Kong'un işbirliği konusunda öncü bir adım olması amacı ile kurulmuştur. 2016 yılında, Shenzhen’in GSYİH’si Guangzhou'nunkini aşarak ekonomik büyüklük açısından Çin'in en büyük üçüncü şehir oldu. 2018 yılında, "Reform ve Açılma"nın 40. yıldönümünde, Shenzhen'in GSYİH'sı Hong Kong'unkini de aştı. 2007'de, kenti Hong Kong'a bağlayan bir köprü yapıldı ve yapı ekonomiyi ve yaşam şartlarını olumlu etkiledi. Havacılık konusunda Shenzhen Bao'an Uluslararası Havalimanı, Anakara Çin'in en işlek beşinci sivil havalimanıdır. Şehirde, en yüksekleri Kingkey Finance Tower (439 m), Seg Plaza (356 m) ve Hua Qiang Bei (华强北) (292 m) olmak üzere toplamda 200 metrenin üzerinde 23 kadar gökdelen vardır. 1980'lerde, Özel Ekonomik Bölge'nin kuruluşu sonrasında, Shenzhen'e büyük bir nüfus akımı yer aldı; böylece eğitim sektörü de hızla gelişmeye başladı. 1983 yılında Shenzhen Üniversitesi, Shenzhen'in ilk tam zamanlı ve kapsamlı yükseköğretim kuruluşu kuruldu. 1999 yılında Shenzhen Şehir Hükûmeti, Bilim Parkı'nın güneyinde Shenzhen Sanal Üniversite Parkı'nı kurdu. Pekin Üniversitesi, Tsinghua Üniversitesi, Nankai Üniversitesi ve Harbin Teknoloji Enstitüsü de dahil olmak üzere Çin'in en iyi üniversiteleri bu parkta yüksek lisans okulları kurmuşlardır. Shenzhen Şehir Hükûmeti, ülke çapındaki farklı ünlü üniversitelerle birlikte Nanshan semtindeki Xilijian (西丽建)'de, lisansüstü öğrencileri eğitmek ve bilimsel araştırmayı güçlendirmek için Shenzhen Üniversite Kenti'ni kurmuştur. Güney Bilim ve Teknoloji Üniversitesi, 2011 yılında araştırma üniversitesi olarak kuruldu. Shenzhen'de hem yerel hem de yabancı üniversitelerle, Hong Kong Çince Üniversitesi (Shenzhen), Harbin Teknoloji Enstitüsü (Shenzhen), Shenzhen Teknoloji Üniversitesi ve Shenzhen MSU-BIT Üniversitesi gibi birçok "işbirliği okulu" kurulmuştur. Shenzhen'de dokuz yıllık zorunlu eğitim tamamen ücretsizdir. Şehirdeki en seçkin orta eğitim kuruluşların arasında Shenzhen Ortaokulu, Shenzhen Deneysel Okulu, Shenzhen Yabancı Diller Okulu ve Shenzhen Lisesi yer almaktadır ve bu okulların hepsi birlikte "Shenzhen'in Dört Okulu" ("深圳四大名校") olarak bilinir. 2015 yılı itibarıyla Shenzhen; 12 tane yükseköğretim kuruluşu, 335 tane ortaöğretim kuruluşu, 334 tane ilköğretim kuruluşu ve 1489 tane anaokulu barındırmaktadır. 1986 yılı Mart ayında Shenzhen, Houston şehri ile birlikte "Shenzhen-Houston Kardeş Şehir Anlaşması" (深圳休斯敦友好城市协议书)'nı imzaladı; böylece Shenzhen'in ilk kardeş şehir ilişkisi kuruldu. Mayıs 2019 itibarıyla Dünya çapında toplam 23 farklı şehir ile kardeş şehir ilişkisi mevcuttur. Live from SoHo (Maroon 5) Live from SoHo, Amerikalı pop rock grubu Maroon 5'ın ikinci konser albümü. 25 Mart 2008 tarihinde iTunes Exclusive EP olarak yayımlanmıştır. Albümdeki görüntüler, Soho Apple Store, New York'ta kaydedilmiştir. Goodnight Goodnight "Goodnight Goodnight", Maroon 5'ın ikinci stüdyo albümü "It Won't Be Soon Before Long"'dan çıkan beşinci teklisidir. Video klibin tanıtımı 21 Ağustos 2008 tarihinde Yahoo! Music'te yapılmıştır. Candace Bailey de video klipte yer almaktadır. Mehmet Çınarlı Mehmet Çınarlı (d. 1925 - ö. 19 Ağustos 1999), Cumhuriyet Dönemi Türk Edebiyatı Türk yazar, şair, denemeci, eleştirmen. Hisarcılar akımının kurucusu. 1925 yılında Karaman’ın Ermenek İlçesinde doğdu. 1999 yılında Yalova depreminden iki gün sonra (19 Ağustos 1999) Ankara'da vefat etti. İlkokulu Ermenek'te, orta öğrenimini Antalya'da tamamladı. Babası sağlık memurluğundan emekli ve “Doktor Osman” lakaplı Osman Çınarlı’dır. 1948 yılında Ankara Siyasal Bilgiler Fakültesi’nden mezun oldu. Daha sonra Maliye Bakanlığı'nda devlet memurluğuna başladı. 1960 yılında Bütçe ve Mali kontrol Genel Müdür Yardımcılığı'na, 1964 yılında da Maliye Tetkik Kurulu Üyeliği'ne getirildi. 1967 yılında TBMM tarafından Sayıştay Üyeliği'ne, 1981 yılında Anayasa Mahkemesi Üyeliğine seçildi. 1961 yılında Amerika’da 8 ay kalan Mehmet Çınarlı, 1990 yılında emekli oldu. Küçük yaşlardan itibaren edebiyatla ilgilenen Mehmet Çınarlı yazdığı ilk şiirlerini çeşitli gazete ve dergilerde yayınladı. İlk sayısı 16 Mart 1950’de yayınlanan Hisar dergisinin ve Hisarcılar akımının kurucularındandır. Resmi görevlerinden artan zamanlarının büyük bir kısmını Hisar'ın aksamadan yayınlanması ve olgunlaşmasına hasretmiş, 1950-1956, 1966-1969 yılları arasında derginin imtiyaz sahipliğini de üzerine aldı. Çınarlı'nın yayınlanan ilk şiiri "Antalya'da Kış" 1937'de Antalya Gazetesi'nde çıktı. Üniversitelerarası bir şiir yarışmasında "Sonbahar Duyguları" şiiriyle de birincilik kazandı (1948). Çınarlı, geleneğe bağlı bir şairdir. Aruz ve heceyle şiirlerini yazdı. 26 Aralık 1966’da Ankara Radyosu’nca hazırlanan “Radyoda Hisar Saati” programında sanat anlayışlarını ve belli başlı sanat ilkelerini programa katılan diğer temsilcilerden; Munis Faik Ozansoy, İlhan Geçer, Mustafa Necati Karaer, Gültekin Samanoğlu ve Nevzat Yalçın ile birlikte açıkladı. Daha sonra bu ilkeler, Hisar dergisinin 113. ve 114. (Şubat, Mart 1967) sayılarında Hisarcılar'ın bildirisi olarak dört madde halinde yayımlandı. HacÄ±piri, Akyaka Hacıpiri, Kars ilinin Akyaka ilçesine bağlı bir köydür. Köy, 1928'den beri aynı adı taşımaktadır. Köy, 4 Temmuz 1987 tarih ve 19507 sayılı Resmi Gazete'de yayımlanan 3392 sayılı ‘103 İlçe Kurulması Hakkında Kanun’un 1/58. Maddesi gereğince Arpaçay ilçesinden ayrılarak Kars'ın yeni kurulan ilçesi olan Akyaka'ya bağlanmıştır. Köy, Kars il merkezine 68 km, Akyaka ilçe merkezine 8 km uzaklıktadır. Gol KralÄ± (futbol) Sado (prens) Prens Sado (Korece: 사도세자, Hanja: 思悼世子, d. 1735 - ö. 1762), Joseon Kralı Yeongjo'nun ikinci oğludur.Abisi Prens Hyojang 1728'de ölünce Prens Sado kraliyet varisi olarak doğmuştur. Veliaht Prens Sado'nun zorunlu intiharıydı. Sado muhtemelen akıl hastalığından acı çekiyordu. Saraydaki insanları rastgele öldürüyordu ve anormal bir sapkınlığı vardı.Kral Yeongjo oğlunu kendi elleriyle öldürmeyi reddetti ve Sado babası tarafından hayatının alınmasıyla ilgili emirlere karşı geldi. 1762 yılının sıcak bir ağustos gününde Sado, ahşap bir pirinç sandığının içine girmeyi emretti. Sekiz gün sonra Sado havasızlıktan öldü.Oğlu Jeongjo, Prens Sado'nun ölümünden sonra Joseon Kralı oldu. 19. yüzyılda Prens Sado'nun akıl hastası olmadığı söylentileri vardı ama böyle bir şey uydurulmuştu. Buna rağmen Prens Sado'nun eşi, Kraliçe Heongyeong (Hanımefendi Hyegyeong olarak da bilinir)'un hatıratında bu söylentiler yalanlanmıştır. Ölümünün gerçekte kötü yönetiminden mi yoksa siyasi rakiplerinin suikastinden mi olduğu halâ daha bilinmemektedir. 1899 yılında "İmparator Jangjo" olarak şereflendirilmiş ve eşiyle beraber Hwaseong şehrindeki Yungneung kraliyet mezarlığına defnedilmiştir. Necdet Tokatlıoğlu Necdet Tokatlıoğlu (d. 30 Ocak 1933, İzmir – ö. 27 Eylül 2008, İstanbul), Türk besteci, solist, korist, müzisyen ve orkestra şefidir. Kendi bestelerinden oluşan 5 plak ve çok sayıda 45'lik plak dolduran Tokatlıoğlu'nun, 95'e yakın Türk Sanat Müziği bestesinin 68'i TRT repertuvarında bulunmaktadır. En tanınmış yapıtlarından bazıları "Bir Sevgi İstiyorum", "Gelme İstemem Artık" ve "Al Aşkını Çal Başına"'dır. Necdet Tokatlıoğlu 1933 yılında İzmir'e bağlı Yelki'de doğdu. Müziğe ilk adımını 1948 yılında 15 yaşındayken İzmir Türk Musıkisi Cemiyeti'ne girerek attı. Ahmet Aksoy ve İlyas Tonguç'tan özel müzik dersleri aldı. 1951 yılında Mehmet Kasabalı'dan ud ve nota dersleri alan Tokatlıoğlu, 1952 yılında TRT İzmir Radyosu'na giren ilk ses sanatçılarından oldu. İlk bestesini yaptığı 1954'te, yetişmiş sanatçı sınavını kazanarak TRT Ankara Radyosu'na girdi ve burada ud ve ses sanatçısı olarak çalışmaya başladı. Necdet Tokatlıoğlu, TRT Ankara Radyosu'nda çalıştığı dönemde bir yandan da Mesude Çağlayan ve Saadet İkesus'tan şan dersleri aldı. 1960'ta TRT Ankara Radyosu Müzik Yayınları Şefliği'ne atanan Tokatlıoğlu, bu görevin sonrasında 1970'ten, emekli olduğu 1981 yılına dek radyoda solistlik görevinin yanı sıra koristlik ve program şefliği yaptı. Kendi isteğiyle emekli olduktan sonra, İstanbul'a yerleşti ve çalışmalarını burada sürdürdü. Pek çok ödül ve plaket sahibi olan Tokatlıoğlu, aynı zamanda birçok uluslararası organizasyonda görev aldı ve çeşitli ülkelerde konserler verdi. Ud ve piyano çalan Necdet Tokatlıoğlu, yaşamının son yıllarında İstanbul Koç Allianz Korosu'nu ve adı verilen Necdet Tokatlıoğlu Kabataş Musıki Derneği korosunu çalıştırdı. 20 Mayıs 2007'de İzmir Büyükşehir Belediyesi tarafından, doğduğu yer olan Güzelbahçe Yelki'ye heykeli dikildi. Evli olan Necdet Tokatlıoğlu'nun, iki kızı ve bir torunu bulunmaktaydı. 27 Eylül 2008'de İstanbul'da hayatını kaybetti. Cenazesi İzmir'de defnedildi. Atom fiziği Atom fiziği, atomu bir bütün olarak atomların etkileşimlerini, atomun ve moleküllerin yapısı, enerji düzeyleri, dalga fonksiyonlari ve elektromanyetik geçişleri, atomlar arası bağlar, molüküler yapılar, atom modeli, atomik spektroskopide ince yapı ve aşırı ince yapı, spektroskopik gösterim ve enerji seviyeleri, geçiş olasılığı ve seçim kuralları, Zeeman olayı, Stark olayı, moleküler spektrum, iyonik bağlar, dönme, titreşim ve elektronik geçiş spektrumu, lazer gibi bölümleri- inceleyen fiziğin alt dallarından ikincisidir. Klasik mekanik ve klasik elektromagnetizma, atom fiziğindeki problemlere uygulandığında kökten yanlışlıklara yol açmaktadır. Atomlar, çok küçük Güneş sistemleri olarak düşünülemez. Atomun yapısı, ancak kuantum mekaniği temelinde kavranabilir. Daha ince ayrıntılar ise, görelilik kuantum mekaniğini gerektirir. Atomlar çok küçük olduğundan, bunların özellikleri ancak dolaylı deney teknikleriyle anlaşılabilir. Bunların başında, maddenin saldığı ya da soğurduğu elektromagnetik ışınımların ölçülmesi ve yorumlanmasıyla uğraşan spektroskopi gelir. Tüm kimyasal elementler, özgün dalga boylarında ışınımlar veren tayflar gösterir. Dalga mekaniği kullanılarak elektron kütlesi ve yükü, ışık hızı, Planck sabiti gibi bazı atom sabitlerinin yardımıyla belirtici dalga boyları ve atomun enerjileri hesaplanabilir. Arap devletleri Arap Devletleri ya da Arap Ülkeleri, ( / ISO 233: ) nüfusunun çoğunluğu Arap ve Müslüman olan halkların yaşadığı ülkeler. Arap Dünyası batıda Atlantik Okyanusundan doğuda Umman Denizine, kuzeyinde Akdenizden, güneydoğusunda Afrika Boynuzu ve Hint Okyanusuna kadar uzanan ve Arapça konuşulan büyük bir coğrafyayı kapsar. Arap ülkelerinin oluşturduğu en büyük siyasal, kültürel, sosyal ve ekonomik organizasyon Arap Birliği teşkilatıdır. Günümüzde bütün Arap ülkeleri 1945'te kurulan bu örgütün üyesi olmuştur. Yine Arap milliyetçiliği duygularıyla 19. yüzyıl'ın ikinci yarısında Osmanlı Devleti dağılma dönemine geldiğinde Günümüzde Arap devletleri otokratik yöneticileri ve anti-demokrat tavırlarıyla tanınmaktadırlar. Tüm bunların sonucunda yakın geçmişte meydana gelen 2010-2011 Arap dünyası protestoları ile halk otoriter devletlerine karşı gelmiş ve demokrasi yanlısı hareketlere girişmiştir. Buna 'Arap baharı' da denir. Bu devletler Suriye, Mısır, Libya, Tunus, Cezayir ve Yemen'dir. "Arap devletleri" terimi yaklaşık 360 milyon kişinin yaşadığı toplamda 22 devlet ve bu devletlerin bölgelerini içine alır. Aşağıda Arap ülkeleri nüfus ve yüzölçümleriyle birlikte listelenmiştir. Türkiye'deki futbol stadyumları listesi Türkiye'deki futbol stadyumları listesi, Türkiye'nin çeşitli şehirlerindeki en az 5.000 seyirci kapasitesine sahip futbol stadyumlarının yer aldığı listedir. İstanbul'da yer alan Atatürk Olimpiyat Stadyumu, 76.761 seyirci kapasitesi ile Türkiye'nin en büyük stadyumudur. Türkiye'de, 50.000 kapasitenin üzerinde toplam 4 stadyum bulunmaktadır. Bu stadyumlardan 3 tanesi İstanbul'da, 1 tanesi de İzmir'de yer almaktadır. Ülkedeki en fazla seyirci kapasitesine sahip stadyumlarda yine İstanbul'da yer almaktadır. Türkiye'de en çok stadyum bulunan şehir, 20'den fazla stadyum ile yine İstanbul'dur. 22 Eylül 2013 tarihinde İstanbul'daki Atatürk Olimpiyat Stadyumu'nda, Beşiktaş ile Galatasaray arasında oynanan Süper Lig karşılaşmasını toplam 76.127 biletli seyirci izlemiştir. Bu sayı hem Süper Lig tarihindeki hem de Atatürk Olimpiyat Stadyumu'ndaki en fazla seyirci rekoru olarak kayıtlara geçmiştir. Bundan önceki rekorda yine aynı stadyumda 2003 yılında Galatasaray ile Fenerbahçe arasında oynanan bir Süper Lig karşılaşmasına aitti. O maçta da tribünlerde 70.125 biletli seyirci vardı. Türkiye millî futbol takımının, Türkiye sınırları içerisinde en çok maç yaptığı stadyum, yıkılmış olan BJK İnönü Stadyumu'dur. Türk millî takımı bu stadyumda 67 maç oynamıştır. Atatürk Olimpiyat Stadyumu daha önce birçok Süper Lig maçının yanı sıra, 2005 Şampiyonlar Ligi Finali'ne de ev sahipliği yapmıştır. Şükrü Saracoğlu Stadyumu'nda 2009 UEFA Kupası Finali'ne ev sahipliği yapmıştır. Bunların yanında, Akdeniz Üniversitesi Stadyumu, Bursa Atatürk Stadyumu, Hüseyin Avni Aker Stadyumu, Kayseri Kadir Has Şehir Stadyumu, Kâmil Ocak Stadyumu, Türk Telekom Arena ve Çaykur Didi Stadyumu, Türkiye'de organize edilen 2013 FIFA 20 Yaş Altı Dünya Kupası organizasyonunda kullanılmıştır. "Not: Listedeki stadyumlar en çok seyirci kapasitesine sahip olandan en aza doğru sıralanmıştır. Tablodaki veriler Türkiye Futbol Federasyonu'nun sitesindeki resmî rakamlara dayanmaktadır. Listeye 5.000 ve üzerindeki seyirci kapasitesine sahip futbol stadyumları dahil edilmiştir." Süper Lig (2018-2019) kulüpleri Kalın olarak gösterilmiştir. "Not: Aşağıdaki tabloda yer alan veriler, yukarıdaki listede bulunan güncel aktif stadyumların şehirlere göre ayrıştırılmış rakamlarıdır. Listede kriterleri karşılamadığı için gösterilmeyen stadyumlar olması sebebiyle, Türkiye'deki toplam stadyum sayılarını vermemektedir." Almanya kadın millî voleybol takımı Almanya kadın millî voleybol takımı, Almanya Voleybol Federasyonu (Deutscher Volleyball-Verband-DVV) tarafından yönetilen ve Almanya’yı uluslararası kadın voleybol müsabakalarında temsil eden takımdır. 1951’den 1990 yılına kadar Demokratik Almanya ve Batı Almanya adlarıyla iki farklı devlet halinde uluslararası yarışmalara katılmışlardır. 1991 yılından itibaren Almanya adıyla tek bir ulusal takımla uluslararası alanda temsil edilmişlerdir. Antrenörü Giovanni Guidetti’dir. 30 Kasım 2009 tarihi itibarıyla FIVB dünya sıralamasında 11. sırada bulunmaktadır. Kuzey Kıbrıs Türk Cumhuriyeti'ndeki siyasi partiler listesi Kuzey Kıbrıs Türk Cumhuriyeti'ndeki siyasi partiler listesi, Türkiye hariç hiçbir ülke tarafından tanınmayan de facto yönetim olan Kuzey Kıbrıs Türk Cumhuriyeti'ndeki siyasi partilerin listelendiği maddedir. Kaynak: 1990 seçimlerinde; Cumhuriyetçi Türk Partisi, Toplumcu Kurtuluş Partisi, Atılımcı Halk Partisi ve Yeni Doğuş Partisi'nin ittifakıdır. Yüzde 44,5 oy ile ikinci parti olmuştur. 1993 seçimlerinde; Vatan Partisi, Milliyetçi Adalet Partisi ve Hür Demokrat Parti'nin ittifakıdır. Yüzde 1,97 oy ile barajı geçememiştir. 2003 seçimlerinde; Bizim Parti, Milliyetçi Adalet Partisi ve Adalet ve Barış Partisi'nin ittifakıdır. Yüzde 3,2 oy ile barajı geçememiştir. 2003 seçimlerinde; Kıbrıs Sosyalist Partisi, Birleşik Kıbrıs Partisi ve Toplumcu Kurtuluş Partisi'nin ittifakıdır. Yüzde 13,1 oy ile en çok oy alan üçüncü parti olmuştur. İttifakı oluşturan üyelerin bir kısmı üç temel partiye geri dönmüşler, kalanlar ise Mustafa Akıncı öncülüğünde BDH'yi partileştirmişlerdir. 2018 seçimlerinde; Birleşik Kıbrıs Partisi ile Toplumcu Kurtuluş Partisi Yeni Güçler'in ittifakıdır. Yüzde 2,7 oy ile barajı geçememiştir. Hasselt Hasselt (Flamanca [ˈɦɑsəlt]) Belçika'nın Flaman bölgesi'nde Limburg ilinin merkezidir. Hasselt Belçika'nın diğer çok sayıda şehrine kıyasla daha çok gelişmiştir. Birçok etkinlik Belçika'nın en büyük arenası olan Ethias Arena'da yapılmaktadır. Şehirde en çok konuşulan dil Flamanca'dır. Hasselt şu kentlerle kardeş şehir bağlantısı kurmuştur: Mustafa BehÃ§et Efendi Mustafa Behçet Efendi(d. 24 Nisan1774, İstanbul – ö. 17 Nisan1834, İstanbul), Osmanlı saray hekimi. III. Selim ve II. Mahmut devirlerinde Osmanlı saray hekimliği yapan Mustafa Behçet Efendi, Tıbbiye’nin kurulmasında emek vermiş; tıp ve tabiyat bilimlerinin önemli eserlerinden bazılarını Türkçeye çevirmiştir. Onun bu çalışmaları o devirde Osmanlıla’da hâkim olan tıp ve biyoloji anlayışı dışına çıkma eğilimi gösteren ilk çalışmalar idi. 1774 yılında İstanbul’da dünyaya geldi. Babası, Divan-ı Hümayûn kâtiplerinden şairliği ile de tanınan Mehmed Emin Şükühi Efendi’dir. Üçüncü Mustafa Han devri hekimbaşılarından Büyük Hayrullah Efendi’nin torunu, Hekim ve şair Abdülhak Molla’nın ağabeyi, şair Abdülhak Hamid’in büyük amcasıdır. Süleymaniye Tıp Medresesi’nde okuduğu sanılır. Öğrenimini tamamladıktan ve hekimlik deneyimi kazandıktan sonra, 1791’de Sinan Ağa Medresesi Müderrisliğine (asistan), 1796’da saray hekimliğine, 1803’te Padişah III. Selim’in hekimbaşlığına getirildi. Hekimbaşı olduğu sırada padişahın verdiği para ile Bebek'te ""Hekimbaşı Yalısı"" adıyla anılan yalıyı aldı; yanında bir botanik bahçesi oluşturdu ve ömrü boyunca bu yalıda yaşadı. 1807’de Padişah III. Selim’in tahttan indirilmesi üzerine hekimbaşılığı sona erdiyse de, on yıl sonra, Padişah II. Mahmud zamanında yeniden hekimbaşı yapıldı. Bu atanma sırasında devrin bir diğer önemli tıp adamı olan Şanizade Ataullah Efendi ile arasında bir siyasi çekişme yaşandı. 1821 yılında II. Mahmut’un yakınlarından Halet Efendi aleyhinde konuştuğu öne sürülerek hekimbaşılık görevinden alındı ve kardeşi Abdülhak Molla ile birlikte Keşan’a sürüldü. Onbir aylık sürgünden sonra affedilerek İstanbul’a döndü ve 1823’te üçüncü defa hekimbaşılık görevine getirildi. Kendisi medrese öğrenimi görmüş olmasına rağmen tıp biliminin medresede değil, okullarda modern yöntemlerle öğretilmesi gerektiği görüşünde olduğu için bu konuda çeşitli girişimlerde bulundu, sonuncusu başarıya ulaştı Osmanlı İmparatorluğu’nun ilk cerrahhanesi onun önerisiyle 14 Mart 1827’de Şehzadebaşı'daki Tulumbacıbaşı Konağı'nda Tıphane-i Amire ve Cerrahhane-i Amire adıyla kuruldu. Okulun kuruluş günü olan 14 Mart, günümüzde Tıp Bayramı olarak kutlanır. Mustafa Behçet Efendi bu okulun nazırlığını yaptı. 1831 yılında İstanbul’da ilk defa kolera salgını görüldüğünde, henüz mikrobu bulunmamış olan bu hastalık hakkında halkı bilgilendirmek için “"Kolera Risalesi"” adlı bir kitapçık yayımladı; basılı ilk Türkçe tıp kitaplarından birisi olan bu risalesi Almanca’ya da çevrildi. Farsça, Arapça, İngilizce, Almanca ve Fransızca öğrenen Mustafa Behçet Efendi, 18. yüzyılın ünlü bilim adamlarından Comte de Buffon’un “"Genel ve Özel Tabiyat Tarihi"” adlı 44 ciltlik dev eserinin iki kitabını, Arap tarihçi Şeyh Abdurrahman Ceberti’nin Fransız işgali altındaki Mısır’ın birkaç yıllık tarihini günü gününe tutulmuş notlarla anlatan eserini de Türkçe’ye kazandırdı. Bu arada, eski çağlardan kalma tedavi yöntemleriyle ilaçları derlediği “"Bin Sır"” adlı kitabı yazmaya başladı; kitabı tamamlayamadan 1832 yılında hayatını kaybetti. Üsküdar’daki Nasuhi Dergahı’na defnedildi. Mustafa Behçet, 1000 sır adlı kitabı için ölmeden önce 850 sır derleyebilmişti. Kardeşi Abdülhak Molla’nın bitirmeye çalıştığı bu eseri tamamlayarak yayına hazırlayan, Abdülhak Molla’nın oğlu Hayrullah Efendi oldu. 1930 Bafraspor 1930 Bafraspor, Samsun'un Bafra ilçesini Samsun Süper Amatör Lig'de temsil eden futbol kulübüdür. 1999 yılında kurulan kulüp, Bafraspor kapandıktan sonra ilçeyi temsil etmeye başlamıştır ilk kez 2006-07 sezonunda 3. Lig'e terfi maçında Trabzon Yalıspor'u 3-1 yenerek 3. Lig'de mücadele etmeye başlamıştır. Bafra Belediyespor, 2009-2010 sezonunda 3. Lig'de 4.klasman grubunu 8.tamamlayarak 2011-2012 sezonunda kurulan Bölgesel Amatör Lig'de oynamaya başlamıştır. Kulüp Bafra Belediyespor olan adını 1930 Bafraspor olarak değiştirmiştir. 2011-12 Bölgesel Amatör Lig sezonu sonunda grubunu lider tamamlamış ve Çorum Belediyespor ile oynadığı Play-Off final maçını 1-0 kaybederek 3. Lig'e yükselememiştir. 2012-2013 sezonunda Bölgesel Amatör Lig 3.Grup'ta şampiyon olarak 3. Lig'e yükselen 1930 Bafraspor,2013-2014 sezonunu 3. Lig 3.Grup'ta sonuncu olarak tamamlayarak tekrar Bölgesel Amatör Lig'e düşmüştür. 2014-2015 sezonu sonunda Bölgesel Amatör Lig 5.Grup'ta ligi en alt sırada bitiren 1930 Bafraspor bir alt lig olan Samsun Süper Amatör Ligine düşmüştür. Kulüp tarihinin ilk yabancı futbolcusu 2016-17 ara transfer döneminde kadroya dahil edilen Kamerunlu Eric Nikolos'tur. 1930 Bafraspor'un en büyük taraftar grubu Cadde'dir.2007 yılında 1930 Bafraspor'lu taraftarlar tarafından kurulmuştur.2015'te ise Bafralılar taraftar grubu kurulmuştur. 2007-2010, 2013-2014 2010-2013, 2014-2015 2015- Afganistan Hava Kuvvetleri Afganistan Hava Kuvvetleri, Afganistan'ı havadan gelebilecek her türlü saldırıya karşı korumakla görevlidir. Afganistan Silahlı Kuvvetleri komutası altındaki en büyük 2.kuvvettir. Afganistan Hava Kuvvetleri şu an yeniden yapılanmakta ve ABD tarafından modernize edilmektedir. Afganistan Hava Kuvvetleri'nin tarihi 22 Ağustos 1924'te Afganistan Hava Kuvvetleri olarak başlar, 1921 başlarında Rusya'dan temin edilen 5 uçakla başlanır. Bu küçük kuvvet 1929'da yok edilir ve 1937'e kadar tekrar kurulmaz. Politik değişikliklerle birlikte Afgan Kraliyet Hava Kuvvetleri olarak yeniden 1947'e kadar adlandırılır. 1973'e kadar bu unvan dağılmaz. Hava Kuvvetleri Sovyet-Afgan Savaşı'na kadar ordunun diğer birimlerine göre küçük bir kol olarak tutulmuş ve Sovyet rejimi için destek olmuştur. Afganistan Hava Kuvvetleri'nin gücü 1980 ile 1992 yılları arasındadır. Afganistan'a komşu ülkeler Afganistan Hava Kuvvetleri'nin gelişen gücünden rahatsız olmuştur. Hava kuvvetlerinin 7.000 kadar personeli ve 5.000 kadar da yabancı danışmanı vardı. 1992'den önce 200'ü helikopter, 100'ü savaş uçağı ve 200'ü nakliye uçağı olmakla beraber toplam 500 hava aracı vardı. 1980'lerin sonlarında SSCB'den biyolojik ve kimyasal bomba karşılanmıştır. Güç hızlıca değişirken Sovyet yardımları devam etmiş, ancak 1980'lerin ortalarında: ABD tarafından 58 adet Mİ-17 helikopteri alınıp 2015'te Afganistan Hava Kuvvetleri'ne teslim edildi. ABD tarafından 20 adet Aeritalia G.222 alındı ve 2009 Kasım ayında teslim edildi. MD-500 sipariş üzerine 48 adet teslim edilmesi planlanıyor. Womanizer "Womanizer", Amerikalı pop şarkıcısı Britney Spears'ın bir şarkısı. Aralık ayında piyasaya sürülen altıncı stüdyo albümü "Circus" için kaydedilmiştir ve albümün ilk teklisi olarak piyasaya sürülmüştür. Albüm, birçok ülkede bir numara olarak büyük başarı göstermiştir. Parçanın yazarı ve yapımcısı The Outsyders'tır. "Womanizer", Spears'ın ilk teklisi "...Baby One More Time"dan beri, yaklaşık 10 yıl sonra, Billboard Hot 100 listesinde bir numaraya ulaşan ilk parçası olmuştur. "Womanizer", 26 Eylül 2008 itibarıyla Amerika Birleşik Devletleri'ndeki radyo istasyonlarında çalınmaya başlamıştır. Şarkı, iTunes'ta 7 Ekim tarihinde satışa sunulmuştur. Jive Records'un yaptığı açıklamaya göre, CD formatında Birleşik Krallık'ta 24 Kasım 2008 tarihinde piyasaya çıkmıştır. Şarkı, Atlanta temelli müzik yapım grubu The Outsyders tarafından bestelendi. Şarkıdaki yoğun tekno ve elektronik ögeler, çoğu eleştirmenlerce olumlu not aldı. "The Los Angeles Times" gazetesi, şarkıyı "geçmiş ve gelecek sentezi" olarak tanımlayarak, ""Şarkı yoğun elektronik tınılarıyla ve Atlanta temelli yapım grubu Outsyders desteğiyle sizi derin bir yolculuğa çıkarıyor."" şeklinde beyanatta bulundu. Kimi eleştirmenler, şarkıyı Spears'ın rakibi Christina Aguilera'nın tarzına benzeterek; iki ismin yakınlığının altını çizdi. The Observer gazetesi ise şarkıya 5 yıldız vererek ve şarkının bir geri dönüş teklisi olduğunu belirterek; şarkıdaki ritimlerin uyumuna dikkat çekti. Tüm bu olumlu eleştirilere karşılık; about.com'un yazarlarından Bill Lamb, şarkının iyi bir girişim olduğunu belirterek; ""Womanizer her ne kadar kendinden emin bir şarkı olsa da, şarkıda Katy Perry'nin acemi ve girişimci 'bubblegum pop' tınıları seziliyor. Şarkı başta size çok keskin bir haz verirken, birkaç dinlemeden sonra anlamsızlaşıyor."" şeklinde yorum yaptı. Yine Daily News gazetesi, şarkıdaki okul çağı çocuklarının yaptığı alaycı serzenişle aynı doğrultuda 'Womanizer' denilmesini sinir bozucu bulduğunu beyan etti. Şarkının müzik videosu 24-25 Eylül 2008'de Los Angeles'ta yer alan bir lokanta ve kulüpte çekildi. Video, "Stronger" (2000) ve "Toxic" (2004) şarkılarının kliplerini yönetmesiyle tanınan Joseph Kahn tarafından yönetildi. Klipte, önceki Spears kliplerinden de bilinen aptal görünümlü adam formatı kullanıldı ve bunun için Brandon Stoughton klipte rol aldı. Klip, ilk kez 10 Ekim 2008'de ABC kanalının "20/20" adlı programının sonunda gösterildi. Ayrıca 2009 MTV Video Müzik Ödülleri'nde "En İyi Pop Videosu" dalındaki ödülü aldı. Fiat 133 Fiat 133, Seat tarafından tasarlanıp üretilen ucuz aile otomobilidir. Fiat 133, Seat'ın ilk kendi tasarımı olması açısından önemli bir araçtır. 2 kapılı berlinetta-sedan karışımı bir gövdesi olan Fiat 133, en az maliyet parolasıyla 1974'te üretilmeye başladı. Fiat 850'nin arkadan itişli ardılı olan bu araç, altyapı olarak Fiat 850'nin, dış görünüm olarak da Fiat 126'nın parçalarıyla üretiliyordu. Bu yüzden Fiat 126'nın uzatılmış şekline benzemektedir. SEAT 133, Fiat markasıyla Arjantin'de de üretilmiştir. 1980'lerde önden çekişli küçük otomobillerin pazara hakim olmaya başlamasıyla (Fiat 127, Renault 5, Ford Fiesta) satışları düştü ve 1982'de üretimi durduruldu. Yerini İtalya'da 1983 yılında orijinal Fiat Panda aldı. El-Cezeri Ebû’l İz İsmail İbni Rezzaz El Cezerî (d. 1136, Cizre, Şırnak; ö. 1206, Cizre), (Arapça: (أَبُو اَلْعِزِ إسْماعِيلِ بْنُ الرِّزاز الجزري), Kürtçe: Îsmaîlê Cizîrî), İslam'ın Altın Çağında çalışmalar yapan Müslüman kürt mucit ve mühendis. Sibernetiğin ilk adımlarını attığı ve ilk robotu yapıp çalıştırdığı kabul edilen El Cezeri'nin Leonardo da Vinci'ye ilham kaynağı olduğu düşünülür. 1136 yılında Cizre'nin Tor mahallesinde doğmuştur. Sibernetik alanın kurucusu kabul edilen, fizikçi, robot ve matrix ustası bilim insanı El-Cezeri 1206'te Cizre'de öldü. Lakabını yaşadığı şehirden alan El Cezeri, öğrenimini Camia Medresesi'nde tamamlayarak, fizik ve mekanik alanlarında yoğunlaştı ve pek çok ilke ve buluşa imza attı. Batı yazınında M.Ö. 300 yıllarında Yunan matematikçi Archytas tarafından buharla çalışan bir güvercin yapılmış olduğu belirtilse de, robotikle ilgili bilinen en eski yazılı kayıt, Cezeri'ye aittir. Bir çalışmaya göre El-Cezeri bir zanaatkâr geleneğinin parçasıydı ve bu nedenle bir mucitten daha çok, cihazların teknolojisinden ziyade işçiliğine ilgi duyan, pratik bir mühendisdi ve makineleri genellikle teorik hesaplama yerine deneme yanılma yoluyla ortaya çıkardı. Otto Mayr'a göre kitapların tarzı modern anlamda "kendin yap" kitaplarına benziyor. Dünya bilim tarihi açısından bugünkü sibernetik ve robot biliminde çalışmalar yapan ilk bilim insanı olan Cezeri'nin yaptığı otomatik makineler günümüz mekanik ve sibernetik bilimlerinin temel taşlarını oluşturmaktadır.""Mekanik Hareketlerden Mühendislikte Faydalanmayı İçeren Kitap"" ("El Câmi-u’l Beyn’el İlmî ve El-Amelî’en Nâfi fî Sınâ'ati'l Hiyel", Arapça: بَيْنْ اَلْعِلْمِ وَالْعَمَلِ اَلنَّافِعْ فِي صِناعَةُ الْحِيَلْ) adlı eserinde ortaya koydu. 50'den fazla cihazın kullanım esaslarını, yararlanma olanaklarını çizimlerle gösterdiği bu kitapta Cezeri, tatbikata çevrilmeyen her teknik ilmin, doğru ile yanlış arasında kalacağını söyler. Bu kitabın özgün kopyası günümüze kadar ulaşamadıysa da, bilinen 15 kopyasından 10'u Avrupa'nın farklı müzelerinde, 5 tanesi Topkapı ve Süleymaniye kütüphanelerinde yer almaktadır. Kısaca Kitab-ül Hiyel adıyla bilinen eseri altı bölümden oluşur. Birinci bölümde binkam (su saati) ile finkanların (kandilli su saati) saat-ı müsteviye ve saat-ı zamaniye olarak nasıl yapılacağı hakkında on şekil; ikinci bölümde çeşitli kap kacakların yapılışı hakkında on şekil, üçüncü bölümde hacamat ve abdestle ilgili ibrik ve tasların yapılması hakkında on şekil; dördüncü bölümde havuzlar ve fıskiyeler ile müzik otomatları hakkında on şekil; beşinci bölümde çok derin olmayan bir kuyudan veya akan bir nehirden suyu yükselten aletler hakkında 5 şekil; 6. bölümde birbirine benzemeyen muhtelif şekillerin yapılışı hakkında 5 şekil yer alır. Teorik çalışmalardan çok pratik ve el yordamıyla deneysel çalışmalar yapan Cezeri'nin kullandığı bir başka yöntem de yapacağı cihazların önceden kâğıttan maketlerini inşa edip geometri kurallarından yararlanmaktı. İlk hesap makinesinden asırlar önce aynı sistemle çalışan benzer bir mekanizmayı, geliştirdiği saatte kullanan Cezeri, sadece otomatik sistemler kurmakla kalmamış, otomatik olarak çalışan sistemler arasında denge kurmayı da başarmıştı. Cezeri, otomatik kontrollü makinelerin ilki sayılan Jacquard'ın otomatik dokuma tezgâhından 600 yıl önce değişik haznelerdeki suyun seviyesine göre ne zaman su dökeceğine, ne zaman meyve ve içecek sunacağına karar veren otomatik hizmetçiyi geliştirdi. Bazı makinelerinde hidro mekanik etkilerle denge kurma ve harekette bulunma sistemine yönelen Cezeri, bazılarında ise şamandıra ve palangalar arasında dişli çarklar kullanarak karşılıklı etkileme sistemini kurmaya çalıştı. Kendiliğinden çalışan otomatik sistemlerden sonra su gücü ve basınç etkisinden yararlanarak kendi kendine denge kuran ve ayarlama yapan dengeyi oluşturması, Cezeri'nin otomasyon konusundaki en önemli katkısıdır. Fizikçi ve mekanikçi El Cezeri'nin diğer bir eseri de Diyarbakır Ulu Camii'nin ünlü güneş saatidir. Volkswagen Caravelle Volkswagen Caravelle (Transporter T5), Volkswagen'ın Transporter modelinden sonra çıkarttığı ticarî araçtır. Transporter'a göre daha lüks ve büyüktür. 3 Eylül 2006 tarihinde Thermal modeli çıkmıştır. Avrupa'da 2003 yılından itibaren "Multivan" adıyla satışa sunulmaktadır. Forbes 400 "Forbes" dergisin her yıl çıkardığı listelerden biri olan "En Zengin 400 Amerikalı" listesinde 2008 yılında ilk 20'ye giren kişiler şunlardır: Polow da Don Polow-Freache Jamal Fincher Jones (d. 1978), bilinen adıyla Polow da Don, Amerikalı prodüktör. Günümüze kadar Ludacris, Will Smith, Jamie Foxx, Ciara, Kelly Rowland, Fergie, Rich Boy, Kelis, Nas, Usher, Nelly, G-Unit ve Mario gibi birçok sanatçıyla çalışmıştır. Güney Kore kadın millî voleybol takımı Güney Kore kadın millî voleybol takımı, Kore Voleybol Federasyonu tarafından yönetilen ve Güney Kore’yi uluslararası kadın voleybol müsabakalarda temsil eden takımdır. Antrenörü Jung-Chul Lee’dir. 30 Kasım 2009 tarihi itibarıyla FIVB dünya sıralamasında 13. sırada bulunmaktadır. The Detroit News The Detroit News Amerika Birleşik Devletleri'nde Detroit, Michigan merkezli günlük gazete. Broadsheet formatında basılan gazete 1873 yılında kuruldu. Muhafazakâr bir çizgi izleyen gazetenin sirkülasyonu 200 binin üzerindedir. Ahmet Kazani Ahmet Kazani, (Arapça: مَكهدُمِ اَزَم ال خَسَنِ ال ضَهبِدِ, "Makhdum-i A'zam al-Kasani al-Dahbidi" veya ""Makhdūm-i-Azam"" tanılır.) 1461 - 1542 yılları arasında yaşamış ünlü bir Nakşibendi Sūfī Pir'idir. Hocaların Doğu Türkistan'da Türk toplumlarının içinde büyük etkinlikleri olmuştur. Ahmet Kazani günümüzde Fergana vadisindeki Kosonsoy ismiyle tanınan şehirde bir Seyyid aileye mensup olarak 1461 yılında doğmuştur. Ahmet Kazani'nin soyağacı Karahanlılar'dan Burhan Kılıç ("Burhān al-Dīn Qilīch")'a kadar geriye gider. Otuzun üzerinde dini araştırma kitabının yazarı, siyasi savaşçı ve Nakşibendi tarikatının iki önemli kolunun kurucu üyesi ve atasıdır. Gençlik yıllarında Taşkent'te Nakşibendi tarikatının disiplini Piri Muhammed Qazib'ten öğrenmiştir. Kazani o sırada bulunduğu Semerkand yakınlarındaki "Dahbid" köyünde ölmüştür, gerisinde kutsal ve bilim, onun politik rolü, ve Maveraünnehir ile Altışehir'de ("Altishahr" (güney "Sincan") onun "waqf" ait olan birçok mal , mülk bırakmıştır. Yarkent Hanlığı ("Seidiye Hanlığı") zamanında Ahmet Kazani'nin ikinci oğlu, Hoca Muhammed İshak Veli’nin oğulları "İshakiyye" veya Karatağlık adıyla, kardeşi Hoca Muhammed Emin Kalan’ın oğulları da "Afakiyye" veya Aktağlık adıyla ayrı görüşler savunan iki dini grup olarak kıyasıya mücadeleye girmeleri ülkeyi yeni bir devre sürüklemiştir ki bu devreye ""Hocalar Devri"" denmiştir. Ahmet Kazani'nin en büyük oğlu Muhammed Emin'in ("Muhammad Amīn" veya "Ishān-i Kalān" tanılır.) oğlu Hoca Yusuf ("Khoja Yūsuf", ? - 1652/53) Doğu Türkistan'a gelmiş ve onun destekçilere Aktağlık denilmiş ve Kaşgar'da güçlüydüler. Hoca Yusuf'un oğlu Afak Hoca'nın (sonra "Hoca Hidāyat Allāh" denilmiş), adından "Afakiyye" denilmiştir. Nakşibendi tarikatının iki önemli kolundan biri olan "Afakiyye" Qinghai ve Gansu'da yaşayan Salarlar ve Huiler'in çok önemli katkıları olmuştur. Ahmet Kazani'nin ikinci oğlu, Hoca Muhammed İshak Veli (Arapça: مُهَمَّد اِسهَق واَلِ, "Muhammad Ishāq Walī", ? - 1599) birkaç yıllar Doğu Türkistan'da bulunmuştur. Onun taraftarları "Karatağlık" olarak bilirler. Karatağlık'lıların etkin oldukları şehir Yarkent'ir. İshak'ın adından "İshakiyye" denilmiştir. Yarkent Hanı İsmail Han'ın da desteğini almıştır. Hufiye Khufiya (虎夫耶, "hŭfūyē") Cahriye Jahriya (哲合忍耶, "zhéhérĕnyē") Palkia Palkia, uzayı kontrol etme gücüne sahip, ejderha ve su tipli efsanevi bir pokemondur. Çıktığı "ana pokemon oyununda;" "Sinnoh Kıtası'nda" ki, "Eterna Şehri"ndeki Pokémon heykelinde, "Coronet Dağı'nın" Tepesinde, 47. seviye olarak görülür. Palkia Sinnoh Pokedex'te; 150., Ulusal Pokedex'te; 484. numaradır. Palkia, uzayı bükme yeteneğine sahiptir. Bunun bir örneği Pokemon Ranger Shadows of Almia' da Almia'nın ana manzarasını değiştirip, evlerin kilometrelerce uzaktaki yerlere bağlanmasıyla ve büyük ormanların çok küçük evlere sığmasıyla gösterilmiştir. Pokemon Pearl versiyonda, Eterna Şehri heykelinde alternatif gerçeklikler yaratabildiği yazmaktadır. Palkia'nın savaş yetenekleri neredeyse Dialga ile aynıdır tabi Palkia bazı iyi su saldırıları öğrenebilirken Dialga'dan biraz daha hızlıdır ayrıca daha düşük savunma değerlerine sahiptir. Palkia, Aura Sphere öğrenebilen nadir türlerden biridir. Palkia'nın güçleri Lustrous Küre'si ile artırılabilir. Pokémon Mystery Dungeon: Explorers of Time and Explorers of Darkness' ta Palkia' nın, iki incisinden yarattığı büyük sarı küre ile çok hızlı bir şekilde uçabildiği görülmüştür. Palkia doğal bir biçimde Spacial Rend saldırısını öğrenebilen tek pokemondur. Pokemon mitolojisine göre Palkia'nın; "Arceus" isimli efsanevi pokemon tarafından yaratıldığı düşünülmektedir. Ayrıca Dialga, "Palkia", Giratina isimli efsanevi pokemonların üçü de "eşit" güçtedir ve üçünün de Pokémon Mitolojisine göre; Arceus tarafından yaratıldığı düşünülür. Palkia'nÄ±n cinsiyeti yoktur Whiskey in the Jar Metallica'nın 1998 yılında Garage Inc. albümleri için yapmış olduğu bir Thin Lizzy grubundan aldıkları bir düzenleme şarkıdır. Albümde dokuzuncu sıradadır. Orijinali aslında bir İrlanda Halk Şarkısı dır. Pulp,Pogues ve Grateful Dead gibi gruplar tarafından da çeşitli dönemlerde yorumlanmıştır. Şarkı bir İrlanda halk türküsüdür. The Dubliners isimli İrlandalı folk grubu tarafından çalınmış ve 60lardaki albümlerinde yer almıştır. Edward Armstrong Bennet Edward Armstrong Bennet, psikiyatrist ve Jungcu bir analisttir. Trinity College'de felsefe, teoloji ve tıp alanlarında kendini geliştirmiş ve önde gelen psikoterapist ve okutmanlardan biri olmuştur. Jung'un yalnızca bir öğrencisi ve meslektaşı değil aynı zamanda birliktelikleri otuz yıl süren bir arkadaşıdır. Jung'un psikoterapik yaklaşımını geniş bir alana yaymak için çalışan ilk kişidir. Hakkında fazla bilgi olmamakla beraber, 1888 yılında doğup 1977 yılında öldüğü bilinmektedir. Dialga Dialga, zamanı kontrol etme gücüne sahip olan, çelik ve ejderha tipli efsanevi bir pokemondur. Çıktığı "ana pokemon oyununda"; "Sinnoh Kıtası'ndaki", "Eterna Şehrindeki," "Coronet Dağı'nın" tepesindeki Pokemon heykelinde, 47. seviye olarak görülür. Dialga Sinnoh Pokedex'te; 149, Ulusal Pokedex'te; 483. numaradır. Dialga; kullanışlı çelik tipi saldırıları öğrenebilir. Dialga en önemli rakibi olan; Palkia'dan daha savunmalıdır ama daha yavaştır. "Adamant Orb" ile güçleri modifiye edilebilir. Dialga; "Roar Of Time" saldırısını öğrenebilen tek pokemondur. Filminde; Dialga, ilk başta Palkia'yı yenmiş gibi gözükür.→ Hâlbuki Dialga, "Roar of Time" saldırısını yaptığında; Palkia'nın kolundaki "Life Orb'unu" kırdığı için, Palkia, bir zaman süresince güçsüz düşer. Ancak bir süre sonra Palkia kendini toplar ve yeniden Dialga ile eşit güçte olurlar. Pokemon Mitolojisine göre Dialga'nın; "Arceus" isimli efsanevi pokemon tarafından yaratıldığı düşünülmektedir. Ayrıca "Dialga", Palkia, Giratina isimli efsanevi pokemonların üçü de "eşit" güçtedir ve üçünün de Pokemon Mitolojisine göre; Arceus tarafından yaratıldığı düşünülür. Aktağlık Aktağlık (ya da Afakiyye, Uygurca: افَكِيّء, Çince: 白山派; "báishānpài"; anlamı: Akdağ hizbi), Doğu Türkistan'da Nakşibendi tarikatının bir kolu. Ahmet Kazani'nin ilk hanımından olan en büyük oğlu Hoca Kalan Muhammed Emin'in ("Muhammad Amīn" veya "Ishān-i Kalān" tanılır.) oğlu Hoca Yusuf (Khoja Yūsuf, ? - 1652/53) Doğu Türkistan'a gelmiş ve onun destekçilere Aktag (Akdağ) denilmiş ve Kaşgar'da güçlüydüler. Hoca Yusuf'un oğlu Afak Hoca'nın (sonra "Hoca Hidāyat Allāh" denilmiş), adından "Afakiyye" denilmiştir. Nakşibendi tarikatının iki önemli kolundan biri olan "Afakiyye" Qinghay ve Kansu'da yaşayan Salarlar ve Huiler'in çok önemli katkıları olmuştur. Afak Hoca, Karatağ'ın destekçisi olan Yarkent Hanı İsmail Han tarafından kovulunca Keşmir yoluyla Tibet'e kaçmış ve orada 5. Dalay Lama ("Ngawang Lobsang Gyatso")'dan yardım istemiştir. Dalay Lama çocukluğunda yanına gelip Budist eğitimini görmüş olan Cungar İmparatoru Galdan Han (1644 - 1697)'a mektubu göndererek Afak Hoca'ya destek etmesini istemiştir. 1678'de Galdan Han, 12.000 kişilik Cungar ordusunu Afak Hoca'ya vermiş ve İsmail Han ve ailesini esir alarak İli'ye götürüp hapisetmiştir. Karatağlık Karatağlık (ya da İshakiyye, Uygurca: اِسهَكِيّء, Çince: 黑山派; "hēishānpài"; anlamı: Karadağ hizbi), Doğu Türkistan'da Nakşibendi tarikatının bir kolu. Ahmet Kazani'nin dördüncü oğlu, Muhammed İshak Veli (Arapça: مُهَمَّد اِسهَق واَلِ ; "Muhammad Esḥāq Walī") (? - 1599)’nin annesi, Satuk Buğra Han’ın soyundan gelen aslen Kaşgarlı olup, Kaşgar melikesi manasına gelen Çiya Kaşgari'dir. İshak Veli birkaç yıllar Doğu Türkistan'da bulunmuştur. Onun taraftarları "Karatağlık (Karadağ)" olarak bilirler. Karatağlık'lıların etkin oldukları şehir Yarkent'ir. İshak'ın adından "İshakiyye" denilmiştir. Yarkent Hanı İsmail Han'ın da desteğini almıştır. Bir Damla Mutluluk Bir Damla Mutluluk, Orhan Gencebay'ın 1982'de Kervan Plakçılık'tan çıkan albümüdür. Albümde 10 şarkı bulunmaktadır. Joe Black Joe Black, ABD yapımı bir film. Yapımcılığını Universal Studios'un yaptığı 1998 tarihli film, 1934 tarihli "Death Takes a Holiday" adlı filmi yer yer temel almaktadır. Yönetmenliğini Martin Brest'in yaptığı filmin başrollerinde Brad Pitt, Anthony Hopkins