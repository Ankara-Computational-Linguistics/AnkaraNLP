günlük olarak Deir ez-Zor Hava Üssüne saldırarak malzemeleri durdurmaya çalıştı. Bununla birlikte, Tuğgeneral Issam Zahreddine önderliğindeki 104. Hava Tugayının seçkin Cumhuriyet Muhafızlarının varlığı nedeniyle, bu girişimlerde başarısız oldu. Kuşatma, şehirdeki sık sık durgunluk ve yiyeceklerin yetersiz kalmasına yol açtı. Ocak 2015'te Rus Korgeneral Sergei Rudskoi, Suriye II-76 nakliye uçakları üzerinde Rus paraşüt ekipmanı kullanarak Deir ez-Zor'a 22 ton (48.501 kilo) insani yardımın atıldığını söyledi. 2016 yılının sonlarında Suriye hükümeti, Suriye Kızılayı topluluğu vasıtasıyla kent sakinlerine ücretsiz ekmek kaynakları dağıtmaktaydı. Kuşatılmış 100.000 sivilin çoğunluğu halen devam etmekte olan savaşlardan yoksul ve işsiz kalmaktadır. 17 Ocak 2016'da, şehre kanlı bir saldırıda bulunarak 400 sivili de kaçırdığı söylenen IŞİD'in, şehrin sivil nüfus katliamının yapıldığı bildirildi. Ancak asi aktivistler BBC muhabirlerine büyük ölçekte bir cinayet veya kaçırma yapılmadığını söyledi. 17 Eylül 2016'da, ABD uçakları Dayr Az Zawr'ın hedefini vurdu. Centcom, Rus yetkililer tarafından ABD uçaklarından vurulan hedefin Suriye Arap Ordusu hedefi olabileceği konusunda bilgilendirildiklerinde hava saldırılarını durdurdıklarını açıkladı. RT, 62 Suriyeli Ordu askerinin öldürüldüğünü bildirdi. Suriye Arap Haber Ajansı, ABD hava saldırısının hemen ardından Suriye Ordusu'na yönelik bir ISIS saldırısının başladığını söyledi. 18 Haziran 2017'de İran İslam Devrim Muhafızları Birlikleri (IRGC), Tahran'daki terörist saldırılara karşı o ayın başlarında, Deir ez-Zor Valiliği'ndeki IŞİD kuvvetlerini hedef alarak İran'daki üslerden altı adet orta menzilli balistik füzeyi ateşledi. Operasyon sırasında şehir üzerinden uçan IRGC uçağı tarafından hazırlanan hava videoları, görevin başarısını doğruladı. 2 Eylül 2017'de el-Sukhnah'dan gelen SAA'nın ilk birlikleri kaleye ulaşmayı ve kuşatılmış bölgeye girmeyi başardı. Kısa süre sonra kuşatma resmen kaldırıldı. Liberal Halk Partisi (İsveç) Liberal Halk Partisi, ("İsveççe: Folkpartiet liberalerna") İsveç'te bulunan siyasî partilerden biridir. Parti merkez-sağ kanat içerisinde Liberalist görüşte siyaset yapmaktadır. 17 Eylül 2006 günü yapılan genel seçimler sonucu 349 sandalyeli İsveç Parlamentosunda 28 sandalye kazanmıştır. Bu durumuyla parti, İsveç parlamentosunun en büyük 4. siyasî partisi konumundadır. İsveç'te parti genelde "halk partisi" adıyla anılır. Opera bestecileri zaman tablosu [[Kategori:Opera bestecileri|*Zaman tablosu]] [[Kategori:Klasik batı müziği zaman tablosu|Bestecileri zaman tablosu]] George Ramsay George Burrell Ramsay (1 Mart 1855 - 7 Ekim 1935), Aston Villa Futbol Kulübü'nün en başarılı dönemlerinde görev yapmış futbolcu ve teknik direktördür. Football League First Division: 1893-94, 1895-96, 1896-97, 1898-99, 1899-1900, 1909-10 FA Cup: 1887, 1895, 1897, 1905, 1913, 1920 Yuzuru Hanyu Hanyu, 2008-2009 sezonunda gençlerde yarışmayı başlamış ve İtalya'da yapılan 2008-2009 ISU Junior Grand Prix yarışmasına katılmıştır. Kısa programda altıncı (6), serbest programda dördüncü (4) olarak genel toplamda yarışmasyı beşinci bitirmiştir.2009 Japonya Gençler Şampiyonasında kısa programı 57.25 puan ile dördüncü (4), serbest programı 124.92 puan ile birinci (1) bitirmiş ve genel toplamda altın madalyayı 182.17 puan ile kazanmıştır. Bu yarışma hem büyükler düzeyinde 2009 Japonya Şampiyonasına hem de 2009 Dünya Gençler Artistik Patinaj Şampiyonasına katılacakları belirlemek için kullanılmaktaydı. Hanyu, iki yarışmaya da katılma hakkı kazanmıştır. Japonya Gençler Şampiyonasında kazandığı madalya ile birlikte 2009 Japonya Ulusal Şampiyonasına davet edilen patenci burada sekizinci sırada (8) yer aldı. 2009 Şubat'ta yapılan 2009 Dünya Gençler Artistik Patinaj Şampiyonasında Hanyu, kısa programda 58.18 puan ile onbirinci (11) ve serbest programda 103.59 puan ile onüçüncü sırada yer aldı. Genel toplamda ulaştığı 161.77 puan ile yarışmayı on ikinci (12) bitirdi. 2009-2010 sezonunda Hanyu, katıldığı iki 2009-2010 Junior Grand Prix yarışmasını da kazandı ve 2009-2010 ISU Junior Grand Prix Finaline birinci sıradan katılma hakkı kazandı. 2010 Japonya Gençler Şampiyonasında kısa programda ilk serbest programda ikinci sırada yer alarak genel toplamda altın madalya kazandı. Bu şampiyonluk ile 2009-2010 Japonya Artistik Patinaj Şampiyonasına katılması için davet edildi. Hanyu bu arada Japonya'nın ev sahipliği yaptığı 2009-2010 ISU Junior Grand Prix Finaline katıldı ve ISU yarışmalarında kendi en iyi puanlarını elde ederekşampiyon oldu. Büyüklerde Japonya Ulusal Şampiyonasında altıncı sırada yer aldı. 2010 Dünya Gençler Artistik Patinaj Şampiyonasında kısa programı üçüncü (3), serbest programı ilk sırada tamamlayarak şampiyon oldu. W. J. Smith W. J. Smith, Ağustos 1926'dan Mayıs 1934'e kadar Aston Villa takımının sekreterliğini ve komite üyeliğini yapmış olan kişi. Bu süre boyunca, madern menajerlere eşdeğer biçimde çalıştı. 1934'ten önce takım bir komite tarafından seçildi. Smith "Sekreter" olarak görev yapan son kişidir, Jimmy McMullan menajer olarak atandığında, Smith emekli oldu. Abdurehim Ötkür Abdurehim Tileshüp Ötkür (Uygurca:ئابدۇرېھىم تىلەشۈپ ئۆتكۈر), Uygur modern edebiyatındaki önemli isimlerden biri, yazar ve şairdir. Ötkür, 1923 yılında Doğu Türkistan'ın (diğer adıyla Sincan Uygur Özerk Bölgesi) Kumul ilinde doğar, ünlü yazar 5 Ekim 1995 yılında Urumçi'de hayata veda eder. Ötkür, 1942'de Sincan Üniversitesi'nden mezun olduktan sonra, 1949'a kadar "Altay Gazetesi"nde editörlük görevini yapmıştır. Ötkür'ün edebiyat alanındaki çalışma ve başarıları 1980'den sonra ivme kazanmıştır. 1980'lerde Çin'de süregelen Kültürel Devrimi ile adlandıralan kültürel bir felaketin sonlanması neticesinde, Doğu Türkistan'da da tarih, edebiyat ve çeşitli alanlarda çalışmaların başlatılmasına izin verilmiştir. Bu sıralarda, Ötkür, Urumçi'deki "Sosyal Bilimler ve Felsefe Akademisi"nde araştırmacı olarak göreve başlar. Onun katkılarıyla, başka ilim adamlarının bulunduğu grupların çalışmaları sonucunda, Yusuf Has Hacib'in bıraktığı mirası - Kutadgu Bilig modern Uygurca tercümesi ile yayımlanmıştır. Ayrıca, Divânu Lügati't-Türk'te bu vesileyle halka ulaşabilme imkânına kavuşmuştur. Şairin ilk şiiri 1940 yılında yayımlanmıştır. Daha sonra, "Tarim Boyliri" ("Tarim Nehri") ve "Yürek Mungliri" ("Yürek Sesleri") adlı şiirler halk içinde epeyce ün kazanmıştır. Aslında, Abdurehim Ötkür'ün halk içinde daha da yüksek mertebe sahip olması ve ün kazanması, 1982'de yayınlanan "İz" romanı ile daha sonra 1990'larda yayına ulaşan "Oyghanghan Zimin"("Uyanan Zemin") (iki cilt) başlıklı romanının neticesidir. 1980'li yıllar, Uygur Modern Edebiyatı'nın yeniden doğuşu sayılır. Bu süreçte, yazarlar, şairler, tarihçiler çalışmalara başlar. Ötkür'ün hem bir yazar olması hem de bir tarih araştırmacı olması, onun 1910 yıllarında Doğu Türkistan'da meydana gelen Çin Hükümetine karşı ayaklanmaları kaleme alarak bir tarihsel roman yazmasına pay sağlamıştır. Ve 1910 yıllarındaki ayaklanmaları detaylı bir şekilde anlatan roman - "İZ" yazılmıştır. "İz" romanı yayınlandıktan sonra halk içinde büyük bir ilgi kaynağı olur ve okuma-yazmayı bilen herkes bu romanı okumuş vaziyet oluşur. Bu sebele, yazar kariyerinde ilk başarıyı yakalamakla birlikte halk içinde büyük ölçüde beğen kazanmış duruma gelir. 1990'lı yıllarında, yazar 1930'larda Doğu Türkistan'da yaşanan ayaklanmalar ve kurulan ilk cumhuriyet - Doğu Türkistan İslam Cumhuriyeti(1933-1934)'nin kurulması ve yıkılmasını içeren vâkaları kaleme alan romanını yazmıştır. Ve halkın temel hakları için ayağa kalkmış ve mücadele etmiş olduğunu mecazi anlamdaki "Uyanan Zemin"(veya Uyanan Topraklar) adını romanına vermiştir. Yayımlanan Kitapları Nouriel Roubini Nouriel Roubini (d. 29 Mart 1959, İstanbul), Amerikalı ekonomist ve mevcut IMF danışmanı ve IMF'nin Türkiye şefi başkanı. 1959 yılında İstanbul’da dünyaya gelen Prof. Dr. Nouriel Roubini, aslen İran Yahudisi olan ailesi ile birlikte iki yaşındayken Tahran'a taşındı. Daha sonra, ailesi ile yaşamını İsrail ve İtalya'da sürdürdü. Burada ilk ve orta öğretimini tamamlayan Roubini, ardından Amerika’ya giderek Harvard Üniversitesi’nde Uluslararası ekonomi eğitimini tamamladı ve mezun oldu. 1982 yılında Kudüs İbrani Üniversitesi master (B.A.) unvanına sahip oldu. 1988 yılında Harvard Üniversitesinde doktora (Ph.D.) unvanına sahip oldu. Yale Üniversitesi'nde 1988 - 1995 arasında Ekonomi Politikası Araştırma merkezinde görev yapan Nouriel Roubini, ABD Hazine Bakanlığı'nda Temmuz 2000 ile Haziran 2001 arasında danışman olarak bulundu. 'Politik İnişler ve Çıkışlar: Teori ve Delil' adlı kitabın yazarlarından birisi olan Roubini, IMF'ye danışmanlık hizmetinde de bulundu. Araştırma konuları arasında makroekonomi, uluslararası makroekonomi ve uluslararası finans, para politikası, ekonomi politikası, politik ekonomi ile büyüme teorisi bulunuyor. Amerikan vatandaşı olan Roubini, İngilizce, Farsça, İbranice ve İtalyanca biliyor. Profesör Roubini'nin yazdığı bazı kitaplar: Profesör Roubini'nin araştırma konuları: Dorra Ä°li Dorra İli, Cibuti'nin Tadjourah Bölgesi'ne bağlı 4 ilden biridir. Başkenti Dorra Şehri 'dir. Dorra İli'nin kuzey tarafı, Etiyopya ve Eritre sınırındadır. Etiyopya'ya bir sınır kapısı yoktur ancak Eritre'ye vardır. Güneyinde Randa İli vardır. Doğusunda, Alaili Dadda İli bulunur. Batısında ise Balho İli vardır. İl sınırları içerisinde Dorra dışında büyükşehir yoktur. Pierre l'Ermite Pierre L'Ermite veya Keşiş Pierre; (Piyer Lermit) (1050-1115), Amiens'li Fransız bir keşiş. Hıristiyanları, Müslümanlara karşı savaşa sürükleyen Fransız vaizdir. "Keşiş Pierre" Clermont Konsili'ne katıldı ve Papa II. Urbanus'un verdiği vaizden sonra hemen Haçlıları organize etmeye başladı. Bütün batı Avrupa'yi dolaşarak Haçlı Seferlerini savunan vaizler verdi. Etkili konuşmalarıyla düzensiz halk topluluklarını kendinin başına geçtiği bir düzensiz Haçlılar Seferi'ne katılmalarını sağladı. Birinci Haçlı Seferi'nin düzenli olarak başlamadan önce asillerin genel olarak katılmadığı beş büyük gruptan oluşan ilk Haçlılar ordusunun bir grubunun başına geçti. Bu düzenli ve baron asiller tarafından idare edilen Birinci Haçlı seferi'nde önce yapılan sefere asillerin aralarında eksikliğinden dolayı "Halkın Haçlı Seferi" ve hatta "Fakirlerin Haçlı Seferi" adı da verilmektedir. Bu büyük güruh Önce Almanya'da toplandı. Bu grubun içinde Fransa'dan gelen birçok asıl olmayan Haçlı ve Almanya'dan toplanan ve sonra İtalya'dan takviyeler alan iki genel kısım bulunmaktaydı. Bunlar daha Bizanslılar menzilleri tam organize edemeden Balkanlar üzeriundne yürüyerek Konstantinoplis'e yöneldiler. Fakat büyük erzak ve yiyecek eksiklikleri bulunmaktaydı ve guzergah üzerinde iaşe bulamazlarsa yerli halk ile çatışmalar yapmaktaydılar. Ren bölgesinde 1096'da Keşiş Pierre'in başında olduğu Haçlılar grubü Yahudileri toplayarak onlara saldırılarda bulunup bir pogram uyguladılar. Nisan 1096'da Köln'de bu ilk Halkın Haçlı Seferi ordusu 40.000 kişiden oluşmaktaydı. Bu orduda bulunan fakirler yolda bulunan kiliseler ve Hristiyan ahalinin bağışları ile iaşe edilmeyi beklemekteiydiler. Ama çok kere bu gerçekleşmedi ve Haçlılar ya geri dönmek zorunda kaldilar ve çoğu da açlıktan hayatlarını kaybettiler. Ayrıca Balkanlardaki eşkiyalar bu fakirleri esir alip köle olarak satmaya da başlamıştı. Bu güruh Konstantinopolis'e Temmuz sönmnunda eriştiği zaman 30.000 kişiye düşmüştü. Diğer bir fakirlerden oluşan Almanyalı Haçlılar Parasız Walter adli bir kesişi in idaresi altında Konstantinopolis'e gelmişti. Avrupa'dan Türkelre karşı yardım için asker isteyen Bizans İmparatoru I. Aleksios bu "orduları" görmekten hiç hoşlanmamıştı. İmparator Aleksios bu halk ordusunu hiç gecikmeden Ağustos başında hemen Boğaz'dan karşıya geçirdi İmparator Bizans ordusunun desteğini vereceğini de bunlara bildirdi. Fakat bu Haçlılar onun öğütlerini dinlemeyip kendi bildiklerini yapmaya koyuldular. Önce Nicomedia'yı (modern İzmit) ele geçirip idareyi Bizanslılara verdiler. İzmit'te Fransız asıllı olan ve Keşiş Pierre'e bağlı olan Haçlılar ile Alman-İtalyan asıllı Haçlılar ordularının araları açıldı. İki ayrı grup halinde İzmit Körfezi güneyinden modern Yalova üzerine yöneldiler. Haçlılar Anadolu Selçuklu başkenti İznik (o zamanki Nikea) üzerine hücum etmek istemekteydiler. Alman-İtalyan asıllı ordular Nikea'nın kenarından geçip Kserigordon adlı bir kaleyi zapt edip o kaleye yerleştiler. Keşiş Pierre idaresindeki Fransız asıllı Haçlılar hemen İznik'e karşı hücuma başlayıp, yoldaki yerleşkeleri talana, yerli ahaliye (Müslüman ve Hıristiyan ayrılığı yapmadan) tecavüz edip onları vahşice katletmeye başladılar. Eylül sonunda Sultan I. Kılıç Arslan bir ordusunu "Kserigordon" Kalesine yöneltti. Kserigordon Kuşatması sonunda kale Selçuklular eline geçti. Burada bulunan Haçlıların kılıç artıkları Yalova civarında bulunan ordu kampında kalan Fransız Haçlılara sığındılar. Bu kamptan çıkıp "Kserigordon" kalesine destek için gitmeye hedeflenen 20.000 kadar Haçlılar ordusu ise Selçuklu ordusunun bir sürpriz tuzağı olan Kırkgeçit Muharebesi'nde yenilip elemine edildiler. Selçuklular sonra da Yalova'daki kampta kalan artçılar ve Haçlı ordusunu takip eden sivillerin hepsini elimine ettiler. Böylece Halkın Haçlı Seferi sona erdirildi. Fakat bu muharebelere ve baskına Keşiş Pierre katılmamıştı ve Yalova civarındaki kampta bulunmadığı için hayatını kurtarmıştı. Konstantinopolis'e dönen Keşiş Pierre sonradan arkadan gelen düzenli Baronlar Haçlı Seferi'ne Godfrey de Bouillon'un komutasındaki grubuna dahil olup onlara katıldı ve onlarla birlikte Anadolu'dan yürüyerek geçti. Keşiş Piere Antakya Kuşatması sırasında yeniden tarihlerde görülmektedir. Antakya'yı kuşatan Haçlılar kışın ortasında büyük açlık çekmekte iken bir soğuk Ocak gününde Keşis Pierre'in Avrupa'ya dönmek için kuşatma ordusundan Samandağı'ndaki limana kaçtığı belirtilmektedir. Tancred bu kaçakları toplamak için gönderilmişti. Keşiş Pierre ve onunla birlikte kaçan "Parasız Giyom" adlı bir diğer bir keşiş yolda yakalanıp tekrar Antakya önündeki ordugâh geri getirilmişti. Keşiş Pierre I. Boemondo tarafından hiç cezasız affedilmişti; Keşiş Giyom ise tüm soğuk gece Boemondo'nun çadırı önünde açıkta bekletilmiş ve ertesi sabah Boemondo'dan sert bir nasihat, ihtar ve ikaz almıştı. Musul Atabeyi Gürboğa'nin takviyeli ordusu ile kale önüne gelip Antakya Kalesini ellerine geçirmiş olan Haçlılar ordusuna karşı başlattığı kuşatma sırasında 27 Haziran'da Haçlılar onu bu kuşatmadan caydırmak için Arapça bilen iki elçi göndermiş ve onunla müzakereye girişmişlerdi. Bu iki elçinin birisinin iyi Arapça bildiği ve bu kişinin Keşiş Pierre olduğu bildirilmektedir. Bazı kronik-tarihçiler Keşiş Pierre'in Gürboğa'ya götürdüğü çözüm tarzının bu kuşatmanın sonucunun iki tarafın seçtiği iki şampiyonun teke tek savaşması ile karara bağlanması olduğunu yazmaktadırlar. Gürboğa ise Haçlıların kayıtsız şartsız teslim olmalarını isteyip bu elçilerin elleri boş kuşatma altındaki Antakya'ya dönmelerine neden olduğu da yazılmaktadır. Kudüs Haçlılar eline geçtikten sonra Fatımiler veziri El-Efdâl Şehinşâh'ın onları Kudüs kalesinden söküp atmak için Aşkelon'da topladığı orduyu geri püskürtmek için organize olan Haçlı ordusu Kudüs'ten ayrılıp Aşkelon'a gitti.Bu sırada Kudüs'te geri kalan çok ufak bir askeri garnizonun moralini yüksek tutmak için Kudüs'te kalan Keşiş Pierre'den onlar için ayinler yapması, dualar okuması ve vaizlar vermesi istenmişti. 12 Ağustos 1099'da yapılan Aşkelon Muharebesi sonucunda Haçlılarin galip gelip Kudüs'ü ellerinde tutmayı garantilemelerinden sonra bazı kronik-tarihçilere göre o yıl sonunda Keşiş Pierre'in Latakya'ya gittiği ve oradan da Batı Avrupa'ya gemi ile geçtiği belirtilmiştir. Bundan sonra Keşiş Pierre hemen hemen belgelerden kaybolmuştur. Yalnız Alberet Aix'li adlı bir kronik tarihçi onun Fransa'da kurmuş olduğu "Kutsal Mezar" adlı bir kilise-manastırının başkesişi olduğunu ve 1115'te bu görevde iken öldüğünü belirtmektedir. Jacques de Vitry adlı bir "trubador" şair ise Katarlara karşı Haçlı seferlerine asker toplamak için yazdığı bir efsanede onun nerede olduğunu belirtmektedir. Bu efsaneye göre Keşiş Pierre 1100'da Huy'da Neufmeister adlı bir manastır kurmuş ve bu manastırda 1115'te ölmüştür. Katolik Kilisesi Keşiş Pierre'i Aziz unvanı ile kutsallaştırıp şereflendirmiştir. Keşiş Pierre Haçlı Seferleri hakkında Fransız edebiyatında yazılmış mitik efsanevi şiirlerde de bulunmaktadır. Bunlar başında ÅŸu gelir: 500 kHz 500 kHz, 20. yüzyılın başlarından itibaren, mors sinyalleriyle yapılan deniz haberleşmesinde Uluslararası Çağrı ve Tehlike Frekansı olarak kullanılan frekans. Bütün dünyada sahil güvenlik hizmeti veren kurumlar ile deniz haberleşmesi hizmeti sunan sahil telsiz istasyonları bu frekansta dinleme yapmışlardır. Türkiye'de de, başta TAH çağrı işaretiyle çıkış yapan İstanbul Sahil Telsiz Radyo olmak üzere, Türkiye sahillerindeki birçok sahil telsiz istasyonu 500 kHz frekansı üstünde günün 24 saati dinleme yapmıştır. Gemilerin kara ile rutin haberleşmesinin yanı sıra, denizde can ve mal emniyetini ilgilendiren birçok konuda bu frekans üzerinden haberleşme sağlanmıştır; ancak 1990'lı yılların sonlarına doğru, deniz haberleşmesinde GMDSS (Global Maritime Distress Safety System - Küresel Denizcilik Tehlike ve Güvenlik Sistemi) sistemine geçilmesiyle sahil telsiz istasyonları da 500 kHz dinlemelerine son vermişlerdir. Dünya üzerinde faaliyet gösteren birçok amatör telsiz derneği 500 kHz'in bir müze frekansı olarak korunması için lobi faaliyetleri yürütmektedir. Uluslararası Haberleşme Örgütü ITU'nun 2012 yılında yapacağı Dünya Radyokomünikasyon Konferansı'nda bu konuda bir karar alınması beklenmektedir. 500 kHz kullanım için uluslararası standartlar ilk olarak 3 Kasım 1906'da imzalanan ve 1 Temmuz 1908'de yürürlüğe giren Berlin'deki Uluslararası Radyotelegraf Sözleşmesinde yer aldı. Bu Sözleşmeye eklenmiş ikinci Hizmet Yönetmeliğinde, 500 kHz kıyı istasyonları tarafından kullanılacak standart frekanslardan biri olarak, "300 metreden biri [1 Mc/s] diğeri 600 metreden olmak üzere iki dalga uzunluğunun genel kamu hizmeti için yetkilendirildiğini belirtir. Bu hizmete açılan her kıyı istasyonu, bu iki dalga uzunluğundan birini veya diğerini kullanacaktır."ifadesi bulunur. 500 kHz kullanımı için uluslararası standartlar, RMS "Titanik'in" batması sonrasında düzenlenen ikinci Uluslararası Radyotelegraf Sözleşmesi ile genişletildi. Londra'da yapılan bu Sözleşme sonrası, 5 Temmuz 1912'de imzalanan ve 1 Temmuz 1913'te yürürlüğe giren bir anlaşma imzalandı. 1912 sözleşmesine eklenen hizmet düzenlemeleriyle, denizyolu iletişimi için birincil frekans olarak 500 kHz oluşturdu ve standart gemi frekansı, kıyı istasyonu standardına uyacak şekilde 1.000 kHz'den 500 kHz olarak değiştirildi. İletişim genellikle başlangıçta kıvılcım aralığı vericileri kullanılarak Mors kodunda gerçekleştirildi. Çoğu iki yönlü telsiz teması bu frekansta başlatılacaktı, ancak bir kez kurulduğunda, katılımcı istasyonlar 500 khz'deki tıkanıklığı önlemek için başka bir frekansa kayabilirdi. Farklı dilleri konuşan operatörler arasındaki iletişimi kolaylaştırmak için, 1912 hizmet Yönetmelikleri tarafından belirtilen bir dizi "Q kodu" da dahil olmak üzere standart kısaltmalar kullanılmıştır. Hizmet yönetmeliklerinin XXI maddesi, bir SOS imdat çağrısı duyulduğunda, acil durum ile ilgili olmayan tüm iletimlerin, acil durum ilan edilene kadar derhal durdurulması gerektiğini gerektirdi. Bir geminin bir tehlike çağrısı iletmesi durumunda potansiyel bir sorun vardı: 500 kHz'in ortak bir frekans olarak kullanılması, özellikle büyük limanlar ve nakliye şeritleri etrafında yoğun tıkanıklığa yol açtı ve tehlike mesajının devam eden ticari trafiğin bedlam tarafından boğulması mümkün oldu. Bu sorunu gidermek yardımcı olmak için, hizmet Yönetmeliğinin Madde XXXII uzun radyogramların iletimi yapan kıyı istasyonları 15 dakikalık her dönemin sonunda iletim askıya ve iletim devam etmeden önce üç dakikalık bir süre için sessiz kalacaktır "belirtti. Madde XXXV, par belirtilen koşullar altında çalışan kıyı ve gemi istasyonları. 2,15 dakikalık her periyodun sonunda çalışmayı askıya alır ve iletime devam etmeden önce üç dakikalık bir süre boyunca 600 metrelik bir dalga uzunluğu ile dinler." Tehlike çalışması sırasında tüm sıkıntı dışı trafik 500 kHz'den yasaklandı ve bitişik sahil istasyonları daha sonra sıradan trafik için ek bir arama frekansı olarak 512 kHz'yi izledi . Zergün Korutürk Zergün Korutürk, Türk diplomat. 1948 Ankara doğumlu olan Korutürk, Kent (İngiltere) Koleji ve Madrid Üniversitesi'nden mezun olmuştur. İngilizce, Fransızca, İspanyolca ve Portekizce biliyor. Türkiye'nin 6. Cumhurbaşkanı Fahri Korutürk'ün oğlu Hüseyin Selâh Korutürk'ün eşidir. 1969 yılında Millî İstihbarat Teşkilatı'nda kısım amiri ve haber değerlendirici olarak görev yapmıştır. Dışişleri Bakanlığı'nda 1977'de çok taraflı siyasi ilişkiler genel müdürlüğünde aday meslek memuru olarak göreve başlamıştır. 2002-2007 yıllarında Lizbon Büyükelçiliği yapmıştır. 2007 Ocak ayında Cumhurbaşkanlığı Dışişleri Başdanışmanlığı ve Özel Kalem Müdürlüğü yapan Korutürk, görevini 2008 Nisan ayına kadar sürdürmüştür. 2008-2009 arasında Dışişleri Bakanlığı'nda Avrupa İşlerinden sorumlu Müsteşar Yardımcısı olarak görev yapmıştır. 2009 yılından itibaren Stokholm Büyükelçiliğine getirilmiş ve 2013 yılında yaş haddinden emekli olacağı için merkeze atanmıştır. Jimmy McMullan Jimmy McMullan (26 Mart 1895 - 28 Kasım 1964), orta saha pozisyonunda görev yapmış İskoç eski millî futbolcu ve teknik direktördür. Profesyonel futbolculuk kariyerine 1912 yılında Third Lanark kulübünde başladı. Daha sonra sırasıyla Partick Thistle, Manchester City, Oldham Athletic kulüplerinde oynadı. İskoçya millî futbol takımında 16 kere orta saha mevkisinde görev yaptı. Hygieia Hygieia, Yunan ve Roma mitolojisinde Hygieia (Ὑγιεία) veya Hygeia (Ὑγεία) olarak geçmektedir ve tıp tanrısı Asklepios'un kızıdır. Sağlık ve temizlik tanrıçasıdır. Babasının iyileştirme temalı mitolojik görevini Hygieia koruma temalı olarak gerçekleştirmektedir. Hijyen kelimesinin etimolojik kökeni de içerdiği anlam bakımından aynı zamanda tanrıçanın ismi ile özdeştir. Borderlands Borderlands Gearbox Software firmasının RPG-Shooter oyunudur. Oyun Unreal Engine 3 motoruyla hazırlanmmış olup Cell-Shade tarzı yani çizgifilme benzer bir grafik yöntemini kullanmıştır. Borderlands bir FPS-RPG karışımı yani oyun karakterin gözünden oynanıyor aynı zamanda tecrübe puanı kazanarak karakter geliştiriliyor. Oyunda 4 seçilebilir karakter var. Bunlar Mordecai(Hunter), Lilith(Siren), Brick(Berserker) ve Roland(Soldier). Her birinin kendine özel yetenekleri, silahları ve hikâyeleri var.Oyundaki ana ve yan görevleri yaptıkça tecrübe puanı kazanılıyor ve karakterin seviyesini yükseliyor. Her seviye atlandığında bir yetenek puanı kazanılıyor. Her karakterin ayrı bir yetenek ağacı var. Kazanılan yetenek puanlarıyla bu ağaçtaki yeteneklerin gelişimi sağlanıyor. Her görevde para, yeni silahlar, eşyalar kazanıp ilerleniyor.Oyunda düşmanların üzerinden düşen silahların özellikleri, görünümleri rastgele modelleniyor. Bu sayede oyunun içerisinde milyonlarca silah çeşidi olmuş oluyor. Oyun Pandora gezegeninde geçiyor fakat Avatar filmiyle ilgisi yok. Pandora tamamiyle çölleşmiş ve yeşilsiz bir yer. Gezegenin zengin mineral yapısı ve kaynakları çoğu gezegenden ırkların gelip kolonileşmesine neden olmuş. Çoğu koloni de aralarından çıkar çatışmaları nedeniyle haydutlara dönüşmüş. Irklar, kaynakların herkese yetmeyeceğini anladıkları anda birbirlerini yemeye başlamışlar. Halihazırda zengin olanlarsa gezegeni terk edip geride kalanları kaderlerine terk etmişler. Kimi topluluklar şehirleşme yoluna gidip kendilerine güvenli alanlar yaratırlarken, kimileri de sokaklarda geleni geçeni avlamaya başlamış. Ve bu durum bir süre böyle devam ettikten sonra Vault keşfedilmiş. Yabancı bir uzaylı ırkın kalıntılarına ev sahipliği yapan Vault’un korkunç bir teknolojiye ve zenginliğe ev sahipliği yaptığı anlaşılmış. Burayı bulanlarsa geriye sadece Vault’un yerine dair birkaç küçük ipucu bırakarak ortadan kaybolmuşlar. Vault'un kapısı 200 yılda bir açılıyor. Borderlands, Vault’un keşfedilmesinden yaklaşık 200 yıl sonra başlıyor. Haliyle her taraftan ödül avcıları, haydutlar, hırsızlar Pandora gezegenine hücum ediyorlar. Canlandırdığımız karakter de bu ödül avcılarından biri... Aşağıçobanisa, Şehzadeler Aşağıçobanisa, Manisa'nın Şehzadeler ilçesine bağlı bir mahalledir. Manisa merkezine 20 km uzaklıktadır. Oresme Nicole Oresme, Nicolas Oresme, Nicholas Oresme, ya da Nicolas d'Oresme (1323 - 11 Temmuz 1382) Orta çağ sonuna etki etmiş ünlü filozoflardan biriydi. Nicoles Oresme iktisatçı, matematikçi, fizikçi, gök bilimci, tanrı bilimci, Lisieux'unun piskoposu ve yetenekli bir çevirmendi. Fransız Kralı V. Charles'ın özgün düşüncelere sahip danışmanıydı. 1323'de Allemagnes köyünde (Fransa) dünyaya geldi. Ailesi ile ilgili neredeyse hiçbir bilgi yoktur. Oresme, kraliyet tarafından desteklenen Navarre Koleji'ne gitti. Bu enstitü, Paris Üniversitesi'nde okuyan fakir öğrencilerin giderlerini karşılıyordu. Bu durum, Oresme'nin köylü bir ailenin çocuğu olduğu ihtimalini güçlendirir. Paris'te sanat okudu. Jean Buridan, Albert of Saxony ve Marsilius of Inghen ile birlikte çalıştı. 1348'de tanrı bilimi öğrencisiydi. 1356'da doktorasını tamamladı. 1364'te Rouen başkilisesinin dekanı oldu. 1369'da V Charles'in ısteği ile, Aristoteles'in bir dizi çalışmasını çevirmeye başladı. 1371'de kraliyet desteği ile aylık bağlandı. 1377'de Lisieux'un piskopusu oldu. 1382'de öldü. Göksel kürelerin dünya etrafında dönmekte olduğu kabulü yerine, dünyanın kendi ekseni etrafında ve boşlukta hareket ettiğini Kopernik'ten yaklaşık yüz elli yıl önce iddia etmiş ve tartışmıştır. Hız ve zaman gibi çeşitli niceliklerin birbirine bağlı olarak değişimini bugünkü koordinat sistemi mantığına uygun çizimlerle göstermiştir. Mimarlık ödülleri listesi Toussaint L'Ouverture François-Dominique Toussaint L'Ouverture (20 Mayıs 1743 – 7 Nisan 1803) Haiti Devriminde yer almış Haitili devrimci önder ve yönetici. Fransız sömürgesi olan Saint-Domingue'de köle olarak doğar. Adadaki Fransız sömürgecilere karşı siyahi kölelerin ayaklanmasına önderlik ederek başarı kazanır. Ülkede köleliği kaldırır, Fransız yönetimini adadan kovar ve Haiti’nin bağımsızlığını ilan eder. Hispanyola adasının diğer kısmındaki İngiltere hakimiyetindeki Santo Domingo’yu da ele geçirerek buradaki köleleri de özgürlüklerine kavuşturur. Haiti tarihindeki ilk anayasayı yazar. Haiti Devrimini izleyen 1800-1802 yılları arasında L’Ouverture, Haiti’nin iç savaştan ötürü yıkıma uğramış olan ekonomisini yeniden ayağa kaldırmaya çalışır ve özellikle ABD ve İngiltere ile ticari bağlar kurmaya çalışır. İktidarı sırasında adadaki yerli köle halk özgürlüğe kısa bir süre sahip olsa da L’Ouverture’in sürgünde ölmesinden sonra iktidara gelen despotik yönetimler kazanılan hakları geriletecektir. Büyük dedesi olan Gaou-Guinou, bugün Afrika kıtasındaki Benin sınırları içinde kalan bölgenin yerlisidir. Babası Hippolyte Gaou, köle tacirleri tarafından yakalanarak Hispanyola adasında satılmak üzere Latin Amerika’ya gönderilmiştir. Buradaki Breda Kontunun çiftliğinde çalışmaya başlar. Bu dönemde oğlu Toussaint dünyaya gelir. Çiftlik sahibi Baillon de Libertat insancıl birisi olduğu için Toussaint’ın okuma yazma öğrenmesini sağlayarak onu özel arabacısı yapar. Eğitimli ve kabiliyetli birisi olarak öne çıkar ve kısa sürede çiftlik işlerinde yetkinlik kazanır. Suzanne isimli eşinden Isaac ve Placide isimli iki oğlu olur. 1776 yılında 33 yaşındayken özgürlüğüne kavuşur. Fransız sömürge kayıtlarına göre kahve ekimi yapılan orta büyüklükte bir toprak parçası ve 13 köle satın alarak üretim yapmaya başlar. 1789 yılında gerçekleşen Fransız Devriminin haberleri adaya 1790 yılıyla beraber ulaşır. Fransa'dan bölgeye gönderilen askerler, devrimin sloganı olan özgürlük, eşitlik ve kardeşlik sloganını adada uygulamaya sokmak ister. Adadaki kurulu düzenin aksine her ırktan ve renkten insanın özgür olmasını savunarak Fransa Ulusal Meclisi tarafından onaylanan İnsan ve Yurttaş Hakları Bildirisinin gereklerinin uygulanmasını talep ederler. Bu kölelik karşıtı fikirler özellikle köleler arasında hızla yayılsa da beyaz çiftlik sahiplerinin ayrıcalıklarını kaybetmeye niyetleri yoktur. Bu durum üzerine adada özellikle kuzey bölgelerinde büyük köle ayaklanmaları başlar. Toussaint, zengin ve özgür siyah lider Vincent Ogé tarafından ve başarısız olan ayaklanmaya katılmaz. Ekim 1790'da başlayan ve siyahlara da oy hakkını savunan ayaklanma Fransız sömürge yönetimince acımasızca bastırılacaktır. 1791 yılı Ağustos ayında ise yeniden bir ayaklanma patlak verir. Toussaint kararsızdır. İsyancılar tarafından çiftliklerin yakılıp yıkılmasına ve insanların öldürülmesine karşıdır. Ayaklanmanın büyümesi üzerine eski beyaz sahibinin ailesini ve kendi ailesini güvenli bir bölgeye göndererek isyancıların kamplarına gider. 48 yaşında, otoritesi olan ve eğitimli birisi olduğu için isyancılar tarafından kabul edilir. Çiftliklere gizlice girerek buradaki köleleri ayaklanmaya teşvik etmeye başlar. İsyancılar arasında saygınlığı giderek artacak ve ayaklanmanın tartışılmaz lideri konumuna gelir. Ülkenin geleceğine dair kurguları 29 Ağustos 1793 günü ilan ettiği ünlü Turel Kampı Deklarasyonunda görülebilir. Gelecekte bağımsız olmasını öngördüğü ülkesinde tüm yurttaşların özgürlüklerinin korunabilmesi için askeri bir rejimi zorunlu görmektedir. 21 Ocak 1793 günü Fransa kralı XVI. Louis'nin idam edilmesinden sonra İngiltere ve İspanya, Fransa'ya savaş ilan eder. Bu sırada adada hakimiyetini kurmak isteyen Toussaint Fransızlara karşı İspanyol ordusuyla işbirliği yapar. Ancak Eylül 1793'te adaya çıkartma yapan İngiliz Ordusu tüm dengeleri altüst eder. Bu dönemde Toussaint, soyadı olarak L'Ouverture adını kullanmaya başlar. Artık hatırı sayılır bir askeri güce komuta eden L'Ouverture 1794 yılında adadaki Fransız komutan General Laveaux ile görüşerek saf değiştirir ve Şubat 1794'te köleliği kaldıran Fransa Ulusal Meclisi saflarına geçtiğini belirtir. Adadaki İspanyollara saldırarak hakimiyetlerindeki kentleri ele geçirir, ilerleyen İngilizlere de saldırır. 1795 yılında başarılı komutanları Jean-Jacques Dessalines ve Henri Christophe ile adanın çoğunda hakimiyeti Fransa adına ele geçirir. Haziran 1795'e gelindiğinde İngilizler iç bölgelerden atılarak sahile sürülmüş, İspanyollar ise yenilgiyi kabul ederek adayı terk etmiştir. Adanın denetimini elinde tutan L'Ouverture Mayıs 1797'de adadaki Fransız Cumhuriyeti Ordusunun komutanı ilan edilir. General Thomas Maitland komutasındaki İngiliz Ordusu, L'Ouverture egemenliğini kırmak için son bir saldırı düzenlese de başarısız olacak ve adaya ait limanların uluslararası ticarete açık kalacağının garanti edilmesi üzerine adayı Ekim 1798'de terk edecektir. Bu dönemden sonra L'Ouverture adada kendi otoritesini benimsemeyen diğer siyahi kuvvetleri denetimi altına almakla uğraşır. 1801 yılına gelindiğinde Toussaint L'Ouverture adanın tartışmasız hakimidir. Kölelik kaldırılmış ve yeni anayasa ilan edilmiştir. İktidardaki L'Ouverture kendisini ömür boyu yönetici yapan anayasanın diğer bir maddesinde de devletin dini olarak Katolikliğin kabul edildiğini belirtir. İktidarda herhangi bir beyaz Fransız bulunmamasına rağmen Fransa'da iktidarda bulunan Napolyon Bonapart'dan çekinen L'Ouverture kendisine olan bağlılığını belirtecektir. Napolyon ise L'Ouverture'ün konumunu tanımakla birlikte eskiden ülke için çok kârlı bir işletmeler diyarı olan adanın yeniden eski haline dönmesini istemekte ve kölelerin bağımsız olması fikrini kabul etmemektedir. Bu düşüncelerle hareket eden Napolyon, köleliği yeniden tesis etmeyeceğine dair güvenceler vererek 1801 yılında adaya General Charles Leclerc komutasında güçlü bir Fransız Ordusu gönderir. 20 Ocak 1802'de karaya ayak basan Fransız Ordusu, L'Ouverture birlikleriyle savaşacak ve başarılar kazanacaktır. L'Ouverture ordusundaki genç ve başarılı subaylar olan Dessalines ve Chritophe'un da desteğini kaybedince 7 Mayıs 1802'de imzaladığı onurlu bir barış antlaşmasıyla ateşkesi kabul eder. Antlaşmanın koşulları uyarınca köleliğe dönüş olmayacaktır. Mağlup olan L'Ouverture Ennery'deki çiftliğinde ev hapsinde tutulur. Bir süre sonra General Leclerc L'Ouverture ve ailesini tutklayarak Fransa'ya yollar. 2 Temmuz 1802'de Fransa'ya varacak ve 25 Ağustos günü de hapse atılacaktır. Burada sürekli olarak sorgulanacak ve hapishanedeki kötü koşullar nedeniyle zatürreye yakalanacak ve 7 Nisan 1803'te hayatını kaybedecektir. Adada zafer kazanan General Leclerc, kendine verilen talimatların aksine siyahlardan oluşan orduyu silahlarından arındırmaz. Fransa'nın adanın bazı bölgelerinde köleliği yeniden zorunlu kılan bazı uygulamalarının duyulması üzerine Fransa saflarına geçmiş olan siyah subay ve askerler ayaklanacak ve yeniden kanlı bir savaş başlayacaktır. Leclerc siyah halka karşı sömürge dönemindeki gibi şiddetli saldırılarda bulunacak ve katliamlara girişecektir. Ancak Fransız Ordusu 18 Kasım 1803 günü Vertières Muharebesi'nde Dessalines komutasındaki Haiti Ordusuna mağlup olacaktır. Dessalines 1 Ocak 1804 günü Haiti'nin bağımsızlığını ilan edecektir. Toussaint L'Ouverture kölelerin ayaklanmasının tarihte ilk kez başarıya ulaşmasında çok önemli bir rol oyanmıştır. Avrupalıların sömürge boyunduruğunu atan dünyadaki ilk ülke Haiti olur. L'Ouverture bu bağımsızlık mücadelesi boyunca üç imparatorluk ile savaşmış ve yenmiştir. Haiti Devriminin başarısının tüm dünyada çok geniş yankısı olmuş ve köleliğin dünyada kaldırılmasında önemli bir adım olmuştur. Haiti ayrıca Amerika kıtasındaki ikinci bağımsız ülke olmuştur. Yakalanmasından sonra L'Ouverture'ün Fransızlara söylediği sözler çok çarpıcıdır: Düğün çiçeği Düğün çiçeği, düğün çiçeğigiller (Ranunculaceae) familyasından "Ranunculus" cinsini oluşturan yaklaşık 400 kadar türü bulunan otsu bitki türlerinin ortak adı. Genellikle Mart, Nisan ve Mayıs aylarında çiçeklenen düğün çiçekleri yaz boyunca geniş koloniler oluşturarak alanı işgal eder. Horozayağı adı verilen ("Ranunculus" alt cins "Batrachium") bazı türler su içerisinde yetişir, bu yüzden bazı botanikçiler tarafından "Batrachium" cinsi altında toplanır. İki farklı yaprak türü vardır; su altındaki ipliksi yapraklar ve "R. aquatilis"'de olduğu gibi geniş yüzen yapraklar vardır, üçüncü olarak ara yaprak formları görülür. Düğün çiçekleri bazı Lepidoptera türlerinin larvalarının besin kaynağını oluşturur. Bazı türleri gösterişli çiçekleri için bahçecilikte yetiştirilir. Parlak renkli büyük çiçekli çeşitleri geliştirilmiştir. Yumru köklü, köksaplı, stolonlu veya gövde tabanı soğanlı, bir yıllık ve çok yıllık otsu bitkilerdir. Yaprak: Yapraklar bulunduğu yere göre tabanda, gövdede ya da her ikisi birlikte görülebilir. Yapraklar basit, parçalı, tüysü (bileşik) veya lopludur. Yaprak ayası böbreksi-şerit biçiminde, kenarı dişli, tam, veya oymalıdır. Çiçek: Çiçek kurulu uçta veya yaprak koltuğunda yer alır. 25 cm uzunluktaki talkımlarda 2-50 kadar çiçek ya da tekli çiçek görülür. Brahteler bulunur veya yoktur, yapısı yapraksı, küçük veya büyük görünümlüdür. İkinci derecedeki pulsu yaprak halkası yoktur. Er dişi çiçekler ışınsal bakışımlıdır. Çanak yapraklar meyvede kalıcıdır, 3-5 kadar, genellikle yeşil bazen mor, sarı veya beyaz renklidir. Şekli dikdörtgensi-eliptik, yumurtamsı veyahut mızrak biçimindedir. Taç yapraklar birbirinden farklı, rengi sarı nadiren beyaz, kırmızı veya yeşildir. Taç yapraklar dairemsi-şerit biçiminde olup uzunluğu 1–26 mm kadardır. Bal özü bulunur genellikle pulla örtülüdür. Erkek organlar 5-10 kadar; iplikçik ipliksi; ayrıca verimsiz erkek organlarda görülür. Dişi organ sayısı 4-250 kadardır. Tohum taslağında 1 tane yumurtalık yer alır. Boyuncuk vardır veya bulunmaz. Meyve: Meyve aken nadiren torba biçiminde, agregat, uzantısız, disk biçiminde, dış bükey merceksi, küresel, ters yumurtamsı veya silindiriktir. Bazı durumlarda yanlarda damarlar göze çarpar. Meyvede gaga bulunur veya yoktur, düz veya çarpık olup uçta rastlanır. "Ranunculus" ismi latincede "rana" "kurbağa" ve "culus" küçültme eki alarak "küçük kurbağa" anlamına gelen kelimelerden türetilmiştir. Büyük olasılıkla çok sayıda türün kurbağa gibi su kenarlarında bulunmasından yola çıkarak bu isim tercih edilmiştir. Bütün düğün çiçeği türlerinde taze kısımları sığır, at ve diğer çiftlik hayvanları tarafından yenildiğinde zehir etkisi baş gösterir. Buruk tat ve ağızda oluşan kabarcıklar zehrin etkisini gösteren başlıca belirtilerdir. Meralarda aşırı otlatma sonucu diğer yenebilen bitkilerle birlikte bırakılan düğün çiçekleri istemedende olsa hayvanlar tarafından yenilir dolayısıyla zehirlenmelere yol açar. Semptomları arasında kanlı ishal, aşırı salya akması, karın ağrısı ve gastrointestinal sistem rahatsızları ile mukozada şiddetli kabarcık oluşumu sayılabilir. Düğün çiçeklerine elle temas edildiğinde Ranunculin, Protoanemonin olarak bilinen bir forma dönüşür ve insanlarda deri iltihaplanmasına sebep olur. Bu yüzden bitkilere uzun süre dokunulmaması sağlık açısından önem taşır. Kurutulmuş düğün çiçekleri toksik etkisini kaybeder böylece saman olarak güvenle kullanılmaya müsait hale gelir. Josh Dubovie Josh James Dubovie (27 Kasım 1990; Laindon, Essex), İngiliz şarkıcı. 2010 Eurovision Şarkı Yarışması'nda Birleşik Krallık'ı "That Sounds Good To Me" adlı şarkıyla temsil etmiştir. On puanla sonuncu olmuştur. That Sounds Good to Me "That Sounds Good to Me", (Türkçe: "Kulağa hoş geliyor") Josh Dubovie tarafından seslendirilen ve Birleşik Krallık'ı temsil eden Eurovision 2010 şarkısıdır. Lena Meyer-Landrut Lena Johanna Therese Meyer-Landrut (d. 23 Mayıs 1991, Hannover), Alman şarkıcı, söz yazarı ve bestecidir. 2010 Eurovision Şarkı Yarışması'nda ülkesini "Satellite" adlı şarkıyla temsil etmiş ve 246 puanla Almanya'yı 28 yıl sonra ikinci kez birinciliğe taşımıştır. Lena, 2011 Eurovision Şarkı Yarışması'nda ülkesini "Taken by a Stranger" isimli şarkıyla tekrar temsil ederek, Düsseldorf'ta yapılan yarışmayı 101 puanla, 10. olarak tamamlamıştır. Lena Meyer-Landrut Hannover, Almanya'da doğmuştur. Estonya doğumlu olan ve de 1980 ile 1983 ve 1987 ile 1989 tarihleri arasında Batı Almanya'nın Sovyetler Birliği büyük elçiliğini yapmış Alman Andreas Meyer-Landrut'un torunudur. Ailenin tek çocuğu olarak büyümüştür. Beş yaşından itibaren dans dersleri almaya başlamış; başlangıçta bale yapmış, daha sonraları ise hip-hop ve caz dansı gibi çeşitli modern tarzlar üzerinde çalışmıştır. ""Satellite", "Bee" ve "Love Me" aynı anda popüler müzik listelerine girdi." Satellite (Lena Meyer-Landrut şarkısı) "Satellite" (), Lena Meyer-Landrut tarafından seslendirilen şarkı. Şarkı, dijital indirme olarak 13 Mart 2010 tarihinde USFO ve Universal Music Germany tarafından yayınlanmıştır. Şarkı en iyi 2010 Eurovision Şarkı Yarışması'nda Almanya'nın kazanan şarkısı olarak bilinir. Şarkı İngilizce dilinde seslendirilmiştir. Şarkı Julie Frost ve John Gordon tarafından yazılmıştır. Almanya, Eurovision Şarkı Yarışması'nda Büyük 5'li üyesi olduğundan şarkı direkt Norveç'in başkenti Oslo'da yapılan 29 Mayıs'taki finalde yarışmıştır. Şarkı finalde Ermenistan'ın temsilcisi Eva Rivas'ın şarkısı "Apricot Stone"'dan sonra ve Portekiz'in temsilcisi Filipa Azevedo'nun şarkısı "Há dias assim"'dan sonra 22. sırada çıkmıştır. Yarışmada 246 puanla 1. olarak yarışmayı kazanmış, Böylece Lena Almanya'yı 1982 yılından sonra kazanmasından sonra ikinci kez zafere taşımıştır. Ayrıca Büyük 5'li üyelerinden 1998 yılındaki Birleşik Krallık'ın zaferinden sonra ilk kez yarışmayı kazanan üye olmuştur. "Satellite"'nin müzik videosu Köln'de yapılan "Unser Star für Oslo" yarışmasının Final gününde çekilmiştir. Klipte herhangi bir manzara veya dekor kullanmak yerine Lena'ya odaklı çekimler kullanılmıştır. 16 Mart 2010 tarihinde, kamu yayıncısı Das Erste'de Almanya'da en çok izlenen haber bülteni "Tagesschau" 'de yayınlanmıştır. Kısa bir süre sonra, Akşamleyin prime time programlarından önce aynı anda dört özel istasyonda (Sat.1, ProSieben, kabel eins, N24) gösterildi. Video Youtube'da Ağustos 2018 tarihine göre 58.1 milyon izleyiciye ulaştı. Spektrum yÃ¶netimi Spektrum yönetimi mobil haberleşmede (telsiz haberleşmesi veya radyokomünikasyon olarak da bilinir) kullanılan elektromanyetik frekans spektrumunun (radyo frekans spektrumu) etkin ve verimli kullanılabilmesi için teknik, ekonomik ve hukuki düzenlemeler çerçevesinde yapılan frekans planlama, frekans tahsisi ve ulusal/uluslararası koordinasyon çalışmalarının tümüne verilen addır. OPA! "OPAǃ" (), Yorgo Alkeos tarafından seslendirilen şarkı. Şarkı, dijital indirme olarak 26 Şubat 2010 tarihinde Friends Music Factory tarafından yayınlanmıştır. 2010 Eurovision Şarkı Yarışması'nda Yunanistan'ı temsil eden şarkı. Şarkı İngilizce dilinde seslendirilmiş ve Giannis Antoniou, Dimitris Hortarias, Manos Hortarias, Dionisis Sxoinas, Tolis sxoinas, Kassiani Karagioule ve Stauros Apostolou tarafından yazılmıştır. Malcolm Lincoln Malcolm Lincoln, Estonyalı müzisyen ikili. Grup, ismini bir Eston yarışma programındaki sorudan alır. 2010 Eurovision Şarkı Yarışması'nda ülkesini "Siren" adlı şarkıyla 1. Yarı Finalde 39 puan alarak 14. olarak tamamlamış ve finale yükselememiştir. Siren (Malcolm Lincoln şarkısı) Siren, () Malcolm Lincoln tarafından seslendirilen ve Estonya'yı temsil eden Eurovision 2010 şarkısıdır. Ã‡elik Bilge Çelik Bilge (d. 31 Ocak 1949, İstanbul) bir Türk sinema, tiyatro ve dizi oyuncusu. 1967 yılında Galatasaray Lisesi'nden mezun olmuş, 1968 yılında girdiği Tel-Aviv Üniversitesi Tiyatro Bölümü'nden 1971 yılında mezun olmuştur. 1988 yılında Amsterdam Tiyatro Okulu'nda öğretim görevlisi olarak çalışmıştır. Birçok ülkede reklam filmlerinde seslendirme yapmıştır. EĞİTİM 1954-1967 ( İstanbul) İlk-Orta-Lise Galatasaray Lisesi 1968-1971 (Tel-Aviv) Tel-Aviv Üniversitesi Tiyatro Bölümü STAJ DÖNEMLERİ 1973 Milano Milano Piccolo Teatro, 4 ay staj 1974 Paris Jean-Louis Barault Tiyatrosu, 3 ay staj 1975 Paris Theatre du Soleil, 2 ay staj 1976 Nantes Bread and Puppet tiyatrosu, 2 ay staj 1984 D.Berlin Berliner Ensemble Tiyatrosu, 2 ay staj PROFESYONELÇALIŞMALAR Tiyatro Çalışmaları 1965 Mete Alpman Pandomim Grubu, oyuncu Ä°stanbul 1966–1967 Aziz Nesin ‘Sen Gara Değilsin’ oyuncu İstanbul Yönetmen: Samim Değer 1972–1976 Theatre de Liberte( Özgürlük Tiyatrosu) Paris Geleceğin Masalları, Sevdalı Bulut……. 1976–1989 İşçinin Tiyatrosu Amsterdam Vasıf Öngören ve Meral Taygun ile birlikte 1988 Amsterdam Tiyatro Okulu, Öğretim Görevlisi Amsterdam (Gözlem ve Doğaçlama) 2002–2008 Semaver Kumpanya, Yönetici-Oyuncu Ä°stanbul Uzun Metrajlı Film Çalışmaları 1986 Almanya Sahte Cennete Veda 1987 Almanya In der Fremds 1988 Hollanda De Piraat 2003 TÃ¼rkiye Tramvay 2005 Türkiye Şaşkın 2006 Türkiye Umut Adası 2006 TÃ¼rkiye Bukalemun 2010 Türkiye Uçan Melekler Televizyon Çalışmaları 1970 Fransa Georges Mustaki, R.Goscinny veA. Uderzo 1987–1988 Zeg eens AAA’ Dizi 26 Bölüm Hollanda 1988–1989 Medish Centrum West’ Dizi 26 Bölüm Hollanda (Türkiye’de TRT de yayınlandı) 1989–1990 Nieuw Bureen Dizi 26 Bölüm Hollanda 1998–2002 Reyting Hamdi Dizi 71 Bölüm TÃ¼rkiye 2004 Türkiye Dede Korkut Masal TV Film 3 bölüm 2004-2005 Türkiye Kurtlar Vadisi Dizi 59 - 84 Bölüm 2006 Türkiye Sırça Köşk Dizi 4 Bölüm 2007 Türkiye Oğlum İçin Dizi 11 Bölüm 2008 - 2009 Son Bahar Dizi 46 Bölüm TÃ¼rkiye 2010 Türkiye Osmanlı belgeseli Mimar Sinan Müzikli Gösteriler 1966–1967 Showman ( Fransızca Şansonlar) TÃ¼rkiye 1986 Hollanda Showman ( Fransızca Şansonlar)Moulin Rouge Amsterdam 1987 Hollanda Tahsin İncirci ile Brecht şarkıları 1992 Fransa Tahsin İncirci ile Yunus Emre müzikli gösterileri Reklam Filmleri, Fotomodellik ve Seslendirme Çalışmaları 1968 yılından bu yana İsrail, Hollanda, Belçika, İspanya, Almanya, Fas ta çeşitli ürünlerin tanıtımı için hazırlanan reklam filmlerinde oyuncu, yazılı basında fotomodellik, 1978 tarihinden itibaren de Fransızca, İngilizce, Hollandaca ve Türkçe seslendirmeler Joint Operations: Typhoon Rising Joint Operations: Typhoon Rising, 15 Haziran 2004'te Kuzey Amerika'da, 25 Haziran 2004'te Avrupa'da, 9 Temmuz 2004'te Japonya'da, 25 Mayıs 2005'te yine Avrupa'da piyasaya çıkarılan ilk oyunudur. Batının Zaferi Batının Zaferi, 1962 ABD yapımı epik western filmidir. Özgün adı How the West Was Won ("Tr: Batı Nasıl Kazanıldı") olan film Türkiye'de Aralık 1968'de sinemalarda gösterime girmişti. Bu fim 1952 yılında geliştirilen Cinerama tekniği ile çekilmiş ilk birkaç filmden biridir. Bu teknikte üç adet senkronize kamera kullanılarak çekilen film yine üç projektörle eş zamanlı olarak içbükey, dev bir perdeye yansıtılıyordu. Çok pahalı bir sistem olan gerçek "üç şeritli" Cinerama tekniği ile sadece 10 film çevrilebilmişti. Daha sonra Cinerama'nın çeşitli basitleştirilmiş versiyonları da çıktı. Cinerama, çok özel sinema salonları gerektirdiği için (Bugünün IMAX'leri gibi), haliyle daha geniş bir seyirci kitlesine ulaşabilmek için filmin 70mm ve 35mm baskıları da yapılmıştı. Türkiye'de de 35mm baskısı gösterime girmişti. 3 saate yakın süren bu film 1839 ve 1889 yılları arasında Amerika'nın batısına doğru yayılan insanların destansı öykülerini anlatırken, bu kıtanın tarihinin mihenk taşları olan Amerikan İç Savaşı, Altına hücum, demiryollarının inşası ve Kızılderili savaşları gibi olaylara da değinir. Filmin ön planında görülen iki ailenin öyküsü aslında yeniden yaratılan bir ulusun da öyküsüdür. Filmde posta arabaları, 'saloonlar', revü kızları, kumarbazlar, silahşörler, avcılar, kızılderililer, fırsatçılar gibi western türünün bütün klasik ögelerini bir arada görmek mümkündür. Bu açılardan "How the West Was Won" antolojik bir filmdir. Filmi western filmlerinin dört ünlü yönetmeni John Ford, Henry Hathaway, George Marshall ve Richard Thorpe birlikte yönetmişlerdir. "Batının Zaferi" nin Carroll Baker'dan Karl Malden ve Henry Fonda'ya, James Stewart'tan John Wayne ve Gregory Peck'e kadar ünlülerden oluşmuş çok geniş bir oyuncu kadrosu (afişteki yazıya göre 24 büyük yıldızı) vardır. Filmin anlatıcısı ise Spencer Tracy'dir. "Batının Zaferi", aralarında "en iyi film ödülü" nün de olduğu 8 dalda birden aday gösterildiği Oscar ödüllerinden "en iyi özgün senaryo", "en iyi ses" ve "en iyi kurgu" dallarında olmak üzere üç tanesini kazanmıştır. Ayrıca 1997 yılında ABD'de "kültürel, tarihi ve estetik olarak önemli" filmler arasına seçilerek Kongre Kütüphanesi'nin "Ulusal Film Arşivi"nde muhafaza edilmesine karar verilmiÅŸtir. 1839 yılından başlayarak Amerikan tarihinin yarım asırlık bir dönemini kapsayan ve birkaç ailenin Erie Kanalı'ndan Kaliforniya'ya kadar süren uzun yolculuklarını takip eden bu neredeyse üç saatlik destansı film beş bölümden oluşmaktadır: Bu bölümü Henry Hathaway yönetmiştir Avcı Linus Rawlings (James Stewart) kürk ticareti için Pittsburgh'a doğru giderken yolda İskoçya göçmeni bir grup yeni yerleşimciye rastlar. Yerleşimciler Zebulon Prescott (Karl Malden) liderliğinde Ohio Nehri'nden aşağı doğru, Illinois topraklarına doğru gitmektedirler. Zebulon'un büyük kızı Eve (Carroll Baker) ve Linus birbirlerine karşı ilgi duyarlar ama henüz yerleşik hayata geçmeye hazır olmayan Linus yoluna devam eder. Linus nehir kenarında bir mağarada bulunan ve asıl sahipleri tarafından terk edilmiş bir değiş tokuş dükkânında mola verir. Burayı kendilerine "nehir korsanları" adını veren, "Albay" Hawkins (Walter Brennan)'in liderliğinde bir grup haydut işletmektedir. Bu haydutlar gelip geçenleri öldürüp, para ve eşyalarına el koyarak geçinmektedirler. Linus, çetenin elemanlarından güzel bir kız olan Dora Hawkins (Brigid Bazlen)'in tuzağına düşer ve sırtından bıçaklanarak derin bir çukura atılır. Neyse ki yarası hafiftir. Oradan kurtularak Prescott'ları uyarır ve onları benzer bir akıbetten kurtarır. Yerleşimciler yollarına nehirden salla devam ederlerken akıntıya kapılırlar, Zebulon ve karısı Rebecca (Agnes Moorehead) boğularak ölürler. Sürekli Eve'i düşünen Linus onsuz yapamayacağını anlar ve geri dönüp onunla evlenir. Eve'in ısrarlı isteğine uyarak o bölgede yerleşirler. Prescottların küçük kızı Lilith (Debbie Reynolds) ve diğer kardeşleri yollarına devam ederler. Bu bölümü Henry Hathaway yönetmiştir Lilith (artık adı Lily olmuştur), St. Louis'de bir dans salonunda şarkıcılığa başlar. Buraya gelen bir avukat ona Kaliforniya'da bir altın madeni miras kaldığı haberini verir. Bu habere istemeden kulak misafiri olan profesyonel kumarbaz Cleve Van Valen (Gregory Peck) Lily'yle ilgilenmeye başlar. Lily kendisine miras kalan madeni devralmak üzere Roger Morgan (Robert Preston)'ın liderliğinde batıya doğru giden bir kervana katılınca Cleve de peşinden gelir. Kendisine kur yapan iki erkeğe de yüz vermeyen Lily'in en yakın arkadaşı geçkin yaşına rağmen koca aramaktan bıkmayan bir kadın olan Agatha Clegg (Thelma Ritter)'dir. Bir Cheyenne saldırısından sağ çıktıktan sonra Lily ve Cleve madene varırlar ancak madenin bir değeri olmadığı anlaşılınca Clive anında Lilith'i terkeder. Lily bölgede madenciler için kurulmuş bir eğlence çadırında tekrar şarkıcılığa başlar. Morgan onu bulup yeniden evlenme teklif eder ama Lily kabaca yapılmış bu teklifi reddeder. Lily daha sonra bir nehir gemisinde şarkı söylerken, geminin müşterileri arasında bulunan Cleve onun sesini duyup yanına gider ve evlenme teklif eder. Lily bu teklifi kabul eder ve birlikte San Fransisko'ya yerleşmeye karar verirler. Bu bölümü John Ford yönetmiştir Amerikan İç Savaşı sırasında Linus Amerika Birleşik Devletleri (Kuzeyliler) ordusuna yüzbaşı rütbesiyle katılmıştır. Annesinin bütün itirazlarına rağmen oğulları Zeb (George Peppard) de onun peşinden savaşa katılmak için ısrar eder. Amacı hem ün kazanmak hem de pek hoşlanmadığı çiftlik işlerinden kaytarmaktır. Katıldığı çok kanlı bir çarpışmada Zeb savaşın hiç de hayal ettiği gibi olmadığını anlar. Aynı çatışmada babası Linus da ölmüştür, ama Zeb'in henüz bundan haberi yoktur. Zeb kendisiyle aynı durumda olan hayal kırıklığına uğramış Güneyli bir askerle (Russ Tamblyn) karşılaşır ve onun birlikte firar etme teklifini kabul eder. Gece yaptıkları kaçış sırasında tesadüfen açık arazide sohbet etmekte olan savaşın iki ünlü ve önemli komutanı, General Grant (Harry Morgan) ve General Sherman (John Wayne)'ın çok yakınına gelmişlerdir. Güneyli asker bunu fırsat bilerek Generalleri vurmaya kalkınca Zeb onu öldürmek zorunda kalır. Zeb tekrar Kuzey ordusuna döner. Savaş bitince terhis olup eve dönen Zeb annesinin ölmüş olduğunu görür. Zeb çiftlikteki hakkını toprağa kendisinden daha bağlı olan kardeşine devrederek daha renkli hayatların peşinde batıya doğru yoluna devam eder. Bu bölümü George Marshall yönetmiştir 1860'ların başında kıtayı bir uçtan diğer uca kateden telgraf hatlarının döşenmesiyle doğuyla batı arasında iletişim sağlanmıştı. İletişimin ardından ulaşımı da sağlayacak olan demiryollarının döşenmesi için "Central Pacific Railroad" ve "Union Pacific Railroad" şirketleri arasında kıyasıya, vahşi bir rekabet başlamıştır. Zeb Süvari Birliğinde teğmen olmuştur. Babasının eski bir arkadaşı olan yaşlı buffalo avcısı Jethro Stuart (Henry Fonda)'ın da yardımıyla Kızılderirilerle olan barışı korumaya çalışmaktadır. Ancak acımasız bir demiryolcu olan Mike King (Richard Widmark) rayların güzergâhını değiştirip Kızılderili arazisini ihlâl ederek barışı bozar. Üstelik demiryoluyla birlikte doğudan birçok beyaz buffalo avcısı da bölgeye gelmiş ve Kızılderililere ait bu hayvanları avlamaya başlamışlardır. Arapaho Kızılderilileri de öç almak için Buffalo sürülerini demiryolcuların kampına sürerek aralarında kadın ve çocukların da olduğu birçok beyazın ölmesine neden olurlar. Demiryolcuların açgözlülüğüne ve hırsına kızan Zeb ordudan istifa ederek Arizona'ya doğru yola çıkar. Bu bölümü Henry Hathaway yönetmiştir Dul kalmış ve artık yaşlanmış olan Lilith borçlarını ödeyebilmek için San Fransisko'daki lüks malikanesini ve eşyalarını mezatta satmaktadır. Daha önce de ölen eşi Cleve'le birlikte birçok kez servet edinip batırmışlardır. Elinde kalan tek mülk olan çiftliğe göz kulak olabilmek için Arizona'ya doğru trenle yola çıkar. Yeğeni Zeb ve ailesini de çiftliğe davet etmiştir. Artık bir kanun adamı olan Zeb, karısı Julie (Carolyn Jones) ve çocuklarıyla birlikte Gold City istasyonunda Lilith'i beklemektedir. Bu sırada istasyonda eski düşmanı kanunsuz Charlie Gant (Eli Wallach)'ı görür. Gant, ailesini üstü kapalı olarak tehdit edince Zeb Gold City şerifi Lou Ramsey (Lee J. Cobb)'den yardım ister ama Gant bu şehirde aranmadığı için Ramsey'in elinden bir şey gelmez. Zeb, Gant'in çetesiyle birlikte trenle gönderilecek olan altınları çalmayı planladığından kuşkulanır. Ramsey'in gönülsüz yardımıyla Gant'e kurdukları tuzakta Gant ve çete elemanları öldürülür. Aile yeni evlerine doğru yola çıkarlar. Film modern ABD'nin gelişmiş yapısını gösteren (otoyollar, gökdelenler, köprüler, barajlar vb) havadan yapılmış çekimlerle biter. Anlatıcı ses bütün bu gelişmelerin geçmişte batıya giden maceracı öncüler ve girişimciler olmasaydı gerçekleşemeyeceğini vurgular. Bundan başka 1950'li ve 60'lı yıllarda bu tür epik filmlerde sıklıkla görüldüğü gibi başta bir "üvertür" bölümü, ortasında bir "entr'acte" ("ara"), sonunda da "exit" (çıkış) bölümü yer alır. Oldukça uzun tutulmuş olan bu bölümlerde perdede hareketsiz bir görüntü dururken arka planda da çoğu country tarzında olan tema müzikleri işitilir. 1950'li yıllarda yaygınlaşan televizyonun sinema sektörüne vurduğu darbe üzerine, seyirciyi tekrar sinema salonlarına çekmek için o tarihlerde yapılan buluşlardan belki de en görkemlisi ve pahalısı Cinerama'ydı. Zaten çok özel sinema salonları gerektiren bu sistemle çok az film üretilebilmişti. Mevcut konulu Cinerama filmlerini daha fazla seyirciye ulaştırabilmek için standart formatlarda da baskıları yapılmıştır. "Batının Zaferi" filminin baskı formatları ve teknik özellikleri şunlardır: Bet İsrael Sinagogu (İzmir) Bet İsrael Sinagogu, İzmir'in Karataş semtinde bulunan bir sinagog. Mithatpaşa Caddesi üzerinde bulunan sinagog 1907 yılında ibadete açıldı. Padişah II. Abdülhamit'in dönemin İzmir Valisi eski Sadrazam Kamil Paşa'ya hitaben yazdığı bir fermanla, Karataş semtindeki Musevilerin ibadet edebilmeleri amacıyla yaptırıldı. İzmir'deki en büyük Musevi ibadethanesidir. 1950'li yıllarda Gizbar Avraam Rubi tarafından onarılarak günümüzdeki haline getirildi. 2007'de sinagogun 100. yılı bir dizi etkinlikle kutlandı. Aydınköy, Güzelyurt Aydınköy, (Yunanca:Πραστιο, İngilizce:Prastio) "de jure" olarak Kıbrıs Cumhuriyeti'nin Lefkoşa Bölgesi'nde, "de facto" olarak ise Kuzey Kıbrıs'ın Güzelyurt İlçesi'nde bulunan bir köydür. 2006 yılı itibarı ile toplam nüfusu 1154'tür. Köydeki nüfusun çoğunluğu Bağlarbaşı (Malya) köyünden göç etmiştir. Köyde 1 adet okul ve Rumlar döneminden kalma, cami olarak kullanılan kilise mevcuttur. Bet Ä°srael Sinagogu Bet İsrael Sinagogu, aşağıdaki başlıkları ifade ediyor olabilir: Aşağı Kurtboğan, Lefkoşa Aşağı Kurtboğan, (Yunanca:Κάτω Κουτραφάς, İngilizce:Kato Koutrafas, Kato Koutraphas), Kıbrıs Cumhuriyeti'nin Lefkoşa Bölgesi'nde bulunan küçük bir köydür. 2001 yılı itibarı ile toplam nüfusu 14'tür. Astromeritis ile Kakopetria'yı bağlayan yol üzerinde bulunur. SÃ¼frajet 20. yüzyılın başlarında Birleşik Krallık ve ABD’de pasif direniş, kamu toplantılarını bölme, açlık grevi yapma gibi yollarla kadınların seçme ve seçilme hakkını savunan, az çok organize olmuş radikal kadın hakları savunucuları süfrajet olarak nitelendirilmiştir. Süfrajet hareketleri ağırlıklı olarak orta sınıftan gelen kadınlar tarafından yürütülmüştür. Süfrajetler Birleşik Krallık'ta bulaşıcı hastalıklar yasası olan Contagious Diseases Acts’ın karşıtlarından meydana gelmiştir. 1903 yılında Emmeline Pankhurst Birleşik Krallık'ta radikal kadın hareketi olan, ilerleyen yıllarda ise protestolar ve açlık grevleriyle dikkat çeken Kadınların Sosyal ve Politik Birliği’ni (Women’s Social and Political Union/ WSPU) kurmuştur. Kızı Christabel Pankhurst Birleşik Krallık'ta kadınların seçme ve seçilme hakkı için savaşan önder süfrajetlerden biri olmuştur. Süfrajetlerin yıktığı diğer bir tabu ise açıkça kamu alanında sigara kullanmalarıdır. O dönemde kamu alanında sigara kullanmak, sadece erkeklere verilen bir imtiyazdı ve kadınlara bu isteklerinin haksız olduğu kabul ettirilmeye çalışılıyordu. 1910 yılında amacı kadın haklarının genişletilmesi olan yasa tasarısının düşmesinden sonra vitrinler taşa tutulmuş, yangın çıkarılmış, kamusal binalara -bunlar arasında İngiltere’nin en önemli manastırı olan Westminster Abbey de bulunmaktadır- bombalı saldırılar düzenlemişlerdir. 1913’te Emily Davison protesto amacıyla kendini, düzenlenen bir at yarışında Birleşik Krallık Hükümdarı V. George ’un atının önüne atmış ve birkaç gün sonra da ölmüştür. Davison, Pankhurst tarafından şehit ilan edilmiştir. I. Dünya Savaşı’nın başlamasıyla Birleşik Krallık'ta kadınların oy hakkı kampanyaları geçici olarak durmuştur. Alice Paul ve Lucy Burns Amerika Birleşik Devletleri’nde “Kral Wilson” unvanı verilen Amerika başkanı Woodrow Wilson’a karşı bir dizi protesto hareketi yürütmüştür. 1916 Haziran ayında Alice Paul tarafından kurulan Ulusal Kadınlar Partisi’nin (National Woman’s Party/NWP) birçok üyesi 1917 -1919 yılları arasında tutuklanmıştır. Savaş sonucu oluşan işçi eksikliği, hem ABD`de hem de Birleşik Krallık'ta kadınların kamusal hayattaki birçok alanda olan varlığını güçlendirmiştir. Bunun sonucu olarak da kadınların seçme ve seçilme hakkının kabulü gerçekleşmiştir. 1919 ve 1920 yıllarında ABD’de (ABD Anayasası 19. Ek Madde) ve 2. Temmuz 1928’den itibaren Birleşik Krallık'ta kadınların seçme ve seçilme hakkının değiştirilmesiyle kadın hareketleri amacına ulaşmıştır. Süfrajet kavramı kendini kadın hakları savunucusu olarak adamış kadınlar için küçümseyici anlamda kullanılmıştır. Bu açıdan süfrajet kavramı, günümüzde yaygın olarak kullanılan önyargılı “feminist” kavramını karşılamaktadır. Branimir Slokar Branimir Slokar (1946, Maribor), Sloven, trombon virtüözü ve eğitmeni. Branimir Slokar Maribor'da doğdu. Trombon çalmaya yine Maribor'da başladı. Zagrep'teki 7. Yugoslavya Müzik Yarışması'nda trombon dalında birincilik ödülünü aldı. 1969'da Ljubjana Müzik Akademisi'ni bitirdi. Conservatoire national supérieur de musique'de() eğitim görmek için Paris'e gitti. Burada üstün başarılar gösterdi ve Münich ARD Müzik Yarışması'nda birincilik ödülü gibi birçok ödül daha aldı. Avrupa, Asya ve Amerika'daki birçok orkestrada solo konserler veren, CD kayıtları yapan, televizyon ve radyo programları hazırlayan müzisyen aynı zamanda Bern ve Freiburg im Breisgau Müzik Akademisinde profesörlük yapmaktadır. Angoulême Angoulême, Fransa'da bir şehir ve komündür. Charente ilinin başkentidir. 1999 yılı itibarı ile nüfusu 42.131'dir. Rakımı 27-130 metredir. Her yıl ocak ayında düzenlenen Angoulême Uluslararası Çizgiroman Festivali, şehrin en büyük kültürel etkinliğidir. Angoulême şehrinin şu resmî kardeş şehir anlaşmaları vardır: 1990 UEFA Kupası Finali 1990 UEFA Kupası Finali 2 Mayıs ve 16 Mayıs 1990 tarihlerinde İtalya'in Juventus ve Fiorentina takımlarının karşılaştığı futbol maçıydı. Juventus, maçı toplamda 3-1'lik skorla kazandı. Bu final, aynı ülkenin takımları arasında yapılan üçüncü UEFA Kupası finali olarak da tarihe geçti. 2010 NBA Playoffları 2010 NBA Playoffları, NBA'da 2009–10 normal sezonun sonunda oynanmıştır. 17 Nisan 2010'da başlamış olan playoffların yayın hakları ABC, ESPN, TNT, ve NBA TV televizyon kanallarına aittir. Doğu ve Batı Konferansından ilk 8'e giren takımların katılımıyla playofflar başlamıştır. Geçen senenin şampiyonu Los Angeles Lakers finallerde iki sene önce karşılaştığı ve şampiyonluğu kaybettiği Boston Celtics takımını seride 4-3 yenerek kulüp tarihinin on altıncı şampiyonluğunu elde etti. Kobe Bryant geçen seneden sonra bir kez daha finallerin en değerli oyuncusu seçildi. Her 3 grubunda şampiyonları ve her konferansta en çok kazanan 5 takımın katılmasıyla elemeler başlayacaktır. Eliminasyon usulüyle yapılan turnuvada, grup şampiyonların en iyi 4 takımla ilk turda eşleşmeleri mümkün değildir. EÅŸitlikler durumunda: Playoff turlarında ev sahibi avantajı, NBA Normal sezonundaki galibiyet sayısına göre belirleniyor. Daha fazla galibiyeti olan kulüpler, daha az galibiyeti olan kulüpler karşısında, Playoff turlarında ev sahibi avantajına sahip oluyorlar. 1996 UEFA Kupası Finali 1996 UEFA Kupası Finali 1 Mayıs ve 15 Mayıs 1996 tarihlerinde Almanya'in Bayern München ve Fransa'nın Bordeaux takımlarının karşılaştığı futbol maçıydı. Bayern Münih, maçı toplamda 5-1'lik skorla kazandı. 1993 UEFA Kupası Finali 1993 UEFA Kupası Finali 5 Mayıs 1993 ve 19 Mayıs 1993 tarihlerinde İtalya'nın Juventus ve Almanya'nınBorussia Dortmund takımları arasında oynanmıştır. Juventus 3-1 ve 3-0'lık skorlarla UEFA Kupası Finalleri rekorunu kırarark toplamda 6-1 kazanmıştır. 1992 UEFA Kupası Finali 1992 UEFA Kupası Finali 29 Nisan, 1992 ve 13 Mayıs, 1992 tarihlerinde Hollanda'dan Ajax ve İtalya'dan Torino arasında oynanmıştır. Ajax deplasman golleri kuralına göre 2-2 ve 0-0 biten maçlar sonucu şampiyon olmuştur. 1991 UEFA Kupası Finali 1991 UEFA Kupası Finali iki İtalyan takımı arasında 8 Mayıs 1991 ve 22 Mayıs 1991 tarihlerinde Internazionale ve Roma arasında oynanmıştır. Inter ilk maçı 2-0 kazanmış, ikinci maçı 1-0 kaybetmiş olmasına karşın toplamda 2-1 galip gelerek kupayı müzesine götürmüştür. Ulusal Sağlık ve Tıbbi Araştırma Konseyi Ulusal Sağlık ve Tıbbi Araştırma Konseyi (National Health and Medical Research Council, NHMRC), Avustralya'nın tıbbi araştırmalar için fon sağlayan öncü organizasyonudur. Konseyin yıllık bütçesi yaklaşık olarak 1 milyar dolardır. Konsey sağlık standartlarının gelişmesini ve devamlılığını sağlamak ve "Ulusal Sağlık ve Tıbbi Araştırma Konseyi 1992 sayılı yasası"nın uygulayıcılığından sorumlu olması için kuruldu. Organizasyon bir malzeme ofisidir ve "Financial Management and Accountability Act 1997" yasası altında işletilir. 1997'nin ortalarına kadar Sağlık ve Yaşlılık Bakanlığı'na bağlıydı ancak şimdi özerek bir oluşum olarak faaliyetlerine devam etmektedir. 1994 UEFA Kupası Finali 1994 UEFA Kupası Finali 26 Nisan, 1994 ve 11 Mayıs, 1994 tarihlerinde İtalya'nın Internazionale veAvusturya'nın SV Casino Salzburg takımları arasında oynanmıştır. Inter iki maçı da 1-0 kazanarak toplamda 2-0 galip gelmiş ve kupayı müzesine götürmüştür. FC Politehnica Iași FC Politehnica Iaşi, fazla başarısı olmayan ve Liga 1'den düşme mücadelesi veren bir Rumen takımdır. Liga I: Liga II: 1997 UEFA Kupası Finali 1997 UEFA Kupası Finali Almanya'nın Schalke 04 ve İtalya'nın Internazionale takımları arasında oynanmıştır. Ev sahibi takımların kendi evlerindeki müsabakaları 1-0 kazanmaları sonucu uzayan maç 210 dakika sürmüş yine galip çıkmayınca kupanın sahibini penaltı atışları belirlemişti. Penaltı atışları sonucunda 4-1 kazanan Schalke 04 Giuseppe Meazza Stadyumu'ndan Almanya'ya kupayla dönmüştür. Bu final aynı zamanda "iki maçlı" son UEFA Kupası Finalidir. 1995 UEFA Kupası Finali 1995 UEFA Kupası Finali iki İtalyan takımı arasında oynanmıştır. (bu aynı zamanda aynı ülkeden iki takımın karşılaştığı 7. finaldir.) Juventus ve Parma AC, bu finalde karşı karşıya geldiler. İlk maç Ennio Tardini Stadium (AC Parma'nın stadyumu) da oynanmış ve 1-0 ev sahibi takımın üstünlüğü ile sonuçlanmıştır. İkinci maç Giuseppe Meazza Stadyumu, Milano'da oynanmış ve 1-1 sona ermiştir. Bu skorlarla kupayı defalarca kazanmış olan Juventus'u yenen Parma, müzesine götürmüştür. Picture to Burn "Picture to Burn", Amerikalı country şarkıcısı Taylor Swift'in kendi adını taşıyan ve 2006 yılında çıkardığı albümün dördüncü teklisi olarak 3 Şubat 2008'de yayınlandı. Bu şarkı Swift'in Love Story ve You Belong with Me ile beraber Band Hero'da yer almıştır. Şarkının video klibini Swift'in diğer pek çok klibinin yönetmenlik koltuğuna oturan Trey Fanjoy üstlenmiştir.Videonun ilk gösterimi CMT'de yapılmıştır. Şarkının video klibinde Taylor'un arkadaşı olarak Abigail (Gerçekte Taylor en yakın arkadaşlarından biri) oynamıştır. Taylor'ın eski aşkı rolünü Justin Sandy oynamıştır. Videonun hikâyesi kısaca şöyledir: "Taylor ve arkadaşı arabanın içinden Taylor'ın eski sevgilisi ve onun kız arkadaşını gözetlerler. Onlar evden gittikten sonra Taylor ve arkadaşları eve girer ve mahvederler. Daha sonra Taylor'ın hayal kurduğu anlaşılır." Taylor Swift, bu klibinde diğer kliplerinden farklı olarak daha kadınsı bir hal almıştır. Should've Said No "Should've Said No" Amerikalı sanatçı Taylor Swift'in Taylor Swift albümünden çıkan beşinci ve son teklisidir. Şarkı Swift Billboard 'Hot Country Songs' listesinde bir numaraya ulaşan ikinci şarkısıdır.Ayrıca şarkı Billboard Hot 100 listesinde 40 numaradan girmiş 33 numaraya yükselebilmiştir. Taylor Swift Jonas Brothers'ın Burning Up Tour turnesinde konuk sanatçı olmuştur.Bu turne daha sonra 'de yer aldığından Swift'in şarkısı bu filmin "soundtrack"inde yer almıştır. Should've Said No için bir video klip çekilmemiştir.Bir ödül töreninde yaptığı performans video olarak kanallara verilmiştir. Grunewaldsee Grunewaldsee "(Türkçesi: Grunewald Gölü)" Charlottenburg-Wilmersdorf'un batısında bulunan, 175.000 m² büyüklükteki göldür. 20 bin yıl önce bölge'de bulunan buzulların erimesiyle oluşan göl, Charlottenburg-Wilmersdorf'un en büyük gölüdür. Grunewaldsee, Berlin'de tabiatı korunma sahası içerisindedir. Gölün kenarında 1542'den kalma Jagdschloss Grunewald adında küçük bir köşk bulunuyor, bu köşk Berlin'in tek erken Rönesans tarihinden bir kalıntı. Gölün rakımı son yüzyıllarda düşmeye başladı. Günümüzde, 1800'lü yıllara göre gölün rakımı 2 metre düşmüştür. Bunun nedeni olarak Berlin'in nüfusunun artması ve su ihtiyacının bu nedenle artmasıdır. Grunewald (semt) Grunewald Charlottenburg-Wilmersdorf'un batısında bulunan bir semt. Semtin adının kaynağı yörede bulunan Grune Ormanı'ndan gelmektedir. MaÄŸaradakiler Cemil Meriç'in Türkiye ve Avrupa'daki entelektüelleri, aydın zümreleri anlattığı ve analiz ettiği kitabı. Cemil Meriç iki bölümden oluşan kitabının, "Mağaranın Dışı" olarak adlandırdığı birinci bölümünde bazı kavramları, entelektüellik ile ilgili tartışmaları ve Rusya'daki entelektüel birikimi anlatıp yorumlarken;"Mağaradakiler" isimli ikinci bölümde Türk aydınını ele almaktadır. Cemil Meriç kitabını okuyucuya şöyle sunmaktadır; ""İnsanlık aynı sefil putlara tapan bir şaşkınlar kafilesi. Hakikatte mağaranın içi de, dışı da bir.150 yıldır bir gölgeler aleminde yaşıyoruz. Kitap, kendi insanından kopan aydının trajedisi. Amacı yeraltı mağarasına bir parça aydınlık getirmek..."" Bu Ãœlke Cemil Meriç'in doğu-batı mevzusu, sağ-sol çatışması gibi mevzulara değindiği kitabı. Cemil Meriç kitabında Türkiye'deki edebiyat ve siyaset dünyasını, doğunun fikir alemini ve önemli düşünce insanlarını ele almaktadır. Meriç kitabı için şunları söylemiştir; ""Bu sayfalarda hayatımın bütünü, yani bütün sevgilerim, bütün kinlerim, bütün tecrübelerim var. Bana öyle geliyor ki, hayat denen mülakata bu kitabı yazmak için geldim; etimin eti, kemiğimin kemiği"." Gazeteciler ve edebiyatçılar "Bu Ülke" kitabından övgüyle bahsetmişlerdir. Ömer Öztürkmen 17 Mayıs 1974 yılında Orta Doğu Gazetesi'nde kitap için ""Bu kitap yüz elli yıl sonra da olsa Türk düşüncesinin haysiyetini kurtarmıştır."" yorumunu yaparken; 7 Şubat 1977'de Yeni Asya yazarı Haluk İmamoğlu ""Bu ülkenin, yani bizim ülkemizin trajedisini, hem de komedisini anlatan zevkle okunacak bir eser."" değerlendirmesinde bulunmuştur. Alev Alatlı Türk Edebiyatı dergisinin 1984 Nisan sayısında ""Bir ders kitabı kadar net bir günce kadar" "" demiştir. DRS 1 Radio SRF 1 Zürih merkezli İsviçre radyo kanalıdır. 1931 yılında yayın hayatına başlamış olan kanal İsiviçre'de Almanca yayın yapan ilk istasyon olmuştur. İstasyon İsviçre'de FM bandı, dijital ses yayını, kablo tv ve uydudan yayın yapmaktadır. Ayrıca internetten de dinlenebeilmektedir. Program akışı genellikle haber ve eğlence, ayrıca haber ve çocuklar için radyo yayınlarını içermektedir. DRS 1 İsviçre'nin Almanca konuşulan aşağıdaki bölgelerinde haftanın belli günleri yerel yayın yapmaktadır. TRT World TRT World, TRT tarafından kurulan ve TRT int'in yerine geçen uluslararası televizyon kanalı. Yayın dili İngilizce'dir. TRT tarafından 1990 yılında açılan TRT İnt'in 2009 yılının Mayıs ayında kapanmasından sonra TRT World o kanalın yerine geçerek dünya çapında TRT'yi temsil eden kanal olmuştur. Kanal İngilizce ve Haber ağrılıklı bir kanaldır. TRT World 18 Mayıs 2015'te test yayına başlamıştır, 30 Haziran 2015'te ise normal yayın hayatına geçmiştir. Kanal BBC, Bloomberg, CNN ve Al Jazeera gibi kanallarda çalışmış tecrübeli ekran yüzlerini bünyesine katmıştır. National Geographic ve Discovery Channel'a benzer belgesel yapımlarına da yer verecek olan TRT World devlet eliyle Türkiye'nin tanıtımını da yapmak için önemli bir araç olarak düşünülmüştür. 27 Ekim 2015'te uydu üzerinden yayınlar başlamıştır. Kanalın amacı BBC, CNN ve Al-Jazera English kanallarına alternatif olmaktır. Kanal 24 saat canlı haber yayınlamaktadır, yani referans bir kanaldır. Reuters firması kanalın haber tedarikçisidir. Yayınlar merkez Ankara ekibi tarafından hazırlanmaktadır. SRF 1 SRF 1, İsviçre'nin SRG SSR grubunun bir televizyon kanalıdır. SRF zwei ve SRF info ile birlikte İsviçre'de Almanca yayın yapan üç kanalın ilkidir. Amerikan yapımı programlarla birlikte yerel programlara da yer veren kanal, doğa programları, yerel bilgiler ve eğlence programlarını yayınlamaktadır. Henriette d'Angeville Henriette de Beaumont d’Angeville (10 Mart 1794, Semur-en-Brionnais - 13 Ocak 1871, Lozan), Mont Blanc dağının zirvesine çıkan ikinci kadın ve en büyük "tırmanıcı". Soylu bir aileden gelen d'Angeville, kırsal kesimde büyüdü. Fransız İhtilali'nin kargaşa ortamından kaçarak Bugey bölgesine yerleşti. Bir dağcı olmaya karar vererek Mont Blanc dağına tırmanmak için hazırlıklara başladı. 3 Eylül 1868 tarihinde bir grup dağcıyla birlikte tırmanışa başlayarak zirveye ulaştılar. Tırmanışı sırasında kürk bir şapka, sıcak tutacak bir pelerin, spor bir pantolon ve üzerine jupon ile etek ve hafif ayakkabılar giymişti. Yanlarında iki koyun budu, 24 tavuk, kırmızı ve beyaz şarap, ve ekmek vardı. Dağdan inişleri Chamonix'te coşkuyla kutlandı. Henriette d’Angeville Alp Dağlarına 20'den fazla tırmanış daha yaptı. Yaşamının kalanını dağlardaki mağaraların keşfine adadı. Lozan'da bir müze kuran d'Angeville, orada 1871 yılında öldü. Şıllık (anlam ayrımı) Şıllık şu anlamlara gelebilir: Curcuna Curcuna ÅŸu anlamlara gelebilir: İntihar (anlam ayrımı) İntihar şu anlamlara gelebilir: Phaser (efekt) Phaser efekti ses sinyalinin frekans spektrumuna yapay maksimum ve minimum noktalar oluşturarak hızı ayarlanabilir gidip gelmeler katar. Gitaristler tarafından alternatif bir ses elde etmek için sıkça kullanılır. Phaser efekti flanger efekti ile çok benzerlik gösterse de Flanger'a göre daha yumuşak bir efekttir. Phaser Eddie Van Halen, Brian May gibi gitaristler tarafından sıkça kullanılmıştır. Klavyelerde de sıkça karşılaşılan bu efekt, elektronik müzik üretiminde flanger efekti ile en çok kullanılan efektlerden biridir. Aynı zamanda metal ve rock müzik türlerinde de oldukça popülerdir. İmparator (anlam ayrımı) İmparator şu anlamlara gelebilir: Siyah Gelinlik Siyah Gelinlik ÅŸu anlamlara gelebilir: Nasreddin Hoca (anlam ayrımı) Nasreddin Hoca, Türk güldürü tiplemesi. Şu anlamlara da gelebilir: Bir Şarkısın Sen Bir Şarkısın Sen şu anlamlara gelebilir: O Kadın O Kadın şu anlamlara gelebilir: Mukadderat (anlam ayrımı) Mukadderat ÅŸu anlamlara gelebilir: Kısa Mesafe Sürat Pateni Palandöken Şampiyonası Kısa Mesafe Sürat Pateni Palandöken Şampiyonası, 26 - 27 Aralık 2009 tarihlerinde düzenlenen ilk kısa mesafe sürat pateni Türkiye şampiyonasıdır. Türkiye Buz Pateni Federasyonu tarafından Erzurum'un Palandöken ilçesinde 2011 Kış Üniversite Oyunları için inşa edilen buz pistinde gerçekleştirilmiştir. İki gün süren yarışmalara 21 sporcu katılmıştır. Yarışmaların Türkiye'de ilk kez yapılması nedeniyle sporcuların elde ettiği dereceler Türkiye rekoru sayılmıştır. TÃ¼rkiye Buz Pateni Federasyonu web sitesi Kemal Film Kemal Film, 1922'de kurulmuş Türkiye'nin ilk özel film şirketidir. Kemal Seden ve Şakir Seden tarafından kurulmuştur. İlk sinema faaliyetlerine 1914’te başlayan Kemal Seden ve kardeşi Şakir Seden, dayıları Ali Rıza Öztuna’yı ikna ederek ülkemizdeki ikinci Türk sinema salonunu açtılar. Bu sinema salonuna daha sonra yenileri de eklendi. 1922 senesinde kendi film stüdyolarını kurmaya ve yerli film üretimine geçmeye karar veren Kemal ve Şakir Seden, Haliç kıyılarında bulunan Feshane fabrikasının dikimevi bölümünü askeriyeden kiralayarak “Kemal Film Stüdyosu”nu kurdular. Böylelikle Türk sinema tarihinde yeni bir dönem açılmış oldu. Bu arada Kurtuluş Savaşı sırasında cephede birçok Kemal Film jurnali çektirildi. (Bu belgesel filmler, 1959 büyük belediye yangınında Türk sinemasının ilk örnekleriyle birlikte yok olmuştur.) 1922’de Kemal Seden yapımcılığında gerçekleştirilen ilk film, Muhsin Ertuğrul’un çektiği “İstanbul’da Bir Facia-ı Aşk” filmiydi. İlgi gören filmin Türk sinemasındaki en önemli özelliği konusunun gerçek bir olaydan alınmış olmasıyla Türk sinemasında ilk kez gerçekçilik çabalarının başlatılmış olmasıdır. Aynı sene Muhsin Ertuğrul, Yakup Kadri Karaosmanoğlu’nun romanından uyarlanan ve çekimleri sırasında büyük olaylara neden olan “Boğaziçi Esrarı (Nur Baba)” filmini de yönetti. 1923 senesinde, daha çok yeni olan Kurtuluş Savaşı'ından kesitler sunan Halide Edip Adıvar'ın “Ateşten Gömlek” romanı filme alındı. Bu film Muhsin Ertuğrul’un en başarılı filmlerinden biriydi ve çok büyük bir coşkuyla karşılanmıştı. Muhsin Ertuğrul, Kemal Film yapımcılığında “Kız Kulesi’nde Bir Facia (Kız Kulesi Faciası)” (1923), “Leblebici Horhor” (1923) ve “Sözde Kızlar” (1924) olmak üzere üç film daha gerçekleştirdi. Bu altı film, Türk filmciliğine gerçek anlamda girişi sağlamıştır. 1924‘te “Sözde Kızlar” filminin çekildiği günlerde Feshane fabrikasının yeni müdürü eski anlaşmayı tanımadığını belirtir ve iki gün içinde binanın boşaltılmasını ister. İki gün zarfında tahliye mümkün olmadığı için bütün malzeme yağmurlu bir günde sokağa atılır. Bu darbeye dayanamayan şirket, harap olan aletleri yok pahasına satar ve tekrar film ithalatına döner. Tekrar film ihracatına dönen Kemal Film; Columbia, Universal, Republic, RKO, United Artists ve Walt Disney film şirketlerinin Türkiye distribütörlüğünü yürütmekteydi. 1941'de Kemal Seden vefat etti. Kemal Seden'in o yıllarda Alman Lisesi'nde okuyan oğlu Osman F. Seden, Kemal Film'de çeviri ve dublaj işlerinde çalışmaya başladı. Osman F. Seden'in amcası Şakir Seden'i ikna atmesiyle Kemal Film tekrar film yapımcılığına döndü. Gerçekleştirilen ilk film, Osman F. Seden'in senaryosunu yazdığı ve Kani Kıpçak'ın yönettiği "İstanbul Kan Ağlarken" oldu. 1952 senesinde Lütfi Akad yönetmen olarak Kemal Film'de çalışmaya başladı. Akad ve Seden işbirliğinin ilk ürünü Türk sinemasının dönüm noktası sayılan “Kanun Namına” oldu. Yapımcılığını ve senaristliğini Osman Seden’in üstlendiği ve Lütfi Akad’ın yönettiği film, birçok açıdan ilkleri barındırıyordu. Ayrıca Ayhan Işık’ı da sinemaya kazandırmıştı. Lütfi Akad’la “İngiliz Kemal Lawrence’a Karşı”, “Katil” ve “Öldüren Şehir” gibi başarılı filmlerle çalışmaları devam etti. 1955 yılında Osman F. Seden, "Kanlarıyla Ödediler" filmiyle yönetmenliğe başladı. Bu yıllarda Osman F. Seden, Ayhan Işık başta olmak üzere önemli yıldızları Kemal Film'e bağlayarak Türkiye'de star sisteminin öncüsü oldu. Ayhan Işık, Belgin Doruk, İzzet Günay, Türkân Şoray, Fatma Girik, Ediz Hun, Fikret Hakan, Eşref Kolçak, Ajda Pekkan, Feridun Karakaya, Vahi Öz, Öztürk Serengil, Sadri Alışık, Nubar Terziyan, Kadir Savun ve Zeki Müren gibi yıldızlar Kemal Film bünyesinde uzun yıllar yer aldı. 1960'lı yıllar Türk sinemasında Kemal Film'in en parlak dönemiydi. Türk Sineması’nın kilometre taşları diye adlandırılan birçok filme imza atan Kemal Film, bu türden düzeyli sinema filmi çalışmalarının yanı sıra, bol yıldızlı popüler salon komedileriyle de Türk Sineması’na yeni oyuncular ve seyirlik türler kazandırdı. Sinemadaki Kemal Film ekolü seyircinin de büyük beğenisini topladı ve filmler büyük gişe hasılatlarına ulaştılar. Yapımcı-Yönetmen Osman F. Seden, 1959'da Feridun Karakaya'nın oynadığı "Cilalı İbo" ve Öztürk Serengil'in oynadığı "Adanalı Tayfur" tiplemeleriyle 60'ların en sevilen "halk sineması" kahramanlarını oluşturmuştu. Bu karakterler gibi oyuncu Vahi Öz de Kemal Film'in geniş kadrolu salon komedilerinde dikkat çekmekteydi. "Bir Avuç Toprak" (1957), "Berduş" (1957), "Beraber Ölelim" (1958), "Kırık Plak" (1959), "Cilalı İbo Yıldızlar Arasında" (1959), "Düşman Yolları Kesti" (1959), "Aşktan da Üstün" (1960), "Namus Uğruna" (1960), "Mahalleye Gelen Gelin" (1961), "Ne Şeker Şey" (1962), "Adanalı Tayfur" (1963), "Affetmeyen Kadın" (1964), "Seven Kadın Unutmaz" (1965), "Çalıkuşu" (1966), "Sana Layık Değilim" (1966), "Sinekli Bakkal" (1967), "Gül ve Şeker" (1968), "Osmanlı Kartalı" (1969), "Mazi Kalbimde Yaradır" (1970), "Yirmi Yıl Sonra" (1972) dönemin önde gelen filmleri arasında yer alıyordu. 1972 senesinde çeşitli ticari hatalar nedeniyle ve sinemanın içinde bulunduğu krizin de etkisiyle Kemal Film iflas etti ve ardından kapandı. Bu tarihten itibaren Osman F. Seden; Erler Film, Erman