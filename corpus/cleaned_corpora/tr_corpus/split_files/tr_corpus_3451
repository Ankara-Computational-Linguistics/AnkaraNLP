Hatta korkak diyebilirsiniz bana. Ben bu sorulara keskin cevaplar veremediğimden dolayı, her türlü benlik tanımını reddediyorum. Ne insanların beni tanımladığı, ne de kendimin beni tanımladığı şeyim. Tanımlara güvenmiyorum, tanımlardan iğreniyorum. Bir tanım koyulmadığı sürece herhangi bir şey olabilirim. Şimdi siz bana söyleyin, neden kendimi sınırlayayım? Neden içinde bulunduğum anda olmak istediğim şey olmak varken, kendimi keskin sınırlarla tanımladığımdan ötürü tanımladığım şey olmak zorunda olayım? Herhangi bir toplumsal veya bireysel yargı yüzünden insanın kendi benliğinin manipule edilmesi, bir insanın ulaştırılabileceği en alçak kademedir. Benlik insanın biricik imzasıdır ve bir insanda benlik kavramı korunduğu sürece sürekli olmak zorundadır. Emmanuel Levinas “Kendimde kendim olmayı sürdürerek, kendimde kendimden başkası nasıl olabilirim?” sorusu ile süreklilik kavramının, benlik muhafaza edildikçe kaçınılamaz olduğunu dile getirir. Bir insan içinde bulunduğu anda ne ise herhangi bir çabaya ya da tanıma ihtiyaç duyulmaksızın o olabilmelidir. Bundan ötürü eğer bir insanın yanında kendiniz olabilmek için çaba harcamanız gerekiyor ise yanlış insanın yanındasınız demektir. Benliğin muhafazası da mühim bir meseledir. Çünkü benliğini kaybetmiş insanlar için süreklilik, hayat yoktur. Onlar bir varoluş ilüzyonu ile kendi potansiyellerinden uzak, perdeli bir hayat yaşarlar. Benlik aslında varoluşun ardındaki, sizi tanımlayan şeydir. Kendinize hiç sordunuz mu, hayat amacınız nedir? Daima bu soruya cevap arayın ve ona ulaşmak için yaşayın, benliğinizi tanıyın. İnsanlara açık olun sizi tanısınlar, sizi görsünler. Çevreniz sizi, size anlatır; onları dinleyin fakat onların size bir tanım koymasına izin vermeyin. Sadece karşısınıza çıkan insanlardan aldığınız verileri tek bir yerde toplayıp, kendinize dair bir ﬁkir edinmeyi deneyin. İnsanların sizin için söyledikleri hesaba kattığınız tek şey olmasın. Siz de kendinizi gözlemleyin, içinizdeki sizi görebilmek adına uğraş verin. Tüm bu süreçlerden sonra karşınıza çıkan her şey özünüzdür. Biliyorum ki bu süreçlerin hiçbiri kolay değil. Olay aslına bakarsanız Platon’un dillendirdiği gibi: “İnsanın kendini fethetmesi zaferlerin en büyüğüdür.” Hepinize kendinizi fethetmek yolunda başarılar diliyorum. Referanslar: Lipman-Wulf, Peter. The night circled in its immense space, the orb turned by Atlas, #4. New York, 1974 (1) Erdoğan, Selim. “Evrende Tek Başına: Kozmoloji Tarihinde Kısa Bir Yolculuk.” Bilimkurgu Kulübü, 29 Nisan 2017, www.bilimkurgukulubu.com/genel/inceleme/evrende-tek-basina-kozmoloji-tarihinde-kisa-bir-yolculuk/. Web. 29 Mart 2018. GÜÇ BENDE ARTIK Almıştım elime kartondan yapılmış kılıcımı göğe yükseltiyordum. İyilerin dostu, kötülerin düşmanı geliyor diye bağırırken bir taraftan da suçluların peşinde koşturuyordum. Yakaladığım zaman ise kılıcımı arkadaşıma verip bu sefer ben kaçıyordum adalet savaşçısından. Anasınıfında oynadığımız masum bir oyundu bu. İzlediğimiz çizgi filmlerden etkileniyorduk. Ama bizim tek farkımız gerçekten birbirimize zarar vermememizdi. Bazen de bu oyun benim için sadece anasınıfında oynanmaktan çıkıp evde de devam ettirilen bir eğlence oluveriyordu. Bu sefer “gölgelerin gücü adına” diyerek evde terör estirmeye başlıyordum. Bir akşam hoşuma gitmeyen bir nedenden dolayı babamı gölgelerin gücü adına tutuklarken bazen de annemi gölgelerin gücü adına bana tatlı yapmaya zorluyordum. Aradan yıllar geçti. Artık ortaokullu olmuştum. Annem unutmamış olacak ki al gardını demiş önüme yaklaşık altı yüz sayfalık bir kitabı koymuştu, Suç ve Ceza! Yıllar sonra başka bir adalet savaşçısıyla tanışmanın mutluluğunu yaşıyordum. Raskolnikov’dan başkası değildi bu kişi. Yoksulluk nedeniyle eğitimini yarıda bırakmış, geçimini annesi Pulheria Alexandrovna ve kız kardeşi Dunya’nın gönderdikleri para ile sağlayan, dönemin Rusya’sındaki toplumsal yozlaşmışlığa uyum sağlayamayan, yakın dostu Razumihin ile iletişim kurmak dışında kendini yalnızlığa mahkûm eden bir figürün iç çatışmalarına ve ruhsal bunalımlarına tanık olmuştum. Raskolnikov’un yaşadığı maddi ve manevi bunalımlar onu toplumsal adaleti sağlayacak bir kahramanın gerekli olduğuna inandıracak ve cinayete sürükleyecekti. O, benim gibi kartondan kılıcını göğe yükseltmeyecek, keskin baltasını havaya kaldıracaktı. Raskolnikov’un sefaleti, kız kardeşi Dunya’nın parası için zengin bir avukat olan Lujin ile evlendirileceğini öğrenmesi, rehin bıraktığı manevi değeri olan babasının saatini istediği fiyata geri alamaması gibi nedenler, Raskolnikov’un suçu işlerken kendisini haklı olarak görmesine, bireysel suçun tüm topluma yararlı olacağını düşünerek de kendini ilahlaştırmasına neden olmuştur. Ne var ki cinayet sırasında beklenmedik bir şekilde tefeci kadının kız kardeşi Lizaveta’yı öldürmek durumunda kalması, sağlamaya çalıştığı adaletin yerine adaletsiz bir durumun hâkim olmasına neden olmuştu. Asıl sorun şuydu; mutlak iyi ve mutlak kötü veya suçlu, haklı neye göre belirlenecekti? Anasınıfında oynadığımız oyunun aslında ne kadar önemli olduğunu ancak anlayabiliyordum. Önce adaleti savunan kişi ardından suçlu oluyordum. Bu bir döngüydü. Fakat Raskolnikov bunu fark etmemişti. İnsanları ikiye ayırıyor, haklı olanlar ve haksızlar şeklinde bir kutuplaşma yaratıyordu. Toplumdaki çarpıklık, sefalet, yozlaşmışlık, Raskolnikov’un, adalet arayışında böcek olarak gördüğü insanları öldürmeye hakkının olduğunu, böylece kahraman olarak nitelendirilebileceğini düşünmesini sağlamıştır. Halbuki suç kazındığı zaman içinden insan çıkacağını yine Raskolnikov sayesinde anlayabiliyorduk. Raskolnikov’un işlediği cinayet sonrasında hastalanması, rüyalar görmesi, nöbet geçirmesi, dış uzamlardan ve toplumdan kendini soyutlaması vicdan olgusunu hatırlatmıştır. Kendinden kaçmaya ihtiyaç duyan Raskolnikov, vicdani arınma gereksinimlerini ailenin geçimine yardım etmek amacıyla fahişelik yapan ve onu anlayabilen Sonya ile gidermeye çalışır. Toplumdaki böceklerden bir farkı olmadığını düşünen Raskolnikov sonradan hatasını anlamıştır. Sonya’nın ve polis memurunun yardımıyla suçunu itiraf eder. Bu sefer gölgelerin gücü adına tutuklanmayacak, kanunların gücü adına kürek cezasına çarptırılacaktır. İktidarın ancak eğilip onu almak cesaretini gösterenlere verilmeyeceğini anlamış oldu. Evde kendi iktidarımı gölgeler sayesinde sağlamaya çalışıyordum belki de. Ama hiçbir zaman kılıcını çekerek adaleti sağlamakla iktidarın benim olamayacağını da anlamış oldum. Bu, benim de bir böcek olduğum anlamına gelmez. Elbet bir sabah kalktığımda kendimi bir böcek olarak bulacağım. Ama bu böcek Raskolnikov’un bahsettiği değil, silahı yerine kalemiyle savaşan adaletin böceği olacak. Belki dışlanacak, toplumdan kopartılmaya çalışılacak ama kitapların gücü adına iyilerin dostu, kötülerin de yol göstericisi olacak. Gardımı aldım anne, hazırım! Değişmek İsteyenlerKarşı koyamadığımız, önüne geçemediğimiz bir kavramdır zaman. Hayatımıza bir şeyler getirirve hayatımızdan bir şeyler götürür. Yaşlanırız, yaş alırız. Omuzlarımız çöker, boyumuz kısalır,derimizburuşmaya, sarkmaya başlarve saçlarımız ağarır. İşte bu aşamada estetik operasyonlarveya saçboyası gibi yapay maddelerçıkar karşımıza. Genellikle kadınlar, zamana karşı bir savaş açmayaçalışırlar. Yüz gerdirme,yağ aldırma ve saç boyatmaoperasyonları en büyük kurtarıcıları olur. Oysaher insan en doğal haliyle güzeldir diyorum ben, değiştirerek insanları yanıltmaya çalıştığı dışgörünüşüyle değil. Tabiiki kendine bakmalıdır amabunudadoğal yollardan yapmalıdır.Sevim Güler'inYaşıyorum AmaNasıladlı, KadınGözüyle Hayattan Kareler yarışmasında birinci olanfotoğrafı bana bu düşüncelerimi açığa çıkarmamdayardımcı oldu.Küçükbir çocukken, memleketimizegittiğimizde oradaki yaşlıların yüzleri hep çok hoşumagiderdi. Hatta birine"buruşuk babaanne" diye seslenir,kucağına oturup yüzündeki kırışıklıkları okşardım. Onunda çok hoşuna gidermiş, öyle anlatıyorlar bana. Hâlâonu gördüğümde hoşuma gidiyor o kırışık suratı. Hemde bu sefer neden hoşuma gittiğini biliyorum, o derinçizgilerin her birinde bir duygu, bir hatıragizli olduğuiçin seviyorum. Her güldüğünde, her ağladığında ve herşaşırdığında birazdaha derinleşmiş kırışıklıkları.Buruşuk babaanneminhayatının bir nevi özetidiryüzündeki her bir çizgi. İşte bu yüzden karşıyım insanındoğal görünüşünü değiştirmesine, bu değişimle dekarşısındakini kandırmaya çalışmasına.Bir yara izi, bir leke, belki bir yanık bile olsa gizlememek lazım bence; çünkü bizi biz yapanyaşadıklarımızdır. Bedenimizle bir bütündür ruhumuz.Yaşadığımız her şeyin mutlaka bir etkisiolmuştur bedenimize. Bu etkileri saklamaya çalışmamalıyız. Aksine, bizi daha iyi tanımaları içingöstermeliyiz insanlara. "Bak" demeliyiz, "ben gülmeyi çok severim, o yüzden gözlerimin etrafındaçizgiler var" veya "bak, ben birini çok sevdim, o kadar çok sevdim ki ağlamaktan kırıştı yüzüm". "Bak"demeli bir anne "çocuğum için o kadar endişeleniyorum kialnımda derin çizgiler var" ya da bir babademeli ki "bak, dört çocuğumu okutabilmek için feda ettim bütün bedenimi".Kırışıklıklar, yara izleri bir yana, insanların memnunolmadıkları doğuştan gelen özellikleri var.Saç rengi, göz rengi, burun yapısı...Kirpiği azsa azdır bir kadının veya gözlerikahverengiysekahverengidir. Ne takma kirpiğe ihtiyacı vardır ne de mavi lense.O kadının ihtiyacı olan tek şey, doğalhalinin engüzel hali olduğunu bilmektir. Tabii işin bir de bu boyutu var ki sebebe ulaştırıyor bizi."Neden değişmeye çalışıyoruz" sorusunun cevabını avuçlarımıza koyuyor adeta. Biz rekabet ediyoruzresmen! Biliyoruz ki mavi göz daha popüler, lensimizi takmadan çıkmıyoruz evden. Görüyoruz ki yüzükırışmış olanların hayattan zevk almaya hakkı yokmuş gibi davranılıyor, botoks yaptırıyoruz. Bizimçağımızda bir deri bir kemik olmak hoş geliyor ya insanlara, yağ aldırıyoruz.Oysa yaşadıklarımızın bizekattığı her şey gözümüzün renginden daha önemli. Saçımız beyazlarsa mutlu olamayız diye bir kuralyok! Hayatımızı boş geçirmezsek, saçımızın ağarmasına sebep olan her şeyin kıymetini bilirsek,üzüldüğümüzde bile bundanolumlubir çıkarım yapabilirsek hiçbir şey mutlu olmamıza engel olamaz.Ama sen hâlâ diyorsan ki "saçım sarı, gözlerim mavi, belim ince, yüzüm gergin değilkenyeterince mutlu olamam" ben de sana diyorum ki "mutluluğu kaşında gözünde aradıkça gerçekmutluluğu kaçırırsın". Demem o ki, hem karşındaki insanın yara izine, kırışıklıklarına, ağarmış saçınasaygı göster ki o da bedeninde değişiklik yapmak zorundaymış gibi hissetmesin, hem de kendinideğiştirerek hayattan keyif almaya çalışmak yerine, kendin olarak asıl,doğal mutluluğu tat.Çok da zorolmamalı bir insan için özüne dönmek!Dolunay SaydamKaynakçaGüler, Sevim.Yaşıyorum Ama Nasıl.2010. Fotoğraf.Tabiat ve Özgürlüğün Çağrısı Bazen insan bulunduğu yerden çıkıp gitmek ister neresi olduğu da çok önemli değildir. İşte İnto The Wildda ana karakterimiz Christopher McCandless tam olarak bunu yapıyor. Şehirlerdeki yapmacık insanlardan ve ailevi sorunlardan kaçmak için bir yolculuğa çıkmaya karar veriyor. Filimin başlarında babası üniversiteden başarıyla mezun olmasını kutlamak için eski arabasını yeni bir arabayla değiştirmeyi öneriyor karakterimiz içinse manevi olarak takdir etmek yerine sadece maddi olan bir öneride bulunması bardağı taşıran son damla oluyor. Kendini kafese kısılmış olarak hissettiği, maneviyattan eksik bu hayattan kaçıp Alaska’ya özgürlük, sevgi, takdir, mutluluk ve onu paylaşacak insanlar aramaya çıkıyor. Onun hâlâ mükemmel çalışan ama eski görünümlü arabasını değiştirmeyi reddedişi ve bu öneriye öfkelenmesi tıpkı benim yapacağım bir davranıştı bu yüzden kendimi filim boyunca anakentlerle çok iç içe hissettim tek farkımız ana karakter benden çok daha cesur oluşu filim boyunca nerdeyse korkaklığımdan utandıracaktı beni. Yola çıkmadan önceyse gerek ailesiyle ve yapaylaşmış şehirle bağlarını koparmak için gerekse insanlığa yardımda bulunmak için sahip olduğu tüm parayı kurumlara bağışlaması gayet mantıklı ve cesur geldi gerçi ne kadar düşünce olarak mantıklı olsa da duygu olarak hepsini tanımadığım insanlara vermek çok itici geliyor. Filim boyunca Christpher McCandless üstünden insanlığın özgürlüğe ve tabiata olan özlem ve özgürlüğü arayış vardı. Bu özlemi hepimiz arada sırada beklenmedik anlarda duyarız; kimi zaman uykuya dalmaya çalışırken kimi zaman yemekhanede kuyrukta beklerken, ders dinlerken, duş alırken ya da oturmuş amaçsızca televizyon izlerken. Hareket etmemiz gerekir hemen o anda nereye gittiğinin bir önemi olmadan bir yere gitmemiz gerektiğini hissederiz. Zaten yolculuğu cezbedici kılan her zaman varılacak nokta değildir bazen sadece yolculuğun kendisidir çekici olan diye düşünüyorum ve benimle aynı fikirde olmayan birini duymadım görmedim şu ana kadar sanırım insanlığın ortak paydalarından biri bu bir yerlere gitme ve özgürlüğü tatma isteği. Filimin ileriki sahnelerinde karakterimiz otostop çekerken bir hippi çift karakterimizi alıyor. Bu hippi çiftin arasını düzelttikten sonra kendisine sahip olmadıkları oğulları gibi sevmelerine rağmen onlardan habersizce ayrılması ihanet gibi hissettirmiş ve ana karakteri bir nevi kıymet bilmez biri olarak görmemize yol açıyor. Daha sonra biraz düşününce bazı vedaların böyle daha kolay ve daha az yıkıcı olduğuna karar vermemizi sağlıyor zaten son sahnelere doğru hippi çifti tekrar ziyaret etmesi bu şekilde olan duygularımızı en son zerresine kadar siliyor. Filim boyunca toplumun orta ve düşük gelirli bireyleriyle karşılaşıyoruz. Bu iki sınıfa karşı olan ön yargıları kaldırmakta çok iyi bir iş çıkarıyor filim. Örneğin benim için evsiz, işsiz ve bir miktar düşük olarak gördüğüm hippiler artık gözümde çok daha yükseklerde. Onların da insan olduğu sevindiği üzüldüğü ve benden hiçbir eksikliklerinin bulunmayışı gibi çok basit ve bir çocuğun bile rahatlıkla farkına varabileceği bir gerçeği ben birkaç yıldır gözden kaçırıyormuşum. Üstelik sadece basit bir kültür ve yaşam biçimi farklılığından dolayı bu gerçeğin ayrımına varamıyormuşum. Ayrıca film düzgün gözden geçirilmemiş risklerin çok ağır bedelleri olabileceğine de örnekler veriyor. Bunun gibi örneklerle karakter yüzleşirken ben de karakterle yüzde doksan aynı tercihleri yaptığım için aynı noktaya varıyordum bu yüzden karakterle birlikte benim de canım yanıyordu ama dersimi karakterle birlikte öğrendim. Pek önemsemediğim detayların fark yarattığı gibi. Bir de çıkarılacak yan dersler var bunları yan karakterler sayesinde düşünebildim ortak duyguları insanları ortak bir paydada birleştirmedeki olan gücü ve mutluluğu asıl paylaşıldığında değerlenir gibi. Filim insan doğasında olan özgürlük, özgürlüğe özlem, yalnızlık, ümitsizlik, öfke gibi nice konulara bir parça değindiği için herkesin rahatlıkla kendinden bir parça bulacağına ve kendine bir parça katacağına eminim. HER DİZEDE FARKLI BİR ANI Aslında şiir pek okumam. Edebiyatla pek ilgilenmediğimi belirtmeliyim. Ama ailemin zoruyla okuduğum şiir kitapları oldu. İlk okuduğum Tevfik Fikret’in Şermin’iydi. Daha sonraları birkaç tane daha okudum ama sanırım edebiyat insanı olmadığım için müptelası olmadım şiirlerin. Ama konu şiirle mektup arasında seçim yapmaya geldiğinde uzun zamandır şiir okumadığımı fark ettim ve şiiri seçtim. Attila İlhan’ın kitaplarına isim veren dört şiirinde karar kıldım: Duvar, Sisler Bulvarı, Yağmur Kaçağı ve Kimi Sevdiysem Sensin. Bu dört şiirin içinde beni en çok etkileyen Sisler Bulvarı oldu. Her dizesinde farklı bir anı belirdi kafamda. Sanki sevgilim beni yeniden terk etmiş gibi oldum. O ‘unutma süreci’nin başına döndüm. Şiirin adını okur okumaz hep yürüdüğümüz bulvarı hatırladım. Yalova’nın bir ucundan diğer ucuna kadar uzanan; sahile, ilçelere, sitelere, köylere gitmek için herkesin oradan geçmek zorunda kaldığı Yaşar Okuyan Bulvarı geldi aklıma. Biz hep orada yürürdük, ikimizin evi de Bulvar’dan eşit mesafedeydi ve bütün minibüsler oradan geçiyordu. Tıpkı şiirdeki Bulvar Durağı gibi biz de o bulvardaki durakta beklerdik. Sisler Bulvarı'na akşam çökmüştü. Omuzlarımıza çoktan çökmüş. Kesik birer kol gibi yalnızdık. Dağlarda ateşler yanmıyordu. Deniz fenerleri sönmüştü. Birbirimizin gözlerini arıyorduk. Tıpkı bu dizelerde söylediği gibi şairin, akşam çöktüğünde onun gözlerini arardım o bulvarda. O yanımda olmadığı zaman yapayalnız hissederdim kendimi. Ipıssız gelirdi bana o mahşer yeri gibi olan bulvar. Omuzlarım çökük minibüse binerdim. Önce denize kıyısından giderdi araba sonra yukarıya, dağlara doğru çıkardı. Ve tıpkı şairin dediği gibi ne deniz fenerleri ne de dağların ateşi yanıyor olurdu. Sisler Bulvarı'nda seni kaybettim Sokak lambaları öksürüyordu Yukarıda bulutlar yürüyordu Terk edilmiş bir çocuk gibiydim Dokunsanız ağlayacaktım Yenikapı'da bir tren vardı Sanki sevgilim karşıma geçmiş ayrılığımızdan sonra o bulvardan geçerken neler hissettiğini anlatıyordu bana. Sanki İstanbul’a gitmeden evvel bulvardan geçmiş ve aklına ben gelmişim gibi… Sanki bensiz terk edilmiş bir çocuk gibi kalmıştı. İnanamadım hissettiklerime; bu sözler ancak Attila İlhan gibi bir şairin ağzından çıkar. Onun gibi birisinin değil. Ama yine de insana O söylemiş gibi geliyor. Sanki bu şiiri Attila İlhan başka bir kadına değil de O, benim için yazmış gibi hissediyorum. Gözümden iki damla yaş süzülüyor. Okumaya devam ediyorum ağlayarak. Sisler Bulvarı'nda öleceğim Sol kasığımdan vuracaklar Bulvar durağında düşeceğim Gözlüklerim kırılacaklar Sen rüyasını göreceksin Çığlık çığlığa uyanacaksın Sabah kapını çalacaklar Elinden tutup getirecekler Beni görünce taş kesileceksin Ağlamayacaksın! Ağlamayacaksın! Bir anda O’na bir şey olmuş olabileceğini düşündüm. Onun başına bir şey gelirse ben ne yapardım, ayrı da olsak hala seviyorum sonuçta. Hala rüyalarıma da giriyordu. Hiç öldüğünü görmedim rüyamda ama ağlamayacağıma dair kaç kez söz verdim kendime hem uyurken hem de uyanıkken… ‘Ağlamayacaksın!’ diyordum ama göz pınarlarım durmuyordu. Önce ufak bit damla düşer sonra da bir sel alır götürürdü. İçime ağlamayı öğrenmiştim ama artık bir şey fark etmiyor çünkü bu şiir bana hüngür hüngür ağlamayı öğretti sil baştan. Aldırmadan gözyaşlarına okuyorum diğer kıtayı da… Sisler Bulvarı'ndan geçtim sırılsıklamdı Islak kaldırımlar parlıyordu Durup dururken gözlerim dalıyordu Bir bardak şarabda kayboluyordum Gece bekçilerine saati soruyordum Evime gitmekten korkuyordum Sisler boğazıma sarılmışlardı Yine duraklıyorum ve ağladıkça rahatladığımı fark ediyorum. Durup kendime bakıyorum. Etrafımda bir sürü peçete, silmekten acımış gözlerim ve mahvolmuş göz makyajım ile ne kadar da çaresiz ve yalnız göründüğümü düşünüyorum. Gözlerimi son kez silip göz bebeklerimin içine bakıyorum aynada. Ağlamak gelmiyor artık içimden buna seviniyorum. Gayet sessiz bir şekilde şiirimin kalanını da okuyup anıların son kez aklımı işgal etmesine izin veriyorum. Son dizeler artık, son kıta… Sisler Bulvarı'ndan geçmediğim gün Sisler bulvarı öksüz ben öksüzüm Yağmurun altında yalnızım Ağzım elim yüzüm ıslanıyor Tren düdükleri iç içe giriyorlar Aklımı fikrimi çeliyorlar Aksaray'da ışıklar yanıyor Sisler bulvarı ayaklanıyor Artık kalbimi susturamıyorum. MAĞARA ADAMI İnsan ırkının gezegen üzerinde yürüdüğü ilk zamanlara gidelim. İnsan denen maymundan hallice varlığın fiziksel özelliklerine baktığımızda tarih öncesi dünyanın koşularında hayatta kalabilecek son canlı olduğunu söyleyebiliriz. Bireysel düzeyde bir dağ aslanıyla bile mücadele edemeyecek durumda, yavruları on yaşına gelene kadar annelerine muhtaç, ne pençesi, ne de keskin dişleri var. Peki insan nasıl oldu da gezegenin besin zincirinin en üst halkasına ulaşabildi? Muhtemelen çoğu kişi insanın sahip olduğu bilinç sayesinde bu başarıyı elde ettiğini söylecektir, bu kısmen doğru olsa da tam olarak yanıt bu değildir. Bilincin ne olduğu ayrı bir yazı konusu olsa da bugün genel anlamda kabul gören görüş, insan ırkının sahip olduğu komplike sosyal yapılanma sebebiyle bilinç geliştirdiği yönünde. Bu sosyal bağ genlerimize o denli işlemiş durumundaki sözde modern dünyanın gene sözde bireysel insanlarında bile hala o mağara adamının izlerini görebiliriz. İş yerinize bakın, okulunuza bakın ya da daha yakın olarak evinize bakın. Adı konulmamış bir hiyerarşiyi görebilirsiniz. Övülmek kimin hoşuna gitmez? Ya da kim içinde bulunduğu modern “kabilelerde” popüler olmak istemez? Bunlar istemsiz olarak içimizde bulunan istekler. Geniş bir açıyla bakıcak olursanız hala mağara adamlarından öte değiliz, geçmişten farklı olan tek şey mağara adamı demenin hakaret sayılması. Jose Saramago’nun Mağara isimli romanı benim kişisel favorilerim arasında. Burada romanın detaylarına girmeyeceğim ama roman tamamen Plato’nun Mağara Alegorisi üzerine işlenmekte. Günümüzde Dünya tüketici kapitalizmi denen düzenle yürütülmekte. Tıpkı Plato’nun Mağarası’ndaki, gölgeleri gerçeklik bellemiş tutsaklar gibi bizlerde bu şirketlerin bize yansıttığı “gerçekliği” kendi gerçekliğimiz olarak belledik, belliyoruz. Bu konuyla ilgili John Carpenter’ın They Live adlı filmini izleminizi öneririm. Paranoyak gibi görünmeyi bir kenara bırakıp gerçekten düşündüğünüzde yazdıklarımın haklılığını farkedeceksiniz. Dünyada giderek çok uluslu mega şirketlerin sayısı artıyor, en basitinden lobicilik denen bir kavram türedi. Dev mega şirketler tarafından kurulan bu lobiler o kadar etkili ki ülkelerin seçimlerinden tutun, ekonomi politikalarına kadar herşey kontrol altında. İnanmıyorsanız Monsanto’ya bakabilirsiniz. Ülkemizden örnek verecek olursak beyin travması geçirmenize sebebiyet veren dizilere bakın. Dizilerin yüzde sekseni, toplumun sadece yüzde birlik kesimi olan jet sosyetenin lüks ve şatafatlı hayatlarından kesitler sunuyor ve bu hayatlar yüzde doksandokuza “ideal” olarak lanse ediliyor. İnsanlara gerçekte ihtiyaçları olmayan ürünleri pazarlıyorlar. Asgari ücretle çalışan insan günde sadece bir öğün yemek yemeyi göze alarak “ayfon” taksitine giriyor, üstelik hiçbir sebep olmadan. Tek sebep o “ayfonun” neredeyse soyut bir dünyada geçen televizyon dizisinde o asgari ücretle hayatta kalmaya çalışan insana elitlik olarak lanse edilmesi. Hepimiz bir mağaraya bağlanmış tutsaklarız, arkamızda ise bir ateş yanıyor, ateşin önünden kuklalar geçiriliyor, geçirilen kuklaların gölgesini ise biz gerçeklik olarak algılıyoruz. Fakat bu düzen yeni bir şey değil. Aslında yüz bin yıldır aynı olan bir olgu bu. Günümüzdekinin tek farkı artık bu olay global bir düzeyde gerçekleşiyor, daha sistematik ve daha organize ancak sistemin yakıtında bir değişiklik yok. Tüm devre insan denen hayvanın en büyük zaafından ibaret, sosyal popülasyon içinde kabul görme çabası. Bu mega şirketlerden önce milliyetçiler bunu kullanıyorlardı, insanlar sırf bir aidiyet duygusuna sahip olmak için birbirini öldürdü bu gezegende. Düne kadar birbiriyle komşu olan insanlar gene bir grubun çıkarları için bir anda “milletlere” bölünüverdi. İkiyüzyıl önce millet denen bir kavram yoktu ama o zamanda Müslüman vardı, Hristiyan vardı, Yahudi vardı. Binbeşyüz yıl önce Müslüman yoktu, Hristiyan yoktu, Yahudi yoktu, Romalı vardı, barbar vardı. İkibin yıl önce ise Roma yoktu, A şehir devleti vardı, B şehir devleti vardı. Onlardan Önce ise C kabilesi vardı, D kabilesi vardı. Onlardan öncesinde ise zaten aidiyet duygusu hissedecek bir bilincimiz yoktu. Kısacası mağara adamı baki kaldı sadece ona artık modern insan diyoruz. Tas aynı kalsada hamam değişti. Medya bizi özgürleştireceğine güdülecek koyunlara dönüştürdü, Facebook bizi birbirimize bağlamak yerine, samimiyetsiz yalan dünyanın vatandaşlarına indirgedi. Medeniyet olarak lanse edilen şey ise yedi milyar insanın içine sığabildiği bir “mağaradan” ibaret sadece. Muhammed Hanifi Değirmençay Henüz Değil! Pazartesi sendromu derler bilir misiniz? Bu sendromdan haberdardım, ama şu yaşıma kadar tanışmamıştık. Belki de bu tanışma, birçok öğrenciden farklı olarak seve seve gittiğim okul yıllarından dolayı bu kadar gecikmişti. Ne yazık ki, bu sendrom programlama dersinin laboratuvar uygulamalarında tanıştırdı kendisini bana. Her pazartesi aynı hayal kırıklığı ile yurda dönüyor ve kararlarımı gözden geçirdiğim o buhranlı anlar başlıyor. Şu sorular zihnimi işgal ediyor: “Yanlış tercih kurbanı mıyım? Gerçekten seviyor muyum mühendisliği ya da yapmak istediğim meslek bu mu?.. ” Adam Phillips’in Kaçırdıklarımız: Yaşanmamış Hayata Övgü kitabı, buhranlı anlarımın birisine denk geldiği için bu kadar dikkatimi çekti. Sorularıma verdiğim cevaplarımın buram buram pişmanlık koktuğu bu buhranlı anlarımda, bana “kaçırdıklarım”dan bahseden bir kitap, sakinleşmem bir yana pişmanlık duygumu daha da körükledi. Bir yerde hata yaptığımı düşünüyordum ve sorularla kalabalık zihnim, “nerede hata yaptım acaba?” sorusuna da yer ayırmak zorunda kalmıştı. Hatam kendimi tanımaktan korkmam ve kendim olamamamdı. “Peki neden kendim olamadım?” sorusunun cevabı ise bir Bollywood filmiydi. Büyük bir ilgiyle izlemiştim Aamir Khan’ın 3 Aptal filmini. Orada tutkulu bir mühendis rolünü canlandıran Aamir Khan, bu karakteriyle beni öylesine derinden etkiledi ki, öyle bir mühendis olabilmek için biyolojiye olan ilgi ve kabiliyetimi görmezden geldim ve zorlanarak yaptığım matematik ve fiziğe yöneldim. Adam Phillips’in de kitabında bahsettiği gibi belki de biyolojiye olan yatkınlığım bana büyük fırsatların kapısını açabilecekken, ben basit bir ilüzyona kendimi kaptırmıştım. Kurma bir hikayenin ana karakterine olan derinden bağlılığım ve hayranlığım şu an belki de hüsranım ve pişmanlığımın tek nedeni konumunda. “Yaşam, insanlar öyle her istediklerini elde edemedi diye değil, arzuları kendilerine zarar vermeye başladığında, istedikleri şey katlanılmaz kayıplara gebe olduğunda trajik bir hal alır.” diyor Phillips kitabında ve benim içinde bulunduğum durumu tek bir cümleyle özetliyor. Aslında bu cümleleri yazarken içten içe kendime kızmıyor değilim. Henüz pes etmedim, kendimi filmin en bilinen repliği “Aal izz well!” ile motive ediyorum, ayrıca şu an sahip olduğum imkanları, eğitim gördüğüm ortamın ayrıcalıklarını tekrar tekrar gözden geçiriyor, bu yüzden de biraz şımarıklık yaptığımı hissediyorum. Büyük bir çelişki denizindeyim ve dalgalar bazen pişmanlık kıyısına bazen de sabır kıyısına sürüklüyor beni. Çelişki, pişmanlık ve eser miktarda özgüven... Hayat beni hangi kıyıya kalıcı olarak sürükler, bunu tam olarak kestiremiyorum, ama bildiğim ve kendime kızdığım en büyük hatam, kendimi tanıyamamam. Bu noktada kendimi aynı zamanda çaresiz de hissediyorum; çünkü Phillips bu kitabında çareyi yas tutmak olarak gösteriyor. Yas tutmaksa bu noktada seçmeyi arzulayacağım son çare olsa gerek, çünkü yas tutunca pişmanlıklar ortadan kalkmayacak, belki daha da kalıcı hâle gelecek. Ben ise kendimce çareyi kaçan fırsatları kovalama ve yaşanacak hayata övgü olarak nitelemek istiyorum. Kendime bu hususta örnek alabileceğim tek kişi ise Hacettepe Tıp Fakültesi’nden 4.sınıfta ayrılan ve Boğaziçi Felsefe Bölümü’ne başlayıp başarılı bir şekilde bitiren Muhammet Maşuk Şimşek1. Bu kitaptan hareketle, Maşuk Şimşek’in kendini tanıma fobisini yendiğini ve çoğumuzun kâle dahi almadığı bir bölümü insanlara rağmen seçtiğini görebiliyorum ve başarısını da kendini tanımasından ötürü olduğunu düşünüyorum. 1 Muhammet Maşuk Şimşek’e dair ayrıntılara buradan ulaşabilirsiniz : http://haberler.boun.edu.tr/tr/haber/bogazici-universitesi-2016-mezunlarindan-basari-hikayeleri. Kendime yeni yol haritası...Yılmamalı ve sabır kıyısına bir şekilde çıkmalıyım. Mühendislik tutkumu her şeye rağmen diri tutmalı, her zorluğu aşılması ve aşılırken öğretici rol üstlenen birer aşama olarak görmeliyim. Eğer bu da fayda etmez ve yaşam trajik bir hâl alırsa, hayattaki en büyük fobisinin farkında olan ve kendini tanımaya başlayan ben, yeni Muhammet Maşuk olmaya hazırım. Batu Altıparmak KEŞMEKEŞİN İÇİNDE BİR BAŞINA Kafamızı kaldırıp camdan dışarıya, kalabalık sokaklara baktığımızda benim de dikkatimi çektiği gibi birçoğumuzun dikkatini genellikle el ele dolaşan çiftler, birbirleriyle şakalaşan arkadaşlar çekiyor. Ancak, bu birlikte dolaşan çiftlerin yanında kahkahaların hiç eksik olmadığı o kalabalık sokaklarda ağır ağır dolaşan yalnız insanlar benim gözüme daha çok çarpıyor. Belki siz de o insanları görmüşsünüzdür ancak pek önemsememişsinizdir. Önemsememekte haklısınız, ne de olsa şöyle bir düşünüldüğünde sokakta tek başına dolaşmak tuhaf bir durum değil ama geçenlerde bir şeyi fark ettim. Aslında bizler de o yalnız insanlardan biriyiz. Birileri sürekli bizi aradığında veya telefonumuza her dakika mesaj geldiğinde birçoğumuz yalnız olmadığımızı düşünüyoruz ya da gerçekle yüzleşmek istemiyoruz. Gerçek ne mi? Bana göre gerçek, el ele dolaşan çiftler de dâhil, herkesin kendi iç dünyasındaki keşmekeşin ortasında o yalnız bireylerden biri olduğu çünkü başımıza bir şey geldiğinde, en basitinden canımız yandığında veya bir sevdiğimizi kaybettiğimizde herkes bizim için üzülebilir ama o yalnız adamdan başka kimse içimizde kopan fırtınada yaralanmaz. Yani, kimse olaylara bizim açımızdan bakamaz. Biz de onların gözünden hiçbir zaman bakamayız çünkü başımızdan geçenler, hayat tecrübelerimiz birbirinden farklı ve bu yüzden bütün olayları farklı algılıyor, dünyaya kendi objektifimizden bakıyoruz. Kimi zaman farkında olmadan hayatımızı içimizdeki o yalnız kişi idare ediyor. Mesela, hepimiz en az bir kere evde tek başımıza kalmak istemişizdir, kimimiz televizyon karşısında ayaklarını uzatıp öylece oturmak, kimimiz bir eline kitabını diğer eline de çayını alıp camın karşısında kitabını okumak için… İşte o anlarda içimizdeki yalnız adam gün yüzüne çıkıyor ve telefonuna durmadan mesajlar yağan siz geçici de olsa dinlenmeye çekiliyorsunuz. Peki, bu yalnızlık düşünüldüğü kadar kötü bir şey mi? Eminim ki pek çok kişi yalnızlık insana zarar verir bu yüzden kimse yalnız kalmamalı diyecektir. Hatta halk arasında bu düşünce o kadar yerleşmiş ki ‘Yalnızlık Allah’a mahsustur.’ diye bir laf bile var. Hâlbuki yalnız kalmak sanıldığının aksine insanı iyileştiren en etkili ilaçlardan biridir bana göre. Kendimden örnek verecek olursam ne zaman moralim bozulsa, ne zaman üzerimde bir baskı veya stres hissetsem odama geçer, telefonumu kapatır ve kulaklığımı takarak tek başıma, herkesten uzak bir şekilde birkaç parça müzik dinlerim. Kısacası yalnızlığa sığınırım. Tıpkı doluya yakalanmış bir kişinin en yakın yere sığınması gibi ben de bana en yakın yere yani kendime sığınırım. Yalnızlığa başka bir açıdan bakarsak, yalnızlık gerçek bizi en yoğun duygularla ortaya çıkarır. İnsan ancak yalnız kaldığı zaman etrafında olup bitenleri derinlemesine fark edebilir çünkü günlük hayatta etrafımızdaki onlarca insan eşimiz, dostumuz, en değer verdiğimiz kişiler bile bizde bir halüsinasyona sebep oluyor. Düşünsenize hangi arkadaşınız sizin üzgün olmanız için uğraşır? Monotonlaşmış hayatlarımız içerisinde herkes birbirini ufacık da olsa mutlu etmeye çalışıyor. İşte, bu yüzden bu kişiler iç dünyamızdaki fırtınayı görmemizi engelliyor yani bizi bir çeşit halüsinasyona maruz bırakıyorlar. Hâlbuki birazcık yalnız kalsak ve içimizdeki fırtınada birazcık yere düşsek belki de ayağa daha güçlü bir şekilde kalkacağız. Kısacası, benim tecrübeme göre yalnız olmak insana zarar vermez aksine baskılanmış bütün duyguları ortaya çıkararak, etrafında olup bitenleri fark etmesini ve insanın yere daha sıkı adımlarla basmasını sağlar. Siz de hayatın keşmekeşi içinde eğer bir fırsat yakalarsanız herkesten uzaklaşıp bir köşede kendi içinizdeki yalnız adama kulak verin ve size ne kadar iyi geleceğini bir de siz deneyimleyin. Mustafa Azyoksul ÖYLESİNE BİR FİLM Merhaba. Ben Astra. İnsanım. Rolümü oynamak amacıyla gönderildiğim ve kaçınılmaz bir parçası olduğum bu filmde rol almaya başlayalı yirmi yıl oldu. Geçen bu zaman içerisinde bana önceden verilmiş rolü harfiyen yerine getirdim. Bana verilen ismi, bana verilen kişiliği, bana verilen kostümü beraberimde taşıdım. Bana tanınan imkânlar dâhilinde rolümü idame ettirdim. Kurallara ve önceden belirlenmiş olaylara, özetle sisteme her zaman boyun eğdim, bana gösterileni hep kabul ettim. Ancak içimde bir yerlerde kurulu düzen ile ilgili farklı düşünceler vardı hep. Önceden belirlenimcilik olgusu bana hep boşluklu geliyordu. Her olayın ve kişinin akıbetinin önceden seçilmiş olması garip bir durumdu. Kim vardı bu filmin başında bir kere ve nasıl oluyor da gücü her şeye ulaşıyordu? Benim kişiliğimi, arkadaşlarımı, olaylar karşısında nasıl davranmam gerektiğini neye göre belirliyordu? Benim hiçbir etkim yok muydu? Benim hiçbir etkim yoksa ben olmamın anlamı neydi? İrade kavramının içi tamamen boş muydu? Hayatımız boyunca birçok dayatmaya maruz kalırız. Bu dayatmalar çeşitli yerlerde çeşitli mahiyetlerle karşımıza çıkar. Bazı şeyler hakkında hiçbir söz hakkımız yoktur. Saçımızın rengi, hangi ailede dünyaya geleceğimiz ve bir insan olduğumuz gerçeği gibi. Birçok şeyde ise kendi kararlarımızın çok az etkisi vardır. Etrafımızdaki insanlar ve yaşadığımız ortam gibi. Bunlar ise kişiliğimizi etkileyen büyük etkenlerdir. Bizi biz yapan, çocukluğumuza yön veren ve hayatımızı şekillendiren birçok şeye gerçek anlamda çok küçük etkimiz vardır. Küçüklüğümüzden itibaren hep seçim hakkı elimizde olmayan şeylerle yargılanırız. Bir çocuk gördüğümüzde ilk sorduğumuz şeyler “Adın ne?” ve “Baban ne iş yapar?” olmuştur. Okuldayken ne olmak istiyorsun diye sorulduğunda alınan cevap bizim ne istediğimiz değil duyulmak istenen şey olmuştur. Ne anladım şimdi ben bu hayattan? Ben, ben olamıyorsam, kendi seçimlerimi kendim yapamıyorsam ben niye varım ki? Benim verilen algoritmayı uygulayan bir bilgisayar simülasyonundan ne farkım var ki? İrade dediğimiz kavram iyi anlaşılmamış bir kavram. İrade dediğimizde akla gelen ucuz bir kandırmacadan ibaret. Durum bir fiyaskodan farksız benim gözümde. İnsanlar irade serbestliğini, düşünce özgürlüğünü duya duya bu kavramların varlığına kendilerini inandırmış durumdalar. Ancak gerçek bundan çok farklı. Her birimiz adeta ip takılmış birer kukla gibi oynatılıyoruz. Senaryo yazılıp elimize tutuşturulmuş, onu oynuyoruz ve işin kötüsü durumu sorgulamayı bırak, durumun farkında bile değiliz. Bu hali sorgulamanın vakti artık geldi. Bir adım geri atalım, içinde olduğumuz duruma bir bakalım. Bu hayatı yaşıyoruz, uğraşıp didinip bir emek sarf ediyoruz ama biz bu senaryonun neresindeyiz? Senarist biz miyiz yoksa sadece bize verilen kâğıdı okuyan bir oyuncudan mı ibaretiz? Gerçeklerin farkına varmalı ve dizginleri elimize almalıyız. Gözümüze çekilen perdeyi kenara atmalı ve kendi kararlarımızı kendimiz vermeye başlamalıyız. Ben bilmiyorum bu aldatmaca bizi daha ne kadar sürükleyecek, bizi daha ne kadar esarete itecek. Ancak bildiğim bir şey var ki o da oturup her şeyi akışına bırakmak, hayat senaristinin ekmeğine yağ sürmekten başka bir şey değil. Arkama yaslanmışım ve bir film izliyorum, garip bir film… Olaylar başlıyor, gelişiyor, sonuçlanıyor ben ise uzaktan izliyorum. Ne kılımı kıpırdatabiliyor ne de bir şey söyleyebiliyorum. Film karşımda akıyor, ben ise burada sadece ve sadece izliyorum. Bir farklılık var ama filmde. Bildiğimiz filmlere hiç mi hiç benzemiyor. Filmde oynayan kişi benim. Öyle başrol falan da değilim. Kenarda köşede rastgele önemsiz bir rol verilmiş bana. Sessizce oynuyor sonra terk edip gidiyorum. Kimse bana film ile ilgili bir şey sormadı şu ana kadar. Ne bir övgü ne de bir yergi aldım. Aslına bakılırsa bundan sonra bu durum değişecek gibi durmuyor. Kaynakça McGrath, Tom. Mega Zekâ. 2011. Dreamworks. Film. BEN GÜN IŞIĞINDA DEĞİL GECE ÇİÇEK AÇACAĞIM Beş parmağın beşini de kessek kan akar değil mi? Akar doğru itirazım yok bu meseleye. Beş parmağın beşi de elinizi bir bütün olarak hareket ettirebilmeniz için lazım. Ama şöyle de bir durum var ki, aynı elin parmakları olmak dışında farklı yapılardalar. Yüzük, serçe hepsi farklı telden çalıyorlar. Aile de öyle bir yapılanma benim gözümde. Duyguları ve bağlılığı yok sayıp çöpe atmak değil niyetim. Demek istediğim, ailenizdeki her bireyle doğuştan bir bağınız var, hepiniz etten, kemikten oluşuyorsunuz ama farklı ruhlarınız var. Tek yumurta ikizlerinin bile birbirinden farklı yaptığı, düşündüğü milyonlarca şey var. Aynı kanın, aynı soyun, aynı evin çocukları bile olsak farklıyız ve bu kötü bir şey değil bence. Sadece bir yerlerde ayrışıyor ve haklı olarak farklı bireyler oluyoruz. Ama bu durumu kabullenmek herkes için kolay olmuyor sanırım. Kendi aileme baktığımda da aynı şeyi görüyorum, aramızda güçlü bağlar var ama aynı öğretilerle yetişmiş insanlar olmamıza rağmen her birimiz türünün tek örneği olmakta ısrarcı desem yalan söylemiş olmam. Ben bu durumla barışığım, kimsenin benimle aynı düşünce yapısını, aynı duyguları, düşünceleri, bakış açılarını harfiyen paylaşmasını beklemiyorum. Ama ailem bekliyor, onların doğrularından faydalanıp yeni bir insan olmamı değil, onların istediği insan olmamı bekliyorlar. Bitmeyen bir çatışma içinde buluyoruz kendimizi her gün. Bu yüzden her gün inatla kendimizi kabul ettirmeye çalışıyoruz, sanki herkesin kendi olmaya hakkı yokmuş gibi. Bu durumun sadece bizim ülkemizde, evimizde ya da sadece benim ailemde yaşanmadığına dair kanıtlarım olduğu için burada konuşabilme hakkını buluyorum kendimde. Natsuki Ikezawa’nın Ağabeyine Çiçek Taşıyan Kız isimli romanından sonra yolum düşebildi bu satırlara. Tetsuro ve Kaoru’nun öykülerinin ilginçlikleri bir yana, Ikezawa’nın satırlarında da bu bahsetmeye çalıştığım beş parmağın asla bir olmayışını görebiliyorsunuz. İnsanın bir bitki gibi aynı suyu ve güneş ışığını aldığında aynı şeye dönüşmediğini görebilmeye başlıyorsunuz bir yerden sonra. Farklı insanlar olmak, farklı kafa yapılarına ve farklı hayat görüşlerine erişmek problematik bir şey değil bence. Aksine olumlu buluyorum bu durumu, koyunlar gibi çoğalıp çoğalıp fark edilmek için farklı renklerde boyalar sürülmesine gerek yok, bunun için fazla gelişmiş canlılarız bence. Bir a | P age şeyleri daha doğru yapabilmemiz için farklı düşüncelere erişmemiz, görünüşümüzle değil ruhumuzla, beynimizle fark yaratmamız gerekiyor bence. Yani her ailenin, her topluluğun bireylerinin aynı şekle bürünmesini istemek, yaşadığımız çağ için fazla ilkel bir beklenti gibi geliyor bana. Ikezawa da bu konuda bana katılıyor olacak ki, farklı dünyalara gözlerini açan iki kardeşin birbirinin hayatına kattıklarını yazmaktan alamamış kendini. Beş parmağın bir olmasını beklemek iki yüzlülük gibi geliyor bana. Düşünmeden bir şeyleri peşinden giden insanların koyun gibi hareket ettiğini düşünüp, üstüne basa basa ayıplıyorken, farklılıklarımızı gördükçe birbirimizi suçlamak iki yüzlülük olarak adlandırılacak bir şey benim için. Farklılıklarımız olmasa barış içinde yaşar, mutlu olurduk diye bir şey yok. Farklılıklarımız olmasa, muhtemelen henüz taş devrini tamamlamaya çalışıyor olurduk, Ikezawa’nın Tetsuro ve Kaoru’su da aynı hapishanede çürüyor olurdu bence. Ama yine de bana hak vermeden önce siz de Ikezawa’nın romanına bir göz atın. Gerekirse de farklı düşünün benden, gerekirse hiç hak vermeyin bana, tartışalım. Belki daha güzel, daha anlamlı, daha farklı bir noktaya varırız beraber. Farklı olmaktan, aynı güne açmayan çiçekler olmaktan, yüzük parmağı değil de başparmak olmaktan, çobanın değil kalbinizin sesinin peşinden giden bir koyun olmaktan utanmayın bence. ERGÜN ERDOĞAN Kaynakça Ikezawa, Natsuki. Ağabeyine Çiçek Taşıyan Kız. Ayrıntı Yayınları, 2016. b | Page Altuğ KayaKendini, Kendi İçinde BulmakNe gündü ama, hem çok düşünmüş hem çok dinlemiş hem de çok yürümüştü. Adeta ayakları ağrıyordu ama çok güzel ayrılmışlardı Yakup 'Bey' ile. Yakup 'Bey'... Hâla aralarında samimiyeti kuramadıklarını fark etti bir anda. Ona göre samimiyet ilkisim ile hitap etmekti çünkü. Sonra bir an durdu ve Yakup Bey'in neden böyle davrandığını fark etti. Emekli profösör, belki de eski hocalık yıllarını özlemişti. Kendi okuduğu üniverisitede de hocalar öğrencilere böyle saygılı bir şekilde hitap etmez miydi? Evet evet, kesinlikle bu yüzdendi. Bunları düşünürken apartmanın kapısından giriyordu ve kızdı kendine. Düşünmesi gereken, kafa patlatması gereken daha ehemmiyetli konular vardı, sonuçta bir gün boyunca sürekli yeni şeyler duymuş ve öğrenmişti. Ayrıca bu konular “Sürüngenlerin Yaşamı”, “Kahve Türleri” gibi basit konular değildi. Daha felsefi ve daha ağır konulardı. Kendisi bile ne üzerine konuştuklarını tam olarak hatırlamıyordu, sadece aklında birkaç başlık ve Yakup Bey'in söylediği bir söz kalmıştı.Eve girdi, ve hemen bir çay koydu. O kaynarken gitti üzerini değiştirdi, çantasını boşalttı. “Günlük işler işte” diye düşündü. Tam çayı demlemeye giderken bir ödevini hatırladı ama yapmak istemedi. Tek yapmak istediği, eline bir bardak çay alıp günün muhakemesini yapmaktı. Bu istediği o kadar kuvvetliydi ki ne ara eline çayını aldığını ve memleketten getirdiği minderlerle hazırladığı şark köşesine oturduğunu hatırlamadı bile. Oturur oturmaz da aklına Yakup Bey'in söylediği “Kurallara göre değil, değerlere göre yaşa” sözü aklına geldi ve düşünmeye başladı. Kaya, 2Acaba bu şark köşesini sevmesi ona yetiştiği kültürden mi miras kalmıştı yoksa sadece rahat diye mi seviyordu? Bu düşünceyi önemsedi. Çayından bir yudum aldıktan sonra devam etti, bu sevgi onu herkes gibi sıradan biri yapıyor muydu? Sıradan, herkes gibi veya Yakup Bey'in tabiriyle “Kültür Robotu” yapıyor muydu? Başka biri olsa, “Ne düşündün bir minderi be kardeşim!” derdi diye aklından geçirdi ve bundan mutlu oldu! Çünkü önceki Timur olsa “Başkaları ne der?” diye düşünmekten, “Kültür Robotu” gibi bir fikri aklına bile getir(e)mezdi. Bir an kendi kendine gülümsediğini fark etti ve Yakup Bey'e olan minnet duygusu arttı. Bunu düşünür düşünmez olduğu yerde sıçradı, az daha çayını dökecekti! Kendinden ve aklından korkmaya başladı, şimdi de “Yakup Bey'in Robotu” mu oluyorum diye düşündü. Fark etti ki eve geldiğinden beri aklından geçirdikleri kendi düşünceleri değildi. Önceden, yetiştiği toplumun fikir, düşünce ve değerlerini taşıyordu. Kabul etmişti, öncekiler 'hastalıklı' düşüncelerdi. Şimdi ise sorgusuz sualsiz Yakup Bey'in kendisine verdiği düşünceleri sahiplenmişti. Önceki halinden ne farkı kalmıştı, ikisinde de empoze edilen fikir ve düşüncelere olan bağlılık vardı. Yine de Yakup Bey'in düşüncelerini bırakmak istemedi, çünkü onun düşünceleri kendisine yeni bir vizyon katmış, hayat görüşünü değiştirmişti. En iyisi her buluşmadan sonra Yakup Bey'in düşünceleri ile kendi görüşlerini harmanlamalı ve ortaya yepyeni, özgün bir düşünce çıkarmaktı. Ancak bu şekilde kendi kişiliğini, karakterini koruyabilirdi. Eğer bunu yapmazsa müritlerden ne farkı kalırdı ki? Bütün bunlar üzerine bugün konuştukları yeni bir görüş (konsept) aklına geldi. “Yaşamı özgürce kucaklamak”, üç kelimelik ama derin anlamlı bir cümle, diye düşündü ve tam olarak aradığı Kaya, 3düşüncenin bu olduğunu fark etti Timur. Eğer yaşamı özgürce kucaklamak istiyorsa, önce kendini, kendi içinde bulmalıydı, başkalarının veya başka şeylerin içinde değil. Bunun için çok çaba sarfetmeye karar verdi. Çünkü bu çaba hem kişiliğini şekillendirmesine yardımcı olacak hem de düşünce sistemini daha iyi analiz etmesine fayda sağlayacaktı. Bir an çayının soğuduğu aklına geldi, en iyisi kalkıp tazelemekti. 22 Aralık 2014 Pınar Türkmen 21101302 “Benim gözümden Cambridge” İngiltere denilince akla ilk ne gelir? Tabi ki bu sorunun cevabı da diğer birçoğu gibi kişiden kişiye farklılık gösterebilir. Ancak bu soru toplumumuza yöneltildiğinde aldığımız cevaplar genellikle şu şekildedir; Londra ve onun bitmek bilmez yağmurlu ve kasvetli günleri, dışarıya karşı soğuk, neredeyse burnundan hiç kıl aldırmayan insanları, kraliyet ailesi ya da şehrin belli başlı simgeleri; BigBen veya kırmızı bir telefon kulübesi gibi. Ama İngiltere’nin bu güzel ve popüler şehri dışında çok büyük iki kozu daha var. Eğitimin merkezi kabul edilen, Oxford ve Cambridge. Dil eğitimi için ziyaret ettiğim bu ülkede ben tercihimi Cambridge’den yana kullandım ve hem gezip hem de öğrenerek hayatıma yeni ve unutulmaz tecrübeler kattım. Cambridge’i ülkenin diğer şehirlerinden ayıran en dikkat çekici özelliği, attığınız her adımda dünyanın her bir noktasından eğitim için gelmiş, öğrencilerle karşılaşmanız. Bu, insanın dünya üzerinde yalnız olmadığını hissettiren, her adımında yeni bir kültür, dil ve hayatla tanışmasını sağlayan, sizi mutlu ve huzurlu hissettirebilen bir durum. Çünkü; çevrenizdeki birçok öğrenci de tıpkı sizin gibi, ailelerinden uzak, yabancı bir şehirde, yabancı kişilerle. İşte bu noktada kendinizi fazlaca güvende ve huzurlu hissediyorsunuz. Bunlara ek olarak değinmek istediğim bir nokta var ki; neredeyse Türk misafirperverliğini aratmayacak şekilde sıcakkanlı bir yerli halkı var bu küçük ve şirin şehrin. Ben yanlarında kaldığım aileyle ilk tanıştığımda büyük bir şaşkınlık içerisindeydim, nasıl olurda bize soğuk olarak tanımlanan insanlar, bu kadar içten ve misafirperver olabilir diye. Aklımda iki cevap vardı; ya ülke ekonomisi için bu insanlar yabancı öğrencilere bu kadar iyi ya da havası o kadar sıcak olmasa bile bu insanlar gerçekten içten ve sıcakkanlı. Zaten gün geçtikçe ikinci şıkkın doğruluğuna olan inancınız katlanarak artıyor. Çünkü; benim fikrime göre ancak huzurlu ve mutlu insanlar çevresindekileri de mutlu edebiliyor. Cambridge halkı bunun en büyük örneği. Her sabah işe, okula, alışverişe bisikletleriyle ya da yürüyerek giden, doğal olarak sporunu aksatmayan insanlar var önünüzde. Toplu taşıma yok mu? Tabi ki var ama biraz daha farklı, engellilere, yaşlılara kullanım kolaylığı sağlayan, kaçırma şansınızın olmadığı, dakika dakika takip edebildiğiniz otobüsler, trenler var. Ayrıca Cambridge’de en çok dikkatimi çeken durumlardan biri de televizyon kullanımının az, verilen haberlerinse insanları eğitmeye yönelik, acı ve dramdan uzak olması. Belki de tüm bu nedenlerdendir ki insanlar mutlu, huzurlu ve yabancı öğrencilere karşı güleryüzlü. Cambridge’in en dikkat çekici özelliği ise tarihi dokusu ve bunun modern hayatla birleşimi. Hiçbir tarihi yapıya zarar verilmemiş, sadece turistik bölgeler değil, caddeler, sokaklar, parklar hatta yerli halkın yaşadığı tüm evler tarihini koruyor. İçinden geçtiğiniz her sokak buram buram tarih kokuyor, hatta o kadar fazla ki bazen bu durum korkutucu bile olabiliyor. Daracık, yüzyıllar öncesinden kalma sokaklarda adımlarken, bir an da kendinizi Cam nehrinin yemyeşil kıyısında, karşınızda tarihi bir üniversite manzarasıyla buluyorsunuz. Bu manzaraya karşı kahvenizi yudumlamak ya da yepyeni insanlarla tanışıp, onların kültürünü öğrenmek, gündüz yapılacak en güzel aktivite benim fikrime göre. Tüm bu güzelliklerin yanında insanların aklında bir soru daha oluyor genelde, “yemek konusunda sıkıntı yaşar mıyız?”gibi. Kesinlikle hayır çünkü uluslararası öğrencileri barındıran bir şehir olduğu için dünya üzerindeki neredeyse her ülkenin damak tadıyla bağdaşan yiyecekler bulmak mümkün. Evleri dışında, genellikle İtalyan yemeklerini tercih ediyor insanlar. Ama eğer şanlıysanız ve İngiliz bir ailenin yanındaysanız, İngiltere mutfağının da sandığınızdan çok daha geniş ve Türk damak tadına uygun olduğunu görebilirsiniz. Bence Cambridge küçük bir şehir olmasına rağmen her kesime hitap edebiliyor. Huzurlu, düzenli bir yaşamı istiyorsanız veya her an farklı bir ülke kökenli, genç, dinamik insanlarla karşılaşmak, İngiltere gibi pahalı bir ülkede, az bir bütçeyle yaşamınızı sürdürebileceğiniz, üniversite eğitiminde dünya sıralamasının başına gelmiş, nitelikli öğrenciler barındıran bu şehri tanımak istiyorsanız, Cambridge tüm bunları bir arada görmenize imkan sağlayan nadir bir şehir, bu yüzden buranın havasını solumayı sizlere, özellikle de üniversite öğrencilerine tavsiye ederim. Labirentin Merkezine YolculukHerkesin hayatında belli bir zaman gelir ki içinde bulunduğumuz dünyanın bizi sınırladığını sezinleriz. Böyle anlarda kendimizi başka bir gerçekliğin içerisine atarak içinde bulunduğumuz dünyadan ve de sorunlarından uzaklaşabileceğimiz bir kaçış yolu bulmuş oluruz. Birçok insan “yeni” kelimesini “eski” olarak gördükleri nesnelerle değiştirmek, yeniden başlamak için kullanırlar. “Yeni bir dünya” bu insanlar için bir kaçamaktan ibaret olsa da kimi insanlar “yeni” kelimesinin altında yatan daha derin anlamları bulmaya kendilerini adarlar ve kendilerini içinde buldukları bu yeni dünyada bir amaca kavuşurlar. Bu iki kategori dışında olan ve bu yeni dünyanın gerçeği ile paralellik sağlayabilmesi adına geriye kalan tek eksiklikler bir yaratıcı ve onun kreasyonlarının varlığıdır. Bu yazıda yeni dünya olarak tanımladığımız bu model dünyanın ve içindekilerinin işleyişlerinin gerçekliğimizle olan benzerliklerini göz önüne sererek birbirleri arasındaki paralelliğin anlamına farklı bir bakış getirmeye çalışacağız. 1Bir süre önce aldığı olumlu eleştiriler ve tavsiyeler sayesinde dikkatimi çeken ABD yapımı bir televizyon dizisi olan “Westworld”, kendisiyle aynı adı paylaşan 1973 yapımı ﬁlminden uyarlanarak ﬁlmin hikayesini günümüzün teknolojisi ve ideolojileriyle genişleterek yeniden bizlere aktarmıştır. Hikaye doğrusal (linear) olmayan anlatımı sayesinde birçok karaktere ve farklı bireysel hikayelere sahip olmasına karşın hikaye bütünlüğünü korumayı başararak daha önce değinmiş olduğum dünya kavramının ölçeğini ve karmaşıklığını yansıtıyor. Şimdi ise bahsetmiş olduğumuz bütün bu kavramları bu hikaye ile bağlantılı olarak değerlendirelim.Yeni bir dünyaya ilk adımımızı attığımızda karşımıza çıkan ilk şey bu yeni dünyanın “yerlileri” yani ev sahipleridir. Bir yabancı olarak ayak bastığımız bu topraklar ve insanları bize tanıdık görünse bile bizim hayal ettiğimizden daha farklılardır. Bu farklılıkları iki kategori şeklinde sınıﬂandırabiliriz; öncelikle aramızdaki ilk fark yaratıcılarımızın farklı olmasıdır, diğer fark ise bu dünyada bulunma amaçlarımızın farklı oluşudur. Örneğin, dizideki dünyanın yerlileri olan “hostlar” kendi hayat döngülerine sahiplerdir ve onlar için belirlenmiş hayatları yaşarlar/yaşıyormuş gibi davranırlar. “Misaﬁrler” olarak adlandırılan bizler ise bu dünyada yabancı olmamıza karşın hostlar ile etkileşime geçebiliriz ve gerçek dünyada sınırlamak zorunda kaldığımız en derin arzularımızı dışarıya vurabiliriz. Yazının başlangıcında değinmiş olduğum, gerçeklikten uzaklaşmaya çalışan bu bireyler için bu dünya dizide de yansıtıldığı gibi bir “Vahşi Batı temalı bir eğlence parkından” ibarettir. Eğlence parkı kılıfı altındaki bu dünyayı deneyimlemek isteyen biz insanların yapması gereken tek şey parkın ücretini vermektir  2ve böylece bir otelde tatil yaparmışçasına bu dünyada vakit geçirme fırsatını yakalamış oluruz.Ancak hayatın kendisi gibi hiçbir şey göründüğü gibi değildir. Misaﬁrlerin birçoğu eğlence parkı kılıfının altında yatan sırlarla ilgilenmiyor olsalar da bile bu örtünün farkına varan oldukça az kişi vardır. Bu yapay dünyayı bir labirent olarak sembolize ettiğimiz zaman labirentin merkezine doğru olan bu yolculuğumuzda örtüyü ve altındaki saklı sırları fark ederek ilk aşamayı geçtiğimizi ve merkeze bir adım daha yaklaştığımızı söyleyebiliriz. Bir sonraki aşama ise bu dünyanın ve içindekilerinin yaratıcısıyla yüzleşmektedir. İşte bu noktada bir sırrı daha ortaya çıkarmış oluyoruz. Bu dünyayı bir insanın yani bizden birimizin yarattığı gerçeğinin ortaya çıkmasıyla beraber gerçeklik olarak tanımladığımız kendi dünyamızın sahiciliğini ve tekilliğini sorgulamaya başlıyoruz. Şimdi son adımda ise bütün bu gerçekleri birleştirerek kendi dünyamız ve varoluşumuz üstünde uygulayalım ve karşımıza ne çıkacağını tahmin etmeye çalışalım.İlk olarak yeni dünya olarak tanımladığımız bu dünyanın bir hiyerarşi sınıﬂandırmasını oluşturalım. En tepede yaratıcı, altında bizler misaﬁrler ve son olarak en altta hostlar yani yaratıcının kreasyonlarının yer aldığını gözlemleriz. Bu dünyanın yerlilerinin gözünden birer tanrı olarak görülürüz ancak bizi sınırlayan ve hareketlerimizi kontrol eden bir başkası vardır. Olaylara bu perspektiften bakarsak kendi dünyamızın da buna benzer bir işleyişle yürüdüğünün farkına varabiliriz. Dizide Westworld’ün yaratıcısı olan Dr. Ford’un bu konu hakkında söylemiş olduğu “insanların evrimlerinin son noktalarında olduğu” sözünün doğruluğunu incelediğimizde bilimsel yönden  3kantılanabilir olması şok edici olsa da bizlere dünyamızın ve neslimizin geleceği hakkında belirli bir algı oluşturmamızı sağlar. İnsanlar olarak uzun bir süredir evrim geçirdiğimiz ve bizden önceki versiyonlarımızı dünyamızdan sildiğimizi düşünürsek aynı zamanda evrimleşmemizden türümüz olarak sorumlu olduğumuzu yani kendi kendimizin evrimleşmemize neden olduğumuz varsayımında bulunursak dizide olduğu gibi kendimizi makineleştirerek bir yandan kendi sonumuzu getirirken diğer yandan ise kendimizi farklı bir formda bir adım daha öteye taşımış olacağız. Bu düşünceyi kabullendiğimizde labirentin merkezine olan yolculuğumuzda sona ermiş oluyor ancak labirentin merkezinde bulduğumuz tek cevap kendi yansımamızdan, gelecekte evrimleşeceğimiz halimizin bir görüntüsünden başka bir şey değil. Dizide labirentin insanlar için değil ancak hostlar için olduğu vurgusu birçok kez yapılıyor. Dizinin sonunda labirent; hostların yukarıda ilerlediğimiz aşamalardan geçerek bilinç kazanmaları sürecini yani evrimi temsil ediyor.Biz insanları tanrıdan ayıran en önemli farkın yaratabilme özelliğimizin olmaması olduğu söylense bile bizler tarih boyunca her daim hayatta kalmak adına insanlığı ileriye taşımışızdır. Geçmişten bugünkü halimize kadar olan bu sürecin son aşamasında bulunsak bile her nasıl bu dünyaya bizden öncekiler ayak basıp yaşadıysa bizden sonrakiler de aynı döngüyü izleyecektir. Bu döngü içerisindeki amacımızı tamamlayan bizlerin yapması gereken tek şey bizden sonrakilerin labirenti tamamlamalarını beklemektir…Bartu Atabek 4İdealleri olan insanlar bunları başkalarıyla paylaşmak, dünyayı inandıkları ve görmek istedikleri şekilde biçimlendirmek ister. Bunu yapmak için de birbirinden farklı yolları takip eder insanlar. Kimi siyasete atılıp kavga dövüş geçen meclis oturumlarıyla insanları peşlerine düşürmek ister; kimi yazar olup kalemlerinin verdiği güç ile insanlara ışık tutmak ister; kiminin yolu ise müzikten geçer. Notaların verdiği hayranlık bir de etkili cümlelerle buluşursa müzik en kuvvetli araçtır düşünceleri aktarmak için. İşte Pink Floyd ekibi müziği bu amaç için kullandı. Dünyada gördükleri bütün kötülüklere karşı bir silah olarak gördükleri müzik, onlar için düşüncelerini aktarmanın ve biraz da olsa çevremizi daha yaşanılabilir bir yer yapmak için en güzel araçtı. Karşımıza bir duvar fikri ile çıktı bu grup. Tuğlalar insanoğlunun karşılaştığı bütün sorunları, mutsuzluğu, acıyı temsil ederken çekiçler ise bu tuğlaları parçalama gücüne sahip güçlü, yıkıcı otoritelerdi. “Yıkın!” dedi Pink Floyd bize bu duvarları, “Yıkın!” Hayatımızda istemediğimiz hiçbir şeyi yapmakla yükümlü olmadığımızı hatırlatmak istedi bize. Bunlardan biri de eğitimdi mesela. Okullardaki tekdüze öğretmenler tarafından yaratıcılıkları ve özgünlükleri kaybolan çocukları, bu dünyanın birer birer kaybolan hazineleri olarak gördüler. Öğrencileri kendileri gibi düşünmeye zorlayan, onların farklı birer birey olduklarının farkında olmayan öğretmenler bu grup için birer hırsızdan başka bir şey değildi. Sonuç olarak, eğitim de bu duvar içinde bir tuğla olarak yerini aldı. Bir tanesi de yalnızlık… ”Keşke burda olsaydın!” dedikleri bir albümde insanoğlunun birlikte daha mutlu, beraberken daha güçlü olduğuna deyindiler. Yalnızlık bir şey kazandırmıyordu insanlara onlar için. Nasıl üzüldüğümüzde paylaşmak istiyorsak acılarımızı dostlarımızla, mutluluğumuzda da sevincimizi paylaşıp başka yüzleri de güldürmek isteriz. İşte bunun sonucunda yalnızlık da duvarda bir o kadar kırılamaz, bir o kadar da acilen yok olması gereken bir tuğla olarak yerini almıştı. Peki ya engeller? Toplumun “Onu yapamazsın, bunu giyemezsin, şuraya gidemezsin!” gibi cümlelerinden sadece Pink Floyd rahatsızlık duymuş olamaz, değil mi? Kim ister başlarında onları kısıtlayan güçlerin varlığını? Bir kere yaşayacağız, başkalarına zarar vermeden istediklerimizi yapmakta özgürüz. Fakat herkesin cesareti yetmez yanlışları düzeltmek için. İşte burda yine Pink Floyd’un cesareti fazlasıyla yetiyordu. Çünkü onların ardında milyonlar, ellerinde ise notalar vardı. “Engeller” de koca bir tuğla olarak yerini almıştı duvarda. En kısa zamanda yıkılması gerekiyordu diğerleri gibi. Bunlar gibi daha birçok şey yer aldı duvarda. Kapitalist sistem, savaşlar, kıtlık, açlık, yoksulluk ve daha niceleri parçalanmak istendi onlarca. İşte ben böylesine güzel bir amaca hizmet eden bu grubu dinleme şansına eriştim. 4 Ağustos 2013. Aylar öncesinden aldığım bilet odamdaki yerinden dikkatimi dağıtıyor, günler adeta geçmek bilmiyordu. “Sabreden derviş muradına ermiş.” Atasözündeki dervişi yaşadım aylarca fakat elbette o gün geldi. Yıllarca soyut bir varlık olarak düşündüğüm “Duvar”, o gece devasa bir kalenin surları gibi önümde dikiliyordu. Konser boyunca duvara vurulan her çekiç darbesi, sıkılan her kurşun, söylenen her şarkı sözü duvarı yıpratmış, en sondaki uçak darbesiyle grubun solisti Roger Waters’ın hayalindeki gibi duvar yerle bir olmuştu. En pahalı konser prodüksüyonuna sahip olan bu ekip sayesinde, unutulamaz bir gece yaşamanın yanında, diğer dinleyicilerle beraber evlerimize farklı birer birey olarak gittiğimize inanıyorum. Duvarın yıkılıp küllerinin ılık bir İstanbul gecesine katılmasıyla bizim de elbette hayatımızda bir şeyler değişmeliydi. Artık adalete duvar ördüren kişiler karşısında daha güçlü, mutsuzluklar karşısında daha mutlu olmalıyız. Yalanlar içinde doğruyu bulan, acılar karşısında daha yıkılmaz olmalıyız. Nur Sena Sevindi 21503046 ÜÇ KÜÇÜK NOKTA Bazen öyle anlar yaşarız ki duygularımızı ifade edemeyecek hale geliriz. Aynı anda farklı duygular hissederiz çünkü. Nitekim bu duygular genellikle zıt kutupların birleşmesi gibidir. Sevinçle üzüntüyü aynı anda yaşarız. Ağlamakla gülmek arasında kalırız. Ne yapacağımızı bilemeyiz. İşte o anlar, kelime haznemizin dibe vurduğu anlardır. Türete türete onlarca sözcük yarattığımız kelime kökleri bile türetilemeyecek bir hal alır. Bir başkasıyla iletişim halindeyken donar kalırız. Yazı yazarken donup kalmak ise üç noktadır. Belki de üç noktayı hep böyle tanımladığım için, onu çok sık kullanan şairlerin Erzurum’daki kedilerden daha çok donup kaldığını düşünmüşümdür. Şiirde üç noktanın kullanılması beni hep rahatsız etmiştir. Orhan Veli’nin şiirlerini okurken o boşlukları doldurmak için epey çaba sarf ettiğimi hatırlıyorum. Orhan Veli’yi, biraz daha düşünüp o noktaların yerini başka kelimelerle doldurmadığı için suçladığım bile olmuştu. Yıllar boyunca aynı zihniyetle şiir okuyup o üç küçük noktaya kin beslemeye devam ettim. Ta ki Pınar Aka’nın “Tenhalar Teni” adlı şiir kitabını elime alana kadar… Pınar Aka, mısralar arasında itip kaktığım üç noktanın üçüyle de yeniden tanıştırdı beni. Üç noktanın şairin düşünemediğini değil, fazla düşündüğü için arapsaçına dönüp kâğıda dökülemeyen duygular olduğunu gösterdi. “Sen, bana gizlice kalbimi satan… / Sende görünüp kaybolan bahçe…” diyerek okuyucunun bahçeyi, sevgiliyi ve kalbi hayal etmesini sağladı (Aka, 2015, s. 12). Belki böylece okuyucunun mısraların sonuna kendi hayatından bir şeyler katmasına izin verdi. Belki de kendine sakladığı duyguları üç noktanın arkasına teker teker yerleştirdi. Biz de özelimizi saklamak için büyük bir çaba sarf etmiyor muyuz? Yazarken her detayı anlatmaktansa, birazını kendimize saklamak adına küçük bencillikler yapmıyor muyuz? Öyleyse şairler neden üç noktayı bir perde olarak kullanmasın ki? Bazen susmak, bazen ne diyeceğini bilememek ya da bilip de söylememek… Belki de üç nokta, insanın bir şeyleri kendine saklamasının en kısa yoluydu. “Zamanla artık beklemez olmuş / Ne ben seni ne de şeytan bir günahı…” derken Aka, günahı da saklıyordu, okuyucunun aklına gelen olası günahları da yalanlıyordu (Aka, 2015, s. 59). Muhtemelen üç noktayı, hem saklanmak hem de korunmak için üç yuvarlak barikat gibi kullanıyordu. Üç noktanın gerçek işlevini keşfedince döndüm ve Orhan Veli’nin birkaç şiirini yeniden okudum. Çoğunu ezbere bildiğim mısralar da olmak üzere, şiirleri ilk okuyuşumdan daha büyük bir zevk aldığımı söyleyebilirim. Aynı şiirin farklı mısralarından çıkardığım duyguların birbiriyle alakasız oluşları bile o kadar hoşuma gitmişti ki, şiiri tekrar tekrar okuyup ne kadar çok anlam çıkarabileceğimi keşfetmek için saatlerimi vermiştim. Bir zamanlar görmek istemediğim üç noktayı, üçüz bebekler gibi sevmemin yanı sıra onları gerçek hayata taşımanın yollarını bile düşünmedim değil. Keşke karmaşık duygular içinde olduğumuzda, içine düştüğümüz o garip sessizlik yerine üç nokta kullanabilseydik. İnsanlar, o an düşünüyor olduğumuzu veya kararsız kaldığımızı üç noktadan anlayabilselerdi. Evlilik teklifi alan biri sessiz kaldığında, karşıdaki hemen en kötü ihtimalleri düşünmeye başlamasa da üç noktayı görüp rahatlasaydı. Belki de sessizliklerden ve duygu karmaşalarından dolayı bozulan ilişkiler, insanın kafasından çizgi romandaki gibi fırlayan bir baloncukta yazan üç noktayla tatlıya bağlanabilirdi. Nihayet üç noktayla barışmış; yıllar sonra üç noktayı alfabenin sesli harflerinden bile çok kullanan şairleri bile benimsemiştim. Belki de üç nokta; duygu karmaşasından, kararsızlıktan, susmaktan veya bir şeyleri saklamaktan da öte bir şeydi. Öyle ki üç nokta kullanmaktan her kaçınışımda, kendimi bir şeyleri ifade etmek için zorlamış ve duygularımı en basit biçimde ifade ederek bir şeye ulaşamamıştım. Kim bilir, belki bir gün üç noktayı benimsediğim gibi soru işaretine yapışmış ünlemden de rahatsız olmayı bırakır ve şimdilik anlam veremediğim o ikiliyi severek kullanmaya başlarım. Kaynakça Aka, P. (2015). Sağır Sultan. Tenhalar Teni (s. 12-13, 59). İstanbul: Hayal: Şiir Dizisi. EMRE CENGİZ TOPLUMSAL BİR PORTRE ‘’TITANIC’’ ‘’Üzerinden tam 84 yıl geçti.. ama boya kokusu hâlâ taptaze hafızamda..’’ diye başlıyordu sözlerine Rose Dawson Calvert 1912’nin Nisan ayına ait anılarını paylaşırken. Hemen hemen hepimizin hafızalarında yer edinmiş bir kült, bir destan, kayıp bir aşk hikayesi, toplupsal bir ayna ve insanoğlunun egosunun ne denli felaketlere yol açabileceğini gözler önüne seren bir başyapıt. Evet Titanic’ten bahsediyorum.. Epik-drama türündeki film, 1997 yılının aralık ayında vizyona girdi ve etkisi yıllarca sürecek milyonların her izleyişlerinde gözyaşlarını tekrar tekrar akıtacak bir izlenim bıraktı. Zira 14 dalda Akademi Ödülleri’ne aday gösterilip 11 tanesini alması ve 2 milyar doların üzerindeki hasılatı da bunu kanıtlar nitelikte. Pekâlâ, filmi bu kadar özel kılan unsurlar nelerdi? Destansı bir aşk hikâyesi olması mı sadece? Elbette çok daha fazlasıydı Titanic’i hâlâ diken diken tüylerle izlenilebilir kılan. Titanic’in hepimiz ilgilendiren toplumsal bir tarafı vardı. Yüzyıllarca insanlar arasında savaşlara, zulme, sefalete neden olan toplumsal sınıf farklılıkları açısından önem arz ediyordu Titanik. Toplumsal sınıflar arasındaki farkın bazı durumlar karşısında ne denli işe yaramaz ve gereksiz olduğu temasının filmin geneline hakim olduğunu rahatlıkla söyleyebiliriz. İnsanlar farklı koşullarda farklı hayatlar yaşasalar bile, hepimizi aslında aynı sonun beklediğini ve bazı durumlar karşısında elit sınıfa mensup olmanın bir üstünlük sağlayamadığını filmde açık ve net bir şekilde anlayabiliriz filmden. Bunun yanı sıra elbette toplumsal farklılığın insanların duygularına da etki etmediği, aşkın sınırı olmadığı ‘üçüncü sınıf’ bir yolcu olan Jack(Leonardo Di Caprio) ve ‘birinci sınıf’ mevkiye sahip olan Rose( Kate Winslet ) aşkıyla gözler önüne seriliyor. Elbette bunlarla da sınırlı değil Titanic’ in bize öğrettikleri. İnsan egosunun ne denli tehlikeli olduğunu, ve nelere yol açabileceğini göz yaşlarıyla seyrettiğimiz sahnelerle gösterdi bize James Cameroon. O güne dek yer yüzünde insan eliyle yapılmış en büyük yüzen araç, iki binin üzerinde yolcusuyla Southampton limanından New York’a doğru yola çıktığında yetkililer geminin batmayacağından o kadar eminlerdi ki, geminin siluetini sadece yolcuların yarısına yetecek kadar kurtarma sandalı koymuşlardı. Çünkü o Titanik’ti, tonlarca çelikten yapılmıştı, rüyaydı, batamazdı.. Bununla da kalmayıp New York limanına beklenenden daha erken varılsın diye, geminin motorlarına fazla yüklenip binlerce insanın hayatını riske atacak kadar hırs ve ego dolmuştu kaptan ve yakın çevresinin. En nihayetinde insan egosu ve gösteriş merakı binlerce masum insanın canına mâl olmuştu. Gerçek hayatta öyle değil midir? Az ya da çok, hemen hemen hepimizin hayatımızın her alanında hırsımız ve fazla egomuz yüzünden çevremize verdiğimiz zarar olmuştur elbet. Yani hepimiz hayatımızın tek bir anında bile olsa Titanik’in kaptanı olmuşuzdur. Titanic’ insanlık için bir aynadır bana göre. Yüz milyonlarcamız her izlediğimizde hırslarımızı, egolarımızı, kendimizi görürüz kaptanın gözlerinde. Bu yüzdendir bence Titanic’in hafızlarımıza kazınışı. Filmi izlerken gözyaşlarımızın akması kendi acizliğimizi iliklerimize kadar hissetmemizdendir aslında. Ünlü ABD’li film eleştirmeni James Berardinelli’nin Titanik’i sadece izlemiyorsunuz, onu tecrübe ediyorsunuz.’’ diyerek açıkladığı görüşleri Titanic’in ne denli hayatımızı yansıttığını kanıtlar nitelikte. Toplumsal sınıflar yapay ve gerçek dışı olgulardır. Reel hayat sınıfsal farklılıklardan çok daha özgündür ve mutlak olan insanın özü, ruhudur. İnsanlar şekil şemallerine, cüzdanlarına göre değil kişiliklerine göre ayrılmalıdır bana göre. Bazı koşullarda sahip olduğunu maddiyat sizi içinde bulunduğunuz durumdan kurtaramaz. Tıpkı okyanusun ortasında batmakta olan bir gemide parası mürettebat tarafından yüzüne fırlatılan zengin iş adamı gibi. “Paran bu saatten sonra ne seni ne beni kurtaramayacak!” Egolarımız, gösteriş merakımız ve hırslarımız kontol altında olmadığı takdirde sadece kendimizi değil çevremizde bulunan bir çok masum insana da bilerek ya da bilmeyerek zarar verebiliriz. Bu zararla öyle bir raddeye ulaşır ki, artık pişmanlık bile fayda etmez. Tıpkı, manşet olmak için gemiyi 1 gün erken limana ulaştırma girişiminde bulunan ve bu girişimin binlerce insanın hayatına mâl olacağını son anda idrak edip hayatına son veren kaptan gibi. Kaynakça: Yazar-Yönetmen: Cameroon, James. Twentieth Century Fox Film Yapım Şirketi Stüdyoları ABD/Kaliforniya. Çıkış tarihi: 1 Kasım 1997(Tokyo Uluslararası Film Festivali) Bir An, Bir Ömür Şimdiye dek okuduğumuz hiçbir eserde bulamayacağınız, edebiyatın yapısını iyice özümsemiş olan yeni bir tür gerçekçi roman, Işıklı Ev. Kulağa hem tekinsiz hem de bir o kadar romantik gelen şeylerle dolu olan bu eser bizlere tesadüfen tanıdığımız birinin aklından geçen kötü, basit ve beyhude bir izlenimin aslında hayatımız olabileceğini anlatıyor. Neredeyse yaşamaya kıyamadığımız hayatlarımızın bu denli saçma bir şeyden oluştuğunu düşünmek bile bize neler yapmaz ya da yaptırmazdı ki değil mi? Hem gerçekleri hem de yalanları aynı anda içerebilen hayatlarımız ve bunun bizleri bir yandan sınırlarken bir yandan da edebiyatın varlığı sayesinde bu sınırların teker teker kırılmasını içinde bulunduran varoluş mücadelesi. İşte hayatı hayat yapan piyonlarımız bunlar, bizleri ayrıştırıp eşsiz bireyler haline getiren. Bu piyonlar hayat hikayemizi baştan sona yazıp dallandırıp budaklandırabilir ya da parçalara ayırıp yerle bir edebilir. İşte genç bir İngiliz yazar olan Alison MOORE’un kaleminden çıkan enfes eser “Işıklı Ev” de aynen böyle bir piyon. Onun nasıl hareket edeceği ise siz değerli okurlara kalmış bir hamle. Çünkü hayatlarınız birer santranç tahtasıysa eğer, nitekim bu oyuna yön veren santranç ustaları da sizlerden başkası değildir. Her eserin kendine özgü güçlü bir imgesi bulunur, kendisini diğer eserlerden ayırıp ben buradayım diye bağıran. İşte ışıklı bir ev olan deniz feneri de hikayemizde böylesine önemli bir simge. Adeta kokusu tüm sokağa yayılan mor leylaklar gibi tüm olaylar boyunca deniz fenerinin de her daim orada olduğunu hissediyoruz. Karakterimizin yürüyüp geçtiği tüm yollarda görüyor ve anlıyoruz ne denli önemli bir yeri olduğunun bu imgelerin karakterimizin zihninde ve yaşanmışlıklarından faydalanarak. Kötülüğün olmadığı bir dünyada iyilik gibi bir kavramın da bulunamayacağı gibi, ışıklı bir ev olan deniz fenerinin de gemilere ve karakterimize yol göstermesinin yanı sıra, onları karaya oturtup karanlık yollarda bir başlarına bıraktığı da ne yazık ki oluyor. Bununla kalmıyor, her iyi şeyin bir sonu veya onu iyi olarak nitelendiren kötünün varlığından haberdar olduğumuz gibi insanların nasıl karaya oturduğunu anbean gördüğümüz bir garip, melankolik ve tekinsiz hikayedir, Işıklı Ev. Oldukça tedirgin edici ve bir o kadar da farklı bir yapıya sahip olan bu romanda hikaye işlenişi de bir o kadar farklı. Karakterimizin tüm varlığını sorguladığı bu yolculuğunda çevresine olan kayıtsızlığı ile tuhaf bir atmosferi yakalamayı başarabilmiş olan eser, karakterimizin konakladığı Hellhaus -Işıklı Ev- Oteli'nde geçirdiği anlarda ayrı bir melankoli seviyesine çıkmayı başarabilmiş. Ortaya çıkan bu melankoli yoğunluğu ise zaman zaman okuru boğmakta ve yaratılan bu karanlığa doğru çekmekte, zaman zaman ise okura anlatırken okuru da anlamakta ve acısına ortak olma niyetinde olmasıyla ilginç olduğu kadar etkileyici bir roman. Eğer dikkatli bir okursanız sayfaları çevirirken hemencecik tanıdık bir ismi anıyorsunuz: Önceki asrın ünlü yazarlarından melankolik tarzıyla nam salmış Virginia Woolf’u. Hem melankolik tarza olan düşkünlükleri hem de modernist yazarlar olmaları bakımından Moore Işıklı Eviyle Woolf’un mirasını ne aceleye kaçarak ne de bayarak, sağlam adımlar atarak ve Woolf’u aratmadan devam ettiriyor bu melankoli kültürünü. Kültür diyorum çünkü her babayiğitin harcı değildir bu tarzla dans edebilmek ve okuru riske atmak. Yemek yapmak gibidir cümlelere melankoliyi yedirebilmek, ne çok pişmeli ne de az. Bu yüzden ne genç yazarımızın yapmış olduğu hatalardan bahsettim ne de bu işi nasıl yapması gerektiğinden. Eğer bir cevheri yönlendirirseniz o cevherin hali nice olur? Ölüp gitmez mi özgünlüğü kayıp olmaz mı bu içerisinde yaşadığımız karanlığı aydınlatmaya çalışan bir elin parmakları kadar olan bu ateş? Hüseyin Kaan YAVUZ Sadık Arkadaş Mürver Ağacı 21 farklı öyküden oluşan bir başyapıt adeta. Dorian Gray’in portresini okuduktan sonra adeta aşık oldum Oscar Wilde’a. Her ne kadar öykü okumaktan hoşlanmasam da listede Mürver Ağacı’nı görünce içimi bir heycan kapladı. İnsanın varoluşunun belirsizliklerini, ahlak ve erdem gibi konuları ele almış birçok öyküsünde Oscar. Bu kitap hakkında hoşlanmadığım tek şey ise birçok öyküsünün Hristiyanlığa bağlamasıydı. Hiçbir dine karşı beslediğim hiçbir kötü duygu yok ancak arka arkaya okuduğum öykülerin sonunun sürekli İsa’ya bağlanması bende öykülerin etkisini kaybetmesine neden oldu. Özellikle çok beğendiğim birkaç öykü hakkında yorumlar yapacağım bu blog yazımda. İlki ve muhtemelen beni en çok etkileyen öykülerden biri ‘Mutlu Prens’idi.  Hikaye yaşarken oldukça mutlu olan bir prensin öldükten sonra yapılan heykelini anlatıyor. Bir masal diyarında geçer gibi anlatılan hikaye o kadar duygusal yazılmış ki sonunda gözyaşlarıma engel olamadım. Çevresinde olup bitenden habersiz, izole bir ortamda yaşadığı için oldukça mutlu olan prensimizin heykeli dikildiğinde kendi şehrindeki yoksulluğu görmesiyle nasıl fedakarlık yaptığı ve kırlangıç kuşunun kendini prens için feda etmesi gerçekten insanın ruhuna dokunan türdendi. Aslında toplumumuzun bir kısmı da kendi anlamında mutlu prens gibi. Çevrelerinde olup biten, ülkelerinde sure gelen olayları ya bilmeyen ya da görmezden gelen o kadar çok insan var ki. Kendi dünyalarında da oldukça mutlular. Aslında kendi ülkemizin mutlu prenslerine ve prenseslerine hak vermemek de elde değil. Kaçımız huzurla haberleri izleyebiliyor ya da yolda yürürken gördüğü Suriye’li göçebeleri görünce içi sızlamıyor. Şahsen ben ne zaman haberleri izlesem tabiri caizse sinir krizi geçiriyorum. Meşhurdur birçok ailede pazar kahvaltıları gazeteyle birlikte. Artık ne ben ne ailem bırakın kahvaltıda hiçbir zaman gelmiyor içimizden gazete okumak. Ne zaman Kızılay’a insem göçmenleri gördükçe içim dağlanıyor. Belki de görmezlikten gelmek artık bu devirde kendi sağlığımız için en mantıklısı.  Bir diğer hikaye ise beni yine çok etkileyen Bülbül ve Gül’dü. Aşk için kendini feda eden bülbül ve aşkın değerini bilmeyen sözde aşık. Aslında ne kadar ilginç değil mi Oscar Wilde’ın yazdığı öykülerinin hemen hemen hepsini toplum normlarıyla ve insanlarla bağdaştırabilmemiz. Aynen sözde aşık gibi birçoğumuzda sahip olduğumuz şeylerin kıymetini bilmememiz ve sahip olmadıklarımıza da kendini parçalamışcasına arzuya neden olan bir istek. Ayran gönüllülük müdür bilemem ama sahip olduktan sonra da çabucak sıkılıyoruz. Kendim de de görüyorum bu kolay sahip olup vazgeçmeyi ne yazık ki.  Tabii ki bu kitapta, her kitapta olduğu gibi, çok güzel ve derin anlamları olan hikayeler olduğu gibi, diğerlerine oranla daha yavaş okunan ve çokda iyi denilemeyecek hikayeler vardı. Ancak bu blog yazısı için beni en çok etkileyen üç hikayeyi seçtim. En son olarak anlatacağım ve bu blog yazıma adını veren bu hikaye muthemelen beni en çok etkileyen ve bütün kitap içinden insana büyük ders veren bir hikaye idi. Aslında hepimizin hayatında bir sadık ‘arkadaşı’ vardır ya da geçmişinde böyle bir insanla arkadaşlık yapmıştır. Hikayeyi kısaca özetlemek gerekirse bütün olay Küçük Hans ve onun ‘sadık’ arkadaşı değirmenci arasında geçiyor. Değirmenci Küçük Hans’ı istediği gibi kullanıyor, karşılığında ne sevgisini ne de başka birşeyini veriyor. Üstelik bir de bunu gerçek arkadaşlık olarak tanımlıyor. Hikayenin sonunda Küçük Hans değirmencinin bencilliği yüzünden hayatını kaybediyor, ve böyle bir olay bırakın değirmenciye ders vermeyi, kendini daha da bir önemli görüyor değirmenci. Hepimizin hayatında olmuştur bir değirmenci. Bizi sadece kendi çıkarları için kullanan ve üstelik kendini haklı gören. Işte burada en önemli olan kendi benliğimizin bizim için diğerlerinin isteklerinden daha önemli olduğu. Kendimize saygı duymayı öğrendiğimizde böyle hatalara düşmeyeceğimizi düşünüyorum.  Bu kitaptan çıkarılabilecek bir sürü ders var, ancak sadece bu amaç için de okunmamalı. Bu kitap aynı zamanda size edebiyat açısından da çok tatmin edebilecek bir başyapıt. Wilde, Oscar. Mürver Ağacı. İstanbul: Can Yayınları, 2012. Aybike Gündoğdu Sera Rengim Sezer TURK 101 – 42 21400732 Evet, yıl 2014. Evet, küçük adımlarla ilerliyoruz. Hayır, eşitlik hâlâ yok. Feminizm toplumsal cinsiyet eşitliği demektir. Feminist bu eşitliği destekleyendir. Feminist Aslı Tohumcu’nun Şeytan Geçti ’deki öykülerin toplumdaki olaylara çok benzediğini fark edip bu durumda bir şey yapılması gerektiğini hissedendir. Ne kadar bu bazı durumlarda ve mekânlarda yadırganıp, kalıplara sokulup, yanlış anlaşılsa da, ben feministim. Kitap ezilen Elif’in, Melike’nin, gencecik Nurgül’ün, Aynur’un, Zehra’nın ve birçoğunun acıklı öykülerini anlatıyor parça parça. Benim de parça parça kırıldı kalbim okurken. Bu kadınlara yapılan haksızlıklar ve elinden alınan haklar, imkânlar beni çok üzdü. Beni en çok kıran, üzen ve kızdıran öyküler değildi, öykülerin ne kadar gerçekçi oluşlarıydı… Okuyamayan kızlar, dövülen eşler, aşağılanan genç kadınlar… Fiziksel farklılıklar çok dikkate alınıyor bu dünyada ve bu kesinlikle düşüncesiz bir yaklaşım. Fiziksel farklılık neden baskın