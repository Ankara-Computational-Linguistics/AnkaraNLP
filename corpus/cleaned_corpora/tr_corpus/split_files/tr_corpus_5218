İspanya 7 gol atıp kalesinde 2 gol gördü. Maçtan önce Hollandalı Wesley Sneijder ile İspanyol David Villa, Alman Thomas Müller ve Uruguaylı Diego Forlán ile birlikte, beşer golle gol kralı konumundaydılar. Bu iki oyuncu, aynı zamanda takımlarında birden fazla gol kaydeden tek oyuncular idi. Final, tüm turnuva boyunca kullanılan top olan Adidas Jabulani'nin altın renkli modeli Adidas Jo'bulani ile oynandı. Topun ismi; maçın oynanacağı Soccer City'nin bulunduğu şehir olan Johannesburg'un takma adı "Jo'burg"dan gelmektedir. Topun altın renkli olması, kupanın rengiyle birlikte, şehrin bir diğer takma adı "Altın Şehri"ne de atıfta bulunmaktadır. 2006 Dünya Kupası finalinde kullanılan +Teamgeist Berlin'in ardından Jo'bulani, Dünya Kupası finali için özel olarak üretilen ikinci top olmuştur. Futbol Federasyonuna bağlı Howard Webb, final maçının hakemi olarak görevlendirildi. Yardımcı hakemlik görevleri İngiliz Darren Cann ile Mike Mullarkey'e, dördüncü ve beşinci hakemlik görevleri ise sırasıyla Japon Yuichi Nishimura ile Toru Sagara'ya verildi. Webb, 1950 Dünya Kupası finalindeki George Reader, 1954 Dünya Kupası finalindeki William Ling ve 1974 Dünya Kupası finalindeki Jack Taylor'dan sonra, Dünya Kupası final maçında görev alan dördüncü İngiliz hakem oldu. Rotherham, Güney Yorkshire'da polislik yapan 1971 doğumlu (38 yaşında) Webb, 2003'ten beri Premier League maçlarında görev yapmaktaydı. 2005'te FIFA kokartına sahip olan Webb, 2010 UEFA Şampiyonlar Ligi Finali ile 2009 FA Cup Finali'nde görev yapmıştı. 2010 Dünya Kupası'nda üç maç yöneten Webb'in tüm maçlarında Cann ve Mullarkey ikilisi yardımcılık yaptı. Grup müsabakalarında İspanya-İsviçre ve Slovakya-İtalya maçlarını, 1. turda ise Brezilya-Şili maçını yönetti. Bu üç maçın hiçbirinde kırmızı kartını kullanmayan ve penaltı kararı vermemesine rağmen Webb, maç başına 5,67'lik ortalamayla turnuvanın en çok sarı kart gösteren ikinci hakemi oldu. Finalde gösterdiği 14 sarı (John Heitinga'ya ikinci sarıdan bir kırmızı) kart ile, 1986 finalindeki 6 sarı kartlık rekoru geride bırakarak, 2010 Dünya Kupası Finali'nin en çok sarı kart gösterilen Dünya Kupası finali olmasına yol açtı. Sarı kartların dokuzu maçın normal süresinde gelmişti. Final maçının ardından Webb'in turnuva boyunca gösterdiği sarı kart sayısı 31'e yükseldi ve maç başına gösterdiği sarı kart ortalaması 7,75 oldu. İspanya kadrosundaki 3 oyuncu İngiltere kulüplerinde oynarken, geriye kalan tüm futbolcular İspanya liglerinde forma giymekteydi. Hollanda kadrosundaki oyuncuların ise dokuzu kendi ülkesinin liginde oynarken, altısı Almanya, beşi İngiltere, ikisi İtalya, teki de İspanya'da kariyerine devam etmekteydi. 2010 FIFA Dünya Kupası maçları boyunca Almanya'nın tüm maçlarını doğru olarak tahmin eden Ahtapot Paul, final için yaptığı tahminde de başarılı oldu. Maç öncesinde Kolombiyalı şarkıcı Shakira sahneye çıktı ve Dünya Kupası için özel olarak hazırlanan "Waka Waka" şarkısını seslendirdi. Shakira'ya, havai fişekler ve ışık gösterileri de eşlik etti. Shakira'nın ardından Ladysmith Black Mambazo sahne aldı. Turnuvaya katılan 32 ülkenin bayraklarının ışık yardımıyla oluşturduğu sahada dans gösterileri düzenlendi. Maçı stadyumda izlemeye gelenler arasında Hollanda ve İspanya kraliyet aileleri ile ev sahibi Güney Afrika'nın devlet başkanı Jacob Zuma, (kupa töreninde stadyumdaki yerini alan) eski devlet başkanı Nelson Mandela, aktivist Desmond Tutu ve Güney Afrikalı oyuncu Charlize Theron bulunmaktaydı. Rafael Nadal ve Pau Gasol de İspanya tribünlerinde yer almaktaydı. Zimbabve Devlet Başkanı Robert Mugabe, eski Birleşmiş Milletler Genel Sekreteri Kofi Annan, Morgan Freeman, Naomi Campbell ve Paris Hilton da maçı izleyenler arasındaydı. 11 Temmuz 2010'da, Johannesburg'daki Soccer City Stadyumu'nda Hollanda ile oynadığı maçı İspanya, maçın 116. dakikasında Andrés Iniesta'nın attığı golle 1-0 kazanarak kupanın sahibi oldu. İspanya, ilk kez Dünya Kupası'nı kazanmanın sevincini yaşadı. Hollanda'nın başlama vuruşunu yaptığı maçta, ilk pozisyon 5. dakikada yaşandı. Xavi'nin kullandığı serbest vuruş sonrası, Sergio Ramos topu kafayla kaleye gönderse de, kaleci Stekelenburg topu parmaklarının ucuyla kornere çeldi. 11. dakikada yine Sergio Ramos sağ kanattan geldi. Yaptığı vuruş kaleye giderken, savunma tarafından kornere çıkarıldı. Korner dönüşü de bu kez Villa'nın yarım volesi yan ağlarda kaldı. 27. dakikada Nigel de Jong'un Xabi Alonso'nun göğsüne attığı tekmeyi hakem Webb sarı kartla cezalandırdı. Hareketin kırmızı kart gerektirdiğini düşünen birçok spor yorumcusu ve köşe yazarı, bu konuda Webb'i oldukça eleştirdi. 34. dakikada centilmenlik gereği topu, kaleci Iker Casillas'a göndermek isteyen Wesley Sneijder'in vuruşu beklenmedik biçimde sekip, İspanyol kaleciyi aştı, Casillas'ın parmaklarının ucuyla topa dokunmasıyla kalede tehlike yaratabilecek bir top kornere gitti. İlk yarının sonlarında, duran top sonrası ceza sahası çevresine toplanan Hollandalı oyuncuların yaptığı üst üste vuruşlardan gol çıkmayınca maçın ilk yarısı 0-0 tamamlandı. İlk yarıda Hollanda'nın oynadığı defansif futboldan dolayı pek fazla gol pozisyonu yaşanmayan maçın ikinci yarısına İspanya başladı. 62. dakikada Sneijder'in defansın arkasına attığı topa hareketlenen Arjen Robben, kaleci Casillas'la karşı karşıya kaldı. Robben'in yaptığı plase vuruşta Casillas, topu sağ bacağıyla kornere çelmeyi başardı. 69'da sağ kanattan gelen Jesús Navas'ın yerden ortası David Villa ile buluştu; fakat Villa'nın vuruşu yerdeki Gregory van der Wiel'e çarpıp kornere çıktı. 77'de Sergio Ramos, kornerden gelen topa yükselerek kafayı vurdu; ancak top üstten auta çıktı. 83'te Robben yine kaleciyle karşı karşıya kaldı. Bu kez vurmayıp, kaleciyi çalımlamak istese de Casillas buna izin vermedi. Son bölümde ataklarını sıklaştıran İspanya sonucu değiştiremedi ve maç uzatmalara kaldı. İlk 90 dakikaya nazaran yüksek bir tempoyla başlayan uzatma bölümünün ilk net pozisyonu 95. dakikada yaşandı. 87. dakikada Xabi Alonso'nun yerine oyuna giren Fabregas, kaleci Stekelenburg'la karşı karşıya kaldığı pozisyonu golle sonuçlandıramadı. 96'da ceza sahasına gelen ortada Casillas'ın boşa çıkmasına rağmen, Mathijsen topu kafayla auta gönderdi. 99'da Van Bronckhorst, müsait pozisyondaki Iniesta'ya şut şansı vermedi. 105. dakikada Hollanda takımının kaptanı van Bronckhorst, yerini Edson Braafheid'e bıraktı. Nigel de Jong'un yerine giren Rafael van der Vaart ise kalan dakikalar için kaptanlık pazı bandının yeni sahibi oldu. 109. dakikada John Heitinga, Iniesta'ya yaptığı faulün ardından ikinci sarı kartı görerek kırmızı karttan oyun dışı kaldı. Golden hemen önce, 115. dakikada Sneijder'in kullandığı serbest vuruş Fabregas'a çarpıp dışarı çıksa da, hakem Webb pozisyonu göremedi ve aut kararı verdi. Pozisyonun devamında Fabregas'ın attığı pasta, topla buluşan Iniesta, 116. dakikada takımını kupaya götüren golü attı. Golün ardından formasını çıkararak "Dani Jarque siempre con nosotros" ("Dani Jarque her zaman bizimle") yazılı tişörtünü gösteren Iniesta ise sarı kartla cezalandırıldı. Mathijsen, golün ardından yaptığı yoğun itirazlar sonucunda sarı kart ile cezalandırıldı. Kalan kısa süre içerisinde 1 oyuncu eksik oynayan Hollanda, sonucu değiştiremedi ve kupa tarihinde 3. kez finalde kaybetti. Maçın bitiş düdüğünün ardından stadyumda kutlamalar yapılmaya başlandı. İspanya takımının Katalan futbolcularından Carles Puyol ile Xavi, Katalonya bayrağıyla da zafer turu attı. Kupa töreni başlamadan önce "Irkçılığa hayır" yazılı siyah bir tişört giyen Jimmy Jump lakaplı gösterici, kupaya kırmızı bir şapka takmak istediyse de güvenlik görevlileri tarafından uzaklaştırıldı. 4 yıl önce, 2006'daki finalde İtalya'nın kaptanı olarak kupayı kaldıran Fabio Cannavaro, bir çanta içinde kupayı sahaya getirdi. Cannavaro, tribünlerdeki yerini aldıktan sonra sırasıyla Hollanda ve İspanya millî marşları çalındı. Hollandalı futbolcular, kupayı almak için hazırlanan platforma giden rakiplerini alkışladılar. Hollanda teknik direktörü Bert van Marwijk, maçtan sonra yaptığı açıklamada, takımının maçın öneminden dolayı çok hata yaptığını; fakat İspanya'nın sert oyununun da bunda etkili olduğunu söyledi. İspanya teknik direktörü Vicente del Bosque ise maçın çok gergin geçtiğini ve İspanya'nın bu şampiyonluğu hak ettiğini söyledi. Maçın tek golünün sahibi Iniesta, attığı golden sonra gösterdiği tişörtündeki "Dani Jarque: Siempre con nosotros" ("Dani Jarque her zaman bizimle") yazısıyla attığı golü, 8 Ağustos 2009'da geçirdiği kalp krizi sonucu ölen futbolcu Dani Jarque'ye armağan etti. Sergio Ramos ve Jesús Navas ise giydikleri tişörtle kazandıkları kupayı, Ağustos 2007'de aynı nedenden dolayı maç esnasında hayatını kaybeden Antonio Puerta'ya adadılar. Kupayı kaldıran İspanya, Avrupa Futbol Şampiyonası'nı kazandıktan sonraki ilk Dünya Kupası'nda zafere ulaşan 2. ülke oldu. Bunu başaran ilk ekip, 1972 Avrupa Futbol Şampiyonası'nı ve ardından 1974 FIFA Dünya Kupası'nı kazanan Batı Almanya olmuştu. Kendi kıtası dışındaki bir turnuvada şampiyonluğa ulaşan ilk Avrupa takımı olan İspanya, aynı zamanda kupa sayısında Avrupa ülkelerinin, Güney Amerika ülkelerine 10-9 üstünlük kurmasını sağladı. Bu final, uzatmaya giden 6. Dünya Kupası finali oldu. Daha önce 1934, 1966, 1978, 1994 ve 2006'da da kazanan 90 dakikada belli olmamıştı. Dünya Kupası'nda uzatmalara gidip de gol atılan son finali 1978'de Hollanda oynamış ve gol kaybeden yine Hollanda olmuştu. Maçın ertesi günü, 13 Temmuz'da ülkesine dönen İspanya millî takımı, ilk olarak İspanya kralı Juan Carlos ve Kraliyet Ailesi, daha sonra da başbakan José Luis Rodríguez Zapatero tarafından kabul edildi. Hemen ardından üstü açık bir otobüsle, 2,5 saat boyunca Madrid'de şehir turu yapan takım, yaklaşık 1 milyon kişinin katılımıyla şampiyonluk sevincini yaşadı. Kutlamalar sonrasında, 2 kişinin hayatını kaybettiği, 400'den fazla kişinin ise yaralandığı açıklandı. Hollanda takımı Amsterdam'a döndüğünde yaklaşık 200.000 taraftar tarafından karşılandı. Takım kaptanı Giovanni van Bronckhorst ile teknik direktör Bert van Marwijk Oranje-Nassau Nişanı'na sahip oldu ve Kraliçe Beatrix tarafından şövalyelik unvanıyla onurlandırıldı. Şampiyon İspanya, FIFA tarafından 23,7 milyon Euro ile ödüllendirilirken, ikinci Hollanda ise 19 milyon Euro'nun sahibi oldu. Amerika Birleşik Devletleri'nde İngilizce yayın yapan televizyon ağlarır için maçın izlenme oranı, 2006 Dünya Kupası Finali'ne göre %41'lik bir artış gösterdi ve ülkede en çok seyredilen futbol maçı olarak tarihe geçti. ABC kanalından yayınlanan finali toplamda 15.545.000 kişi izledi. Bundan önceki rekor ise 26 Haziran'da, yine 2010 Dünya Kupası'ndaki Amerika Birleşik Devletleri'nin Gana'ya 2-1 kaybettiği maçta 14.863.000 izleyiciyle yaşanmıştı. Buna ek olarak, Nielsen Media Research verilerine göre İspanyolca yayın yapan Univision televizyon ağından final maçını izleyen 8.821.000 kişiyle birlikte, ülkedeki toplam izleyici sayısı yaklaşık olarak 24,4 milyona ulaştı. ABC kanalında 8,1 gibi bir reyting alan final, 7,7 reyting alan 2006 finalini 0,4'lük oranla geride bıraktı. Bu sayede; 9,3'lük oranla birinci konumda bulunan Brezilya ile İtalya arasındaki 1994 Dünya Kupası Finali'nin, ikinci sıradaki Amerika Birleşik Devletleri ile Brezilya arasındaki 1994 Dünya Kupası 2. tur maçının (9,3) ve üçüncü sıradaki Amerika Birleşik Devletleri ile Gana arasındaki 2010 Dünya Kupası 2. tur maçının (8,5) ardından dördüncü sırada yer aldı. Univision'da yayınlanan finali izleyenlerin sayısı ise 2006'ya göre %49 artarak 5.903.000'den 8.821.000'e yükseldi. Bu sayede maç, Amerika Birleşik Devletleri'nde İspanyolca yayın yapan kanallar arasında; 27 Haziran 2010'daki Arjantin-Meksika maçı (9.405.000) ve 3 Aralık 2007'deki "Destilando Amor" dizisi finalinin (9.018.000) ardından en çok izlenen üçüncü program oldu. Maç, Kanada'da en çok izlenen futbol maçı oldu. BBM'in verilerine göre; CBC'den yayınlanan ve en çok 7,664 milyon kişinin izlediği maçı, ortalama 5,131 milyon kişi izledi. Télévision de Radio-Canada kanalından ise Fransızca yayınlanan maçı izleyen 685.000 kişiyle birlikte, Kanada'da finali izleyen kişi sayısı, 2006'ya göre %105 artış göstererek 5,816 milyon kişiye ulaştı. Final, kupanın sahibi İspanya'da rekor bir sayıyla 15,6 milyon kişiyi ekran başına topladı. Bundan önce İspanya'da en çok izlenen maç, 14,1 milyon kişinin izlediği ve İspanya ile İtalya'nın karşılaştığı 2008 Avrupa Şampiyonası çeyrek final maçıydı. Diğer finalist takım Hollanda'da maçı 9,5 milyon kişi izledi. İspanya ile oynadığı yarı final maçının 31,3 milyon kişiyi ekran başına topladığı Almaya'da finaldeki sayı 25,1 milyonda kaldı. Bu sayı Fransa'da 14,1 milyon, İtalya'da ise 13,1 milyon olarak belirlendi. Maçın ardından düzenlenen basın toplantısında Hollanda teknik direktörü Bert van Marwijk Iniesta'nın golünden önceki, Hollanda lehine olan köşe vuruşunu göremeyen hakem Webb'i eleştirdi. Hollandalı oyunculardan Arjen Robben, Maarten Stekelenburg, Robin van Persie, Dirk Kuyt ve Wesley Sneijder, Webb'i İspanyolların tarafını tutmakla suçlarken, İspanyol taraftarlar ise maçtan önce Webb'in İsviçre yanlısı olduğunu dile getirdi. Eleştirmenler ise hakemin, her iki takımın da aleyhine karar verdiği yönünde birleşti. Maçın ertesi günü Johan Cruyff, "El Periódico de Catalunya" gazetesine yaptığı açıklamada Hollanda için "Ne yazık ki oynadıkları kirli bir oyundu." dedi ve Hollanda'yı "vahşi, sert ve anti futbol" oynamakla eleştirdi. Cruyff, oyunun başlarında iki Hollandalı oyuncunun kırmızı kartla atılması gerektiğini; fakat maçın hakemi Webb'in bunları gözden kaçırdığını sözlerine ekledi. Associated Press ise Hollandalıları "sık sık kirli oyuna başvurdukları" gerekçesiyle eleştirdi. Finalden önce Webb, turnuva boyunca gösterdiği 17 sarı kartla, bu kulvarda Japon hakem Yuichi Nishimura ile eşitti. Maçta, Hollanda'ya 9, İspanya'ya 5 sarı kart gösteren Webb, toplamda 31 karta ulaşarak turnuvanın en çok kart gösteren hakemi konumuna geldi. Turnuvanın sona ermesiyle birlikte Hollanda, oynadığı 7 maçta toplamda 22 sarı kart görürken, İspanya'da bu rakam 8'de kaldı. Bu rakamla İspanya, son dört takım içinde en az sarı kart gören takım oldu ve finalin ardından FIFA fair play ödülünün de sahibi oldu. Sam Wallace, Graham Poll ve Dermot Gallagher gibi bazı İngiliz futbol yorumcuları ise Webb'i savundu. FIFA Başkanı Joseph Sepp Blatter, Webb'in görevinin çok zor olduğunu söyledi. Hollandalı orta saha oyuncusu Nigel de Jong, Webb'i Premier League'den tanıdığını, kötü bir hakem olmadığını ve Xabi Alonso'ya yaptığı sert müdahalenin ardından kırmızı kart görmediği için şanslı olduğunu söyledi. Eski Alman futbolcu Franz Beckenbauer, her iki takımı "futbolun kötü reklamını yapmak"la suçladı. Maçın ardından İspanya'nın oynadığı futbolla ilgili görüşler çeşitliydi. Bazılarına göre İspanya'nın oynadığı futbol etkili fakat "sıkıcı" iken, bir başka kesime göre ise "güzel" idi. İspanya kadrosunda yer alan yedi futbolcunun Barcelona'da oynaması sebebiyle İspanya'nın oynadığı futbol Katalan ekibine benzetildi. Takımın orta sahasını oluşturan Barcelonalı Xavi, Iniesta ve Busquets üçlüsünün paslı oyunu İspanya'nın, 1970'lerin başında Hollanda tarafından uygulanmaya başlanan ve oyuncuların her mevkiide oynayabilmesini öngören "total futbol" adlı oyun sistemiyle oynadığına yönelik yorumlar yapıldı. Hollanda'nın oyunu için ise oluşan genel kanı; takımın sert, hırslı bir oyun sergilemesi ve birçok yerde şansının yardım etmesi yönünde oluştu. Saint Helena sterlini Saint Helena sterlini (ISO 4217: SHP; İngilizce: "Saint Helena pound"), Birleşik Krallık'ın denizaşırı topraklarından biri olan Saint Helena'da kullanılan para birimidir. Kendi para birimine sahip olmasına rağmen Saint Helena'da İngiliz sterlini de geçerlidir. Ayrıca İngiliz sterlini gibi Saint Helena sterlini'nin alt birimi ""pence"" ve bir sterlin 100 pence'e bölünür; "£" sembolü da kullanılır. Saint Helena'da bir merkez bankası bulunmadığı için Saint Helena sterlini Saint Helena Hükûmeti tarafından dağıtılır. Aşağıdaki şekillerde dağıtılır: Alman Güneybatı Afrikası Alman Güneybatı Afrikası (Almanca: "Deutsch-Südwestafrika"), günümüzdeki Namibya devletinin Alman İmparatorluğu'nun sömürgesi olduğu 1884 ila 1919 yılları arasında taşıdığı addır. I. Dünya Savaşı sırasında Güney Afrika Cumhuriyeti birlikleri Alman kuvvetlerini yenilgiye uğratarak bölgeyi ele geçirmiştir. Bunu müteakip bölge, 1921 yılında Milletler Cemiyeti'nin kararıyla Güney Afrika'nın manda yönetimine girmiştir. Together Again (Evanescence şarkısı) ""Together Again"" ünlü hard rock grubu Evanescence'ın Haiti'ye yardım amaçlı internette satışa sundukları şarkılarıdır. Parça ilk gününde i-Tunes en çok indirilenler listesinde 37 numaraya kadar yükselmiştir. Şarkı ilk olarak filminin soundtrackıyla gündeme geldi. Lee, """" filmi için bir parçayı kaleme aldığını ancak şarkı "çok karanlık ve epik" olduğu için geri çevrildiğini bildirdi. ""Narnia"" filmi için yazıldığı söylenen bir diğer parça ise bir Mozart şarkısından etkilenmiş olan "Lacrymosa"ydı. Ancak, ""Narnia""nın prodüktörleri, bu bilginin "kendileri için yeni" olduğunu belirterek herhangi bir Evanescence parçasının filmin müziğinde yer almasının düşülmediğini açıkladı. Evanescence'ın ikinci stüdyo albümü olan The Open Door'a konulması düşünülen parça, albümde yer alacak kalitede olmadığı düşünülerek geri çıkarıldı ancak "Together Again" şarkı veri tabanına eklendi ve telif hakkı alındı. B-side olarak yayınlanması planlanan şarkı albümden çıkan herhangi bir tekliye eklenmedi ve yayınlanmadı. "If You Don't Mind" ve "Your Love" adlı şarkılar da B-side olarak düşünülen ve veri tabanına eklenen şarkılardı ancak onlar da "Together Again" gibi yayınlanmadı. Evanescence uzun bir aradan sonra yeni albüm için hazırlıklara başladığında Haiti'de yaşanan deprem sonrası Twitter'da yaptıkları açıklamada Haiti'ye yardım etmek için harika bir fikirleri olduklarını söylediler. 22 Ocak 2010'da da şarkı bir yardım kuruluşunun sitesinde satışa çıktı. Şarkıyı indirmek isteyenler en az 5 dolara hem grubun şarkısını indirebildi hem de Haiti'ye yardım elini uzattı. Şarkı 1 ay sonra yani 23 Şubat'ta ise yardım kuruluşunun sitesinden kaldırıldı ve Amazon.com, i-Tunes gibi dijital şarkı indirme sitelerine eklendi ve dijital ortamdan satışa sunuldu. 1974 FIFA Dünya Kupası elemeleri (CAF) Bu sayfada 1974 FIFA Dünya Kupası elemelerinden Afrika (CAF) tarafından düzenlenmiş olan eleme maçlarının sonuçları ve bu elemelerden kupaya katılmaya hak kazanan takımlar yer almaktadır. Elemelerle ilgili genel bilgi almak için "1974 FIFA Dünya Kupası elemeleri" sayfasını ziyaret edebilirsiniz. Toplamda 22 CAF takımı elemelere katıldı (ikisi çekildi). Bu kupada, Afrika'ya 1 takımlık yer ayrılmıştı (16 takımlık yer içinden) Elemeler 4 tur halinde oynandÄ±.: Fas 2. Tur'a yükseldi. Gine 2. Tur'a yükseldi. Tunus 2. Tur'a yükseldi. Fildişi Sahili 2. Tur'a yükseldi. Kenya 2. Tur'a yükseldi. Madagaskar çekildi ve Mauritius otomatik olarak 2. Tur'a yükseldi. İki maçın toplam skoru 1-1 olarak sonuçlandığından, 2. Tur'a çıkacak olan takımı belirlemek için iki takım arasında bir baraj maçı oynanması kararlaştırılmıştır. Etiyopya 2. Tur'a yükseldi. Zambiya 2. Tur'a yükseldi. Nijerya 2. Tur'a yükseldi. Gana 2. Tur'a yÃ¼kseldi. Zaire 2. Tur'a yükseldi. Gabon çekildi ve Kamerun otomatik olarak 2. Tur'a yükseldi. Fas 3. Tur'a yükseldi. Fildişi Sahili 3. Tur'a yükseldi. Kenya 3. Tur'a yükseldi. Zambiya 3. Tur'a yükseldi. Gana 3. Tur'a yÃ¼kseldi. İki maçın toplam skoru 1-1 olarak sonuçlandığından, 3. Tur'a çıkacak olan takımı belirlemek için iki takım arasında bir baraj maçı oynanması kararlaştırılmıştır. Zaire 3. Tur'a yükseldi. Fas Final Turu'na yükseldi. Zambiya Final Turu'na yÃ¼kseldi. Zaire Final Turu'na yÃ¼kseldi. Zaire finallere katılma hakkı kazandı. 1974 FIFA Dünya Kupası elemeleri (AFC ve OFC) Bu sayfada 1974 FIFA Dünya Kupası elemelerinden Asya (AFC) ve Okyanusya (OFC) tarafından düzenlenmiş olan eleme maçları gösterilmiştir. Daha ayrıntılı bilgi için "1974 FIFA Dünya Kupası elemeleri" maddesine bakınız. , ve elemeler başlamadan çekildiler. Geri kalan 15 takım ise 2 farklı bölgeye ayrılarak mücadele etti. Bölgeler: Sonuçlara göre Güney Vietnam, Japonya ve Hong Kong 1. Grup'ta yer alırken, Tayland, İsrail ve Malezya 2. Grup'ta Güney Kore ile birlikte yer aldılar. Hong Kong ve Japonya A Bölgesinin yarı finalistleri oldular. İsrail ve Güney Kore A Bölgesinin yarı finalistleri oldular. Güney Kore ve İsrail A Bölgesinin finalistleri oldular. Güney Kore Final Turuna yükseldi. İran B Bölgesinin finalisti oldu. Avustralya B BÃ¶lgesinin finalisti oldu. Avustralya Final turuna geÃ§ti. Toplam skor 2-2 olunca, Dünya Kupası finallerine hangi takımın katılacağını belirlemek için tarafsız bir sahada baraj maçı oynandı. Avustralya elemeleri geçti. Feyziye Mektepleri VakfÄ± Feyziye Mektepleri Vakfı (FMV), "Feyz-i Sıbyan Mektebi" adıyla, 1885 yılında Selanik'te kurulan ve Osmanlı İmparatorluğu'ndan Türkiye Cumhuriyeti'ne uzanan döneme tanıklık eden bir kurum. Vakfa ait Işık Okulları ise Cumhuriyet’in ilanı ile ilk kez hazırlık sınıflarından itibaren yabancı dil öğreten, henüz resmi okullarda uygulanmadan Arapça ve Farsça’yı programdan çıkaran ve yerine felsefe, sosyoloji, mantık, ticaret gibi dersleri koyan, ilk defa cinsiyet farkı gözetmeden karma eğitim yapan ve Socrates Comenius programını Türkiye’ye getiren ilk okullardan biri. Işık Anaokulu’ndan başlayarak Işık Üniversitesi’ne kadar her düzeyde eğitim-öğretim kurumu kurarak ulusal eğitime katkıda bulunmayı amaç edinen FMV’nin Işık Okulları’nın Nişantaşı, Ayazağa ve Erenköy kampüslerinde yaklaşık 4600 öğrenci eğitim alıyor. Şile ve Maslak kampüslerinde eğitim veren Işık Üniversitesi’nde ise yaklaşık 2600 lisans, 210 ise yüksek lisans öğrencisi eğitim alıyor. Işık Üniversitesi’nin 566 bin m² alan üzerine kurulu olan "Şile Kampüsü'nde" Fen Edebiyat Fakültesi, İktisadi ve İdari Bilimler Fakültesi, Mühendislik Fakültesi ve Fen Bilimleri Enstitüsü ile araştırma merkezleri; 200 bin m² açık ve 80 bin m² kapalı alan üzerine kurulu "Maslak Kampüsü'nde" ise 13 bin m² kapalı alana yayılan Sosyal Bilimler Enstitüsü ve Güzel Sanatlar Fakültesi bulunuyor. Yaklaşık 200 kişilik öğretim kadrosuyla, üniversitenin 6.520 m²'lik alana kurulu çeşitli uzmanlıklara yönelik laboratuvarları ile ferah ve geniş, 50 bini elektronik olmak üzere 83 bin kitabın yer aldığı bir kütüphanesi de bulunuyor. Işık Okulları’nda okuyan öğrencilerin yaklaşık %10’u burs imkânından faydalanırken, bu oran Işık Üniversitesinde %30’ları buluyor. FMV, üç sanat galerisiyle de sanat hayatının nabzını tutuyor. Işık Okulları Nişantaşı Kampüsü’nün giriş katında, 300 metrekarelik bir alanda yer alan Galeri Işık Teşvikiye, Işık Üniversitesi Maslak Kampüsü’nde yer alan Galeri Işık İstanbul ve Işık Üniversitesi Şile Kampüsü’nde bulunan Galeri Işık Şile birbirinden değerli sanatçılara ve sergilere evsahipliği yapıyor. Ä°larslan İlarslan (tam adı: Tac-i Dünya ve Din Ebu-l Feth İlarslan) (ö. 7 Mart 1172, Gürgenç), 22 Ağustos 1156 ile 7 Mart 1172 tarihleri arasında Harezmşahlar devletinin hükümdarlığını yapmıştır. Babası Atsız sultan iken 1152'de oğlu İlarslan'ı Seyhun nehri ağzında önemli stratejik rolü olan Cend valisi olarak atamıştı. 1156'da Atsız ölünce İlarslan Harezmşah tahtına geçti. Harezmşahlar devleti babasının ve İlarslan'ın hükümdarlık döneminde hem Büyük Selçuklu Devleti'ne hem de "Gürhan" adı ile anılan hükümdarlar tarafından yönetilen Karahitaylar devletine yıllık tazminat ödeyen hukuken vasal bir devlet niteliğinde bulunmakla beraber genel olarak bağımsız bir ülke niteliklerini taşımaktaydı. İlarslan'ın Harezmşah olarak göreve başlamasından çok geçmeden 8 Mayıs 1157'de Büyük Selçuklu Devleti hükümdarı olan Ahmed Sencer öldü. Büyük Selçuklu Devleti ortaya çıkan çeşitli sultan adaylarının birbirleriyle mücadeleye girişmeleri ile büyük bir karışıklığa boğulup çok geçmeden bir tarihsel siyasî güç olmaktan çıktı. Bu gerçek, etkin olarak İlarslan'ın Büyük Selçuklulara vasal olmasına son verdi. İlarslan Horasan'da olan siyasi gücünü yükseltmek için her türlü siyasete başvurdu. Bu nedenle çeşitli yöresel yöneticilerle değişik dönemlerde geçici müttefiklik yaparak onlara askeri destek sağladı. Fakat Selçukluların otoritesinin gittikçe zayıflayıp Selçuklu devletinin çökmesine rağmen, diğer bölge idarecilerine üstün gelmeyi başaramadı. Sancar'ın yerine onun başkentinde Selçuklu hükümdarı olarak saltanat kuran Karahanlı Mahmud ile yakın ilişki kurdu. Ama babası Sultan Atsız Selçuklu Sultanı'yla yazışmalarında kendinden "kulun" olarak bahis ederken, İlarslan'ın Mahmud ile yazışmalarında kendinden "gerçek arkadaşın" olarak bahsettiği belgelenmiştir. Diğer taraftan Selçuklu devletinin batısında hüküm süren II. Muhammed'le yazışmalarında İlarslan Selçukluların Irak ve batı İran'da tutunmalarının imkânsız olacağı için doğuya Horasan'a doğru hücuma geçmesini tavsiye etmiştir. İlarslan bir zaman için Sultan Sencer'in tahtına adaylardan biri olan Sultan Mesud ile yakın dostane ilişkilerde bulundu. Bunun ana nedeninin Karahitaylara karşı bir güç kurmak olduğu bildirilmiştir ama bu müttefiklik hiç gerçekleşmedi. 1158'de İlarslan Karahitayların diğer bir vasal ülkesi olan Semerkant'de kurulu Karahanlılar devleti işlerine karışmaya başladı. Karahanlılar hükümdarı Çağrı Han ülkesinde bulunan Karluklar aleyhinde idi ve Karluk emirlerinden bazıları Harezmşahlar ülkesine kaçıp İlarslan'dan destek istediler. Bunu bir bahane sayan İlarslan Karahanlılar'a karşı bir askeri sefere çıktı. Buhara şehri Harezmşahların eline geçti. Karahanlı sultanı Çağrı Han Semerkant şehrine çekilip Harezmşah ordusunun bu şehri kuşatmasına direnişe geçti. Çağrı Han Maveraünnehir Oğuz boylarından ve Karahitaylılar'dan yardım istedi. Karahitaylı Gürhan bir orduyu destek için göndermekle beraber bu ordunun komutanı Harezmsah ordusuyla savaş girmekte çekingen davrandı. Sonunda Semerkand'ın dini liderlerinin aracığıyla Çağrı Han, İlarslan'la bir barış imzalamak zorunda kaldı ve bu barışa göre Çağrı Han Karluk emirlerini ülkesine geri alacak ve onlara eski görevlerini geri verecekti. Bundan sonra İlarslan Horasan'da ortaya çıkan karmaşık durumdan faydalanmaya kararla ilgisini Horasan'a çekip buradaki değişik Oğuz boyları arasındaki karışıklıklar ile uğraşmaya koyuldu. 1161'de Gürgan'da ve Dahestan'da Oğuz lideri olan İhtiyareddin Aytak ile ona karşı çıkan Yağmur Han arasındaki mücadelenin Aytak lehinde çözümünü sağladı. 1162'de Sultan adayı Mahmud Hanı tahttan indiren Oğuz lideri Ay-Aba kendini "Horasan hüsrevi ve dagünün sultanı" ilan etti ve batıda bulunan Selçuklu Sultanı adayı Arslan Şah'ın vasalı olduğunu bildirdi. Bu karmaşık durumu fırsat olarak gören İlarslan 1165'te Horasan'ı eline geçirmek için sefere çıktı ve Ay-Aba'yı Nişabur'da kuşatmaya aldı. Fakat şehri ve emiri eline geçiremeden kuşatmayı bırakıp geri dönmek zorunda kaldı. Fakat Horasan'da karışıklık durumundan Karahitaylar Gürhan'ı "Yelu Pusuvan" da faydalanmak istemekteydi. 1165'te Karahitaylar ordusunun Horasan'daki Karahanlılar'a karşı bir sefere çıkıp güney Maveraünnehir bölgesini istila edip talan etmesine İlarslan ancak seyirci kalabildi. 1172'de ise Karahitaylar İlarslan'ın yıllık tazminatı vermediğini bahane ederek Harezmşah devleti ülkelerine bir ceza verme seferine çıktılar. Harezmşah ordusu toplanıp sefere başladığında İlarslan hasta düşmüştü. Ordusunun başından ayrılıp başkenti Gürgenç'e geri döndü ve yerine bir serdar bu orduya komutan tayin edildi. Harezmşah ordusu Karahitaylar ordusu ile yaptığı muharebede yenik düştü; ama Karahitaylar ordusu bunu bir akın hücumu olarak görerek ülkesine geri döndü. Bundan hemen sonra 7 Mart 1172'de Sultan İlarslan Gürgenç'te hayatına gözlerini yumdu. Oğulları olan "Alaaddin Tekiş Harezmşah" ile Sultan Han Harezmşah arasında bir taht kavgası çıkıp her ikisi de kendini Harezmşah Sultanı olarak ilan etti. İlarslan'ın başkenti olan Gürgenc'deki kültürel gelişmelerden bu şehrin sonradan Moğollar tarafından tahrip edilmesi dolayısıyla günümüzde pek çok bilgimiz bulunmamaktadır. Ancak babası Atsız'ın hükümdarlığı döneminde başkentine çektiği bilgeler, alimler dolayısıyla Gürgenç'in çok canlı kültürel yaşantısının İlarslan döneminde de devam ettiği bildirilmektedir. Farsça kasideleri ve nesi "Hadā'iq 'us-sihr" adlı eseri ile ünlü bir yazar ve şair olan Reşideddin Vatvat'ın Harezm'de saray nazırı olarak görevine devam etmiştir. 15. yüzyılda 150 kadar şair ve yazar kişiyi ele alan "Tezkerat-il-Suara" adlı "Devletşah"ın eserinde şair Sayf-al-Din Esferangi'in Buhara'dan getirildiğini ve "Seyid İsmail Gürgani" adlı ünlü bir hekimin hazırladığı "Ḏaḵira-ye ḵᵛārazmšāhi" adli tıp ansiklopedisi eserini Harezmşahlara adadığını bildirmiştir. Nationale Volksarmee Nationale Volksarmee (Türkçe anlamı: Ulusal Halk Ordusu), Alman Demokratik Cumhuriyeti'nin (Doğu Almanya) 1956 yılında kurulup 1990 yılına kadar görev yapmış olan silahlı kuvvetleridir. 1945'te Nazi Almanyası savaşı kaybetmiş, 1949 yılında Almanya'nın ikiye bölünmesi sonucu Almanya'nın doğu kısmı Sovyet yönetimi altına girmişti. 1949'dan 1956'ya kadar 7 yıl boyunca Kızıl Ordu, Doğu Almanya'nın güvenliğini sağlamıştı. 1956 yılında Sovyet güdümündeki sosyalist Doğu Almanya hükümetinin kararıyla Nationale Volksarmee kuruldu. Kızıl Ordu'dan silah ve araç yardımı alan Nationale Volksarmee, eline geçen her fırsatta askerî gösteriler ve propagandalar yaparak Doğu Alman halkını etkilemeye çalışıyordu. 1990 yılında Almanya'nın birleşmesi üzerine kaldırıldı ve Almanya Federal Cumhuriyeti'nin silahlı kuvvetlerine (Bundeswehr) katıldı. Georg Listing Georg Listing (31 Mart 1987, Halle, Saxony-Anhalt), Alman müzisyen. Tokio Hotel grubunun bas gitaristidir. Ayrıca piyano da çalabilmektedir. Tipikon Tipikon, typicon ya da typikon ( - "tipikon", Slav dilleri: "ѹставъ" - "ustav"), Doğu Ortodoks Kilisesi'nde çeşitli kutsal gün ve ayinlerinin günlerinin topluca yazıldığı bir tür andaçtır. Bu tür andaçlar Hristiyanlığın ilk dönemlerinde manastır yaşamını düzenlemek üzere kullanılmaya başlanmıştır. Tipikonlar yalnızca birer etkinlik takvimi değildir; yapılacak ayinlerin ve duaların nasıl yönetileceğini belirttiği gibi ait olduğu kilisenin kuruluşunu ve geçirdiği önemli olayları da not etmesi bakımından bir kitap niteliğindedir. Tipikon, Yunanca "takip etme, sıraya uyma" gibi anlamlara gelmektedir. Kuzey Kore Futbol Ligi Kuzey Kore Futbol Ligi, Ekim 1972'de başlamıştır. Kuzey Kore'nin en prestijli ligidir. 10 takımdan oluşur. Ligi üst sıralarda bitiren takımlar AFC Başkanllık Kupası'na katılır. Ligi son sıralarda bitiren takımlar DPR K-League 2'ye düşer. Ak gerdanlı şahin Ak gerdanlı şahin ("Buteo albigula"), atmacagiller (Accipitridae) familyasından bir kuş türü. 40–42 cm uzunluğa sahip oldukça küçük bir şahin türüdür. Güney Amerika'nın And Dağları'nda ve Şili'nin O'Higgins bölgesinin sahil şeridindeki ormanlık alanlarda yaşar. Geniş bir yayılışa sahip olan kısa kuyruklu şahinle çok yakın benzerlikleri vardır. Öyle ki eskiden bu iki türün türdeş oldukları kabul edilmekteydi. Ak gerdanlı şahin, farklı olarak uzun bir kuyruğa sahiptir. Ayrıca göğüs ve karın üzerindeki kahverengi çizgiler ile siyahımsı kuyruğunda yer alan kolaylıkla göze çarpmayan koyu bantlar diğer türden ayıran özellikleridir. Maraton (anlam ayrımı) Sancaktar Hayrettin Camii Sancaktar Hayrettin Camii "(Sancaktar Hayreddin Mescidi)" ya da Azize Gastria Manastırı (Yunanca: Μονῆ τῶν Γαστρίων "Monē tōn Gastríōn"), Osmanlı İmparatorluğu döneminde camiye çevrilen bir manastırdır. Bugün cami olarak kullanılan bölüm bir manastır kompleksinin yalnızca ayakta kalan küçük bir bölümü olduğu sanılmaktadır. Bu manastırın adının ne olduğu konusunda kesin kabul görmemiş değişik görüşler bulunmaktadır. Yapının Gastrion Manastırı'nın ( - ) bir parçası olduğu düşünülse de, adı geçen manastırın fazla doğusunda olması nedeniyle bu görüş herkes tarafından kabul görmemektedir. İstanbul'da Komnenos ve Paleologos dönemi Bizans mimari yapıtlarının küçük bir örneğidir. Kesin olmamakla birlikte Orta Çağ'a ya da 3 ilâ 4. yüzyıllara tarihlendirilen yapı İstanbul'un Fatih ilçesinde, Samatya semti Teberdar Sokağı'nda bulunmaktadır. Sirkeci-Halkalı banliyö hattının Kocamustafapaşa istasyonundan 500 metre uzaklıkta bulunmaktadır. Caminin çevresi pek çok dükkân ile çevrilidir. İstanbul'un yedinci tepesinde, Marmara Denizi'ne bakan bir yamaçta bulunan bu yapının, kökeniyle ilgili bilgiler oldukça yetersizdir ve kesinliği tartışmalıdır. Bunlar içinde en yaygın olan anlatıya göre, I. Konstantin'in annesi Helena, 325 yılında yanında Gerçek Haç ve İsa'nın çarmıha gerildiği Galgota'dan toplanmış hoş kokulu bitkilerin içinde olduğu vazolarla Samatya Liman'ndan şehre giriş yapmıştır. Helene, Samatya'da bu yapıya uğrayarak elindeki vazoları buraya bırakır ve burada bir manastır kurar. Ama tarihî kayıtlarda Konstantinopolis'te 4. yüzyılın son çeyreğinden önce manastır tarzı dinî yapılara rastlanmaz. Bu nedenle bu sav, büyük olasılıkla bir şehir efsanesinden ibarettir. Gastrion Manastırı'ndan tarihî kayıtlarda ilk kez, 9. yüzyılın başlarında söz edilmektedir. II. Teodora'nın annesi, Teoktista bu dönemde Samatya'dan (, "Psamatya") bir ev almış ve burada bir manastır kurmuştur. Teoktista öldükten sonra bu binaların kurucusu ve sahibi unvanı kızı Teodora'ya geçmiştir. Teodora tahttan indirildikten sonra kardeşi Bardas tarafından çocukları Anna, Anastasya ve Pulherya'yla birlikte bu manastıra getirilmiştir. VII. Konstantin'in kitabı De Ceremoniis'te yazdığına göre burası aynı zamanda Teodora'nın aile mezarlığı gibi kullanılmaktaydı. Kendisi, kardeşi Petronas, annesi ve üç kızı burada gönülmüştür. Şehir Türkler tarafından ele geçirilmeden önce yapının yazılı kaynaklarda adının son geçişi, bir Rus gezginin notlarındadır. 15. yüzyılın ikinci çeyreğinde şehri ziyarete gelen bu Rus gezgin ayrıca İstanbul surlarının yakınında çeşitli azizlere ait kutsal emanetlere ev sahipliği yapan bir manastırdan söz eder. Bu manastır Gastrion Manastırı ile ilişkilendirilmektedir. Şehrin düşüşünden kısa bir süre sonra şehirdeki metruk yapıları şeneltme politikası uyarınca, II. Mehmed'in sancaktarı Hayrettin Efendi yapıyı bir mescide çevirmiş ve öldükten sonra naaşı buraya defnedilmiştir. Bu yapının ikamesi için kurulan vakıf günümüze ulaşmamıştır. 1894 yılında İstanbul'da meydana gelen büyük depremde yapının bir bölümü çökmüş; kapsamlı bir onarımı ancak 1973 ve 1976 yılları arasında görmüştür. 1877 yılına ait bir kitapta yer alan bilgilere göre, caminin kubbesi yoktur ve çatı kırmızı kiremit kaplıdır. Yapının doğu duvarında derin bir çatlak söz konusudur. 1894 yılındaki depremde binanın bir kısmının yıkılması büyük olasılıkla bu çatlak nedeniyledir. 1894 depreminde büyük zarar gören caminin çevresi daha sonraki yıllarda gecekondularla dolmuştur. Bir dinî yapıya göre oldukça küçük kalan boyutları nedeniyle bu yapının, manastırın kilise bölümünden çok, önemli dinî kişiliklerin defin şapeli (türbesi) olarak kullanıldığı sanılmaktadır. 14. yüzyıl Paleologos dönemi yapılarıyla ilişkilendirilmektedir. Düzensiz sekizgen biçimde yapılan yapının iç kullanım alanı haç planlıydı. Doğuya doğru çıkıntı yapan bir apsisi vardı. Haç planlı iç kullanım alanı ve bu apsis büyük olasılıkla 1973 yılında başlatılan onarım çalışmalarında yeniden oluşturulmamıştır. Yapının içindeki tonozların kemerlerinin yaklaşık olarak 6,5 metre çapındaki bir kubbeyi taşıdıkları sanılsa da, kubbenin özgün biçimi bilinmediği için bu onarım sırasında kubbe de es geçilerek çatı eskiden olduğu gibi kiremitlerle örtülmüştür. Binanın aydınlatması, karşılıklı duvarlara açılan pencerelerle sağlanmıştır. Tüm pencereler derin bir kemerle çevrelenmiş olup yapının içine açılmaktadır. Duvar yapımında geleneksel Bizans mimarisinde olduğu gibi tuğla ve yontmataş birlikte kullanılmıştır. Yapının dış cephesine çokrenkli bir görünüm veren bu tarz, Paleologos dönemi mimarisinin en yaygın uygulamalarındandır. Kuzeybatı ve güney taraflarda günümüzde de hâlâ var olan duvarların onarım çalışmaları başlamadan önceki durumlarına bakıldığında, yapının izole hâlde olmadığı; bir başka yapıyla bitişik nizamda durduğu anlaşılmaktadır. Yapı camiye ilk çevrildiği dönemde kısa bir minareye sahipken; günümüzde var olan uzun gövdeli minare de yapıya 1973 yılında başlatılan onarım çalışmaları sırasında eklenmiştir. Pyongyang-şi Çiyugdan Pyongyang-şi Çiyugdan (Hangıl: 평양시체육단, Hanja: 平壤市體育團, Pyongyang Şehri Spor Kulübü), 30 Nisan 1956'da, Kuzey Kore'nin Pyongyang şehrinde kurulmuş bir futbol kulübüdür. Kuzey Kore Futbol Ligi'nde mücadele etmektedir. Maçlarını Pyongyang şehrindeki Kim Il-sung Stadyumu'nda oynamaktadır. Yerkesik, MenteÅŸe Yerkesik, Muğla iline 19 km mesafede bir belediyedir. Merkez ilçesi'ne 19 km mesafede, Muğla-Marmaris karayolunun Muğla'dan harekette yolun 10. kilometresinde Ula ilçesi çıkışı öncesinde yer alan bir sapak izlenerek varılan, yaklaşık 2200 nüfuslu şirin ve eğitim düzeyi yüksek (okuma yazma oranı % 100'e yakın) bir mahalledir. Osmanlı Devleti dönemi tarihi kayıtlarında "Yerkesiği" şeklinde anılan yerleşim 1914 yılında "Yerkesik" adı altında nahiye statüsü almış ve ilk belediye teşkilatlanmasını 1914-1927 yılları arasında gerçekleştirmiştir. 1944 yılında ikinci bir kez kurulan belediyesi ile tekrar bucak haline gelmiş olup, günümüzde 14 köy bağlısı kabul edilmektedir. Muğla Büyük Şehir olduktan sonra Menteşe merkez ilçenin bir mahallesi olmuş ve 2014 mahalli idareler seçimleri ile belediyelik statüsünü kaybetmiştir. Fehmi Bülent Yıldırım Fehmi Bülent Yıldırım (d. 1966, Erzurum), Türk avukat ve aktivist. Halen İHH İnsani Yardım Vakfı'nın başkanlığını yürütmektedir. Yüksek öğrenimini İstanbul Üniversitesi Hukuk Fakültesi'nde tamamladı. Daha sonra çeşitli sivil toplum kuruluşlarında görevlerde bulundu. Yıldırım, Bosna Soykırımı yaşanırken bir grup arkadaşıyla İHH İnsani Yardım Vakfı'nı kurdu. Bölgeye insani yardım yapılmasına öncülük etti. Başkanlığını yaptığı İHH; Kosova, Çeçenistan, Doğu Türkistan, Keşmir, Darfur, Sri Lanka, Ruanda, Somali, Moritanya, Filipinler, Kırım, Açe, Yunanistan, Myanmar ve Haiti gibi ülkelerde insani yardım faaliyetlerinde bulundu. Yıldırım, 2010 yılında İsrail'in Gazze'ye uyguladığı ambargonun delinmesi amacıyla Özgür Gazze Hareketiyle birlikte Mayıs 2010'da yola çıkan "Rotamız Filistin, Yükümüz Özgürlük" filosunda yer aldı. "Mavi Marmara" gemisiyle Gazze'ye insani yardım taşıyan Türk aktivistlere öncülük eden Yıldırım 31 Mayıs 2010'da İsrail'in filoya yönelik kanlı müdahalesinin ardından tutuklandı. 3 gün İsrail'de tutuklu kalan Yıldırım, Türkiye'nin girişimleri sonucu diğer tutuklularla birlikte Türkiye'ye döndü. Aşkın (500) Günü Aşkın (500) Günü (İngilizce özgün adıyla "(500) Days of Summer"), yönetmenliğini Marc Webb'in üstlendiği, romantik komedi-dram türündeki 2009 çıkışlı Amerikan filmi. Senaryosunu Scott Neustadter ile Michael H. Weber'in yazdığı ve başlıca rollerinde Joseph Gordon-Levitt ile Zooey Deschanel'in aldığı film, erkek ana karakterin biten ilişkisinin ardından yaşadıklarına bakışını konu almaktadır. Bağımsız bir proje olarak, filmin dağıtımını Fox Searchlight Pictures üstlenmiştir ve ilk gösterimi 2009 Sundance Film Festivali'nde yapılmıştır. Festivalde seyirciler tarafından ayakta alkışlanmış ve de hit olmuştur. Sonrasında, 7 Ağustos 2009'da ABD'deki salonlarda, 2 Eylül 2009’da Birleşik Krallık ve İrlanda’da 17 Eylül 2009’da da Avustralya'da gösterime girmiştir. Film, yaygın bir başarı kazanmaya devam etti, olumlu eleştiriler topladı ve 7.5 milyon dolarlık bütçesini çok aşarak dünya çapında yaklaşık 60 Milyon Dolar kazanarak başarılı bir hit film oldu. Çoğu eleştiri filmin yılın en iyi filmlerinden olduğunu belirtirken, film Annie Hall, High Fidelity ve Sil Baştan gibi diğer yüksek başarı kazanmış filmlerle karşılaştırıldı. Film aynı zamanda Scott Neustadter ve Michael H. Weber’in 2009 Satellite Ödülleri'nde En iyi Orijinal Senaryo ve Bağımsız Ruh Ödülleri’nde En İyi Senaryo ödüllerini almasıyla birlikte birçok ödül ve adaylık elde etti. Film, 67. Altın Küre Ödülleri’nde En İyi Müzikal veya Komedi Filmi, Joseph Gordon-Levitt’in ise Müzikal veya Komedi filminde En iyi Erkek Oyuncu ödülüne aday gösterilmesi başta olmak üzere birçok ödüle aday oldu. "Film doğrusal olmayan bir kurguya sahiptir; Tom ve Summer’ın 500 gün süren ilişkilerinden kesitleri atlayarak gösterir. Bu özet filmdeki olayların kronolojik bir versiyonudur." Mimarlık okuyan; fakat tebrik kartı şirketinde yazar olarak çalışan Tom Hansen, 8 Ocak’ta patronunun yeni asistanı Summer (Yaz) Finn’le tanışır. İlerleyen günlerde, bir karaoke gecesinde, Tom’un iş arkadaşı McKenzie Tom’un Summer’dan hoşlandığını ağzından kaçırır. Aylar geçtikçe, Tom ve Summer yakınlaşır; fakat Summer Tom’a her fırsatta gerçek aşka inanmadığını ve ciddi bir ilişki istemediğini hatırlatmaktadır. Tom Summer’a şehirdeki en sevdiği yeri gösterir; burası park yerleriyle çevrilmiş olsa da sevdiği birkaç binaya uzaktan bakabilmektedir. Birkaç ay sonra, Tom bir gün Summer’a asılan bir adamla kavga edince, Summer’la ilk tartışmasını yaşar. Çıkmalarının 290. Gününde, ikili Tom’a göre gerçek aşkı gösteren “The Graduate” filmini izledikten sonra ayrılır. Tom bu ayrılmadan kötü etkilenince, Tom’un arkadaşları kızkardeşi Rachel’dan yardım ister. Summer tebrik kartı şirketinden ayrılır. Tom’un patronu onu “teselli” bölümüne aktarır; çünkü Tom’un içinde bulunduğu durum hiç de mutlu olaylar için uygun değildir. Aylar sonra, Tom ve Summer şirketten arkadaşlarının düğününde karşılaşırlar, dans ederler ve Summer gelin buketini yakalar. Evlerine giderlerken, arabada yan yana otururlar ve Summer Tom’u evinde yapacağı partiye çağırır. Tom partiye gider ve Summer’ı parmağında nişan yüzüğüyle görür. Partiyi terk eder. Tom daha derin bir depresyona girer, işinden de ayrılır ve kendini alkole ve abur cuburla beslenmeye verir. Ardından mimarlıkla ilgili bir iş yapmaya karar verir, şirket araştırmaya ve mülakatlara katılmaya başlar. 488. günde, Summer Tom’u şehrin en sevdiği yerinde görür ve ikili bir süre konuşur. Tom, Summer’ın davranışlarını anlamasa da onun iyiliğini istediğini söyler. Yirmi gün sonra, 23 Mayıs Çarşamba günü, Tom bir iş görüşmesine gider ve onunla aynı pozisyon için görüşmeye gelen bir kızla tanışır. Görüşmeye girmeden önce kıza birlikte kahve içmeyi teklif eder. Kıza adını sorduğunda, kızın cevabı “Autumn” (Sonbahar) olur. Filme doğrusal olmayan anlatım hakimdir. Her sahnenin başında sahnenin 500 günden hangisine ait olduğu bir kartla gösterilmektedir. Film, “Yaşayan ya da ölü insanlara her benzerlik yalnızca tesadüfidir. Özellikle sen, Jenny Beckman… Cadı…” sözüyle başlar. Senaristlerden Scott Neustadter filmin gerçek bir aşk hikâyesine dayandığını belirtmiştir. Neustadter, Summer karakterinin esin kaynağı kızla 2002 yılında “London School of Economics”de öğrenciyken, kötü bir ayrılıktan çıkmışken tanıştığını ve öpücüklerine karşılık veren fakat heyecanına karşılık vermeyen bu kıza hemen “delice, çılgınca ve umutsuzca” aşık olduğunu açıklamıştır. İlişkinin “acılı ve unutulmaz bir şekilde berbat” bitişi onu Michael H. Weber ile birlikte filmi yazmak üzere harekete geçirdi. Senaryoyu kıza gösterdiğinde, kız ona Tom karakteriyle daha çok bağdaştığını söyledi. Weber de “hepimiz aşkı yaşadık, ilişkilerimizde gel-gitler yaşadık, dolayısıyla Scott ve ben bu hikâyeyi anlatmanın tek yolunun gerçek bir yerden yola çıkma olduğunu düşündük. Bu bizim için oldukça ilginçti; çünkü Scott henüz bir ayrılık yaşamıştı ve ben uzun süreli bir ilişki içindeydim; bu yüzden her birimiz tamamen zıt bakış açısına sahiptik. Bence bu gerginlik daha fazla komedi ortaya çıkarmamıza yardımcı oldu,” şeklinde konuştu. Filmin müziklerinin albümü 14 Temmuz 2009'da çıktı. Albüm, ABD'nin Billboard dergisinin en çok satan 200 albüm listesinde 42. oldu. iTunes Bonus Parçaları Live At Wembley '86 Live At wembley '86, İngiliz rock grubu Queen'in çift CD'lik konser albümüdür. Konserin kaydı, grubun Magic Tour kapsamında 12 Temmuz 1986 tarihinde Londra'da bulunan Wembley Stadyumu'nda verdiği konser performansını içerir. Konser 1986 yılında gerçekleşmesine rağmen, albümün piyasaya çıkşı 26 Mayıs 1992 olmuştur. Albümün video kasedi 1990 tarihinde piyasaya sürülmüştür. Ancak konserin VHS versiyonuna bazı şarkılar dahil edilmemiştir. Haziran 2003'te konserin CD kaydı tekrar piyasaya sürülmüştür. Bu sefer konser, Bonus Disk ile birlikte 2 DVD olarak ve bütün şarkılar dahil edilerek yayınlanmıştır. Konser sırasında, Who Wants To Live Forever şarkısı seslendirilmeden önce, Freddie Mercury ufak bir konuşma yapmıştır. O dönemde gündemde olan Queen'in dağıldığına dair dedikodulara poposunu göstererek ""Onlar buradan konuşuyorlar!"" diye cevap veren Mercury konuşmasına şöyle devam etmiştir: ""Şu dedikoduları unutun gitsin! Biz ölene kadar birlikte olacağız, buna adım gibi eminim!"" Bir Lehlu Bir Lehlu (Arapça: بير لحلو), kuzeydoğu Batı Sahra'da bulunan bir köy. Polisario'nun yönetimi altında olan topraklarda bulunur. Cezayir'in Tinduf kentinde yaşayan Sahra Demokratik Arap Cumhuriyeti'nin sürgündeki hükûmeti, Layun şehrinin Fas kontrolü altında olduğu sürece ülkenin geçici başkentinin Bir Lehlu olduğunu açıklamıştır. Cumhuriyetin bağımsızlığı da 27 Şubat 1976'da radyo ile buradan El-Vali Mustafa Sayed tarafından ilân edilmiştir. Alâeddin Tekiş Alâeddin Tekiş (tam ismiyle: Alaeddin Tekiş Alaü'd-dünya ve Din Ebu'l-Muzaffer) d. ? - o. 1200) 1172 ile 1200 döneminde Harezmşahlar devletinin hükümdarlığını yapmıştır. 1072'de babası Harezmsah Hükümdarı İl Arslan öldüğünde hem Tekiş ve hem de küçük kardeşi Sultan Şah tahta geçme haklarını ilan ettiler. O zaman Cend şehri valisi olan Tekiş küçük kardeşinden daha önce ülkenin başkenti olan Gürgenç'e erişti ve hemen hükümdar ilan edildi. Ama bu hedefe erişmek için Harezmşah devletinin tabi olduğu Karahitay devletinin iznini ve desteğini almış bulunuyordu. Kardeşi Sultan Şah ise şahlık iddiasından vazgeçmeyip Horasan'ın kuzeyine kaçıp Merv şehrinde kendi hükümdarlığını ilan etti. 1187'de Tekiş Nişapur'u eline geçirip oraya kendi oğlu Malik Şah'ı vali tayin etmesine rağmen Sultan Şah 1193'te ölünceye kadar Horasan diğer taraflarında (Merv, Tus, Serahs) bağımsız olarak hükümdarlık yaptı ve devamlı olarak Tekiş'i tehdit altında bulundurdu. Aleddin Tekiş Harezmşah tahtını ele geçirmekte ve tahtın kendine ait olduğunu iddia eden kardeşi Sultan Şah'ın hücumlarına karşı koymakta kendisine yardım eden Karahitaylılara büyük bir minnet borcu olması gerekmekteydi. Buna rağmen Tekiş Karahitay kontrollerine; özellikle Harezmşah topraklarında vergi toplamalarına ve Karahitay vergi memurlarına karşı gelmişti. 1172'de Harezmşah'ın Karahitaylara ödemesi gereken yıllık tazminat geciktiği zaman Karahitaylar Harezmşah arazilerine hücum edip işgale etmeye başladılar. Bu Karahitay hücumunun bir nedeni de tahta göz dikmiş olan kardeşi Sultan Şah'ın Karahitayları kışkırtması ve kendisi tahat geçerse Karahitaylara daha uygun ve daha rahatça toplanan tazminatı vereceğini onları inandırması idi. Tekiş bu Karahitaylar hücumunu durdurmayı başardı . Bununla kalmayan Tekiş karşı hücuma geçerek geçici olarak Buhara şehrini eline geçirdi. Diğer Harezmşah sultanları gibi Tekiş de ordusuna gereken askeri bulmak için bozkırdaki göçebe Türklerin bitmez bir kaynak olduğunu bilmekteydi. Fakat bu türlü toplanan askeri birliklerin de eğitimi, özellikle disiplini arzu edilen standartlara yetişmemekteydi. Sultan Tekiş'in karısı Terken Hatun ya bir Kıpçak veya Kangli prensesi idi ve Harezm'in kuzeyinde Dest-i Kıpçak'taki göçebe Türkler ona inadıkları için bu yörelerden asker toplamak bir bakıma kolaylaşmıştı. 1195 kışında Sultan Tekiş Seyhun nehri kuzeyinde bulunan Kayır Büku Han üzerine bir sefer yaptı. Kuzey sınırlarını savunmanın yanında Tekiş'in en önemli askeri harekatları, kardeşi Sultan Şah'a karşı hücumu, Karahitaylara karşı verdiği savunma ile kuzey Horasan'a ve Ceyhun nehri kıyılarına yerleşmiş olan Gurlular üzerine hücumu olmuştur. Alaeddin Tekiş hayatının son on yılında devletini kuzey ve batı İran'ı ele geçirerek genişletmekle geçirdi. Bu uğraşta başarılı olmasının baş nedeni Büyük Selçuklu Devletinin çökmesiydi. Irak'ta büyük Selçuklulara karşı olan Bağdad'daki Abbasi halifesi El-Nasır'ın da onayıyla 1192'de Harzemsah orduları (şimdiki Tahran yakınlarındaki) Rey[ şehrine kadar ilerlediler. Bu ilerlemeyi önlemeye çalışan ve Büyük Selçuk Devleti sultanlığına aday olan Sultan III. Tuğrul bin Aslan (saltanatı 1176-1194) Harezmsah ordusu ile Rey şehri yakında giriştiği çarpışma sonucu öldürüldü. Bundan sonra Harezmşah ordusu Batı İran'a doğru ilerleyerek ta Hemedan'a kadar ilerledi. Bu ilerlem ile Harezmşah orduları eski Abbasi İmparatorluğuna ait olan ve hala Bağdad'daki Abbasi Halifeleri tarafından sahip çıkılan arazileri de ellerine geçirmiş oldular. Bağdad'daki Abbâsî halifesi Harezmşahların Orta-Asyadaki arazileri yanında Horasan ve batı İran yönetici hükümdarlığı teyit etmek zorunda kaldı. Fakat işgal edilen topraklar ile Harezmşah orduları arasında devamlı bir zıtlık ve çekişme bulunyordu ve bu bölgelrin halkı Harezmşahlıları hiç sevmiyorlardı. Sultan Alaeddin Tekis öldüğü zaman batı İran'da bulunan Harezmşah ordularına karşı bir halk hücumu oldu ve Harezmşahlar orduları büyük kayıplar verdi. Bu rekabet ve ordulara hücumlar tahta yeni çıkan Alaeddin Muhammed saltanatı döneminde de devam etti. Bulgaristan millî basketbol takımı Bulgaristan millî basketbol takımı, Bulgaristan'ı uluslararası turnuva ve maçlarda temsil eden basketbol takımıdır. Takım, 1957 Avrupa Basketbol Şampiyonası'nda 2.,1961 Avrupa Basketbol Şampiyonası'nda 3. olmuştur. Takımı 2005'ten bu yana Bulgar koç Rosen Barçovski çalıştırmaktadır. Krum Konstantinov, Pinkas, Etropolski, Rogachev, Tsankov, Kevorkjan, Khaimov (Coach: Krum Konstantinov) Bozhidar Takev, Veselin Temkov, Ilija Asenov, Georgi Georgiev, Ljudmil Katerinski, Nikola Kolev, Krhisto Khajtov, Stefan Bankov, Peev, Sharkov, Rajkov (Coach: Georgi Petkov) Kiril Semov, Konstantin Totev, Georgi Georgiev, Stefan Bankov, Nejcho Nejchev, Vladimir Slavov, Ilija Asenov, Petar Shishkov, Anton Kuzov, Gencho Rashkov, Ivan Vladimirov, Dimitar Popov, Metodi Tomovski (Coach: Veselin Temkov) Georgi Panov, Konstantin Totev, Kiril Semov, Petar Shishkov, Khristo Donev, Ilija Georgiev, Vladimir Slavov, Anton Kuzov, Nejcho Nejchev, Vasil Manchenko, Ivan Nikolov, Veselin Penkov, Konstantin Georgiev, Genczo Hristov Georgi Panov, Ljubomir Panov, Ilija Mirchev, Konstantin Totev, Georgi Georgiev, Dimitar Popov, Vladimir Stefanov, Velko Velkov, Khristo Donev, Ilija Georgiev, Vasil Manchenko, Anton Kuzov, Veselin Ivanov, Vladimir Slavov (Coach: Veselin Temkov) Viktor Radev, Cvjatko Barchovski, Georgi Panov, Ilija Mirchev, Konstantin Totev, Gencho Rashkov, Metodi Tomovski, Vasil Manchenko, Vladimir Ganchev, Emanuil Gjaurov, Anton Kuzov, Rajkov (Coach: Bozhidar Takev) Atanas Atanasov, Viktor Radev, Georgi Panov, Ljubomir Panov, Cvjatko Barchovski, Ilija Mirchev, Georgi Kanev, Konstantin Totev, Vladimir Slavov, Vasil Manchenko, Tsvetko Savov, Nikola Ilov (Coach: Ljudmil Katerinski) Viktor Radev, Georgi Panov, Ljubomir Panov, Mikhail Semov, Petko Lazarov, Cvjatko Barchovski, Vladimir Ganchev, Georgi Kanev, Ilija Mirchev, Konstantin Totev, Atanas Pejchinski, Metodi Tomovski (Coach: Ljudmil Katerinski) Georgi Panov, Viktor Radev, Atanas Atanasov, Ilija Mirchev, Petko Lazarov, Georgi Kanev, Mikhail Semov, Nikola Ilov, Khristo Donev, Tsvetko Savov, Angel Shipkov, Gencho Rashkov (Coach: Ljudmil Katerinski) Georgi Panov, Viktor Radev, Atanas Atanasov, Ljubomir Panov, Mikhail Semov, Ilija Mirchev, Georgi Kanev, Petko Lazarov, Tsvetko Savov, Gencho Rashkov, Emanuil Gjaurov, Metodi Tomovski (Coach: Ljudmil Katerinski) Viktor Radev, Georgi Panov, Atanas Atanasov, Petko Lazarov, Ljubomir Panov, Ilija Mirchev, Georgi Kanev, Nikola Ilov, Stefan Stojkov, Emanuil Gjaurov, Tsvetko Savov, Khristo Tsvetkov (Coach: Nikola Kolev) Mincho Dimov, Georgi Panov, Atanas Atanasov, Ljubomir Panov, Viktor Radev, Petko Lazarov, Ilija Mirchev, Radko Zlatev, Stefan Stojkov, Khristo Tsvetkov, Tsvetko Savov, Khristo Donev (Coach: Veselin Temkov) Mincho Dimov, Georgi Panov, Viktor Radev, Atanas Atanasov, Ljubomir Panov, Ilija Mirchev, Georgi Kanev, Tsvetko Savov, Nikola Atanasov, Kliment Kamenarov, Dimitar Donev, Stefan Filipov (Coach: Kiril Khajtov) Mincho Dimov, Atanas Atanasov, Ljubomir Panov, Slavejko Rajchev, Valentin Spasov, Stefan Filipov, Emil Mikhajlov, Radko Zlatev, Georgi Barzakov, Paspalanov, Kolev, Ilchev (Coach: Kiril Semov) Mincho Dimov, Cvjatko Barchovski, Ivan Vodenicharski, Georgi Khristov, Emil Mikhajlov, Khristo Dojchinov, Georgi Genev, Boris Krastev, Pando Pandov, Bojcho Branzov, Temelaki Dimitrov, Slavejko Rajchev (Coach: Kiril Khajtov) Mincho Dimov, Georgi Khristov, Bojcho Branzov, Stefan Filipov, Emil Mikhajlov, Pando Pandov, Khristo Dojchinov, Valentin Spasov, Ivajlo Kirov, Dimitar Sakhanikov, Stanislav Bojadzhiev, Slavejko Rajchev (Coach: Kiril Khajtov) Atanas Golomeev, Mincho Dimov, Georgi Khristov, Bojcho Branzov, Khristo Dojchinov, Rumen Pejchev, Dimitar Galabov, Ivan Rusinov, Bogomil Chanev, Georgi Barzakov, Stancho Kostov, Temelaki Dimitrov (Coach: Dimitar Mitev) Atanas Golomeev, Georgi Khristov, Stefan Filipov, Pando Pandov, Khristo Dojchinov, Bogomil Chanev, llija Yankov, Docho Petrov, Ivajlo Kirov, Rumen Pejchev, Slavejko Rajchev, Paspalanov (Coach: Dimitar Mitev) Atanas Golomeev, Georgi Khristov, Bojcho Branzov, Bogomil Chanev, Pando Pandov, Rumen Pejchev, Khristo Borisov, Georgi Stojanov, Ivajlo Kirov, Marin Romanski, Khristo Dojchinov, Boris Krastev (Coach: Nejcho Nejchev) Atanas Golomeev, Georgi Khristov, Valentin Petkov, Bojcho Branzov, Temelaki Dimitrov, Marin Romanski, Mikhail Dukov, Khristo Dojchinov, Atanas Stojanov, Docho Petrov, Mikhail Mikhajlov, Valentin Sharkov (Coach: Ivan Kolev) Atanas Golomeev, Ilija Evtimov, Petko Marinov, Milko Arabadzhijski, Todor Bogdanov, Atanas Kolev, Rumen Pejchev, Plamen Takev, Valentin Sharkov, Smochevski, Shantov, Yosifov (Coach: Nejcho Nejchev) Georgi Glouchkov, Ilija Evtimov, Rumen Pejchev, Dimitar Marchin, Atanas Kolev, Milko Arabadzhijski, Todor Bogdanov, Valentin Sharkov, Mikhail Manolov, Ognjan Rusev, Dimitar Donov (Coach: Ivan Todorov) Georgi Glouchkov, Georgi Mladenov, Ilija Evtimov, Atanas Kolev, Yordan Kolev, Rosen Barchovski, Ljubomir Amiorkov, Tsvetan Antov, Emil Yonov, Kojo Koev, Sashko Vezenkov, Ivan Tsenov (Coach: Cvjatko Barchovski) Georgi Glouchkov, Georgi Mladenov, Robert Gergov, Ivan Tsenov, Sashko Vezenkov, Eduard Valchev, Yordan Kolev, Kojo Koev, Tsvetan Antov, Ljubomir Amiorkov, Ventsislav Slavov, Emil Yonov (Coach: Kiril Semov) Georgi Glouchkov, Georgi Mladenov, Spas Natov, Robert Gergov, Yordan Kolev, Ljubomir Amiorkov, Ivan Tsenov, Daniel Dimitrov, Sashko Vezenkov, Ivajlo Ravutsov, Tsvetan Nedelchev, Plamen Petrov (Coach: Simeon Varchev) Georgi Mladenov, Spas Natov, Ljubomir Amiorkov, Robert Gergov, Daniel Dimitrov, Vasil Stojanov, Dimo Kostov, Ivajlo Ravutsov, Vladimir Dimitrov, Anton Kharalanov, Stanislav Stankov, Ventsislav Slavov (Coach: Simeon Varchev) Todor Stoykov, Filip Videnov, Dimitar Angelov, Yordan Bozov, Georgi Davidov, Stefan Georgiev, Bojko Mladenov, Kalojan Ivanov, Tencho Banev, Dejan Ivanov, Yulijan Radionov, Khrisimir Dimitrov (Koç: Rosen Barçovski) Odessa (anlam ayrımı) Odessa, Ukrayna'da yer alan şehir. Ayrıca aşağıdaki anlamlara gelebilir: Biyoloji ve cinsel yÃ¶nelim Biyoloji ve cinsel yönelim, biyolojinin insan cinsel yöneliminin gelişimindeki rolünü inceleyen araştırma konusudur. Cinsel yönelimin kökeni olarak kesin bir şekilde tek bir ana sebep veya kaynak bulunamamıştır. Çeşitli araştırmaların sonuçları farklı hatta çelişen noktalara işaret etmektedir. Bilim insanları cinsel yönelimin genetik, hormonal, ve çevresel faktörlerin bir kombinasyonu olduğu üstüne hipotez kurmuştur. Cinsel yönelimin nedenlerini açıklama konusunda biyolojik teoriler daha çok benimsenmiştir ve biyolojik faktörler, genetik faktörlerle erken rahim ortamının kompleks etkileşimini içerebilir. Heteroseksüel, eşcinsel, biseksüel veya aseksüel yönelimin gelişimiyle bağlantılı olabilen bu faktörler genleri, doğum öncesi hormonları ve beyin yapısını kapsamaktadır. Cinsel yönelimin belirlenmesinde genetik ve çevrenin önemini kıyaslamak amacıyla birkaç ikiz çalışması yapılmıştır. 1991’de yapılan bir araştırmada Bailey ve Pillard, tek yumurta erkek ikizlerinde %52 oranında, çift yumurta erkek ikizlerinde ise %22 oranında eşcinsellik bakımından uyum bulmuştur. 2000’de Bailey, Dunne ve Martin 4,901 avustralyalı ikiz üzerinde yaptığı araştırmada benzer sonuçlar bulmuştur. Tek yumurta erkek ikizlerinde %20 oranında uyum bulurlarken tek yumurta kız ikizlerinde yüzde %24 oranında uyum bulmuşlardır. Hershberger (2001) araştırmasında ikizler üstünde yapılmış 8 araştırmanın sonuçlarını birbiriyle karşılaştırmıştır. 8 araştırmanın 6’sında tek yumurta ikizlerinde, çift yumurta ikizlerine göre daha yüksek oranda uyum olduğu görünmüştür. Bu bulgular genetik faktörlerin cinsel yönelim üstündeki etkisinin önemli olduğunu destekler. Bearman ve Brückner (2002) önceki araştırmaları az sayıda denek içermesi ve deneklerin popülasyonu temsil etmemesinden dolayı eleştirmiştir. Bearman ve Brückner, 289 tek yumurta ikizi ve 495 çift yumurta ikizi üstünde yaptığı araştırmada tek yumurta erkek ikizlerinde sadece %7.7, tek yumurta kız ikizlerinde ise sadece %5.3 oranında eşcinsellik bakımından uyum bulmuştur. Bulgular neticesinde sosyal çevreden bağımsız bir genetik etkiden söz edilemeyeceği öne sürülmüştür. 2010’da İsveç’te 7,600’den fazla ikiz üstünde yapılan bir araştırmada eşcinsel davranış hem genetik faktörlerle hem de kişiye özgü çevresel faktörlerle (örneğin doğum öncesi ortam, hastalık ve travma, akran grupları ve cinsel deneyimler) açıklanabileceğini bulmuştur. Araştırma aynı zamanda ailesel çevre, toplumun tutumu gibi paylaşılmış çevresel faktörlerinde zayıf ama yine de kayda değer derecede etki ettiğini bulmuştur. Kadınların cinsel yöneliminde genetik faktörlerin az derecede etki ettiği, erkeklerin cinsel yöneliminde ise paylaşılmış çevresel faktörlerin hiç etki etmediği görünmüştür. Biyometrik modelin bulgularına göre erkeklerin cinsel yöneliminde genetik faktörler %34-39, paylaşılmış çevresel faktörler %0, kişiye özgü çevresel faktörler %61-66 oranında etki etmektedir. Kadınların cinsel yöneliminde ise genetik faktörler %18-19, paylaşılmış çevresel faktörler %16-17, kişiye özgü çevresel faktörler %64-66 oranında etki etmektedir. Araştırmaya katılımda her ikisi de eşcinsel olan ikizlerin muhtemelen daha çok gönüllü olması yüzünden ikiz çalışmaları birçok eleştiri almıştır. Buna rağmen birçok tek yumurta ikizinin cinsel yönelimlerinde farklılıklar görülmesi yüzünden cinsel yönelimin tamamen genetik olamayacağı sonucuna ulaşmak mümkündür. Başka bir konu ise son yapılan bir araştırmada tek yumurta ikizlerinde bile eşcinsellik bakımından uyumsuzluğu açıklayan bir mekanizma olabileceğidir. Gringas ve Chen (2001) tek yumurta ikizlerinde farklılıklara yol açan ve en çok kroniste ve amniotik olmakla ilgili birkaç mekanizma tanımlamıştır. Çift yumurta ikizleri farklı hormonal ortama sahiptir ve ayrı plazentalardan kan alırlar. Tek yumurta ikizleri aynı hormonal ortamı paylaşırlar ama “ikizden ikize transfüzyon sendromu” (kanın bir bebekten diğerine, yavaş ancak sürekli akışı) yaşayabilirler. Bir ikizin daha az diğerinin daha çok testosteron hormonuna maruz kalması beyinlerinin farklı seviyelerde maskülenleşmesine yol açabilir. Cinsel yönelim üzerine yapılan kromozom bağlantısı çalışmaları genom boyunca birçok tetikleyici genetik faktörlerin varlığını göstermektedir. 1993’te Dean Hamer ve meslektaşları 76 gay kardeş ve ailelerinin bağlantı analiziyle ilgili bulgular yayınlamıştır. Hamer ve meslektaşları eşcinsel erkeklerin anne tarafında, baba tarafına göre daha çok gay kuzen ve gay dayıya sahip olduklarını bulmuştur. Bu annesel soyu gösteren gay kardeşler, x kromozomundaki 22 işaretleyici gen kullanılarak X kromozomu bağlantısı test edilmiştir. Başka bir araştırmada test edilen 40 kardeş çiftin 33’ünde Xq28’in uzak bölgesinde benzer aleller bulmuştur. Bu erkek kardeşler için beklenen oran olan %50’den önemli ölçüde daha yüksektir. Bu medyada birçok insan tarafından “gey geni” olarak adlandırılmış, önemli tartışmalara yol açmıştır. 1998’de Sanders ve meslektaşları benzer bir çalışma yapmış gay kardeşlerin baba tarafındaki amcaların %6’sının, anne tarafındaki dayılarınınsa yüzde %13’ünün eşcinsel olduğunu bulmuştur. Hu ve meslektaşları tarafından yapılan bir sonraki analiz önceki bulguların doğruluğunu arttırmıştır. Bu araştırma gay kardeşlerin (yeni grup) %67’sinin Xq28’de, X kromozomunda bir işaretleyici gen paylaştıklarını ortaya çıkarmıştır. Başka iki araştırmada (Bailey ve meslektaşları , 1999; McKnight ve Malcolm, 2000) eşcinsel erkeklerin anne tarafındaki gay akrabaların fazlalığı bulunamamıştır. 1999’da Rice ve meslektaşları tarafından yapılan bir çalışmada Xq28 bağlantısı bulunamamıştır. Bütün kromozom bağlantısıyla ilgili dataların meta-analizi Xq28’le ilgili önemli bir bağlantı olduğunu göstermektedir ama aynı zamanda cinsel yönelimin tamamen genetik olduğunu açıklayabilmek için ek olarak başka genlerinde var olmak zorunda olduğunu göstermektedir. 894 heteroseksüel ve 694 eşcinsel erkek üstünde yapılan son bir araştırmada kromozom bağlantısı bulunamamıştır. Mustantski (2005) kişilerin kendi ve yeni deneklere ek olarak daha önce Hamer (1993) ve Hu (1995) tarafından rapor edilen ailelerin sadece X kromozomunun scan edilmesi yerine bütün genomunu scan etmiştir. Araştırma, Hamer’in bulgularınınkine göre bir parça daha indirgenmiş Xq28 bağlantısı bulmuş, 7q36, 8p12 ve 10p26’dan başka önemli işaretleyici bulamamıştır. İlginç bir şekilde bulgular 10q26’in annesel soydan geldiğine dair önemli bir işaret göstermektedir. Bu önceki aile çalışmalarını desteklemektedir. 2010’da Kore Gelişmiş Bilim ve Teknoloji Enstitüsü’ndeki bir grup, bir dişi farenin üreme davranışıyla ilgili tek bir genini ortadan kaldırarak cinsel tercihini değiştirmeyi başarmıştır. Dişi fare gen olmayınca diğer dişi farelerin idrarına karşı maskülen bir cinsel davranış ve cinsel eğilim göstermiştir. Bu geni koruyan dişi farelerse erkek farelere cinsel ilgi duymuştur. 2014'te Amerika’da Northwestern Üniversitesi’nde Michael Bailey tarafından yapılan bir araştırmada, genetik faktörlerin erkeklerin cinsel yönelimini etkilediği ama tamamen de belirleyici olmadığını göstermiştir. 408 eşcinsel erkek kardeş çifti ve aileleri üstünde yapılan araştırmada eşcinsel erkeklerin X kromozomunun Xq28 bölgesinde benzer DNA işaretleri taşıdığı ve bu bölgedeki iki kromozomun erkeklerin cinsel yönelimini etkilediği bulunmuştur. Bu 1993’te yapılan Dean Hamer’ın araştırmasını desteklemektedir. Ayrıca Kromozom 8 adlı bir bölgenin de erkeklerin cinsel yönelimini etkilediği görünmüştür. Araştırmanın bulgularına göre genetik faktörler erkek eşcinselliğinde yüzde 30-40 oranında rol oynarken gerisinden çevresel faktörler sorumlu. Ama Michael Bailey çevresel faktörlerin illaki sosyal olarak sonradan kazanılan anlamı taşımadığı, doğumumuzda DNA’mızda olmayan her şeyin çevresel faktörler olarak kabul edildiğini söylemiştir. Bir araştırma annenin genetik yapısıyla oğullarının eşcinselliği arasında bir bağlantı bulmuştur. Kadınlar iki X kromozomuna sahiptir ve biri inaktive edilir. Bocklandt ve meslektaşları, eşcinsel oğullara sahip annelerin X kromozomu inaktivasyonlarının, eşcinsel erkek çocuğa sahip olmayan annelere göre önemli derecede daha yüksek oranda asimetri gösterdiğini bulmuştur. Eşcinsel bir erkek çocuğa sahip olmayan annelerin %4’ü X kromozomu inaktivasyonlarında asimetri gösterirken bu oran bir eşcinsel erkek çocuğa sahip annelerde %13, iki ya da daha fazla eşcinsel erkek çocuğa sahip annelerde %23’tür. Ana makale: EÅŸcinsellikle ilgili epigenetik teoriler Gebelik ve doğum sonrası boyunca epi-işaretleyicilerin genlerin ifade edilmesi üstündeki kontrolü geçici olarak değişmektedir. Epi-işaretleyiciler histon proteinlerinin ve DNA histonlarına bağlanan metil ve asetil gruplarının modifikasyonudur. Proteinlerin fonksiyonunu değiştirir, genlerin ifade edilmesini etkiler. Epi-işaretleyiciler fetüsün normal bir cinsel gelişme yaşamasına yardım etmek için tasarlanmıştır ama mitoz bölünme sırasında çocuğa geçebilir. Bu epi-işaretleyiciler babadan kıza ya da anneden oğula geçtiğinde erkeklerdeki bazı özelliklerin feminenleşmesi ve kadınlardaki bazı özelliklerin maksülenleşmesi gibi ters etkilere neden olabilir. Feminenleşme ve maskülenleşmenin tersine dönmesi cinsel yönelimin de tersine dönmesine neden olabilir. Ana makale: Doğum sırası ve erkeklerin cinsel yönelimi Blanchard ve Klassen (1997), her büyük erkek kardeşin bir erkeğin eşcinsel olma ihtimalini bir önceki erkek kardeşinkinin yaklaşık yüzde 33’ü kadar arttırdığını rapor etmiştir. Bu oran, cinsel yönelimle ilgili yapılmış araştırmalarda tanımlanmış en güvenilir epidemiyolojik değişkenlerden biridir. Bu bulgular sonucunda erkek fetüslerin, her erkek çocuk doğurdukça güçlenen annesel bağışıklık sistemini tetiklediği öne sürülmüştür. Bu anne immün hipotezi, erkek fetüsteki hücrelerin hamilelik ya da doğum sırasında annenin dolaşımına girmesiyle başlar. Erkek fetüsler, omurgalıların seksüel olarak farklılaşmasında rol oynadığı nerdeyse kesin olarak bilinen HY antijenlerini üretir. Bu Y bağlantılı proteinler annenin bağışıklık sistemi tarafından tanınmaz çünkü annenin cinsiyeti dişidir. Bu tanınmamazlık yüzünden anne plazental duvardan fetal bölüme kadar ulaşan antikorlar üretir. Bu anti-erkek antikorlar gelişen fetal beynin kan/beyin duvarını aşar ve beynin cinsel yönelimle bağlantılı, cinsiyete göre dimorfik yapılarını değiştirir. HY antijenlerinin beynin maskülenleşmesindeki kabiliyetini azaltan HY antikorları, erkek bebeğin büyüdüğünde kadınlardan çok erkeklere ilgi duyma ihtimalini arttırır. Ama bu teori, bu semptomların eşcinselliğin yaygınlığına kıyasla nadir görülmesinden dolayı eleştirilmiştir. 2004’te italyan araştırmacılar, 98 eşcinsel erkek ve 100 heteroseksüel erkeğin akrabalarını incelemiştir. Eşcinsel erkeklerin kadın akrabaları, heteroseksüel erkeklerinkine göre daha çok çocuk sahip olmaya eğilimli olduğu bulunmuştur. Ayrıca eşcinsel erkeklerin anne tarafındaki kadın akrabaları, baba tarafındaki kadın akrabalarına göre de daha çok çocuk sahip olmaya eğilimli olduğu gözlenmiştir. Araştırmacılar X kromozomundaki nesilden nesile geçen bir genetik materyalin, kız çocuklarda doğurganlığa, erkek çocuklarda ise eşcinselliğe neden olduğu sonucuna varmıştır. Erkek terindeki testosterondan elde edilen androstadienin (AND) ve hamile kadınların idrarında bulunan östrojene benzeyen estratetraenolinin (EST) insanlardaki feromon olduğu düşünülmektedir. AND ve EST’in kişinin cinsel yönelimine bağlı olarak ön hipotalamustaki nöral devreleri aktivite ettiği gözlenmiştir. Ön hipotalamus üreme fonksiyonların sürecinde rol oynamaktadır ve son kanıtlar ön hipotalamsun cinsel davranış ve cinsel tercihte rol oynayan hormonal ve duyumsal ipuçlarını birleştirmede yardım ettiğini öne sürmektedir. Son fonksiyonel nörolojik görüntüleme deneylerinde AND’ın heteroseksüel erkeklerin beyninin olfactory bölgesini (koklama duyusuna ait bölge), eşcinsel erkek ve heteroseksüel kadınlarınsa hipotalamus bölgesini aktivite ettiği bulunmuştur. EST’inse eşcinsel erkek ve heteroseksüel kadınların olfactory bölgesini, heteroseksüel erkeklerinse hipotalamus bölgesini aktivite ettiği bulunmuştur. Eşcinsel kadınların beyinlerinin verdiği tepkilerinse heteroseksüel kadınlardan farklı olup heteroseksüel erkeklerinkine bir parça benzediği ama bu benzerliğin heteroseksüel kadınlar ve eşcinsel erkekler arasındaki benzerlik kadar güçlü olmadığı gözlenmiştir. Beynin birkaç bölümünün seksüel olarak dimorfik olduğu, kadın ve erkeklerde farklı olduğu rapor edilmiştir. Beyin yapısındaki bu farklılıkların cinsel yönelimle de bağlantılı olduğu rapor edilmiştir. 1990’da Dick Swaab ve Hofman, heteroseksüel ve eşcinsel erkeklerde suprakiazmatik çekirdeğin büyüklüğünün farklı olduğunu rapor etmiştir. 1992’de ise Allen ve Gorski ön komissurun büyüklüğünün cinsel yönelimle bağlantılı olduğunu bulmuştur. Simon LeVay, hipotalamustaki INAH1, INAH2, INAH3 ve INAH4 adı verilen 4 nöron grubunu incelemiştir. Beynin bu bölümünü önemlidir çünkü bu bölümün hayvanların cinsel davranışlarının düzenlenmesinde rol oynadığı kanıtlanmış ve INAH2 ve INAH3’ün erkeklerde ve kadınlarda farklılık gösterdiği rapor edilmiştir. Simon LeVay 41 ölmüş hastanın beynini incelemiştir. Bu denekler 3 gruba ayrılmıştır. İlk grup AIDS yüzünden ölen 19 eşcinsel erkekten, ikinci grup cinsel yönelimleri bilinmeyen ama araştırmacılar tarafından heteroseksüel varsayılan, 6’sı AIDS’ten ölen 16 erkekten, üçüncü grupsa araştırmacılar tarafından heteroseksüel varsayılan, 1’i AIDS’ten ölen 6 kadından oluşmaktaydı. Heteroseksüel olarak varsayılan HIV pozitif erkeklerin tıbbi kayıtlarında hem damar yoluyla yoluyla uyuşturucu verdiği hem de kan nakli aldığı ortaya çıkmıştı. Heteroseksüel olarak varsayılan 2 erkek eşcinsel birliktelik yaşadığını özellikle inkar etmişti. Geriye kalan deneklerin kayıtlarında cinsel yönelimleriyle ilgili hiçbir bilgi yoktu. Geriye kalan denekler, popülasyonda heteroseksüel erkeklerin eşcinsel erkeklere göre çoğunlukta olması sebebiyle heteroseksüel varsayıldılar. LeVay, grupların INAH1, INAH2 ve INAH4’ün büyüklüğünde bir farklılık bulamadı ama heteroseksüel erkeklerdeki INAH3’ün büyüklüğünün, eşcinsel erkekler ve heteroseksüel kadınlardakinin iki katı kadar büyük olduğunu buldu. William Bayne ve meslektaşları aynı araştırmayı 14 HIV pozitif eşcinsel erkek, heteroseksüel varsayılan 34 erkek (10 HIV pozitif) ve heteroseksüel varsayılan 34 kadın (9 HIV pozitif) üstünde tekrar yaptı. Araştırmacılar INAH3’ün büyüklüğünün heteroseksüel erkek ve kadınlarda önemli derecede farklılık gösterdiğini buldu. Eşcinsel erkeklerinki görünüşte heteroseksüel erkeklerinkinden küçük, heteroseksüel kadınlarınkinden büyüktü. Ama bu farklılık tam olarak istatistiksel bir öneme sahip değildi. Byne ve meslektaşları aynı zamanda INAH3’ün ağırlığını ve nöronlarının sayılarını da ölçtü. INAH3’ün ağırlığının sonuçları büyüklüğününkilerine benzer çıktı. Heteroseksüel erkeklerdeki INAH3’ün ağırlığı, heteroseksüel kadınlarınkine göre önemli ölçüde daha yüksek çıkarken, eşcinsel erkeklerin sonuçları, heteroseksüel erkek ve kadınların arasında çıktı. Ama farklılık önemli derecede değildi. INAH3’teki nöron sayılarında kadın ve erkekler arasında farklılık bulunurken cinsel yönelimle bağlantılı bir farklılık bulunmadı. 2010’da yapılan bir çalışmada Garcia-Falgueras ve Swaab “rahim için dönemde fetal beyin, testosteronun gelişen sinir hücrelerine direkt etki etmesiyle erkeksel yönde ya da bu hormonal dalgalanmanın yokluğuyla kadınsal yönde gelişir. Böylece cinsiyet kimliğimiz (kadın ya da erkek cinsiyetine ait olduğumuza inanma) ve cinsel yönelimimiz biz henüz rahimdeyken programlanır ya da organize edilir. Doğumdan sonraki sosyal çevrenin cinsiyet kimliğine ya da cinsel yönelime etki ettiğine dair bulgu yoktur.” demiştir. Evcil koçlar, eşcinselliğin temelindeki nöral mekanizmaların erken programlamasını araştırmak için kullanılan deneysel örneklerdir. Evcil koçların çoğunluğu dişi koyunlara ilgi duyarken (dişilere yönelmiş), yaklaşık yüzde 8’i diğer koçlara ilgi duymaktadır (erkeklere yönelmiş). Birçok türde seksüel farklılaşmanın belirgin bir özelliği preoptik hipotalamustaki seksüel dimorfik çekirdeğin (SDN) varlığıdır. SDN, erkeklerde dişilere göre daha büyüktür. Roselli ve meslektaşları koyunların SDN’sini (kSDN) incelemiş, erkeklere yönelmiş koçların kSDN’sinin, dişilere yönelmiş koçlara göre daha küçük, dişi koyunlarınkine ise benzer olduğunu bulmuştur. Ayrıca kSDN’in nöronlarının aromataz aktivitesi, erkeklere yönelmiş koçlarda dişilere yönelmiş koçlara göre daha küçük olduğu bulunmuştur. Bu bulgular cinsel yönelimin nörolojik olarak fiziksel bağlantılı olduğunu ve hormonlar tarafından etkilenebileceğini öne sürer. Ama araştırmanın sonuçları, koyunların beyninin seksüel olarak farklılaşmasındaki nöral aromatazın rolü ve koyunların cinsel davranışları arasında ilişki kurmada, cinsel tercihin defeminizesinin (erkek gelişme sürecinde feminen yapı, fonksiyon ve davranışların engellenmesi) eksikliği ve kritik dönemdeki fetüsün beyninin aromataz aktivitesinin sonucu olan kSDN seviyesi yüzünden başarısızlığa uğramıştır. Bununla beraber kSDN’de eşcinselliğin aromatazda rol oynamayan bir androjen reseptöründe programlanması daha olasıdır. Sonuçların çoğu eşcinsel koçların heteroseksüel koçlar gibi montaj, algılama, gonadotrophin salgılamasında maskülinize ve defeminize edildiğini ama cinsel partner tercihinde defeminize edilmediği, bu tür davranışların farklı bir şekilde programlanmış olabileceğini öne sürmektedir. kSDN’nin kesin fonksiyonu tamamen bilinmemesine rağmen seviyesi, uzunluğu ve hücre sayısının cinsel yönelimle bağlantılı olduğu görünmektedir ve hücreleri ve seviyesindeki dimorfizm, partner seçiminde rol oynadığı hissini uyandırmaktadır. kSDN’nin gelişiminin gereksinimlerini ve zamanlamasını ve doğum öncesi programlamanın yetişkinlikteki partner seçimini nasıl etkilediğini anlamak için daha fazla araştırmaya ihtiyaç vardır. Ana makale: Doğum öncesi hormonlar ve cinsel yönelim Erken fiksasyon hipotezi, beynin maskülenleşmesini kontrol eden doğum öncesi gelişimle ve çevresel faktörlerle ilgili yapılan araştırmaları kapsar. Bazı araştırmalar doğum öncesi hormonları cinsel yönelimin belirlenmesinde ana faktör olarak görmektedir. Eşcinsel ve heteroseksüel kişilerin hem beyin yapısında hem de bilişsel işlemlerinde farklılıkların gözlenmesi bu hipotezi desteklemektedir. Bu farklılıklara bir açıklama olarak fetal gelişim sırasında rahmin farklı seviyelerde hormonlara maruz kalmasının eşcinsel erkeklerin beyninin maskülenleşmesini değiştirebilmesi gösterilmektedir. Bu kimyasalların yoğunluklarının fetal ve annesel bağışıklık sistemi, tüketilen belli ilaçlar, annesel stres ve aşı tarafından etkilendiği düşünülebilir. Bu hipotez aynı zamanda doğum sırası efektiyle bağlantılıdır. Cornell Üniversitesi’nde sosyal bir psikolog olan Darly Bem, cinsel yönelimi etkileyen biyolojik faktörlere çocukluktaki deneyimlerin de aracılık edebileceği üstüne teori kurmuştur. Çocuk, doğası gereği belli aktiviteleri diğerlerine göre daha çok tercih edebilir. Çünkü çocuğun doğası, genetik faktörler gibi biyolojik değişkenler tarafından etkilenebilir. Bazı çocuklar genellikle hemcinslerinin zevk aldığı aktiviteleri tercih ederken başka çocuklar karşı cinsininkileri tercih edebilir. Bu cinsiyet uyumu gösteren çocuğu karşı cinsten daha farklı hissettirirken cinsiyet uyumsuzluğu gösteren çocuğu hemcinsinden daha farklı hissettirecektir. Bem’e göre çocuk kendini farklı hissettiği (egzotik) cinsiyete yaklaştığında farklılık hissi yüzünden bir fiziksel uyarılma yaşayacak, daha sonra bu fiziksel uyarılma cinsel uyarılmaya dönüşecektir. Bu teori egzotiğin erotiğe dönüşmesi teorisi olarak bilinir. Bu teorinin dayanaklarından biri çoğu gay ve lezbiyenin çocukluk yıllarında cinsiyet uyumsuzluğu yaşamasının bulunmasıdır. 48 araştırmanın meta-analizi, çocukluk dönemindeki cinsiyet uyumsuzluğunun hem erkeklerde hem kadınlarda eşcinselliğin en büyük habercisi olduğunu göstermektedir. 1995’te Bailey & Zucker tarafından yapılan 14 araştırma da aynı sonuçlar bulunmuştur. Kinsey Enstitüsü’nde yaklaşık 1000 gay ve lezbiyen (kontrol grubu 500 heteroseksüel erkek ve kadından oluşuyor) üstünde yapılan bir araştırmada gay ve lezbiyenlerin %63’ünün çocuklarında cinsiyet uyumsuzluğu (örneğin hemcinslerinin yaptığı tipik aktiviteleri sevmeme) yaşadıklarını rapor etmiştir. Heteroseksüel erkek ve kadınlarda bu oransa sadece %10-15’tir. Aynı zamanda 6 prospektif araştırmada cinsiyet uyumsuzluğu gösteren erkek çocuklar, 7 yaşından ergenliğe ve yetişkinliğe kadar takip edilmiş, çoğunluğunun (%63) yetişkinliklerinde gay veya biseksüel olduğu görülmüştür. Cinsiyet uyumsuzluğu gösteren kızlar hakkında çok az prospektif araştırma vardır. Bir araştırmada maskülen davranışlar sergileyen 18 kız incelenmiştir. Bu kızlarının tamamının ergenliklerine geldiklerinde eşcinsel yönelime sahip olduğu ve 8’inin cinsiyet değiştirme ameliyatı talep ettiği görülmüştür. Oklahoma Üniversitesi’nde psikiyatrist ve ürolog olan William Reiner, seksüel farklılık bozukluklarına sahip 100’den fazla çocuğu incelemiştir. 1960 ve 1970’lerde gelişmiş ülkelerde mikropenisle (penisin normalden çok küçük olması) doğan erkeklerin hadım edilmesi ve kız gibi yetiştirilmesi yaygın bir uygulamaydı. Ama bu uygulama eleştiriler almıştır. Çünkü bu erkek çocuklukları kız gibi yetiştirilmelerine rağmen yetişkinliklerine geldiklerinde tamamına yakını kadınlara ilgi duyduğunu rapor etmiştir. Bu bulgular cinsel yönelimin doğuştan geldiğini destekler. Bazı araştırmalar kişinin cinsel yönelimiyle biyolojisi arasında korelasyonlar bulmuştur. Bu araştırmaların sonuçları şunlardır: Heteroseksüel birleşmelerin sıklığını önemli derecede azaltan cinsel aktiviteler aynı zamanda başarılı üreme ihtimalini de önemli derecede azaltmaktadır. Eşcinselliğin bu sıklığı azalttığı varsayıldığında bu cinsel aktiviteler Darwin’in doğal seçilim teorisinde uyumsuz bir davranış olarak gözükmektedir. Bu çelişkiyi açıklamak için birkaç teori ortaya atılmıştır ve yeni deneysel kanıtlar bu teorilerin doğru olabileceğini göstermektedir. Gay amca hipotezi, çocuklara sahip olmayan insanların belki de aile genlerini sonraki nesillere yakın akrabalarının çocuklarına kaynaklar sağlayarak (yemek, gözetleme, savunma, barınak sağlama gibi) aktarabileceğini öne sürmektedir. Bu hipotez akraba seçilimi teorisinin genişletilmiş halidir. Akraba seçilimi aslında uyumsuzluk gibi görünen belli fedakâr aktiveleri açıklamak için geliştirilmiştir. İlk fikir 1932’de J.B.S. Haldane tarafından ortaya atılmış sonra John Maynard Smith, W.D. Hamilton ve Mary Jane West-Eberhard da dahil olmak üzere başkaları tarafından detaylandırılmıştır. Bu fikir aynı zamanda belli sosyal böceklerin çoğu üremeyen üyelerinin paternlerini açıklamak için de kullanılmaktadır. Queensland Enstitüsü’nde çalışan Brendan Zietsch, kadınsal özellikler sergileyen erkelerin kadınlara daha çekici geldiği, bu yüzden onlarla daha çok birliktelik kurduğu ve böylece