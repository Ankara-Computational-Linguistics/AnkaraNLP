araya getirilerek oluşturulan ve fişeğin standart özelliklerini beyan eden ekdir. bu fişek 1910'larda ABDnin hava saldırılarına karşı, 30-30 Springfieldin yetersiz kalması ve hafif uçaksavarlarda kullanılmak üzere bir kalibreye ihtiyaç duymasından dolayı Winchester tarafından John Browningin tasarladığı efsanevi M2 Browning makineli tüfeğinde kullanılmak üzere tasarlanmış bir fişektir. .50BMG günümüzde bu fişek makineli tüfekler ve anti-materyal keskin nişancı tüfeklerinde başarısını kanıtlamış ve kullanılmaktadır. Bu kalibreyi kullanan en ünlü silahlar M2 Browning ve Barrett M82 olsa da birçok makineli ve anti-materyal keskin nişancı tüfeği bu kalibreyi kullanmaktadır. Bu kalibreyle donatılmış keskin nişancı tüfekleri çok uzak mesafelerde etkili olsalar da çok ağır ve çok maliyetli olmalarından dolayı ayrıca yavaş olmalarından dolayı anti-personel olarak kullanımları ekonomik ve stratejik değildir ancak bazı stratejik materyallerin tahribinde oldukça başarılılar. Bu başarı bazı polis departmanlarının(örn. New York ve Pitsburg) bazı özel operasyonlarda bu kalibreyi şüphelilerin araçlarının motorunu durdurmaya yarayacak kadar geniş bir yelpazeye yayılmıştır. Standar bir .50BMG fişeği 12,200 foot pound~yani 16,540 J kinetik enerjiye sahiptir Memling Memling ÅŸu anlamlara gelebilir: Alolar Alolar, Azerbaycan'ın Kelbecer Rayonu'nda bulunan bir köy. 1993 yılında Ermenistan Cumhuriyeti Silahlı Kuvvetleri tarafından işgal edilmiştir. Benzo(a)piren Benzo["a"]piren, CH, beş halkalı bir polisiklik aromatik hidrokarbondur. Mutajenik ve yüksek derecede etkili bir kanserojendir. Benzopirenler olarak adlandırılan bir polisiklik aromatik bileşikler sınıfına dahildir, bu bileşiklerin ortak özelliği bir piren molekülü ile kaynaşmış bir benzen halkası içermeleridir. Benzo["a"]piren'in kömür katranının bir bileşeni olduğu 1933'te bulunmuştur, bu bileşik kömürün 300-600°C'da kısmî yanmasından kaynaklanır. Meslekle ilişkili olduğu ilk keşfedilen bir kanser olan, 18. yüzyıl İngiltere'sinde baca temizleyicilerinin muzdarip olduğu skrotum kanserlerinin etmeni kömür katranıydı. 19. yüzyılda yakıt endüstrisi işçilerinde deri kanserinin yüksek sıklığı fark edilmişti. 20. yüzyıl başlarında laboratuvar hayvanlarına tekrarla kömür katranı sürülmesi ile kötücül deri tümörlerinin üretilebilmesiyle benzo["a"]piren'in toksisitesi kanıtlandı. Benzo["a"]piren'in kaynakları arasında kömür katranı, otomobil egzoz dumanları (özellikle dizel motorlarının), organik malzemenin yanmasından kaynaklanan her türlü duman ve ızgara pişirilmiş yiyeceklerde bulunur. Pişmiş ette 4 ng/g, kızarmış tavukta da 5.5 ng/g'a varan miktarlarda ve kömür ateşinde çok pişmiş et örneklerinde 62 ng/g benzo["a"]piren bulumuştur 1970'lerden beri benzo["a"]piren ile kanser türleri arasındaki ilişkiyi gösteren çok sayıda araştırma yapılmıştır. Spesifik benzopiren kaynakları ile insanlardaki kanser türleri arasıdaki ilişkiyi kurmak daha zor olmuştur. Belli maruziyet yollarının (solunum veya sindirim) risklerinin hesaplanması da zor olmuştur. Sigara içenlerde A vitamini eksikliği ile amfizem arasında bir ilişki bulunmuştur. Bu bağlantının arkasında benzo["a"]piren yatmaktadır çünkü bu bileşik sıçanlarda A vitamini eksikliğine yol açmaktadır. 1996'da yapılan bir araştırma ile tütün dumanındaki bileşiklerle akciğer kanserine bağlayan moleküler deliller bulunmuştur. Sigara dumanında bulunan benzo["a"]piren'in akciğer hücrelerinde neden olduğu genetik bozuklukların, çoğu kötücül akciğer tümöründeki DNA'da gözlemlenmiş hasar ile aynı olduğu bulunmuştur. 2001 ABD Millî Kanser Enstitüsü'nün (NCI) bir araştırmasında, mangal ateşinde ("barbeque") iyicene pişirilmiş yiyeceklerde, özellikle biftek, derisi üstünde tavuk ve köftelerde (hamburger) benzo["a"]piren oranının pişmemiş yiyeceklerdekinden önemli derecede daha yüksek olduğu bulunmuştur. Ancak, bu bulgu böyle pişirilmiş yiyeceklerin mutlaka kanserojen olmasını gerektirmemektedir çünkü sindirim borusunun iç çeperindeki hücreler sürekli olarak dökülerek onu kanserden korumaktadır, ayrıca sindirim borusunda bulunan sitokrom P450 enzimleri besin kaynaklı toksinlern detoksifiye etmeye yaramaktadır. Buna rağmen, düzenli olarak iyi pişmiş et yiyenlerde kolon kanseri oranının daha yüksek olduğu epidemiyolojik çalışmalarda gösterilmiştir. Akciğerler ise, ne yüzey hücreleri döküldüğü ne de detoksifikasyon mekanizmaları olduğu için, sindirim sistemine kıyasla kanserojenlere çok daha duyarlıdır. Sitokrom P450 1A1 (CYP1A1) nakavt edildiği farelerde CYP1A1'nın düşük dozda benzo["a"]piren'den korumaya yaradığı bulunmuştur, dolayısıyla bu korumanın kaldırılması ile yüksek konsantrasyonda benzo["a"]piren birikimi meydana gelir. Ancak, başka bir sitokrom P450 türü olan CYP1B1, benzo["a"]piren'i nihai toksik bileşik olan benzo["a"]pyren -7,8-dihidrodiol-9,10-epoksit'e dönüştürür. Doğru ifade etmek gerekirse, benzo["a"]piren bir önkanserojendir, yani benzo["a"]piren kanserojen mekanizması onun nihai mutajen olan benzo["a"]piren diol'a (soldaki resimde) metabolik dönüşümüne bağlıdır. Bu molekül DNA'ya enterkale olur ve guanin nükleobazlarının nükleofilik olan N2 pozisyonu ile kovalent bağlanır. Kristalografik ve nükleer manyetik rezonans yapısal arştırmaları ile gösterilmiştir ki bu bağlanma DNA'yı çarpıtmakta, çifte sarmallı DNA yapısını bozarak DNA kopyalanmasına etkilemekte, bundan dolayı da mutasyonlar meydana gelmektedir. Bu mutasyonların bazıları da kansere yol açar. Bu mekanizma aflatoksinin guaninin N7 pozisyonuna bağlanmasına benzerdir. Kansere karşı koruyucu bir gen olan p53'ün benzo["a"]piren diol tarafından özellikle etkilendiğine dair bulgular vardır. Bu gen, hücre döngüsünü düzenleyen bir transkripsiyon faktörüdür ve dolayısıyla bir tümör baskılayıcısıdır. Benzo["a"]piren diol, peşpeşe G'lerin olduğu DNA bölgelerini tercih eder. Üç enzimatik reaksiyonun ardından, benzo["a"]piren nihai kanserojen benzo["a"]piren diol'e oluşur: Benzo["a"]piren, sitozolda bulunan aril hidrokarbon reseptörüne (AHR'ye) bağlanarak Sitokrom P450 1A1 (CYP1A1) genini indükler. AHR'ye bağlanma sonucu bu kompleks çekirdeğe taşınır, orada AHRNT ("aryl hydrocarbon receptor nuclear translocator") ile dimerleşip bazı genlerin kontrol bölgelerinde bulunan XRE ("xenobiotic response elements") dizi elemanına bağlanır. Bu süreç "CYP1A1"'in de dahil olduğu bazı genlerin transkripsiyonuna yol açar, bunun ardından CYP1A1 protein üretimi artar. CYPA1 geni, benzer şekilde poliklorlanmış bifenil türevleri ve dioksinler tarafından da indüklenir. Ä°ran faresi İran faresi ya da İran kum faresi (Latince: Meriones persicus) Rodentia familyasından bir memeli türü. Afganistan, Ermenistan, Azerbaycan, İran, Irak, Pakistan, Türkiye ve Türkmenistan'da yaşamaktadır. 30-06 SpringField 30-06 Springfield, 1906'da ABD'de tasarlanan ve 7.62x51mm NATO (ve dolayısıyla 5.56x45mm NATO)'dan önce ABD birlikleri tarafından beğeniyle kullanılan bir kalibre çeşidiydi. Metrik karşılığı 7.62x63mm'dir. Bu fişek efsanevi İkinci Dünya Savaşı tüfekleri olan M1903 Springfield, Browning Automatic Rifle (BAR), M1919 Browning Machine Gun ve M1 Garand gibi tüfeklerin kalibresini oluşturmaktaydı. 30 mermi çekirdeğinin çapını (0.30 inç = 7.62mm) ve 06 fişeğin tasarlandığı dönemde yürürlükte olan bazı fişek adlandırma metotlarına göre tasarım tarihi olan 1906'nın 06'sından oluşmaktadır. Bu fişeğin yapısı uzun olmasından dolayı özellikle II. Dünya Savaşı'ndan sonra yapılan otomatik silahlarda tutukluk yapıyordu ve bundan dolayı yeni kalibre olan 7.62x51 mm NATO ile değiştirildi. 30-06 Springfield'in askerî anlamda kullanımının son örneği Vietnam Savaşı'nda yaşanmış oldu. Günümüzde bu kalibre halen popüler bir av tüfeği kalibresini oluşturmaktadır ve farklı ağırlıklarda ve yapılarda mermi çekirdeği ile üretilip satılmaktadır. Türkiye'de en çok kullanılan av tüfeği kalibresi olduğu söylenebilir. I. İbrahim (Şirvanşah) I. İbrahim — Şirvanşahlar devleti'nin 34. şahı ve Derbendi Hanedanı'ndan çıkan ilk şahtır. Mezyedi ve Kesrani Hanedanları ile akraba olan Derbendiler arap asıllı bir aile olup, daha sonradan türkleşmiştir. Huşeng ibn Kavus'un 1382'deki vefatı üzerine Şirvan ayanları merhum şahın amcasının oğlu olan Şeyh İbrahimi şah ilan etdi. Saray müneccimine göre Şeyh İbrahim Mezyedi Hanedanına akraba olan Derbendi ailesinin ilk mensubu idi. O ve babası Sultan Muhammed Keykubad Şah Huşengten kaçarak şimdiki Şeki bölgesinde saklandı. Ahmet Gaffariye göre, İbrahimin babası buraya varır-varmaz vefat etmiş, Şeyh İbrahim ise tahta çıkacağı günedek burada saklanarak tarımla uğraşmıştır. Taht için gelen Şirvan ayanları karşılarında toprak sürdükten sonra yorgun düşen ve bir ağacın altında uyuya kalan Şeyh İbrahimi buldular. Apar-topar Şamahı'ya getirilen İbrahim şah ilan edildi. Şeyh İbrahim devlet adamı zekasına sahip bilge bir kişiliğe sahipti. Şirvanşah İbrahim tahta çıktığı zaman Ortadoğu'da Timur'un işgal savaşları ile ilgili ağır dış siyasi olaylar meydana gelmekteydi. Bu dönemde Güney Azerbaycan ve diğer vilayetlere Celayiri hükümdarlarından olan Sultan Ahmed hakimdi. Kuzeyden gelen Altın Ordalı Toktamış ve güneyden gelen Timur işgalleri, yerli hakimlerin taht davası devam ederken Şeyh İbrahim durumu kendi lehine çevirdi. Karşısına çıkan her şeyi yerle bir eden Timura karşı çıkmanın manasızlığını anlayan Şeyh İbrahim Timura itaat göstererek ona tabi oldu ve böylelikle Şirvan Timur zulmünden kurtuldu. Kaynaklarda 1386 yılında Karabağ'a, Şirvan bölgelerine giren, Derbent'ten geçerek Deşt-i Kıpçağa giden Emir Timur'un görüşüne gelen İbrahim'in davranışı konusunda bilgi verilir. Arapşah ve Cennabiye göre, İbrahim bundan önce kendisinin en güvenilir adamı - büyük vezir Gazi Ebu Yezid'le istişare etmiş ve o, şaha kaçıp dağlarda gizlenmeyi tavsiye etmişti. Fakat Şeyh İbrahim tehlikeye karşı gitmeye karar verdi. O, Timur'un adına hutbe okunmasını ve sikke kesilmesini emretti ve itaatini göstermek için pahalı hediyelerle istilaçının karargâhına gitti. O Moğol adetlerinde olduğu gibi, her hediyeden dokuz adet sundu. Fakat sadece sekiz köle bağışladı ve söyledi, "dokuzuncu da benim". Bu, Timur'un çok hoşuna gitti, İbrahimi oğlu olarak kabul etdi ve hilat giydirerek Şirvan ve Şamahı hakimi olarak tayin etti. İbrahim'e aşırı iltifat gösteren Timur bazı mülkleri de onun topraklarına kattı ve kendi haleflerine Şirvanşahın evlatlarının emniyetinin temin olunmasını vasiyet eden ferman verdi. İbrahim'in bilge siyaseti Şirvanı viran olmaktan ve felaketten kurtardı. Timur'un vassalı olan İbrahim onun adına sikke kestirdi. XIV yüzyılın sonlarında Şirvanın çeşitli şehirlerinin - Bakü'nün, Derbent'in, Şamahı'nın, Güştasb'ın darphanelerinde Timur'un adına sikke darp ediliyordu. Şeyh İbrahim türkmenlerin, Celayirilerin, Cucilerin ve Timurilerin Azerbaycan - Arran ve Şirvan uğruna şiddetli mücadele yürüttükleri dönemde hakimiyet sürmüştür. O, esnek siyaset yürüterek, bu hükümdarlar arasında manevra yapıyor, kah gerçek, bazen de nominal olarak onlardan kendisi için en kötüye tabi oluyordu. Bu sebepten, onun zamanında - 1389-1390 yıllarında ve daha sonra, XIV yüzyılın sonlarında Bakü, Şamahı, Derbent, Mahmudabad, Güştasbı şehirlerinde kesilen Şirvan sikkeleri kah Timur'un, kah da Toktamışın adına darp ediliyordu. Saldırılardan kurtulduktan sonra İbrahim XV yüzyılın başlarında kendi adını göstermeden anonim paralar kesdirmeye başlar. Kaynaklarda Timur Şirvan üzerinden geçip giderken İbrahim Timur'a değerli mücevher, güzel cariye ve oğlan çocukları, altın zırh ve kemerler, değerli kumaşlar, silah ve binlerce at hediye etmişti. Fakat kaynaklarda İbrahim'in başka vassallar gibi Timur'un hazinesine verdiği haraç hakkında bilgi yoktur. Muhtemelen o, hiç haraç vermemiş, değerli hediyeler vermekle yetinmiştir. İbrahim aslında, zengin ve gelişmiş ülkenin bağımsız hakimi olmuş ve Timur'a tabi olan feodallar arasında özel konumda tutulmuştur. Onun esnek politikası ve güçlü Timur'a eğilim sayesinde Şirvan bu işgalcinin birlikleri tarafından yıkıma maruz kalmamış ve önceki gibi gelişmiş. Şirvan nüfusunun Şirvanşahın hazinesine verdiği vergi komşu ülkelerdeki kadar ağır değildi. Şirvanın kuzey taraftan güvenliği Toktamışın darmadağın edilmesi ve Timur'un 1395 yılında Derbent'ten geçerek Altın Orda topraklarına saldırması ile ilgili uzun süreliğine temin edilmişti. 1403 yılına kadar Timur birkaç kez Karabağ ve Şirvan'dan geçerek Gürcistan'a ve Derbent arkasına gidip gelmiş ve çoğu zaman Karabağ'da ve Mugan ovasındaki Mahmudabad'da kışlamıştır. GenÃ§er Cansev Gençer Cansev, (d. 4 Ocak 1989, Akdağmadeni) Türk futbolcudur. 1. Lig ekiplerinden Altay'da oynamaktadır. Futbola Küçükköyspor altyapısında başladı ve 2007 yılında Küçükköyspor'da profesyonelliğe geçiş sözleşmesi imzaladı. Buradan 2008 senesinde Kartalspor'a transfer oldu ve burada bir sezon oynadıktan sonra Giresunspor'a geçti. 2010-11 sezonunun başından beri Boluspor'da oynamaktadır. 7 kez millî takımlara çağrılan Gençer Cansev, 4 kez Türkiye U-18, 3 kez de Türkiye U-19 millî takım forması olmak üzere toplam 7 kez millî formayı giymiştir ve bu müsabakalarda 1 gol kaydetmiştir. Oliver Peev Oliver Peev (d. 6 Ağustos 1987, Üsküp), orta saha mevkiinde forma giyen Makedon futbolcudur. 2010 yılına kadar FK Vardar forması giyen Makedon oyuncu Peev 2010 yılında FK Teteks takımına transfer oldu. 2010-2011 sezonu 1. lig devre arası transfer sezonunda Boluspor ile 3 yıllık anlaşma sağladı. Fakat burada beklenen verimi gösteremeyince sözleşmesi karşılıklı olarak feshedildi. Peev aynı zamanda Makedonya millî futbol takımında da forma giydi. M50/51 Super Sherman M50/51 Sherman (Isherman) M4 Sherman tankının yüksek enerjili Fransız yapımı 75mm'lik ve CN-F1 105mm'lik topla geliştirilmiş versiyonlarıdır.İsrail Savunma Kuvvetleri tarafından 1950'lerden 1980'li yıllara kadar kullanılmıştır. ABD'den satın alınan M4 Sherman tankları İsrail zırhlı birliklerinde 1950'li yıllarda hizmete girdi, İsrail heyetinin yeni AMX-13 tankını incelemek üzere Fransa'ya gitmesinin ardındından Fransız 75mm'lik tank topunun M4 Sherman tanklarına monte edilmesi fikri gündeme gelmiştir. Bu fikre paralel yeni bir tasarım projesi başlatıldı.Bu projenin meyvesi olan prototip modeli Fransa'dan İsrail'e gönderildi.[2] Mart 1956 tarihinde İsrail Ordusundaki ilk 50 adet M4 Sherman tanklarını Fransa'dan sağlanan 75mm'lik topla İsrail'de dönüşümüne başlandı ve bu yeni varyant M50 Sherman adını aldı. Dönüştürülen tankların ağırlığı artacağından Cummins motor ve yeni süspansiyon donanımları eklenmiştir. Pratitya-samutpada Pratītyasamutpāda (Sanskrit: प्रतीत्यसमुत्पाद; Pali: paticcasamuppāda; Tibetçe: rten.cing.'brel.bar.'byung.ba; Çince: 緣起) öğretisi, Budist metafiziğin önemli bir parçasıdır. Tüm olguların, bir karşılıklı bağımlılık ilişkisi içinde, neden ve etkiler ağından ortaya çıktığını ifade eder. “Bağımlı köken”, “birbirine bağımlı kaynaklanma”, “koşullu oluşma” ya da “durumsallık” olarak çevirmek mümkündür. Pratītyasamutpāda kavramının en çok bilinen uygulaması, ızdırap ve yenidendoğum döngüsünü (Samsara) ayrıntılı olarak anlatan Oniki Nidānalar (Pali dilindeki "neden, temel, kaynak veya orijin" anlamındaki "nidāna"dan) şemasıdır. Oniki Nidānalar her biri bir sonrakine yol açacak şekilde birbirini takip eden nitelikler/koşullar arasında bir nedensellik ilişkisi tanımlar: Duyarlı varlıklar samsara boyunca, Nirvana’ya ulaşarak kendilerini bu ızdıraptan kurtarana değin sürekli acı çekerler. İlk Nidana’nın, cahilliğin ortadan kaldırılması, diğerlerinin de ortadan kalkmasını sağlayacaktır. Programlama paradigması Programlama paradigması, bilgisayar programlamanın temel bir tarzıdır. Buna nazaran metodoloji, yazılım mühendisliği problemlerinin çözümünde kullanılan belirli bir stildir. Kavramlarda, programın unsurlarını temsil etmek için kullanılan soyutlamalarda (nesneler, fonksiyonlar, değişkenler, kısıtlar, vs.) ve hesaplamayı oluşturan adımlarda (atama, değerlendirme, devamlık, veri akışı, vs.) paradigmalar farklılık gösterirler. Abbas Halim Paşa Abbas Halim Paşa (d. 1866, Kahire – ö. 1934, Kahire), Osmanlı Devlet adamı, Mısır prensi. Osmanlı Devleti’nde sadrazamlık yapmış Sait Halim Paşa’nın kardeşidir. Malta sürgünlerindendir. Sanatsever bir kişi olan Abbas Halim Paşa, hayatı boyunca pek çok sanatçıya maddi destek sağlamış; milli şair Mehmet Âkif Ersoy’un yakın dostu ve hâmisi olmuştur. 1866’da Kahire’de dünyaya geldi. Babası, Mısır valisi Kavalalı Mehmet Ali Paşa’nın oğullarından Halim Paşa’dır. Halim Paşa, Hıdiv İsmail Paşa ile arası açılınca İstanbul’a yerleşmiş, oğulları Abbas ve Sait’i İstanbul’da yetiştirmişti. Abbas Halim, İstanbul’da özel hocalardan ders alarak eğitim gördükten sonra ağabeyi Sait ile birlikte İsviçre’de yükseköğrenim gördü. İstanbul’a döndükten sonra devlet memurluğuna başladı. Osmanlı Devleti’nde Devlet Şûrası (Danıştay) üyeliği yaptı. Kardeşi Sait Halim Paşa’nın sadrazamlığı sırasında bir yıl kadar Bursa valiliği görevinde bulundu ve 1915 yılında Nafıa Nâzırı (Bayındırlık Bakanı) oldu. Sait Halim Paşa’nın istifasının ardından kabineden ayrıldı. İstanbul’un işgalinden sonra İngilizler tarafından Malta’ya sürüldü, orada iki yıl kaldı. Sürgünden döndükten sonra bir süre İstanbul’da yaşadı ve tekrar Mısır’a döndü. Çocuklarının hocası olan Mehmet Akif ile dostluğunu ömür boyu sürdürdü. Onun daveti üzerine ömrünün son yıllarını Mısır’da geçiren Akif; “"El-Uksur’da"” şiirini ona ithaf etmiş, ayrıca kendisine hitaben iki manzum tebrik ile “"Arîza"” isimli iki de manzume yazmıştır. Pek çok gencin yurt dışında okumasına destek olan, ilim, fikir ve sanat adamlarını koruyan Abbas Halim Paşa’nın desteklediği sanatçılar arasında şair Ahmet Şevki, Ressam Halil Paşa, ressam Fikret Mualla, ressam Feyhaman Duran da vardır. 1934 yılında Kahire’de hayatını kaybetti. Heybeliada’nın kuzeybatı kesimindeki Abbashalimpaşa Mahallesi, onun adını taşır. Paşa, burada ""Abbas Paşa Köşkleri"" denen köşkleri ve Beyoğlu’ndaki Mısır Apartmanı’nı yaptırmıştır. Cesena Cesena, (Romangna lehcesi: "Zisêna" kuzey İtalya'nın Emilia-Romagna bölgesinin ve Forli-Cesena ili'nin Forli ile birlikte ortak olarak merkezidir. Cesena Rimini'nin batisinda ve Ravenna'nin güneyinde; "Savio Nehri" uzerinde; Adriyatik Denizi kıyılarından yaklaşık 15 km içeridedir. Cesena eski Romagna bölgesinin merkezinde konumlanmıştır ve denizden yaklaşık 15 km içeride ve Emilia bölgesinin tepelerinden geçen antik Roma ve eski Emilia yollarının kavşağında bulunmaktadır. Cesena Belediyesi alanı 249.5 km² olup Ravenna ve Çervia belediyelerinin kuzeyinde; Cesenatıco, Gambettola, Longiano ve Montiano belediyelerinin doğusunda; Roncofreddo ve Mercato Saraceno belediyelerinin güneyinde ve Cıvıtella di Romagna, Meldola ee Bertinoro belediyelerinin batısındadır. Şehir engebeli, tepelik bir yerleşkedir. Resmi olarak Cesena'nın rakımı Belediye Konağı için olup 44m olarak verilmektedir. Fakat belediye sınırları içindeki araziler için ortalama rakım 97m olur. Bu ortalama rakım Cesena şehrinin tepelik konumu üzerinde pek uygun bilgi vermiyebilir. Alçak rakımlı düz Po ovasında olan içinden geçen nehir vadisinde rakım 5 metre iken ve güney-batıda Apenin'lerin alt eteklerinde bulunan Monte Cavallo tepesinde rakım 480m olur. Cesena A number have been recorded 96748 people. The population increase is only due to immigration because the natural balance is negative, there's always a few hundred in the city of immigrants per month. These include a number of importers and accounted for by those who living alone, especially women, who are half A Cesena sono state censite persone. L'aumento della popolazione è dovuto soltanto ai flussi migratori perché il saldo naturale è negativo, in città arrivano costantemente qualche centinaio di immigrati al mese. Tra questi un numero importate è rappresentato da coloro che vivono da soli, soprattutto le donne, che per la metà sono vedove Miloš Đurković Miloş Jurkoviç (d. 29 Şubat 1956, Yugoslavya), Yugoslav kaleci. Uzun yıllar FK Sarajevo forması giyen Jurkovic, bir dönem Türkiye'de de oynadı. 1977-78 sezonunda FK Sarajevo takımında forma giymeye başladı. İki sezon takımında ikinci kaleci olarak forma giyen Jurkovic, bir süre takımda forma şansı bulamadı. 1983-84 sezonunda yeniden kadroya girmeyi başardı. 1984-85 sezonunda 34 maçta da takımının kalesini koruyarak kariyer rekoru kurdu. Sezon sonunda Yugoslavya Birinci Ligi'nde şampiyon oldular. Sarajevo takımının tarihindeki ikinci şampiyonluk oldu. Sonraki sezon da yine takımın bütün maçlarına çıkıp, ilk kez Şampiyon Kulüpler Kupası'nda forma giydi ancak ilk turda elendiler. Ancak sezon sonunda küme düşmekten son maçlarda kurtuldular. 1986'da Yugoslav teknik direktör Miloş Milutinoviç'in isteğiyle Beşiktaş'a transfer oldu. Önceki sezonun şampiyonu Beşiktaş'ın kalesine geçen Jurkovic, 36 maçın 35'inde kaleyi korudu. Şampiyonluğu son hafta kaybeden Beşiktaş, Türkiye ikincisi oldu. Bir kez daha Şampiyon Kulüpler Kupası'nda forma giyen Jurkovic, Beşiktaş'ın çeyrek finale çıktığı sezonda 4 maçta da kalede yer aldı. Ancak son maçlarda şampiyonluğun kaybedilmesinin faturası Jurkovic'in yemiş olduğu hatalı gollere kesilince Beşiktaş'tan ayrıldı. 1987-88 sezonunda yeniden Sarajevo takımına dönen Jurkovic, 6 maç forma giydi. 1988-89 sezonunda Türkiye'ye dönen Jurkovic, bu sefer Adana Demirspor kalesini korumaya başladı. Başarısız bir sezon sonrası Jurkovic takımdan ayrıldı ve futbolu bıraktı. .700 Nitro Express .700 Nitro Express 1988'de İngiliz H&H (Holland & Holland) firması tarafından özellikle zengin kesimin lüks silahlarla büyük hayvanların avı için, .600 Nitro Expressin üretiminin durmasının devamında üretilmiş bir kalibredir. Firma kalibreyi tanıttıktan sonra "Diğerleri .600lüğün üretimini durdu; Bizde ise .700lüğü var!" olarak bir açıklama yapmıştır. 1000grain(65gr)lik mermi çekirdekleri yeni kovan yapısı ve tüm Nitro Express av fişeklerinde olduğu gibi güçlü ve farklı maddeler katılmış patlayıcı pudrası(~Barut) karakteristik özelliklerini oluşturmaktadır. Kalibrenin bir diğer eşsiz özelliği de tüfekleri gibi fişeklerinin de pahalı olması! ABD gibi sivil kullanıma açık mühimmatın yasalar çerçevesinde makul fiyatlara satılan bir ülkede dahi bu fişekler 50-100$ gibi büyük rakamlara alıcı bulmaktalar. Bu kalibreyi kullanan yivli çifteleri ise fiyatları binlerce doları bulmaktadır.(zaten kalibrenin mucidi olan H&H dünyanın en ünlü lüks silah üreticilerinden biri ve tüm silahları el yapımıdır.) Bu kalibrenin diğer Nitro Expressler gibi askeri kullanımı yoktur. Tüm Nitro Expressler gibi farklı barut yapısı, kalın kovan duvarı ve çok ağır bir mermi çekirdeği yapısına sahiptir. dolayısıyla onu ateşlemesi gerek silahın da özellikleri ona göre ayarlanmak durumunda olmasından dolayıdır ki kalibreyi ateşleyen silahların çoğu çift kırma yapısında üretilmekte ve çok kalın namluya sahip olmaktadır. Kalibreyi ateşleyen Bolt-Action modeller de mevcut ancak her iki durumda da silahların fiyatları on binlerce doları bulmaktadır. Poligon atışı tanıtımı Fevzi Korkmaz Fevzi Korkmaz (d. 16 Mayıs 1969, Konya), Türk eski futbolcu ve teknik direktör. İstanbul Büyükşehir Belediyespor'da altyapı antrenörü olarak görev yapmaktadır. 1990 senesinde Samsunspor'da profesyonel oldu ve 1995 senesine kadar burada oynadıktan sonra Adanaspor'a transfer oldu. İki sezon burada oynadıktan sonra İstanbul Büyükşehir Belediyespor için oynamaya başladı ve burada yedi sene oynadıktan sonra futbola burada veda etti. Futbola vedasını ardından antrenörlük yapmaya karar verdi ve 2005 senesinden beri futbolu bıraktığı kulüp olan İstanbul Büyükşehir Belediyespor'da değışık altyapı kademelerinde antrenörlük yapmaktadır. Chevrolet Niva Chevrolet Niva - Rus seri küçük sınıflı 4x4 arabası. GM-AVTOVAZ ortaklığı ile üretilmektedir. Rusya'da Avrupa İş Derneği'ne göre Chevrolet Niva Rusya'nın 2004-2008 yılları arası en çok satılan 4x4 otomobili. 2006 yıӀı Ocak ayında Chevrolet NIVA GLX'nin 1.8 lt. FAM1 motoru, yeni transmisyon, ABS ve emniyet yastıkları ile üretilmeye başlandı. EuroNCAP güvenlik testlere göre araba 4 yıldız aldı. 2009 Mart ayında yenilenen Chevrolet Niva'nın üretimi başladı. Ürünün kalitesini yukseltmek için konstrüksiyona 60'ın üzere mühendislik değişiklik eklendi. Günümüzde Chevrolet NIVA L, LC, GLS, GLC takımlarda satılır. Nea Ekklisia Nea Ekklisia (, ), Bizans İmparatoru I. Basileios () tarafından 876 ile 880 yılları arasında Konstantinopolis'te inşa ettirilmiş bir kilisedir. Bizans başketinde 6. yüzyılda inşa edilen Aya Sofya'dan sonra inşa edilmiş ilk anıtsal kilisedir. Bizans mimarisinin orta çağının başlangıcını işaret eden bu kilise Paleologos Hanedanı dönemine kadar kullanılmıştır. Osmanlılar tarafından barut deposu olarak kullanılan bu yapı, 1490 yılında yıldırım düşmesinden sonra tahrip olmuştur. İmparator I. Basileios, Bizans tarihinin en başarılı ailesi olan Makedon Hanedanı'nın kurucusudur. Basileios, kendisini imparatorluğun yeniden kurucusu, yeni Justinianus olarak tanımlamış ve büyük öncülü gibi Konstantinopolis'te büyük bir inşa hamlesi başlatmıştır. Yeni Kilise adının ilk kelimesi "Nea", Basileios'un Aya Sofya'sını ve yeni bir dönemin başlangıcını işaret eder. Kilise, Basileios'un kişisel idaresi altında Büyük Saray'ın yerleşkesinin güneydoğu köşesine, daha önce "Tzykanisterion" polo sahası olan yerin yanına inşa edilmiştir. Basileios, sarayın en güney ucunda bulunan deniz fenerinin yanınına da bir kilise yaptırmıştır. Nea Ekklisia, 1 Mayıs 880 tarihinde Konstantinopolis patriği Fotios tarafından İsa Mesih, başmelek Mikâil (daha sonraki kaynaklara göre Cebrâîl), peygamber İlyas (Basileios'un en sevdiği kutsal kişilerden biridir), Bakire Meryem ve Aziz Nicholas'a adanmıştır. Basileios'un bu kiliseye kendi idaresinden ve emlaklarından gelir bağlaması, Aya Sofya modeli bir niyetin göstergesidir. Onun ve hemen peşi sıra gelen ardıllarının hükümdarlıklarında, Nea Ekklisia saray törenlerinde önemli rol oynamış, bu en azından VII. Konstantinos'a kadar devam etmiş, Konstantinos en önemli hanedan törenleri olan takdis törenlerini burada yaptırmıştır. Geç 11. yüzyılda, manastıra dönüştürülmüş ve "Yeni Manastır" () olarak tanınmıştır. İmparator II. İsaakios, dekorasyon ve mobilyaların çoğunu söktürmüş, Anaplous'ta bulunan St Michael kilisesinin restorasyonunda kullanmıştır. Bina, Latin İmparatorluğu tarafından kullanılmaya devam edilmiş, Paleologos Hanedanı'nda ayakta kalmıştır. İstanbul'un fethinden sonra barut deposu kullanılmıştır. 1490 yılında binaya yıldırım düşmüş ve tamamen tahrip olmuştur. Sonuçta kilise hakkında bilinen bilgiler, özellikle 10. yüzyıl ortalarına ait "Vita Basilii" ile haritalarda görülen birkaç ham tanımlar gibi, yazılı kaynaklardan gelenlerdir. Binanın yapısı hakkında çok fazla detay yoktur. Kilisenin beş kubbesi vardır: merkezdeki İsa'ya adanmıştı, kalan dört kubbe ise kilisenin adandığı kalan dört kutsala adanmıştı. Kubbelerin tam düzeni ve kilisenin tipi tartışmalıdır. Birçok araştırmacı dört destekli kapalı haç planında olduğunu düşünür, bu plana sonraki örnekler Mireloin Kilisesi ve Livos Kilisesi'dir. Gerçekten, Balkanlar'dan Rusya'ya, imparatorluk binalarının prestijini tanımlamak için Ortodoks dünyasında bu tip kiliseler yaygın bir şekilde kullanılmıştır. Kilise ile Basileios'un büyük bir inşa hamlesi taçlanmıştır. İç dekorasyonunda, başkentteki Justinianus Mozelesi gibi kilise ve yapılardan sökülmek de dahil, mümkün olduğunca bol dekorasyondan kaçınılmamıştır, hatta Bizans donanması inşaata mermer taşımakla görevlendirildiği için Sicilya'daki ana noktalardan Siracusa desteksiz kalarak Araplar tarafından ele geçirilmiştir. Basileios'un torunu, İmparator VII. Konstantinos, bir medhiyede ("ekphrasis") kilisenin dekorasyonu üzerine aşağıdaki tanımı vermektedir: Kilisenin avlusu batı girişinin önünde yer alır ve mermer ve porphyry taşlarından iki çeşme ile süslenmiştir. İki revak, kuzey ve güney kenarları boyunca "Tzykanisterion" polo sahasına kadar uzanmaktaydı. Deniz tarafında (güneyde) kutsal şeylerin saklandığı bir oda inşa edilmişti. Kilise kompleksinin doğusunda "mesokēpion" (orta bahçe) olarak bilinen bir bahçe bulunmaktaydı. Daphne Sarayı'nda bulunan Aziz Stefen Kilisesi, Faros (Fener) Meryemi Kilisesi ile birlikte Nea Ekklisia, İmparatorluk sarayında bulunan kutsal emanetlerin ana ev sahiplerinden biriydi. Bunlar arasında peygamber İlyas'a ait gocuk, üç meleği misafir ettiği İbrahim'in masası, Samuel'in Davud'u kutsal yağ ile yağlarken kullandığı borusu ve Büyük Konstantin'in emanetleri vardı. 10. yüzyıldan sonra sarayda ana taç odası, Hrisotriklinos gibi diğer yerlerde bulunan daha başka emanetlerde Nea Ekklisia'ya taşınmıştır. GÃ¶zde Dal Gözde Dal (d. 21 Mart 1988 - İzmir) - Türk voleybolcudur. İlk voleybola İzmir Alternatif Spor Kulübünde başladı. Sonra Göztepe'ye transfer oldu. Sonrasında Karşıyaka'da oynadı. 2009 yılında Galatasaray'a transfer oldu. 2011 yılında Ted Ankara Kolejliler Spor Kulübü'ne transfer oldu. 1 sene sonra, 2012'de ereğli belediyesi 2013 te ise halen sporcusu olduğu bursa büyükşehir belediyesinde başarıyla oynamaktadır. Canning Randy Canning Randy, Amerikalı komedi dizisi "How I Met Your Mother"ın altıncı sezonunun yedinci bölümüdür. Orijinal yayın tarihi 1 Kasım 2010'dur. Ted sınıfındaki öğrencilerle arası iyi olduğu için mutludur. Fakat bu uzun sürmez. Zoey Ted'in sınıfına gelir ve öğrencileri kendi tarafına çeker. Öğrenciler Ted'in dersine girmez ve onu protesto ederler. Ted Lily'nin tavsiyesini alır ve öğrencileri sınıfta bırakmakla tehdit eder. Marshall ise işte sıkıntılıdır. Randy adında bir çalışan çok sakarlıklar yapmaktadır. Barney Marshall'a onu kovmasını söyler. Marshall ise bunu hayal bile edemez. Patronu gibi acımasız olmak istemiyordur. Bir gün Randy Marshall'ı öyle kızdırır ki onu kovmak zorunda kalır. Marshall sonradan çok vicdan azabı çeker. Fakat Randy'nin keyfi yerindedir. O aldığı tazminat parasıyla kendi işini kurmaya hazırlanırken Marshall patronuyla konuşur ve Randy'i yine işe çağırır. Randy kendini yeniden kovdurmaya çalışır. Robin kanalda Becky ile zor günler geçiriyordur. Becky bir reklamda oynamıştır fakat Robin bunun profesyonelce olmadığını düşünür. Cadılar Bayramı sonrası sokakta bir hemşire kıyafetiyle beliren Robin için arkadaşları tek gecelik ilişki geçirdiğini düşünürler. Oysa Robin de aslında bir reklamda oynamıştır. Forli-Cesena Forli-Cesena, (1992 ye kadar "provincia di Forlì" adı altında) kuzey doğu İtalya'da Emilia-Romagna bölgesinde bir ildir. İl merkezi, ile isimlerini de veren Forli ve Cesena şehirleridir. İlin yüzölçümü 2.377 km² olup nüfusu (31.12.2016 tahminin itibarıyla) 394.067 kişidir. Forli-Cesena, 1992'de kuruldu. İdarî bakımdan diğer İtalyan illerinden farklılık arzeder. Resmî başkent Forlì olmasına rağmen, il merkezi 2 şehre ayrılmıştır. Bu iki şehrin her birine 15 ilçe bağlıdır. Forlì şehri ile Cesena şehri, il merkezliğini ortaklaşa yapmaktadırlar. Forlì'nin nüfusu 194,977dir. Cesena'nın nüfusu ise 203,042 kişidir. Bunun yanında İtalya'nın çok engebeli Apenin Dağları bölgesinde olan bu ilde özerk iki "Dağlık Özerk Bölge Yerel İdaresi" bulunmaktadır: Forli-Cesena ilinin kuzeyinde Ravenna ili; doğusunda Adriyatik Denizi; güneyinde Rimini ili ve güney ve batısında ise Toskana Bölgesi'ne bağlı olan Arezzo ili ve Firenze ili bulunur. Forli-Cesena ilinde en önemli ekonomi sektörleri çok değişik tarım ve gıda maddeleri sanayidir. Emilia-Romagna bölgesinin tümünde olduğu gibi bu il de yüksek verimli ve etkin tarımcılık üzerinde isim yapmıştır. Adriyatik Denizi'ne doğru uzanan düzlük arazisi, mümbit ve Po'nun getirdiği alüvüyonlu toprağı ve ılımlı iklimi ile çok verimli olduğu gibi Apenin tepelerine doğru yamaçlardaki özel tarımcılık çok ileridir. Bu il İtalya'nın tarım alanında yaptığı ihracata çok büyük katkı yapmaktadır. Şu türlü tarımcılıkta bu il çok önemlidir: Şu tablo Forli-Cesena ili sehir ve beldelerinden 10.000den fazla nüfusu olanlarının sıralamasıdır: Estonya Kamu Yayıncılığı Eesti Rahvusringhääling. Estonya'nın 2007'de kurulmuş devlet televizyon kanalıdır. Ayrıca Avrupa Birliği üyesidir. Beatbox Beatbox kişinin hiçbir müzik aleti kullanmadan ağız, dudak, dil ve diğer organlarını kullanarak müzik oluşturmasına denir. Beatbox yapan kişilere ise Beatboxer adı verilir. Freestyle Beatbox ise kişinin kendine göre bağımsız olarak müzik oluşturmasına denir. İnternet ortamlarında "BBX" diye kısaltılarak kullanılabilir. Aşağıda tamamen beatbox tabanlı olan ve bu kültür için önemli ve gelişmesine katkı sağlamış bazı albümler yer almaktadır. The Malay Mail The Malay Mail, Kuala Lumpur, Malezya'da kurulmuş ve burada yayımlanan gazete. İlk basımını 1 Aralık 1896 tarihinde yapmıştır. 1 Ocak 2005 tarihinde "Sunday Mail" adlı ek "Weekend Mail" olarak değiştirilmiştir. The Malay Mail'da sürekli mülkiyet değişikliği olmasına rağmen ülkenin en eski gazetelerinden biridir. Son olarak Redberry şirketinin gazetenin %75 hissesini almak için hazırlandığı açıklanmıştır. Emmanuel Culio Juan Emmanuel Culio (d. 30 AÄŸustos 1983; Buenos Aires, Arjantin), Arjantinli futbolcudur. Futbol altyapısı olmayan Culio, 19 yaşına kadar inşaatlarda sıva ustası olarak çalıştı. 13 yaşında babası ve kardeşiyle birlikte amelelik yapan Culio ayda 60 Euro'ya çalıştı. Önce Juniors takımı ile idmanlara çıkan Culio 19 yaşında sokakta futbol oynarken Arjantin 3. Lig takımlarından Flandria yöneticileri tarafından tesadüfen keşfedildi ve bu takımda Profesyonel kariyerine başladı. 3. Lig ekibi Flandria'da iki sezonda 44 maça çıkıp 19 gol atan Culio, 2004'te Almagro'ya transfer oldu ve bu takımda oynadığı bir sezonun ardından Arjantin 1. Lig takımlarından Independiente takımına transfer oldu. Independiente takımında sadece bir maçta şans bulan Emmanuel, Arjantin'in bir başka takımı Racing burada da sadece 3 maçta şans buldu ve Şili'nin Deportes La Serena takımına transfer oldu. Culio bu takımda sergilediği başarılı performansla Avrupa'nın yükselen kulüplerinden Romanya takımı CFR Cluj'ün dikkatini çekti. Culio, CFR Cluj'daki ilk sezonunda ligdeki 34 maçın 32'sinde toplam 2571 dakika (%84) forma giydi ve bir gol attı. Cluj orta sahasının her bölgesinde oynayan Culio, 2008-09 sezonunda ise Romanya Ligi'nde 29 maça çıktı ve 2007-2008 sezonunda olduğu gibi bir gol attı. UEFA Şampiyonlar Ligi'nde ise takımının tek galibiyetini aldığı AS Roma maçında iki gol atan Culio maçın adamı seçildi. 2009-10 sezonuna ise tamamı ilk 11'de olmak üzere 28 maçta görev yaptı. Aralık ayına kadar orta alanın çeşitli bölgelerinde görev verilen çalışkan oyuncu, daha sonra sol kanada yerleşti ve bu bölgede forma giymeye başladı. Sezonu bir kez daha tek golle tamamlayan Culio, 2010-2011 sezonunun ilk 12 haftasında forma giydi ve Rotasyon nedeniyle ligin sonraki haftalarında takımından uzak kaldı. Arjantinli orta saha, Şampiyonlar Ligi'nde ise gol ve asistleriyle takımının skor yükünü çeken en önemli isimlerden biri oldu. Grubun ilk maçında Basel önünde alınan 2-1'lik galibiyete iki asistle katkıda bulunan Culio, Roma mağlubiyetinde atılan tek golde de yine golün asistini yaptı. Üçüncü maçta Bayern'e 3-2 mağlup olan Cluj'ün gollerinden birini attı. Ayrıca 1-1 berabere biten son maçta Roma filelerine 88. dakikada atılan golün asistini yaptı. 2010-2011 sezonunda UEFA Şampiyonlar Ligi'nde Cluj'ün attığı 6 golün 5'indede rol oynadı. 2010-2011 sezonunda Galatasaray'ın kötü gidişatının ardından göreve getirilen Gheorghe Hagi'nin isteğiyle Culio'nun bonservisi için Galatasaray, CFR Cluj takımına 2 milyon euro ödedi. 6 Ocak 2011 tarihinde Galatasaray ile 2013-2014 sezonu sonuna kadar sürecek sözleşmeyi imzalayan Culio Galatasaray'da "27" numaralı formayı tercih etti. İlk kez Beypazarı Şekerspor ile oynanan ve Ali Sami Yen Stadyumu'nun kapanış maçı olan Ziraat Türkiye Kupası 3.hafta maçında forma giydi ve bu maçta asist yaptı. Galatasaray'ın Sivasspor ile oynadığı Türk Telekom Arena'daki ilk maçta 90 dakika forma giyen Culio bu maçın ardından, "Dünyanın çeşitli statlarında maç oynadım ancak böyle bir stat görmedim. Arena gerçekten muhteşem. Taraftarımız da Boca'nın taraftarına benziyor. Çok ateşliler" açıklamalarında bulunmmuştur. Galatasaray forması altındaki ilk golünü ise Türk Telekom Stadyumu'nda Bucaspor'a karşı attı ve takımı bu maçtan 1-0 galip ayrıldı. 14 Mayıs 2011'de Gençlerbirliği ile oynanan ve 3-2 galip gelinen maçta yaklaşık 30 metreden aşırtma golü atan Culio Süper Lig'de 3.golü oldu ve bu gol ile birlikte CFR Cluj'daki gol grafiğini yakaladı. 2011-2012 sezonunda teknik direktörlüğe Fatih Terim'in gelmesinin ardından sezon öncesi Liverpool ile yapılan hazırlık maçında şans bulan Culio bu maçta etkili performans gösteremedi ve kısa süre sonra Orduspor ile anlaştı. Culio'nun Orduspor'a transfer olmasının ardından Galatasaray kaptanı Arda Turan'da Atlético Madrid'e transfer olmuştur ve Galatasaray teknik direktörü Fatih Terim, "Arda'nın gideceğini bilsem Culio'yu göndermezdim" açıklamalarında bulunmuştur. 2011-2012 sezonu öncesi Orduspor'un Culio'ya 4 yıllık sözleşme önermesi üzerine Galatasaray kulübü bu öneriyi kabul etmemiş ve Culio'yu 350.000 € kiralama bedeliyle Orduspor'a satış opsiyonuyla kiralamıştır. Orduspor'a transferi sonrasında Culio, "Orduspor taraftarlarının karşısına çıkmak için sabırsızlanıyorum, Orduspor'un büyük bir camia olduğunu buraya geldiğimde daha iyi anladım. Süper Lig'de Orduspor'un ses getireceğine inanıyorum. Taraftarlarımızın bizi desteklemesini bekliyorum. Terimin son damlasına kadar Orduspor'un başarısı için oynayacağım" açıklamalarında bulunmuştur. Orduspor'un sezon öncesinde Trabzonspor ile oynadığı maçta forma giyen Culio, Karşılaşmanın 39. dakikasında kullandığı Serbest vuruş sonrası ilk defa gol sevinci yaşadı. Culio ilk resmi golünü ise 15 Ekim 2011'de Eskişehirspor ile oynanan lig maçında kaydetmiştir. İkinci golünü ise Antalya'da tarafsız sahada Beşiktaş ile oynan Süper Lig maçında 35 metre'den atmış, Fakat takımı 2-1 mağlup olmuştur.Süper lig'de Bu maçın 2.devrede oynanan rövanşında takım arkadaşı Jean-Jacques Gosso ile kavga etmiş fakat Culio maçtan sonra arkadaşından özür dilemiş ve ikili barışmıştır. Culio 2011-2012 sezonunda Süper lig'in bitimine iki hafta kala Orduspor başkanı Nedim Türkmen'e Galatasaray'a dönmek istediğini belirtmiş ve Orduspor kulübü tarafından sözleşmesi feshedilmiştir. 06.07.2012 tarihinde galatasaray.org sitesinde, Avusturya kamp kadrosuna dahil edildiği bilgisi yer alan bir açıklama yayımlanmıştır. Emmanuel Culio, Orduspor'da başarılı bir sezon geçirdikten sonra eski takımı Galatasaray'a geri döndü. Galatasaray'ın Avusturya kampında başarılı performans gösteren futbolcu, Galatasaray'ın ilk hazırlık maçı olan ve 11 Temmuz 2012 tarihinde oynanan SV Kirchbichl maçında ilk 11'de şans buldu. Maç'a "29" numarayla başlayan Emmanuel Culio, maçın 10.dakikasında Necati Ateş'in attığı golün asistini yaptı. Galatasaray'ın Lazio ve Fiorentina hazırlık maçlarında da şans bulan oyuncu beğenilmemiş ve 1 yıllığına Mersin İdman Yurdu'na kiralanmıştır. 7 Ağustos 2013 tarihinde Galatasaray resmi internet sitesinden yapılan açıklamayla sözleşmesinin karşılıklı olarak feshedildiği duyrulmuştur. Galatasaray 16 Ağustos 2012'de KAP'a gönderilen açıklamada "Profesyonel futbolcularımızdan Juan Emmanuel Culio'nun 2012-2013 futbol sezonu için Mersin İdman Yurdu Spor Kulübü Derneği'ne geçici transferi konusunda anlaşmaya varılmıştır. Mersin İdman Yurdu Spor Kulübü Derneği 15 Ocak 2013 tarihine kadar 1.500.000 EUR bonservis bedeli ödeyerek oyuncunun transferini gerçekleştirme hakkına sahiptir." ifadelerine yer vermiştir. Kadrosuna Mustafa Sarp, Juan Pablo Pino ve Ibrahim Yattara'yı katan Mersin ile ilk maçına eski takımı Orduspor karşısında 60. dakikada çıktı. Bir sonraki hafta ise Sivasspor maçında ilk 11 başlayan oyuncu, 17. dakikada Mert Nobre'nin asistine takımına 1-1 beraberliği getiren golü attı. Daha sonra takımı 3-1 geriye düşse de 36.dakikada serbest vuruş kullanan Culio, Milan Stepanov'a asist yaptı ve skor 3-2'ye geldi. 69. dakikada ise Wissem Ben Yahia beraberliği getirirken Culio 89 dakika sahada kaldı ve yerini Danilo Bueno'ya bıraktı. Culio bu maçta 1 gol atıp 1 asist yaparak maçın yıldızı oldu.Bir sonraki hafa ise Eskişehirspor maçında sahaya çıkan Culio, takımının 3-1 yenildiği karşılaşmada tek golünü uzaktan şut ile attı. Takımının vazgeçilmezi olan Culio, 6. haftada Trabzonspor maçında Mert Nobre'nin golünün asistini yaparak maçın kazanılmasındaki mimarlardan oldu. Lig'in 19. haftasında Sivasspor maçında 2 gol atan Culio takımının 3-0 kazanmasındaki en büyük pay sahibiydi. Bir de Gençlerbirliği maçında gol atan Culio, sezonu Süper Lig'de 31 maçta 5 gol, Türkiye Kupası'nda ise 4 maçta 1 gol istatistiğiyle bitirdi. Sezon sonunda takımı Mersin İdman Yurdu küme düşerken Culio bu takımdan da ayrıldı. Sözleşmesi Galatasaray ile devam eden Culio, takımın antrenmanlarına alınmadı ve kulüp bulması istendi. Ancak kulüp bulamayan Culio ile Ağustos 2013'te sözleşme çift taraflı olarak feshedildi. Bu gelişmelerin üstüne bonservisini eline alan Culio, La Liga 2 ekibi RC Deportivo de La Coruña ile sözleşme imzaladı. İlk maçına ligin ilk haftasında UD Las Palma maçına çıkan Culio, maçın 49. dkakikasında kornerin başına geçti ve Pablo Insúa'nın golünün asistini yaptı böylelikle ilk maçında ilk asistini yapmış oldu. Ancak maçın başlarında sarı kart gören Culio, 67. dakikada bir sarı kart daha gördü ve ikinci sarı karttan oyun dışına atıldı. Takımıyla ilk golünü 13 Ekim 2013'te FC Barcelona B takımına atan Culio, o sezon attığı diğer golü ise SD Ponferradina ağlarına attı. Culio sezonun ilk yarısını 18 maç 2 gol ve 4 asist ile tamamladı ancak devre arasında kulübünün satış listesine çıkarıldı. Satış listesine koyulan Culio, 2013-14 devre arasında eski hocası Hector Cuper'in çalıştırdığı Birleşik Arap Emirlikleri ekibi Al Wasl'a 300.000 € transfer bedeli ile transfer oldu. Kastamonu Üniversitesi Fen Bilimleri Enstitüsü Kastamonu Üniversitesi Fen Bilimleri Enstitüsü 2006 yılında Fen ve Mühendislik Bilimleri alanında lisansüstü eğitimi düzenlemek, bilimsel ve teknolojik gelişmeleri izleyerek lisansüstü çalışma ve projelere yön vermek, öğrencileri güncel konularda ileri araştırmalara yöneltmek amacıyla kurulmuştur. Enstitüde, bağlı anabilim dallarında 16 Profesör, 17 Doçent, 34 Yardımcı Doçent ve 51 öğretim görevlisi ve toplam 500'den fazla yüksek lisans, doktora ve sanatta yeterlik öğrencisi bulunmaktadır. Enstitü şu ana kadar 300'e yakın öğrenci mezun etmiştir. Enstitü Kastamonu Üniversitesi Kuzeykent Yerleşkesi içinde hizmet vermektedir. Kastamonu Üniversitesi Sosyal Bilimler Enstitüsü Kastamonu Üniversitesi Sosyal Bilimler Enstitüsü 2006 yılında kurulmuştur. Enstitüde 8 anabilim dalı bünyesinde 21 yüksek lisans, 3 tezsiz yüksek lisans ve 6 doktora olmak üzere toplam 30 programda eğitim verilmektedir. Doktora programlarının süresi en fazla 12 yarıyıl, yüksek lisans programlarının ise en fazla 6 yarıyıldır. Enstitü Kastamonu Üniversitesi Kuzeykent Yerleşkesinde bulunmaktadır. Bologna ili Bologna ili (Bologna lehcesi: "Pruvènzia ed Bulåggna") Kuzey Doğu İtalya'da Emilia-Romagna bölgesinin ili olup merkezi ismini aldigi Bologna şehridir. İlin alanı 3.703 km olup il nüfusu (31.12.2009 tahminin itibarıyla) 984.342 kişidir. Bologna ili'nin kuzeyinde Ferrara ili; doğusunda Ravenna ili; güneyinde Toskana bölgesine bağlı Firenze ili, Prato ili ve Pistoia ili ve batısında Modena ili bulunur. Tarihi olarak coğrafyacılar Emilia ve Romagna bölgelerini ayrı bölge olarak kabul etmişlerdi. Ama Bologna ili her iki bölgede de bulunmakta ve güney-doğu Emilia ile Romagna bölgesinin 7 belediyesini kapsamaktadır. Şu liste Bologna ilindeki değişik tipte arazinin toplam (hektar) ve yüzde dağılışı görülmektedir. İtalya'nın tümünde dağlık arazi ülke alanının %25ini kapsadığına göre %21.3u dağlık olan Bologna ili arazisi ortalamaya nisbetle pek dağlık değildir. Bologna ilinde bulunan en uzun akarsu Reno Nehri (211 km) olup ilde bulunan akarsuların hepsi (Santerno 85 km, Sillaro 66 km, Savena 54 km, Samoggia 53 km, Setta 40 km, ve İdice 77 km) bu nehirle birleşmektedir. Şu tablo Bologna ili sehir ve beldelerinden 10.000den fazla nüfusu olanlarının sıralamasıdır: Fazıl Sağlam Prof. Dr. Fazıl Sağlam (d. 23 Şubat 1940, Trabzon ), Türk Anayasa Hukukçusu. Atatürkçü Düşünce Derneği kurucularından. 1940 yılında Trabzon’da doğdu. Ortaokul ve Liseyi Avusturya Lisesi’nde, Yüksek öğrenimini İstanbul Üniversitesi Hukuk Fakültesi’nde tamamladı. Köln Üniversitesi’nde İş Hukuku dalında doktora yaptı. 1973 yılında Ankara Üniversitesi Siyasal Bilgiler Fakültesi'nde göreve başladı. 1980 yılında Anayasa Hukuku dalında doçent oldu. 1983 Mart'ında Üniversite'den ayrıldı. İstanbul Barosu'nda avukatlık yapmaya başladı. 1995–1996 yıllarında İstanbul Barosu Yönetim Kurulu Üyeliği ve Başkan Yardımcılığı görevlerinde bulundu. 1996 yılında Yıldız Teknik Üniversitesi İktisadi ve İdari Bilimler Fakültesi'nde göreve başladı. 1999 yılında Anayasa Hukuku dalında Profesör oldu. 21 Ağustos 2003 tarihinde Ahmet Necdet Sezer tarafından Anayasa Mahkemesi Asıl Üyeliğine seçildi. 23 Şubat 2005 tarihinde emekliye ayrıldı. 2010 yılında Yakın Doğu Üniversitesi Hukuk Fakültesi'nde göreve başlayan Sağlam 2013 yılına kadar bu görevini sürdürdü. 2019 yılında göreve başladığı İstanbul Gedik Üniversitesi Hukuk Fakültesi'nde Anayasa Hukuku derslerinin öğretimini devam ettirmektedir. Cameron Boyce Cameron Boyce (28 Mayıs 1999 - 6 Temmuz 2019) Amerikalı oyuncu ve dansçıdır. Cameron Boyce'nin en iyi bilinen rolü Dısney Channeldeki "Jessie" (Luke Ross karakterini canlandırıyor.) Cameron boyce 2011 de Shake It Up dizisinde konuk oyuncu olarak da dans etmiştir. Ayrıca 2008 de çekilen 'Mirrors' adlı korku filminde Michael Carson adındaki evin en küçük çocuğunu canlandırmıştır.En son "Gamers Guide Pretty Much Everything"filminde oynadı(Conor). Farklı olarak da, "Panic! At The Disco" adlı rock müzik grubunun, "'That Green Gentleman"' adlı müzik klibinde kısa bir rolde yer aldı. Los Angeles, Kaliforniya'da 28 Mayıs 1999'da doğan oyuncu ve dansçı Cameron Boyce 6 Temmuz 2019'da doğum yeri Los Angeles, Kaliforniya'da 20 yaşında aile evinde uykusunda ölmüştür. Boyce ailesinin 6 Temmuz 2019'da yaptığı bir açıklamaya göre, Cameron, “tedavi edilmekte olduğu tıbbi durumun bir sonucu olan geçirdiği bir kriz” nedeniyle yaşamını yitirdi. Devam eden tedavisinin daha sonra epilepsi olduğu belirtildi. .270 Winchester .270winchester 1923'te Winchester Repeating Arms Company tarafından 30-06 Springfield üzerinden ilk olarak Winchester model 54'te kullanılmak üzere geliştirildi. Metrik sistemde bu mermiye 6.8x65 mm denebilse de tüm dünyada .270 olarak anılır. Kalibrenin tasarlandığı ilk günden itibaren güttüğü ana amaç av maksatlı bir kalibre olmuş ve avcılar tarafından beğeniyle karşılanmıştır. Fişek üretiminde genellikle firmalar tarafından avcıların geniş beğenisine ve amaçlarına karşı üretim gerçekleşmiş ve 00, 110, 130, 140, 150 ve 160 grainlik ve nadiren 180grainlik mermi çekirdekleriyle üretilmiştir ancak avcılar en çok 130 ve 150 grainlik mermi çekirdeklerini beğenip kullanmışlardır. Mermi çekirdeklerinin ağırlıklar olduğu gibi şekilleri de ticari olarak farklı üretilip farklı koşullarda farklı avlarda kullanılmak üzere avcıların ve atıcıların beğenisine sunulmuştur. Fişek 4000J civarında enerjiye sahiptir. Ra (Yıldız Geçidi) Ra, Yıldız Geçidi filminde, bu filmin devamı niteliğindeki Yıldız Geçidi SG-1 dizisinde ve söz konusu dizinin çekilmiş son filmi 'da görülebilen hayali karakter. İlk olarak, Roland Emmerich'in yönettiği ve Dean Devlin ile beraber yazdığı, başrollerini Kurt Russell ve James Spader'ın paylaştığı, 1994 yapımı Yıldız Geçidi filminde Jaye Davidson tarafından canlandırılmıştır. Daha sonra Yıldız Geçidi SG-1 bilim-kurgu serisinde, SG-1 ekibinin zamanda yolculuk yaparak M.Ö 3000 yılına gittikleri "Moebius: Part 1" adlı bölümde Jay Williams tarafından karaktere yeniden hayat verilmiştir. Son olarak yine Jay Williams tarafından filminde canlandırılmıştır. Nesli tükenmekte olan dünyadışı bir ırkın son temsilcilerinden olarak, sonsuz yaşam adına uzayda uzun zamanlar boyunca seyahat eder ve nihayetinde Dünya gezegenine ulaşır. Dünya'ya geldiği çağda insanlık henüz erken dönemlerini yaşamaktadır ve ilkeldir. Kolay onarılabiliyor oluşunu fark edince, insan bedenine girerek hakimiyetini ilan eder. Yıldız Geçidi sayesinde, teknolojisini geliştirmek için işçi olarak çalıştırdığı insanların, gezegenler arasında seyahat edebilmelerini sağlar. Fakat dünyada çıkan bir isyan nedeniyle Yıldız Geçidi'nin gömülmesini emreder. İnsanlığın, bu olaydan binlerce yıl sonra bulup çözmeyi başardığı yıldız geçidinin, dünyadan başka bir gezegene gitmek için tekrar çalıştırıldığını çok geçmeden anlayacaktır. Gittikleri gezegende Ra’nın sömürgeci bir sahte tanrı olduğunu halka anlatmaya çalışan ekip, ister istemez O'nunla savaşa girişmek zorunda kalır. Ra karakteri filmde tüm gizemini koruyarak canlandırılmış, kadın ve erkek özellikleri aynı anda sunulmuştur. Yıldız Geçidi SG-1 dizisinde güçlü bir sistem lordu olarak anılan Ra, dizinin yalnızca Moebius: Part 1 isimli 8. sezon final bölümünde Jay Williams tarafından canlandırılmıştır. Söz konusu bölümde Catherine Langford ölür. Onun sahip olduğu tüm eserler ise SG üssüne gönderilir. Daniel Jackson incelemeler sırasında yazıtların birinde Ra ile yapılan törenlerde bir Sıfır Noktası Modülü olduğunu görür. Ekip modülü ele geçirmek için geçmişe gitmelidir. Ra'nın Mısır'a geldiği ve Mısırlıların isyan etmediği döneme geri dönerler. Sıfır Noktası Modülü'nü ele geçirirler; ancak geri dönme planları tutmaz. Tek yöntem ileriye mesaj bırakmaktır. Kamerayla kim olduklarını videoya çekerler. Günümüze döndüğümüzde ise Jack O'Neill emekli olmuş, Daniel Jackson ve Samantha Carter ise öğretmenlik yapıyor haldedir. Ancak SG Komutanlığına ulaşan video sebebiyle apar topar üsse çağrılırlar. Üsse çağrılan ve ne olduğunu anlamayan O'Neill, Carter ve Daniel bir şekilde olan biteni düzeltmelidirler. Tekrar Mısır'a dönen ekip, Mısır'daki Ra'ya karşı olan isyanın meydana gelmesini ve tarihi akışın olması gerektiği gibi akmasına çalışırlar. SG-1 ekibi, Goa'uld sistem lordlarının sonuncusu olan Ba'al'ın idamına katılırlar. Ancak ters bir durum olur. Teal'c ve Vala Mal Doran beklenmedik şekilde yok olurlar. O'Neill ise Ba'al'ın saldırısıyla beklenmedik şekilde ölür. Bu anlaşılmaz durumun gerçekte gelişme sebebi ise çok farklıdır. Ba'al geçmişe gidip Yıldız Geçidi'ni Amerika'ya getiren gemiye saldırır ve geminin Amerika'ya ulaşmasını engeller. Bu durum tüm Stargate kahramanlarının hayatlarını değiştirir. Stargate programı tarihten silinmiştir. Samantha Carter, Daniel Jackson ve Cameron Mitchell geçmişi değişmiş bir dünyaya dönerler. Onları dünyada donmaktan Özel Harekatçı Jack O'Neil kurtarır. Olanları yetkililere anlatmaya çalışırlar. Ancak kimse zamanda yolculuk olacağına inanmamaktadır. Söz konusu paralel evrende Stargate programının silinmesi ve yapılan operasyonların hepsinin yok olması sonucu Ra hala yaşamaktadır ve Goa'uldlar son olarak dünyayı hedef almışlardır. Bir goa'uld filosu yörüngeye yaklaşır; Ba'al, kraliçesi Qatesh (Vala) ve baş adamı Teal'c ile dünyayı işgale gelmektedir. SG-1 bir şekilde yıldız geçidini bulup Dünya köleleştirilmeden önce işleri yoluna sokmalıdır. Yıldız Geçidi filminde, Jack O'Neill'ın gittikleri gezegende Dünya için bir tehdit bulunması kaydıyla patlatmak üzere beraberinde getirdiği nükleer bomba Ra tarafından fark edilir. Ekipten bombayı alan, yıkıcılığını yüz kat arttıran ve Yıldız Geçidi aracılığıyla Dünya'ya yollamayı planlayan Ra, ekip tarafından durdurulmaya çalışılır. Bu gayretlerin bir sonucu olarak filmin sonunda bomba patlamak üzereyken bir şekilde Ra'nın gezegen yörüngesindeki ana gemisine ışınlanır ve bombanın patlaması sonucu Ra yok edilir. HÃ¼seyin Atalay Hüseyin Atalay (d. 27 Ekim 1991, Antalya), Türk futbolcudur. 2. Lig ekiplerinden Fethiyespor'da oynamaktadır. Antalyaspor altyapısında futbola başladı ve ardından 2008 yılında profesyonelliğe geçiş sözleşmesi imzalayarak A2 takıma yükseldi. İki sezon a takımı için oynadıktan sonra 2010-11 sezonundan itibaren a takımla antremanlara çikmaya başladı. As takım için ilk resmî karşılaşmasına 22 Aralık 2010 tarihinde Beypazarı Şekerspor'a karşı oynanan Türkiye Kupası karşılaşmasında 58. dakikada Necati Ateş'in yerine oyuna girerek oynadı. 2012-13 sezonunda Denizlispor'a transfer olmuştur. 94 kez millî takımlara çağrılan Hüseyin Atalay, 1 kez Türkiye U-15, 2 kez Türkiye U-16 2 kez de Türkiye U-19 forması olmak üzere toplam 5 kez millî formayı giymiştir. Can AtaklÄ± Can Ataklı (d. Mayıs 1956, Diyarbakır), Türk gazeteci, haber sunucusu. Kafkas kökenli bir ailenin Balıkesir'e yerleşmiş kolundan olan olup, Ataklı'nın anne ve babası kimya mühendisidir. Babasının ilk tayin yeri olan Diyarbakır'da doğmuştur. Babası kadro olmadığı için ilk dönemlerde kimya öğretmenliği yapmıştır. Daha sonra annesi ile birlikte Türkiye Şeker Fabrikalarında çalışmışlardır. Bu nedenle çocukluğu; Susurluk, Uşak, Erzincan gibi yerlerde geçmiştir. Cem isminde bir erkek kardeşi vardır. Balıkesir Atatürk İlkokulu, İstanbul Erkek Lisesi ve İstanbul İktisadi ve Ticari İlimler Akademisi Basın Yayın ve Halkla İlişkiler bölümü mezunudur. Gazeteciliğe Yeni Ortam gazetesinde gazeteciliğe başladı. 1975 yılında Vatan gazetesinde devam etti. Vatan, Günaydın, Dünya, Tan, Sabah, Kanal 6, Habertürk TV, Star, Star TV ve Business Channel'da köşe yazarı, yayın koordinatörü, yazı işleri müdürü ve genel yayın yönetmenliği yaptı. 1985-1986 yılına kadar Günaydın gazetesinde çalıştı. 1984-1985 yılları arası Tan gazetesini yönetti. 2002-2004 yılında Star TV'de ana haber sundu ve Kırmızı Koltuk adlı programı sunuculuğu yaptı. 2004 yılında TMSF el koyunca ayrıldı. 2015 yılının Ekim ayından beri çalışmakta olduğu Korkusuz Gazetesinde yazmaktadır. 2016 yılından itibaren hafta içi her gün Halk TV'de Yazı İşleri adlı programı hazırlayıp sunmuştur. Günümüzde Tele1 televizyonunda çalışmaktadır. Can Ataklı ilk evliliğini Handan Türkeli, ikinci evliliğini ise Ayşe Savaşçın ve son evliliğini Seyran Savaş ile yaptı. Tuvana ile Begüm ve Peri adında üç kızı olmuştur. Ferrara (il) Ferrara ili kuzey İtalya'da Emilia-Romagna bölgesinin ili olup merkezi ismini aldığı Ferrara şehridir. İlin alanı 2.631,12 km² olup il nüfusu (23.6.2009 tahminin itibarıyla) 358.972 kişidir. Ferrara ili'nin kuzeyinde Veneto bölgesine bağlı Rovigo ili; Lombardiaya bölgesine bağlı Mantova ili ve Po Nehri ve Po deltasi bulunmakta; batısından Ravenna ili ve doğusunda Adriyatik Denizi ve Po deltası ve Reno Nehri agızlarında bulunan deniz gölleri bulunur. Ferrara ilinde toplam yaklaşık 34.000 hektar alanında arazi özel doğa koruma alanı olarak korunmakta veya doğa rezerv parkı özel statüsü bulunmaktadır. Şu tablo Ferrara ili şehir ve beldelerinden 10.000'den fazla nüfusu olanlarının sıralamasıdır:: Samantha Carter Samantha Carter , Stargate serisindeki hayalî kadın karakter. İlk olarak, Stargate SG-1 dizisinin Children of the Gods isimli pilot bölümünde Yüzbaşı rütbesiyle karşımıza çıkar. Astrofizik uzmanı olan Samanta Carter, dizinin en önemli kadın karakteri konumundadır. Samanta Carter, bilimsel konuların çözümünde hem Daniel Jackson hem de Janet Frasier ile önemli çalışmalara imza atmıştır. Geçit sisteminin sırlarının çözümünde de etkin rol almıştır. Stargate SG-1 boyunca dizide hep rol almış, dizi bitince de Stargate Atlantis'e geçmiştir. Stargate SG-1 boyunca verdiği üstün hizmetleri nediniyle önce binbaşılığa, ardından yarbaylığa ve nihayetinde de Albaylığa terfi etmiştir. Stargate Atlantis'de Dr. Elizabeth Weir'dan sonra bir sezon boyunca albay rütbesiyle üs komutanlığı yapmış, ardından görevini Richard Woolsey'e bırakarak Kadimler'in uçan kenti Atlantis'den ayrılmıştır. Atlantis'de görev aldığı süre boyunca, ekibin Wraithlar'la yaptığı savaşın gidişatını değiştiren pek çok karar almıştır. SG-1'in bitimine müteakip çekilen ve filmlerinde de yer almıştır. İlk olarak yeni nesil Yıldız Geçidi dizisi Yıldız Geçidi Evren'in pilot bölümünde Albay Samantha Carter olarak "George Hammond" gemisinin kaptanlığını yaparken görülür. Söz konusu bölümde bir kadim gemisi olan Destiny'e gitmek için, uzun süredir üzerinde çalıştıkları gerekli sembol dizilimini ve enerji sorununu çözmeyi amaçlayan ekip, Icarus adında koşullara uygun bir gezegen bulur ve buraya üs kurarak çalışmalar başlatır. Ancak kendilerine Lucian İttifakı diyen bir örgüt tarafından Icarus gezegenine saldırı düzenlenir. Albay Samantha Carter, saldırıyı önlemek ve gezegendekilerin hayatlarını korumak adına, komutasındaki mürettebatıyla örgüte direniş gösterir. Son olarak Samantha Carter karakteri, Yıldız Geçidi Evren dizisinin "Incursion: Part 1" adlı, 1. sezon 19. bölümünde, Lucian İttifakı'yla mücadele içerisindeyken görülmüştür. Paternalizm Paternalizm veya Babacılık, toplum veya aile yönetimlerinde kararların, rehber ve ideal kabul edilen kişi veya kişilerce alınmasını öngören yönetim sisteminin adıdır. Toplum ve aile içerisinde bir hiyerarşik yapı bulunması gerekliliğine ve hiyerarşide en üst olan kişiler veya kişinin yürütmeyi elinde bulundurması gerekliliğini savunur. Paternalizm; Sokrates ve Platon'un siyaset felsefesi fikri olan, 'aile yönetimi, devlet yönetiminin bir modelidir' prensibine dayanan ve halk içerisindeki doğruyu seçme yetisine sahip olan 'yetkinlerin' verecekleri kararlarla siyasal yönetimin gerçekleşmesine dayanan bir sistemdir. Sokrat ve Platon'a göre; toplum içinde, yönetilmeye ihtiyacı olan aciz kimseler için rehberlik edecek bir grubun bulunması gereklidir. Aynı şekilde, aile içinde de ailenin bekası için doğru kararları alan bir merciinin bulunması gereklidir. Keza bu aile içinde ancak bir birey olabilir. İdeal kararları alabilecek olan kişi, aile içinde yönetilmeye ihtiyacı bulunan bireyler adına ve aile için en doğru kararları alacak tek otorite olmalıdır. Toplumun yönetilmesi için bir hiyerarşinin mevcut olması gerekli olduğunu savunan paternalizme göre, toplumun gelişmesi için doğru karar alabilecek kişiler, bireylerin zararına olsa da toplum için doğru karar verme birikimine ve bilgisine sahip olması gerekir. Bu gereklilik sonucunda; paternalizm, toplum içerisinde seçkin bir grup oluşmasına ve dolayısıyla bir soyluluk durumuna sebebiyet verir. Toplum içerisinde soyluluğu, aile içinse ataerkilliği savunan bir yönetim sistemi olan Paternalizmin modern zamanlardaki en ünlü destekçisi 22. ve 24. A.B.D. devlet başkanı Grover Cleveland'dır. El-Velid bin Talal Prens El-Velid bin Telal bin Abdülaziz el Suud (Doğum 7 Mart 1955), Suudi Kraliyet Ailesi mensubu, iş adamı, Suudi kralı Kral Abdullah'ın yeğeni. İş dünyası dergisi olan Forbes Dergisinin, her yıl yayınladığı Dünyanın En Zenginleri listesine göre; Mart 2010 itibarıyla serveti 19,4 Milyar dolardır. Dergi bir önceki yılda servetinin 13,3 Milyar dolar olduğunu ve El-Velid bin Telal'ın dünyanın 19. en zengin insanı olduğunu belirtmiştir. El-Velid bin Telal, Amerikan Time Dergisi tarafından, Arapların Warren Buffet'ı lakabı ile anılmaktadır. Kral Abdullah'ın üvey kardeşi olan, Prens Talal bin Abdül Aziz el-Suud'un oğludur. El-Velid bin Telal, iş hayatına 1979'da Menlo Kolej'nde başladı. 1990'da, citibank sahibi olan şirketin zorluklar yaşaması ile en kayda değer yatırımını 550 Milyon Dolar ile yapan El-velid, şu anda Citibank'daki hisselerinin 1 Milyar Doları bulması sebebiyle Suudi Warren Buffet olarak isimlendirilmiştir. El-Velid ilerleyen yıllarda Amerikan şirketlerine olan ilgisi devam etti. Citibank yatırımının ardından, AOL, Apple Inc., MCI Inc., Motorola, News Corporation Ltd. gibi önde gelen Amerikan şirketleri, çeşitli teknoloji ve medya şirketlerine de büyük yatırımlar yaptı. Gayrimenkul yatırımları içerisinde ise Four Seasons ve Hotel Plaza gibi otellerin arazilerinin büyük kısmı bulunmaktadır. 2004 sonralarında ise yatırımları arasına Londra'daki Savoy Hotel ve Monako'daki Monte Carlo Grand Hotel de girmiştir. Ayrıca halen Avrupa Disneyland'ın %10 hissesi elinde bulunmaktadır. 2008'de dünyanın en uzun binası nın yapımı için 10 Milyar Dolarlık yatırım planlamıştır. Söz konusu bina takriben 1609 metre, yani bir mil yükseklikte olacaktır. El-Velid çok sayıda eğitim bursu vermiş, yardım bağışı yapmıştır. Ayrıca Arap dünyası ile batı dünyası arasında ilişkileri artırabilmek için çeşitli yardımlarda bulunmuştur. 41. ABD başkanı George Herbert Walker Bush'un vakfına 500.000 dolar bağışlamıştır. Bağışı Masaçuses, Andover'de bulunan Phillips Akademi'nin bursu için kullanılmıştır. 2005'teki Hint Okyanusu Depremi ve Tsunamisi Vakfı'na 17 milyon dolar bağışlamıştır. Nisan 2009'da Harvard Üniversitesine 20 milyon dolar bağışlamıştır. Bu bağış, Harvard Üniversitesine bağışlanan en büyük 25 bağıştan biri olmuştur. 2015'te hayırseverlik vakfı Alwaleed Philanthropies üzerinden tam 32 milyar dolar dağıtacağını açıklamıştır. Massachusetts'te eÅŸcinsel evlilik Massachusetts'te eşcinsel evlilik, 17 Mayıs 2004 tarihinde "Goodridge v. Department of Public Health" davasında Massachusetts Yüksek Adli Mahkemesi'nin verdiği kararı sonucunda Massachusettste eşcinsel evlilik başladı. Bu mahkeme kararına göre, sadece heteroseksüel çiftlere evlenme hakkını vermek Massachusetts Anayasası'na aykırıdır. Hollanda, Belçika, Ontario, Britanya Kolumbiyası ve Quebec'ten sonra Massachusetts, eşcinsel evliliği yasallaştıran dünyanın altıncı yetki alanı olmuştur. Eşcinsel çiftlere evlilik cüzdanlarını veren ilk ABD eyaleti oldu. Yasal olduğu ilk ay boyunca 1.600'den fazla gey ve lezbiyen çift yasal olarak evlenmişti; 17 Mayıs 2004 ile Mayıs 2005 arasında 6.000'den fazla eşcinsel çift evlenmişti. Mayıs 2005'te MassEquality tarafından yapılan bir ankete göre Massachusettslilerin %62'si gey ve lezbiyen evlilik eşitliğini destekliyordu. Massachusetts'te eşcinsel evlilik hakkı eyalet dışında yaşayanlar için mevcut değildir. Yıldız Geçidi SG-1 karakterleri listesi Bu maddede ilk bölümü 27 Temmuz 1997 yılında Showtime kanalında yayınlanan Amerika-Kanada askerî bilimkurgu dizisi dizisi Yıldız Geçidi SG-1'in karakter listesi bulunmaktadır. Başlangıç filminde Kurt Russell'ın canlandırdığı Jack O'Neill karakterini, filmin devamı niteliğindeki Yıldız Geçidi SG-1'de Richard Dean Anderson canlandırmıştır. Hava Kuvvetleri'nde görevli bir albay olan (Stargate kurgu dünyasının ilerleyen dönemlerinde Korgenaralliğe kadar terfi eder) Jack O'Neill, Stargate görevinin bitmesinin ardından evine çekilir. Ta ki Stargate'in yeniden açılıp Apophis ve adamlarının saldırıda bulunmasına kadar. Bu olayın akabinde yeniden göreve çağrılır. SG-1 ekibinin komutanı olarak 7 yıl görev yapar. 7. sezondan itibaren Stargate Komutanlığı'na getirilir. 8. sezon sonunda Stargate konusunda Washington'a atanarak SG-1'den ayrılır. Bundan sonra hem SG-1 hem de Yıldız Geçidi Atlantis ve hem de Yıldız Geçidi Evren dizilerinin kimi bölümlerinde konuk oyuncu olarak karşımıza çıkar. Başlangıç filminde James Spader'in oynadığı Daniel Jackson karakterini dizide Michael Shanks canlandırır. Daniel, Mısır'ı ve uygarlıkların birbiriyle ilişkilerini inceleyen bir antropolog, dilbilimci ve uzmandır; 20'den fazla dil konuşabilmektedir. İlk olarak Yıldız Geçidi'ni çalıştırmak üzere askeri üsse alınır ve bu görevi başarır. Stargate 1994'te ekip ile birlikte gittikleri Abydos gezegeninde aşık olduğu Share ile birlikte kalır. SG-1 görevi başlayınca ekip onu almaya gelir. Share'yi Apophis kaçırır. Tek amacı eşini bulmaktır. Bu amaçla SG-1 ekibine katılarak, yeniden keşif görevlerine başlar. 6. sezonda Daniel yükselerek ekipten ayrılır. Ancak 7. sezonda tekrar SG-1'e katılır. Daniel karakteri Stargate için bir başlangıç olup, Yıldız Geçidi'nin bir simgesi haline gelmiştir. SG-1'in neredeyse tüm bölümlerine eşlik etmiş olan Daniel, SGA ve SGU dizilerine de konuk olmuştur. SG1'in bitimine müteakip çekilen ve filmlerinde de rol almıştır. İlk olarak, Stargate SG-1 dizisinin Children of the Gods isimli pilot bölümünde Yüzbaşı rütbesiyle karşımıza çıkar. Astrofizik uzmanı olan Samanta Carter, dizinin en önemli kadın karakteri konumundadır. Samanta Carter, bilimsel konuların çözümünde hem Daniel Jackson hem de Janet Frasier ile önemli çalışmalara imza atmıştır. Geçit sisteminin sırlarının çözümünde de etkin rol almıştır. Stargate SG-1 boyunca dizide hep rol almış, dizi bitince de Stargate Atlantis'e geçmiştir. Stargate SG-1 boyunca verdiği üstün hizmetleri nediniyle önce binbaşılığa, ardından yarbaylığa ve nihayetinde de Albaylığa terfi etmiştir. Stargate Atlantis'de Dr. Elizabeth Weir'dan sonra bir sezon boyunca albay rütbesiyle üs komutanlığı yapmış, ardından görevini Richard Woolsey'e bırakarak Kadimler'in uçan kenti Atlantis'den ayrılmıştır. Atlantis'de görev aldığı süre boyunca, ekibin Wraithlar'la yaptığı savaşın gidişatını değiştiren pek çok karar almıştır. SG-1'in bitimine müteakip çekilen ve filmlerinde de yer almıştır. İlk olarak yeni nesil Yıldız Geçidi dizisi Yıldız Geçidi Evren'in pilot bölümünde Albay Samantha Carter olarak "George Hammond" gemisinin kaptanlığını yaparken görülür. Söz konusu bölümde bir kadim gemisi olan Destiny'e gitmek için, uzun süredir üzerinde çalıştıkları gerekli sembol dizilimini ve enerji sorununu çözmeyi amaçlayan ekip, Icarus adında koşullara uygun bir gezegen bulur ve buraya üs kurarak çalışmalar başlatır. Ancak kendilerine Lucian İttifakı diyen bir örgüt tarafından Icarus gezegenine saldırı düzenlenir. Albay Samantha Carter, saldırıyı önlemek ve gezegendekilerin hayatlarını korumak adına, komutasındaki mürettebatıyla örgüte direniş gösterir. Son olarak Samantha Carter karakteri, Yıldız Geçidi Evren dizisinin "Incursion: Part 1" adlı, 1. sezon 19. bölümünde, Lucian İttifakı'yla mücadele içerisindeyken görülmüştür. Goa'uld düzen efendilerinden biri olan Apophis'in baş adamı olan Teal'c bir Jaffa'dır.(Jaffa: Goa'uld'ların savaşçı askerleri) Goa'uld'ların Tanrı rolünü oynadıklarını anlayan Teal'c, Chulak'taki bir görev sırasında SG-1'e yardım ederek kaçmalarını sağlamış ve SG-1 'in bir üyesi olmuştur. 10 sezonluk SG1'in tamamında yer alır. Soğuk kanlıdır. Sezon boyunca birkaç defa gülümser. Jack O'Neill diziden ayrıldıktan sonra SG-1'in dördüncü eleman sıkıntısını kapatmak için ekibe katılır. Yarbay Cameron, 7. sezon sonundaki "Lost City" adlı bölümde Anubis ile yapılan savaşta avcı uçağını kullanarak SG1'in görevi tamamlasında katkıda bulunmuştur. Bu başarısı sebebiyle Tümgeneral Jack O'Neill ona nereye isterse oraya atanacağını söylemiştir. Jack O'Neill gibi neşeli, şakacı ve esprtüel bir karakter olan Mitchell, O'Neill'ın boşluğunu kapatmayı başarmış ve izleyiciye kendini sevdirmiştir. Vala bir Goa'ulda sahiptir. Tok'ra Vala'nın yaşadığı köyü yerle bir eder. Ancak Vala'ya acır ve onun içindeki goauld simbiyotiğini çıkarır. Ticaret ve satıcılıkla uğraşan bir karakter olan Vala'da yalancılık, sahtekarlık, dolandırıcılık, ukalalık gibi bir takım kötü huylar mevcuttur. İlk olarak Daniel Jackson'ın Atlantis'e gitmesini engelleyen Vala, daha sonra Merlin'in hazinesini bulmak için tekrar SG-1'e katılır. 10. sezonda tekrar ekibe katılan Vala, bundan sonra hep ekiple kalır. Daniell'a arasında süekli bir kavga, tartışma vardır. SG-1'in yaramazı olmayı başarır. "Stargate" serisindeki hayalî karakter. "Stargate SG-1" televizyon dizisinin ilk yedi sezonunda Yıldız Geçidi Komutanlığı (SGC)'nın komutanlığı yaptı. Don S. Davis tarafından canlandırıldı. Yedinci sezon finalinde buradaki görevinden alınarak sekizinci sezonun başlangıçında yeni kurulan Ana Dünya Güvenliği Kumutanlığı'nın başına getirildi. Hammond'ın "SG-1"ın onuncu sezonunda emekliliğe ayrıldığı, "SG-1" dizisinin yan dizisi "Stargate Atlantis"in "Enemy at the Gate" bölümü ise ölümünden önce görüldüğü son sahneydi. Don S. Davis, "SG-1"ın yedinci sezonunda sağlık problemleri nedeniyle ayrımlasına rağmen "Stargate Atlantis"in birinci sezonunda göründü. Haziran 2008'de kalp krizinden ölmeden önce, 2008'de direkt DVD olarak yayınlanan "" filminde son kez göründü. Hammond karakteri ile "Heroes, Part 2" böülümündeki performansından dolayı Davis, 2004 Leo Ödülleri'nde "Dramatik Diziler: En İyi Destekleyici Erkek Performansı" kategorisinde aday gösterildi. Gen. Hammond'dan sonra Stargate Komutanlığı'nın başına getirilen General Landry, O Neill'ın arkadaşıdır. O'Neill üs komutanlığını bir yıl yapıp Washington'a atanınca yerine geçer. 9 ve 10. sezonlarda üs komutanlığı yapar. SG-1'in dışında konuk oyuncu olarak Yıldız Geçidi Atlantis'de de oynamıştır. Esprili bir yapıya sahip olan Landry, bazen küçük şakalarla ekibini şaşırtmaktadır. Daniel'in ölmesine neden olan bilimsel çalışmanın yapıldığı gezegen halkındandır. Daniel'in ölümüne sebebiyet veren hammadeden biraz alarak dünayaya kaçar. Bu onun kendi gezegeninde hain ilan edilmesine sebep olur. Daniel'ın ölümünden kendini sorumlu tutmaktadır. Zorlu bir süreçten sonra SG-1'in üyesi olur. Hızlı öğrenme kabiliyeti sayesinde Daniel'ı aratmaz. Bir sezon boyunca(6. sezon) dizide rol alır. 7. sezonun 2. bölümünde Daniel'in dönmesinin ardından halkının yanına gider. Sonraki sezonlarda tekrar diziye konuk olmuÅŸtur. Stargate Üs Komutanlığı'nın kıdemli doktorudur. SG-1 ekibinin hayatını kurtarmada birçok kere başarılı olmuştur. Nadiren düya dışı görevlere çıkar. Samantha Carter'ın üsdeki en yakın arkadaşıdır. 7. sezonda bir dünya dışı görevdeyken haytını kaybeder. Astsubay Kıdemli Başçavuş Walter Harriman, Kanada-Amerikan televizyon dizisi Yıldız Geçidi SG-1'de kurgusal bir karakterdir, birinci Körfez Savaşı sırasında navigasyon ve otomatik uçuş kontrol işlemlerindeki başarısından sonra Yıldız Geçidi Komutanlığı'na katıldı. Genel Hammond, onu mükemmel teknik yeteneği olan ve Yıldız Geçidi'di aşırı baskı altında kullanabilecek soğukkanlı birisi olarak işe aldı. O, yükleme, bomba gezintisi bakım ve onarımı, silah denetiminin yanı sıra, otomatik uçuş kontrol sistemleri konusunda uzmanlaşmıştır. Ayrıca test ve hassas ölçüm cihazları korumada, radyo ve seyir donanımları konusunda uzmandır. Hassanal Bolkiah Sultan Hassanal Bolkiah (d. 15 Temmuz 1946), Brunei Sultanlığı'nın 29. Sultanı ve ilk Başbakanı. 28. Sultan III. Ömer Ali Seyfettin'in en büyük oğlu. 1946'da Brunei'nin başkenti olan Bandar Seri Begavan'da doğan Hassan, babasının feragatı ile 1968'de taç giymiştir. Kraliçe Elizabeth tarafından şövalye ilan edilmiştir. Brunei, 1984'e kadar Büyük Britanya'nın mandası olarak kalmıştır. Malezya, Kuala Lumpur'da Victoria Enstitüsü'nde okuduktan sonra, Büyük Britanya Ordusu Harp Okulu'na başlayan Hassan, Eylül 1967 veliaht olarak ilan edilmesinin ardından, mezuniyetine bir yıl kala Brunei'ye dönmüştür. Çok sayıda üniversitenin 'Onursal Doktora'sı da bulunan Hassan, herhangi bir Üniversite bölümünden mezun olmamıştır. Hassan, 3 milyar değerinde tema parkı olan Jerudong Park'ın sahibidir. Tadilat sebebi ile kapalı olan park, eskiden ücretsiz kullanılabilmekteydi. Brunei petrol kaynakları olan bir ülke olması sebebiyle, Sultan Hassan petrol kaynaklarının doğal sahibi sayılmakta ve Hassan, bu sebeple dünyanın en zenginleri listesinde yer almaktadır. Forbes Dergisinin 2006 yılında tarihin en zenginleri listesinde 38 milyar dolar ile 11. sırada yer almıştır. Shell petrol şirketi ülkedeki en etkili kurumdur. Öyle etkilidir ki; ülke için, ingilizce refah devleti manasına gelen 'welfare state' yerine ülkeye 'shellfare state' denilerek, mecazen de olsa Shell Petrol Şirketi'nin devlet için ne kadar refah sağladığı vurgulanmaktadır. DereiÃ§i Franz Stangl Franz Stangl (d. 26 Mart 1908 - ö. 28 Haziran 1971), II. Dünya Savaşı Nazi Almanyası'nda Sobibor İmha Kampı ve Treblinka İmha Kampı'nın komutanıydı. Franz Stangl'ın babası ile ilişkisi iyi değildi; Stangl'ın babasının 1916 yılında yetersiz beslenme nedeniyle öldüğü iddia edilir. Franz Stangl ailesine destek ve yardımcı olmak için kanun çalmayı öğrendi ve kanun dersleri vererek para kazanmıştır. 1931'de yasadışı NSDAP üyesi oldu. Odilo Globocnik'in altında çalışarak 1942 yılında Polonya'ya nakledildi. Stangl Eylül 1942 Mart arasında Sobibor imha kampı komutanı oldu. Savaşın sonunda, Stangl kimliğini gizledi ve kaçtı. 1945 yılında Amerikan ordusu tarafından gözaltına alındı. Ötenazi programında yaptığı suçlar için Avusturya'da hapse girdi ama Sobibor İmha Kampından arkadaşı SS subayı Gustav Wagner ile İtalya'ya kaçtı. Roma Katolik Piskoposu Alois Hudal, bir Nazi sempatizanı olduğu için bir Kızıl Haç pasaportu kullandırtarak Suriye'ye kaçması için yardımcı oldu. Stangl eşi ve ailesi 1948'de üç yıl geçirecekleri Suriye'ye kaçtılar ve oradan 1951 yılında Brezilya'ya göç ettiler. Sonraki yıllarda Stangl São Bernardo do Campo'da Volkswagen fabrikasında iş bulmuş, eşi Theresa Stangl ise Mercedes-Benz de muhasebe departmanında iş bulmuştur. Nazi avcısı Simon Wiesenthal tarafından izi sürülerek Brezilya federal polis tarafından 28 Şubat 1967'de tutuklandı. Treblinka İmha Kampında 400.000 Yahudinin öldürülmesinden sorumlu tutuldu fakat ifadesinde sadece görevini yaptığını ve vicdanının rahat olduğunu belitti. Stangl ömür boyu hapse mahkûm edildi. 28 Haziran 1971 tarihinde Düsseldorf cezaevinde kalp yetmezliği nedeniyle hayatını kaybetti. Modulo işlemi Modulo işlemi, hesaplamada bir sayının diğer bir sayıya bölümünden arta kalan sayıyı verir. İki pozitif sayı, "a" (bölünen) ve "n" (bölen), verildiğinde, "a" modulo "n" ("a" mod "n" olarak kısaltılır) "a" sayısının "n" ile bölünmesinden arta kalan sayı olarak düşünülebilir. Örneğin "5 mod 4" ifadesi 1 sonucunu verirken, "9 mod 3" ifadesi 0 sonucunu verir (3'ü 3'le çarptıktan sonra 9'dan çıkaracak sayı kalmaz). "a" veya "n" negatif bir sayı olduğunda, bu naif tanım bozulur ve birçok programlama dili bu değerlerin nasıl tanımlandığı konusunda farklılık gösterir. Modulo işlemi, genellikle "a" ve "n" iki tam sayı olduğu durumlarda yapılsa da, bilgisayar sistemlerinin birçoğu sayısal işlenenlerin diğer türlerine de olanak sağlamaktadır. Üçyol Üçyol aşağıdaki anlamlara gelebilir: İşlem kodu İşlem kodu (İngilizce: opcode ya da operation code), bilgisayar teknolojisinde makine dili komutunun, gerçekleştirilecek işlemi belirten kısmıdır. Bunların özellikleri ve biçimi, söz konusu işlemcinin (ki bu genel bir merkezi işlem birimi veya daha özel bir işlem birimi olabilir) komut kümesinde ortaya koyulur. Bir komutta, normalde işlem kodundan yanı sıra üzerinde işlem gerçekleştirilmesi gereken bir veya daha fazla belirteçleri (yani verileri) vardır. Fakat bazı işlemlerde örtük ("implicit") işlem kodları olabilir veya hiçbir işlem kodu olmayabilir. İşlem kodları ve işlenen ("operand") belirteçleri için neredeyse tekdüze alanları olan komut setleri vardır. Bazılarında ise daha karmaşık ve çeşitli uzunluk yapıları vardır (örneğin x86 mimarisi gibi). İşlenenler (mimarisine göre) az ya da çok karmaşık adresleme yöntemleri kullanarak tanımlanan ve erişilen yazmaç ("register") değerleri, çağrı yığınındaki ("call stack") değerler, diğer bellek değerleri, I/O kapıları vs. olabilirler. Işlem türlerine ise aritmetik, veri kopyalama, mantıksal işlemler ve program denetimi yanı sıra CPUID gibi özel komutlar dahildir. 1999 Dünya Salon Atletizm Şampiyonası 7. Dünya Salon Atletizm Şampiyonası Maebashi, Japonya kentinin Green Dome Maebashi stadyumunda 5-7 Mart 1999 tarihleri arasında düzenlenmiştir. 1999 yılında organizasyon ilk defa Avrupa ve Kuzey Amerika dışında yapılmıştır. Dönemin IAAF başkanı Primo Nebiolo şampiyonayı "gelmiş geçmiş en iyisi" olarak tanımlamıştır. Organizasyona 115 ülkeden toplam 487 atlet katılmıştır. WR: DÃ¼nya rekoru CR: Åžampiyona rekoru AR: KÄ±ta rekoru NR: Ulusal rekor, Ã¼lke rekoru PB: KiÅŸisel en iyi derece WL: Dünyada o yılki en iyi derece Dünya Salon Atletizm Şampiyonası resmi sitesi 2001 Dünya Salon Atletizm Şampiyonası 8. Dünya Salon Atletizm Şampiyonası 9-11 Mart 2001 tarihlerinde, Portekiz'in başkenti Lizbon'daki Pavilhão Atlântico stadyumunda düzenlenmiştir. Portekiz'in ilk kez düzenlediği organizasyona 136 ülkeden 510 atlet katılmıştır. WR: DÃ¼nya rekoru CR: Åžampiyona rekoru AR: KÄ±ta rekoru NR: Ulusal rekor, Ã¼lke rekoru PB: KiÅŸisel en iyi derece WL: Dünyada o yılki en iyi derece SS Felice Scandone S.S. Felice Scandone ya da sponsor adıyla Sidigas Avellino, 1948 yılında İtalya'nın Avellino şehrinde kurulmuş profesyonel basketbol takımı. İtalya'nın Lega Basket Serie A liginde mücadele etmektedir. Kulüp 2007-2008 sezonunda Lega Basket Serie A'yı 3. sırada bitirmiştir. Ayrıca 2008 yılında İtalya Basketbol Kupası'nı kazanmıştır. Rohatyn Rohatyn (Ukraynaca: Рогатин, Lehçe: Rohatyn) Ukrayna'nın batısında, Ivano-Frankivsk idari bölgesinde (oblast) bulunan bir şehir ve Rohatyn rayonunun merkezidir. Rohatyn'in ilk yazılı sözü, yerleşimin Prens Yaroslav Osmomysl önderliğinde Galiçya-Volyn prensliğinin bir parçası olduğu 1184'e dayanmaktadır. 1415 yılında Galiçyaca Boyar Volchko Presluzhych şehri Magdeburg hakkını verdi. Rohatyn adına yazılı kaynaklarda ilk kez 12. yüzyılda rastlanılır. Şehrin adı olasılıkla Rutenya adıyla bağıntılıdır. Lehistan krallığı (Polonya) hakimiyeti altında 1415 yılında şehir imtiyazları verildikten sonra Rohatyn önemli bir ticaret merkezi haline geldi. 16. yüzyılda Rohatyn'da önemli bir İkonacılık Okulu kuruldu ve 1580'li yıllarda burada Kilisesine bağlı bir manastır yapıldı. Polonya'nın 1772