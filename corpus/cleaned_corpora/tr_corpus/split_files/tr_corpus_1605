Momentum yükseltildikçe dalga boyu kısalır. Elektronlar hızlandırıldıkça onların momentumları yükseltilir ve dalga boyları da kısaltılabilir. Elektron mikroskoplarında foton yerine mıknatıslar arasında hızlandırılmış elektronlar kullanılarak, ışığınkinden daha kısa dalga boyları elde edilir. Elektronları daha fazla hızlandırarak daha kısa dalga boyları sağlanır ve daha küçük cisimlerin görülmeleri mümkün olur. Böylece ışıktan daha kısa dalga boylarına sahip bulunduklarından ve elektronların dalgalar halinde davranması özelliğinden faydalanılarak bir elektron ışını ile çok daha küçük cisimleri gözlemek mümkün olur. Bir elektron mikroskobunda ışık, dalga boyunun milyonda birine indirgenerek, bir atomun görülmesi sağlanabilir. Kuantum mekaniği insan yaşamının bir parçası olmuştur. Bugünün yüksek teknolojisi onun sayesinde meydana gelmiştir. Kuantum teorisi atomun iç yapısının tam olarak anlaşılmasına olanak sağlamış ve bilimdeki her şey ondan sonra bir roket hızı ile gelişmiştir. Bilim tarihinin en büyük teorilerinden biri olan kuantum fiziğinin önemli başarılarından biri de farklı türdeki cisimler içinden geçen elektriğin izahıdır. 90 Elektrik akımı elektronların akışıdır. Kuantum mekaniği kanalı ile metallerin, yalıtkanların ve yarı iletkenlerin farklı yapıları anlaşılmaktadır. Bakır gibi iyi bir geçirgende telin farklı elektrik potansiyellerinde akımı ileten birçok elektron bulunur. Cam gibi bir yalıtkanda ise geçirgen elektronların bulunmayışından dolayı akım ilerleyemez. Bunların dışında, elektrik akımını yalıtkanlardan daha iyi fakat metallerden daha az ileten üçüncü tür cisimler vardır ki bunlara ‘yarı iletkenler' adı verilir. Silikon bunlara bir örnektir. Elektronların enerji seviyeleri arasındaki etkileşimlerin anlaşılması üzerine 1947'de ilk transistor imal edildi. Transferresistör sözcüklerinin kısaltılmışı olan transistorun bulunması bilgisayar fikrinin doğmasına neden oldu. 1952'de, silikon ihtiva eden ilk ilkel solid-circuit üretildi. 1959'da silikon çiplerden yapılmış integrated-circuit imal edildi. 1962'de de bilgisayarların karar verme ünitesi olan logic-chip üretildi. Chip ve transistor tekniği bunu takip eden yıllarda geliştirildi. 1968'de integrated-chip'in yerini alan programlanabilir microprocessor-chip imal edildi. 1971'de satılan ilk mikroprocessor, 2000 adet transistörü kapsıyordu. Bugünün mikroprocessor'lerinde milyonlarca transistör bulunmaktadır. Bugünün en hızlı süper bilgisayarından 1000 defa daha hızlı çalışabilecek transputer (transistor ve computer) multi-computer'leri planlamaktadır. Bütün bu gelişmeler kuantum mekaniğinin sağladığı imkanlar sayesinde olmaktadır. Kuantum parçacıkları ‘kuantum tüneli' adı verilen ayrı bir özelliğe de sahiptirler. İki tarafı tepe, ortası çukur bir çelik ray üzerinde bulunan bir paten, birinci tepenin üstündeki sıfır hareketsiz noktadan giderek artan bir hızla aşağı doğru iner ve 91 en alt noktada en büyük hıza erişir. Paten ikinci tepenin en üst noktasına ulaşınca hızı yine sıfır olur. Birinci tepenin üst noktasında patenin kinetik enerjisi sıfır, potansiyel enerjisi ise maksimumdur. Paten birinci tepeden aşağı doğru inerken potansiyel, yani gravitasyon enerjisi kinetik enerjiye dönüşür, en alt noktada gravitasyon enerjisi sıfır, hız ve kinetik enerjisi ise maksimum olur. En dip noktadan ikinci tepeye doğru çıkarken patenin kinetik enerjisi gravitasyonel, yani potansiyel enerjiye dönüşerek, ikinci tepenin en üst noktasında potansiyel enerji tekrar maksimum, kinetik enerji de sıfır olur. Çelik ray yolun her noktasında kinetik ve potansiyel enerjiler birbirine dönüşür. Toplam enerji, her noktadaki kinetik ve potansiyel enerjilerin toplamıdır. Toplam enerji yolun her noktasında aynı olup, sadece şekilleri farklıdır. Sürtünme faktörü ihmal edildiği takdirde paten ikinci tepede, birincide bulunduğu yüksekliğe kadar çıkar. Patenin bu hareketi enerjinin korunumu yasasına bağlıdır. İki tepe arasındaki hareketi sırasında paten, ikinci tepenin diğer tarafına asla geçemez ve başlangıç yüksekliğine eşit bir noktaya ulaşınca orada durur. Kuantum parçacıkları arasında da enerjinin korunumu yasası geçerli bulunmaktadır. Elektronlarla yapılan bir deneyde de enerji bir türden diğer bir türe aktarılır. Kuantum nesnelerinde oluşan potansiyel enerji, yükseklik farkının oluşturduğu gravitasyon kuvvetinden değil de, elektriksel potansiyel enerjiden ileri gelir. Negatif yüklü elektronlar pozitif yüklü alanlara çekilir. Bu hareketleri sırasında elektronların kinetik ve potansiyel enerjileri arasında, paten deneyinde olduğu gibi, aktarımlar meydana gelir. Paten deneyinde, patenin ikinci tepenin diğer tarafına geçememesine karşılık, kuantum nesneleri bu kaideye uymazlar. Elektron, birinci tepenin en üst noktasından iner, dip 92 noktayı geçer, ikinci tepenin en üst noktasına ulaşır, ondan sonra da ikinci tepenin diğer tarafına geçer. Bu durum, parçacıklara ait bir özelliktir. Ve, buna ‘kuantum tüneli' denir. Bu olay bir çok modern elektronik sanayi cihazlarının esasını teşkil eder. Elektronların bu özellikleri kullanılarak geliştirilen özel cihazlarda cisimlerin görüntülerini 100 milyon defa büyültmek mümkün olmuş ve katı cisimlerin yüzeylerini bir atom seviyesinde görme imkanı elde edilmiştir. Bu bölümde özet bilgilerle anlatılan kuantum mekaniğinin 1930'larda son halini almasıyla, evren boyutundan atom boyutuna kadar olan bütün doğa olaylarının başarılı bir şekilde açıklaması mümkün olmuştur. 93 Kuark Avı 1900'lerin başlarında, bilim adamları yeryüzündeki bazı elementlerden dışarı çıkan radyasyonu biliyorlardı. 1910'da T. Wulf, yerden çıkana karşılık uzaydan da bir radyasyon geldiğini ileri sürdü. 1911 yılında Avusturyalı Victor Hess balonla 5350 metre yüksekliğe çıkarak atmosferin üst tabakalarındaki radyasyonun daha fazla ve güçlü olduğunu gördü. Daha sonra, Güneş'ten ve galaksilerden gelen radyasyonun yüksek enerjili parçacıklar ve bilhassa protonlar olduğu, bunların atmosferin üst tabakalarındaki atomlara çarpmasıyla parçalanıp parçacıklara ayrıştıkları keşfedildi. Bu yüksek enerjili radyasyonun parçaları, atom çekirdekleri, protonlar, nötronlar ve elektronların yanında daha birçok bilinmeyen parçacıklardı. Bunların büyük bir kısmı oralarda takılıp kalıyor ve yeryüzüne inemiyordu. 94 Pieter Zeeman'ın, atomların bir manyetik alan içindeyken spektrum çizgilerine ayrıldığını tespit etmesi üzerine, yörüngelerdeki elektronların farklı açısal momentumlara sahip bulundukları anlaşıldı. 1925'de Uhlenbeck ve Goudsmid, çekirdek etrafında dolanan elektronların bu dönüşlerinden dolayı yarattıkları açısal momentumun yanında, kendi etraflarında da döndüklerini ve bu dönüş sonucu olarak da başka bir açısal momentum oluşturduklarını ileri sürdü ve bu durumu Güneş etrafındaki hareketi sırasında kendi ekseni etrafında da dönen Dünya'ya benzettiler. Elektronların dönüşleri hem saat ibresi yönünde hem onun tersi yönde olabiliyordu. ‘Spin-up' ve ‘spin-down' denilen bu hareketler ve bir atom içindeki elektronların enerji durumları tam anlaşılamıyordu. Eğer bütün elektronlar simetrik olup enerjileri en düşük seviyede bulunsaydı, bütün elementler aynı davranışta olacak, moleküller ve canlılar var olmayacaktı. Avusturyalı Wolfgang Pauli bu duruma 1926 yılında ‘dışlama ilkesi' ile çözüm getirdi. Pauli, çekirdek etrafındaki muhtelif yörünge seviyelerinde dönen elektronlar arasındaki enerjilerin, spin'lerin farklı atomların elektronları arasında molekülleri oluşturmak üzere uyumlu şekilde bulunduğunu, alış veriş halinde olduğunu belirtti. Buna göre, hiçbir şey sıfıra sıkıştırılamazdı ve belli bir minimum alanı ihtiva ederdi. Herhangi bir sistemde sadece tek bir elektron sadece belli bir kuantum durumunda, yani belli pozisyonda ve spin'de bulunabilirdi. Bazı parçacıklar tam spin değerine, bazıları da kesirli değerlere sahipti. En iç yörüngedeki bir elektron dönüş yönüne göre her iki durumdan birinde olabilirdi ve dolayısıyla bir yörüngede iki elektron birden yer alabilirdi. Diğer yörüngelerde de kısıtlı sayıda durumlar olabilir ve elektronlar en düşük enerji durumunda bir araya gelemezlerdi. 95 Cisim benzeri kuantum parçacıkları bu ilkeye uyuyor, foton gibi radyasyon benzeri parçacıklar ise uymuyorlardı. Böylece, bir atomun dış bölgeleri, elektronların aralarındaki etkileşimler, periyodik tablo ve doğadaki elementlerin kimyasal özellikleri Pauli'nin dışlama ilkesi ile açıklığa kavuşmuş oldu. Kuantum mekaniğinin de ortaya çıkması üzerine artık bilim adamları bir atom çekirdeğinin ‘içini' merak etmeye başladılar. 1932 yılında İngiliz John Cockcroft ve Ernest Walton 800.000 eV'luk bir makina yaptılar. Makinalarının elektrostatik alanı içinde hızlandırdıkları proton parçacıklarını lityum atomunun çekirdeği ile çarpıştırdılar. Lityum çekirdeği parçalanarak helyum atomuna dönüştü. Bu olay bir atom çekirdeğinin ilk parçalanışı ve ‘parçacık fiziğinin' başlangıcı oldu. Cockcroft ve Walton'un imal ettikleri parçacık hızlandırıcı makina ilkeldi ve daha büyük enerji vermiyordu. Aynı yıl Amerikalı Robert Van de Graaff 1.000.000 eV'luk enerji üreten bir jeneratör yaptı. 1928'de Norveçli R. Wideröe, lineer hızlandırıcı denilen ve daha yüksek enerji çıkaracak bir makina tasarladı. Sisteminde, tek bir hızlanma yerine parçacıklar birbiri arkasındaki elektrik alanlarında kademeli olarak hızlanacak ve uzun bir tüpün içinde yol alacaktı. Bu tip hızlandırıcıların problemi çok uzun olmalarıydı. Wideröe'nin fikrini kullanan Amerikalı Ernest Lawrence daha uygun bir makina tasarladı. Lawrence'in 1932'de yaptığı makina dairesel şekildeydi ve etrafında iki adet güçlü elektromıknatıs yer alıyordu. Bu makinalara ‘siklotron' adı verildi. 33 cm çapındaki bu ilk siklotron'da parçacık kuvvetli bir manyetik alan içindeki spiral 96 yörüngelere hapsediliyor, iki yuvarlak elektromanyet arasında, makinanın merkezinden girip hızlanarak yol alıyordu. Bu sistemde 1.000.000 eV'luk enerji elde edildi. Daha sonra 150 cm çapındaki siklotrondan 20 MeV'luk enerji elde edildi. Ulaşılan hız ise ışık hızının %90'nıydı. Bu tür makinalarda elde edilen güç ancak bu kadardı ve bunları daha güçlendirmek mümkün değildi. 1911 yılında İskoçyalı Charles T. Wilson ‘buhar odası' adı verilen bir sistemi buldu. Odanın içine su buharı ile doymuş hava koydu. Doymuş havanın birden genleştirilmesiyle içerdeki gazın sıcaklığı düştü ve su buharı odanın duvarları ve içerdeki yüklü nesnelerin üzerinde sis damlacıkları halinde yoğunlaştı. Bu durumda odanın içindeki yüklü parçacıklar, üzerlerindeki sis damlacıkları sayesinde görülebilir hale geldi. Daha sonra geliştirilen sistem radyoaktif elementlerden çıkan alpha ve beta parçacıkların izlenmesinde ve atom içi parçacıkların keşfedilmesinde kullanıldı. 1932'de Amerikalı Carl D. Anderson bir buhar odası içinde kozmik ışınları inceliyordu. Bu sırada tesadüfen, pozitif elektron olan ‘positronu' keşfetti. Positron, 1928 yılında Paul Dirac tarafından matematiksel olarak öngörülmüştü. Anderson kozmik ışınlar içinde başka parçacıkları aramaya devam etti. Bulduğu parçacıkları önce elektron sandı, sonra bir dağın üst seviyelerinde yaptığı deneylerde bunların farklı parçacıklar olduğunu anladı. 1936'da bulduğu yeni bir parçacığı daha sonra, kendisinden bir yıl önce Japon Hideki Yukawa tarafından matematiksel olarak ileri sürülen meson parçacığı sandı. Parçacık negatif yüklü ve elektrondan 130 kat fazla kütleye sahipti. Yukawa'nın teorisindeki parçacığın tersine bu parçacık çekirdek kuvvetlerinden etkilenmiyordu. Anderson'un bu yeni parçacığına mu-meson'un kısaltılmışı olan ‘muon' adı verildi. 97 Uzaydan gelen muon'lar saniyenin 2 milyonda biri kadar yaşayabiliyorlar ve atmosferin içinde 600 metre kadar yol aldıktan sonra parçalanıp yok oluyorlardı. Sadece bazıları, Einstein'ın zaman genleşmesi teorisine bağlı olarak, ışık hızına çok yakın hızlarda yol aldıklarından deniz seviyesinin 10'cu kilometresine kadar inebiliyorlardı. Bu arada Yukawa teorisinde öngörülen ve çekirdek kuvvetlerinden etkilenen diğer meson parçacığı da İngiliz Cecil F. Powell tarafından keşfedildi ve adına pi-meson'un kısaltılmışı olan ‘pion' dendi. 1947'de Anderson, buhar odası içindeki kozmik ışınların iki acayip izini tespit etti. Her iki iz de V şeklindeydi. Anderson bunların yeni parçacıkların izleri olduğunu söyleyerek onlara K-meson'dan ‘kaon' adını verdi. Kaon parçacıklarının yaşam süresi 10-8 saniye idi. Bu süre, ışığın bir çekirdek boyunca ilerleme süresi olan 10-23 saniyeden 10-15 saniye daha uzundu. Bu kadar uzun bir ömür süresinden dolayı kaon'lar, acayip parçacıklar olarak tanımlandı. Orta ağırlıkta anlamına gelen ve ‘meson'lar olarak adlandırılan muon, pion ve kaon'un matematiksel ve deneysel olarak bulunmasıyla modern parçacık fiziği de başlamış oldu. Bundan sonraki keşifler parçacık hızlandırıcılarının geliştirilmesiyle yapılacaktı. 1930'larda imal edilen siklotronlardan daha fazla bir enerji elde edilemiyordu. 1945 yılında Amerikalı Edwin McMillan ‘senkrosiklotron' adı verilen daha güçlü bir makina imal etti. Bu makinadan 800 MeV'lik bir enerji elde etti. Daha sonra ‘sinkrotronlar' yapıldı. Bunlar çok geniş çaplı içi boş dairesel tüplerdi ve tüpün etrafında güçlü elektromıknatıslar yer alıyordu. Tüpün içindeki parçacık hızlandıkça manyetik alan artıyor ve parçacığın daha da hızlanmasını sağlıyordu. Elektromanyetik mıknatısların yüksek güçlü alanlarının parçacıkları hızlandırması yanında, manyetik alanlar da onların 98 bir daire içinde yol almaları için dairesel senkronizasyon veriyordu. Parçacıklar bir enjektörden tüpün içine giriyor ve istenilen hıza ulaşınca tüp dışındaki bir hedefe yollanıyordu. 1952'de Amerika'nın Brookhaven kentinde kurulan ilk proton sinkrotronundan 3 milyar eV'luk enerji alındı ve adına ‘Cosmotron' dendi. 1954'de California'da 6 milyar eV'luk ‘Bevatron' ilk antiprotonu üretti. Amerika'da kurulan FermiLab sinkrotronu 2 kilometre çevresiyle protonları 1 trilyon eV'ye enerjilendiren bir makinaydı. Sinkrotronlarda parçacık tek bir yönde hızlandırıldıktan sonra belli bir hedefe çarptırılıyordu. Daha sonra, parçacığın bir yönde, onun antiparçacığının da tersi yönde hızlandırılması fikri edinildi. Elektromıknatısların yerine de, sıvı helyumla soğutulan, süper iletken mıknatıslar düşünüldü. Bir beta bozunmasında çekirdek daha küçük çekirdeğe ve bir elektrona ayrışıyor ve enerjinin sakınımı yasasına göre, küçük çekirdek ve elektron mevcut enerjiyi paylaşıyorlardı. 1914 yılında İngiliz James Chadwick, beta radyoaktivitesini veren elektronların belirli bir değerden farklı enerjilere sahip olduklarını buldu. İki parçacık meydana gelince farklı enerji seviyeleri nasıl oluşuyordu. Bunun cevabı, Chadwick'in 1932'de nötronu keşfetmesinden bir yıl önce Pauli'den geldi. Pauli 1931 yılında, beta bozunmasında elektronun yanında, aradaki enerji farkını taşıyan, herhangi bir elektrik yükü bulunmayan, hemen hemen bir hiç olan bir parçacığın da açığa çıkması gerektiğini söyledi. Aksi takdirde, momentum ve enerji dengelenemezdi. Pauli bu parçacığa yeni bir nötron dedi, fakat Chadwick ona ‘nötrino' adını verdi. Bir nötronun protona dönüşmesi esnasında elektronun yanında ortaya çıkan, yükü ve kütlesi sıfır olan nötrinolara ait teoriyi 1934'de İtalyan Enrico Fermi kurdu. Kütlesiz olmaları 99 yüzünden hiç bir şeye çarpmadan, her şeyin içinden geçip gidebilen nötrinoları 1953'de iki Amerikalı, Clyde Cowan ve Fred Reines yaptıkları deneyde yakalamayı başardılar. Uzaydan bir saat süre içinde gelen trilyonlarca nötrinodan sadece üç tanesi yakalanmıştı. 1948'de Amerikalı Jack Steinberger, uzaydan gelen kozmik ışınlardaki muon'ların bir elektron ve iki nötrinoya bozunduklarını tespit etti. İki nötrino birbirinden farklıydı ve onlara ‘elektron-nötrinosu' ve ‘muon-nötrinosu' adları verildi. Steinberger daha sonra Brookhaven'de kurulan proton çarpıştırıcısında elde ettiği parçacıkları 14 metre kalınlığındaki hurda çelik yığınından geçirdi. Bu deney Steinberger'in iki tür nötrinosunu teyit etmişti. Bir üçüncü tür olan ‘taunötrinosu' da 1975 yılında keşfedilecekti. Aynı yıl yeni bir hafif parçacık olan ‘tau' Amerikalı Martin Perl tarafından bulundu. 1900'ün başlarında sadece elektron ve protonun varlığı biliniyordu. 1932'de nötron bulunmuştu. Daha sonraki yıllarda, pozitron, muon, pion, kaon, nötrino gibi diğer parçacıklar keşfedilmişti. Bunların çoğu kararsız parçacıklardı ve çok kısa ömür sürelerinin sonunda başka parçacıklara dönüşüyorlardı. Uzaydan gelen kozmik ışınların içlerinde veya hızlandırıcılarda tespit edilen bu kararsız parçacıklar maddenin içinde fazla önemli rol oynamıyorlar ve kararlı parçacıkların içinde parçalanıyorlardı. Bunlar maddenin daha dip noktasındaki başka parçacıkların birer işaretiydi ve onlardan daha temel olanları bulunmalıydı. Çekirdeğin içinde gizlenmiş diğer parçacıkları arama çalışmalarına hız verildi. Ayrıca, bulunan parçacıkları 100 birbirinden ayırt etmek ve onların sınıflandırılmasını da yapmak gerekiyordu. 1952 yılında Amerikalı Donald Glaser ‘köpük odasını' icat etti. Köpük odası daha önceleri kullanılan buhar odasının yerini aldı. Yüksek enerjili parçacıklar buhar odasının içindeki su buharından geçerken yeterli iz bırakmıyordu. Köpük odasında su buharı yerine süper ısıtılmış, kaynama sıcaklığının biraz üzerinde olan, fakat yüksek basınç altında kaynamayan ve buharlaşmayan sıvı hidrojen kullanıldı. Parçacık odaya girdiğinde basınç aniden düşürüldü ve parçacığın enerjisiyle sıvı hidrojen kaynadı. Oda içinde hareket eden yüklü parçacık kaynayan sıvının içinde köpük oluşturarak kolayca görüldü. Bir çizgi halinde görülen köpük izlerinin çekilen fotoğrafında o parçacığın bütün özellikleri anlaşılır hale geldi. Bir köpük odasını ilk kullanan J. Steinberger oldu ve 1954 yılında ‘nötr sigma' parçacığını keşfetti. Daha sonra, ‘lambda' ve ‘nötr kaon' görüldü. Bu yıllarda, yüksek enerjili makinalarda ‘sigma, ksi', zayıf çekirdek kuvvetinin parçacıkları olan ‘W' ve ‘Z' parçacıkları bulundu. Bu iki parçacık daha önce Hollandalı Gerard Hooft tarafından matematiksel olarak öngörülmüştü. 1981'de başlayan ve iki yıl süren çalışmalarda protonantiproton bir milyar defa çarpıştırıldı ve sonunda W ve Z parçacıkları ortaya çıkarıldı. Bu parçacıkları açığa çıkaran enerji Büyük Patlamanın ilk saniyelerindeki enerjinin bir milyarda biri kadardı. 1961 yılında Amerikalı Murray Gell-Mann ve İsrailli Y. Ne'eman, o zamanlar bilinen 30 civarındaki parçacığın 101 matematiksel bir simetri ve özel geometrik modellerde 10'lu gruplar içinde olabileceğini ileri sürdüler. Gell-Mann, 1962'de bu 10'lu grubun aralığını dolduracak ‘omega minus' parçacığından bahsetti. Bu parçacık da 1963 yılında köpük odasında keşfedildi. 10'lu grup simetrisi içinde Gell-Mann ve Rus George Zweig, o zamana kadar hiç bilinmeyen yeni parçacıklardan bahsettiler. Bu arada, ışık hızına yakın bir hızda hızlandırılmış elektronlar protonlarla çarpıştırılıyordu ve protonların iç yapısı merak ediliyordu. Elektronların dalga boyları protonların boyutundan çok daha küçük olduğundan, elektronlar protonların içindeki değişik noktalara çarpabiliyordu. Deneylerde, protonun içindeki pozitif yükün parçacığın içinde üniform bir şekilde dağılmamış bulunduğu, yükün protondan daha küçük parçacıklarda toplanmış olduğu anlaşıldı. Hatta, içerdeki bazı bölgelerde yük yoğunluk oranının, bütün protonun yükünden daha fazla olduğu görüldü. Tespit edilen yük oran farklılıkları, pozitif veya negatif elektrik yükünün üçte biri veya üçte ikisi kadardı. Bu durumda protonun içinde de bazı daha küçük parçacıkların bulunması gerekiyordu. Proton ve nötronun kendilerinden daha ufak parçacıklardan meydana geldiğini ilk ileri süren insan ve genç bir fizik öğrencisi olan Zweig, bunlara ‘aces' adını verdi ve makalesini yayınlanması için Amerika'ya gönderdi. Amerikalı bilim adamları Zweig'in teorisini gülünç buldular ve makalesini yayınlamadılar. Aynı yıl, aynı iddiayı ondan bağımsız olarak ileri süren Amerikalı tanınmış fizikçi Gell-Mann bu parçacıklara ‘kuark' adını verdi ve o, makalesini yayınlanması için Avrupa'ya gönderdi. Gell-Mann'in teorisi derhal yayınlandı ve iddiası ciddiye alındı. Zweig'in makalesinin buluşundan 20 yıl sonra yayınlanması, kuarkların mucidinin ve 102 isim babasının Gell-Mann olarak kabul edilmesine sebep olmuştur. Kuarklar önce matematiksel olarak hesaplandı ve denklemleri birbirine uydu. Yine de, birçok fizikçi kuarkların mevcudiyetine inanamadı ve bu fikre şüphe ile baktı. Zira, bölünmüş elektrik yüklerinin yanında, Pauli'nin dışlama ilkesine göre iki kuark benzeri parçacık, daha büyük bir parçacık içinde aynı şartlar altında bulunamazdı. Greenberg, 1964'de kuarkların renklerle tanımlanan ilave bir yük taşıdığını ve renklerin kuarkları birbirinden ayırdığını ve dışlama ilkesinden kurtardığını ileri sürdü. Proton ve nötronların her birinde üçer kuark vardı ve bunlardan her biri kırmızı, yeşil ve mavi renklerden biriydi. 3'lü kuark grubunda her renkten bir adet olmalıydı ki sonuç beyaz veya nötr olabilsin. Kuark Teorisi'nin yerleşmesinden sonra onlar, yüksek enerjili hızlandırıcılarda, kozmik ışınlarda, her yerde arandı. Bir çok deney sonuç vermedi ve parçalanan protonların içinden kuark çıkmadı. SLAC'ın amacı elektronlarla parçacıkların üretilmesiydi. 1968'de yapılan deneyde, Çekirdeğin içindeki nokta benzeri parçacıkların görüldüğü ilan edildi. 103 Zweig ve Gell-Mann'in matematiksel olarak ileri sürdüğü kuark teorisi böylece ispat edilmiş oldu. Bulunan bu üç kuarka, ‘yukarı, aşağı ve tuhaf' adları verildi. Ve bunlar en temel parçacıklardı. Bu sıralarda, diğer dört adet hafif temel parçacık olan, ‘elektron, muon, elektron-nötrinosu ve muon-nötrinosu' biliniyordu ve üç kuark bu dört hafif parçacığa uyumlu bulunmuyordu. Bu uygunsuz durum Amerikalı Sheldon Glashow'un dikkatini çekti. Glashow dördüncü bir kuarkın var olması gerektiğini ileri sürdü. Dördüncü kuarka atom içindeki nefis simetrisinden dolayı ‘tılsımlı kuark' adı verildi. Enerji sinyallerinde ani bir yükselme gördü ve yeni bir parçacık yakaladı. Richter buna ‘psi' adını verdi. Japon S. Ting, 1974 sonlarında aynı parçacığı aynı çarpıştırıcıda tekrar tespit etti ve ona ‘J' dedi. Aynı yıl içinde iki kişi tarafından ayrı ayrı bulunan bu parçacığın ismi ‘J/psi' olarak kabul edildi. Bu parçacık Glashow'un öngördüğü dördüncü kuark, yani ‘tılsımlı' idi. Böylece dört adet kuark, leptonlar adı verilen dört tane hafif temel parçacıklarla dengelenmişti. 1975 yılında Amerikalı Martin Perl, Stanford'da ‘tau' adı verilen yeni bir lepton parçacığı daha buldu. Denge yine bozulmuştu. Tau'nun, birde ‘tau-nötrinosu' denilen bir kardeşi bulunuyordu. Şimdi dört temel kuarka karşılık altı temel lepton olmuştu. Dengeyi ve eşitliği sağlamak için iki tane daha kuark bulmak gerekiyordu. Bu iki ilave kuarka, ‘tepe kuark ve dip kuark' adları takıldı. Bu kuark, ‘upsilon' adındaki çok ağır bir parçacığın içinde gizlenmişti. 104 Tepe kuarkın varlığına hep inanıldı ve o, 1994'de gözlenebildi. Tepe kuarkın, bir protonun kütlesinin 200 katı bir kütleye sahip olduğu bilinmektedir. Bir kuarkın nasıl bu kadar büyük bir kütleye sahip olabileceği ise hala bir sır olarak durmaktadır. 1928 yılında Cockcroft ve Walton'un ilkel makinası ile başlayan parçacık çalışmaları 1970'lerden sonra en üst düzeye erişti. Negatif yüklü parçacıklar pozitif yükü olan her cisme doğru çekilir. Pozitif voltaj yükseldikçe negatif yüklü parçacığın hızı ve enerjisi artar. Bu işlemi sağlayan hızlandırıcılarda proton, elektron gibi bir elektrik yüküne sahip parçacıklar yüksek hız ve enerjilere çıkarılır. Önceleri, parçacıklar yeterli hızlara erişince belli bir hedefe çarptırılıyor, parçalanması sağlanıyor ve parçalarına ayrılan o parçacığın içinde ondan daha küçük parçacıklar aranıyordu. Daha sonra, biri bir yönde, diğeri onun tersi yönde hızlandırılmış iki parçacığın kafa kafaya çarpışması düşünüldü. Böylece, birbiri ile çarpışan parçacıkların içinden daha fazla parçacığın ortaya çıkması temin edildi. Parçacık çarpıştırıcıları içinde yaratılan enerji ne kadar yüksek olursa yeni bir parçacık elde etme ihtimali de o kadar fazla olur. Çok yüksek enerjilerde, enerjinin bir kısmı parçacığa dönüşmekte ve yeni bir parçacığın şekillenmesine neden olmaktadır. Işık hızına çok yakın hızlarda yol alan parçacıkların artan kütleleri de Einstein'ın E=mc2 formülünden bulunabilmektedir. Son yıllarda keşfedilen parçacıkların hemen hemen tamamı gelişmiş parçacık hızlandırıcılarında keşfedilmiştir. Bir hızlandırıcının sinkrotron'u 60 Megawat'lık bir elektrik akımına ihtiyaç gösterir. Bu, 15.000 kişilik bir şehrin ihtiyacı olan elektriktir. Mutlak sıfırın bir kaç derece üstündeki sıvı helyum sıcaklığına ulaşılınca kurşun, çinko gibi metaller elektrik 105 mukavemetlerini kaybeder ve süper iletken hale gelirler. Süper iletken elektromıknatıslar daha az güç gerektirir. İlk süper iletken proton hızlandırıcısı Chigaco'daki FermiLab'da kuruldu. Çevresinde sıvı helyumla soğutulan süper iletken mıknatıslarla donatılan makina 5000 ton ağırlığında olup, protonları bir yönde antiprotonları diğer yönde hızlandırıp çarpıştırmaktadır. Burada, 830 GeV'luk protonlarla 30 GeV'luk elektronlar süper iletken mıknatıslardaki 13 tonluk sıvı helyum içinde işlem görmektedir. Dünya'nın ‘en büyük' makinası olan bu sistem evrenin ‘en küçük' parçacığını bulmak için imal edilmiştir. Tesis, İsviçre ve Fransa sınırları içinde yerin 100 metre altındadır. CERN'de, elektronlarla positronların çarpıştırılması öngörülmüştür. Elektronlar ve positronlar İsviçre tarafındaki girişten girmekte, tüp içinde ışık hızına çok yaklaştıktan sonra Fransa tarafındaki LEP-Large Elektron Positron'a enjekte edilmektedir. 100 milyar eV gücündeki makinanın karşısından gelen parçacıklar çevrenin dört noktasında bulunan dört dev detektörde çarpıştırılmaktadır. Bu yüzden daha uzun tüpün yapılması planlanmıştır. LEP, Dünya'nın en büyük hızlandırıcısı olmasına karşılık en güçlüsü değildir. Proton makinalarının gücü 500 GeV olup LEP'den 10 kat daha 106 güçlüdür. Bunun sebebi, LEP'deki hafif elektronları belli sıkılıkta bir pozisyonda tutmanın zorluğudur. LEP'de elektron 100 metre uzunluğundaki lineer hızlandırıcıdan fırlatılır ve 200 MeV'lik enerjiye ulaşır. Positronu göndermek daha zordur. Önce elektronlar hedefe yollanır ve gamma ışın fotonlarının patlamasından elektronpositron çiftine dönüşmesi sağlanır. Positronların manyetik bir alanda seçilip toplanarak, yeterli miktarda birikmeleri için beklenir. Yeterli miktarda biriken elektron ve positronlar senkrotronlara gönderilir ve burada 22 GeV enerji ile tekrar hızlandırılır. Tüp içindeki boşlukta dönen elektron, yoluna hiç bir molekül çıkmadan bir ışık yılı kadar devam eder. Işık hızına yakın hızdaki elektron ve positronlar 27 kilometrelik çevrede saniyede 10.000 dönüş yaparlar. Bunların 13 milyar kilometre kadar bir yolu tamamlamaları istenir. Parçacıkların takip edecekleri yönler, 5000'den fazla mıknatıs tarafından kontrol edilir. Elektron ve positronlar çarpışma enerjisine ulaştıklarında manyetik alanlar kapatılır ve ters yönlerde yol alan parçacıklar çarpışma noktalarındaki dört adet detektörde yüz yüze getirilir. Karşı karşıya gelen elektron ve positronların çoğu birbirine çarpmadan yandan geçip gider. Saniyede 40.000 defa yapılan karşılaşma sırasında sadece birkaç çarpışma yakalanabilir. Bu işlemden sonra tüp içindeki parçacık ışını bozulmuş olur ve tüp taze parçacıklarla yeniden doldurulur. 107 Rutherford parçacıkları saymak için bir ekran kullanmıştı. Daha sonra fotoğraf filmi kullanıldı. Parçacıkların bir gaz veya sıvı içinden geçerken bıraktıkları izlerin fotoğrafları çekiliyordu ve fotoğraflardaki izlerin gözle analizi yapılıyordu. Daha sonraki yıllarda izlerin analizi bilgisayarlarda yapıldı. LEP gibi büyük ve modern detektörler 500.000 elektronik kanala sahip olup, bunlar parçacıkların çarpışmaları sırasındaki olayları kaydeder. Bir parçacık grubunun detektörden geçip gitmesiyle bir sonraki grubun detektöre girmesi arasındaki süre bir saniyenin 25 milyonda biri kadardır. Elektronik ünite, bu süre içinde detektör içinde ilginç bir olayın olup olmadığına karar verir. Enteresan bir olay olmamışsa elektronik beyin temizlenir ve bir sonraki olay için hazır duruma gelir. İlginç bir olay olmuşsa, o zaman, bir sonraki geçiş ihmal edilir ve detektör meydana gelmiş olayı ve bir saniyenin yüz milyonda biri kadar bir süre içinde o olayın bilgilerini gösterir. Bir çarpışma yakalandığında parçacıklar köpük odasında noktalardan oluşan izler bırakır. Detektör, noktalardan meydana gelen izleri birleştirerek bir model çıkarır. Çıkan iz eğrileri modellerinden parçacığın, pozitif veya negatif yükleri, hızı gibi özellikleri hesap edilir. Ve parçacık tanımlanır. Bilgisayarlar, meydana çıkan yüzlerce iz arasında yeni parçacığı kolayca belirler. Son yıllarda yapılan çalışmalarda mesonlar, kuarklar ve lepton parçacıkları hakkında bir çok bilgi elde edilmiştir. Bunların ölçüleri, sahip oldukları elektriksel yükler belli olmuştur. Bu makinadan 40 TeV'lik bir enerjinin elde edilmesi planlanmaktadır. İleride yapılacak makinalarda kuarklarla leptonlar, yani en temel parçacıkların birbiri ile çarpıştırılmaları öngörülmektedir. 108 Bu makinaların kuarkları, protonun içinde gizlendikleri yerden dışarı çıkarıp çıkaramayacakları henüz bilinmemektedir. Kuarklar serbest olmayan parçacıklardır. 1000 kilometre çapındaki hızlandırıcıların bile bu parçacıklar için yeterli olacağı şüpheli görülmektedir. Bir atomun büyüklüğü 10-8 cm, yani bir santimetrenin 100 milyonda biri kadardır. Atom çekirdeğinin çapı ise bir santimetrenin 10 trilyonda biridir. Uzun bir süre, bir atomun içinin hiç bir zaman görülemeyeceğine inanıldı. 1932 yılında Chadwick nötronu keşfettiğinde, maddenin temel parçacıklarının sadece, proton, nötron ve elektron olduğu sanılmıştı. Son 40 yıl içinde yapılan çalışmalar sonunda ise bir atomun içi görüldü ve temel parçacıkların proton, nötron ve elektron olmadığı, bunların da başka parçacıklardan meydana geldiği anlaşıldı. Dünya'nın en büyük ve en pahalı makinaları evrenin en küçük parçacığını bulabilmek için imal edildi. Binlerce parçacık keşfedilip kayda geçti ve parçacık fiziği doğmuş oldu. Parçacık fiziği yanında, QCD-Kuantum Kromo Dinamiği, QED-Kuantum Elektro Dinamiği olarak adlandırılan daha ileri bilimler gelişti. Maddenin standart modeli tarif edildi, doğadaki temel kuvvetler tanımlandı ve Big Bang'ın ilk saniyelerindeki parçacıkların evrimi belirlendi. Süpersicim ve Paralel Evrenler Teorileri ortaya atıldı. Bir atomun içindeki bütün parçacıklar her an etrafta uçuşur, birbirlerine çarpar, yok olur ve yeniden yaratılırlar. Parçacıklar yok olunca kütleleri enerjiye, daha sonra enerjileri kütlelere dönüşür. Bu tür prosesler atom içinde durmadan devam eder durur. Parçacıkların bazıları çekirdeği bir arada tutar, bazıları ise kuvvetleri taşır. Parçacıklar kütle, elektrik yükü ve spin'lerle tanımlanır. Elektrik yüklü dönen parçacıklar ‘magneticmoment' denilen bir manyetik alan yaratır. 109 Maddenin en temel parçacıkları ‘kuark' adı verilen ve boyları 10-18 metre, veya bir santimetrenin, 100 milyar defa milyarda biri olan parçacıklardır. Kuarklar açısal momentuma ve elektrik yüküne sahiptir. Hiç kimse henüz bir kuark parçacığını görememiştir. Fakat varlıkları kesindir. Onlar diğer parçacıkların içinde gizlenmiş ve hapsedilmiş durumdadır. Serbest parçacıklar halinde etrafta dolaşmazlar. Doğada altı çeşit kuark bulunmaktadır. Bunlar, yukarı kuark (up), aşağı kuark (down), tuhaf kuark (strange), tılsımlı kuark (charm), dip kuark (buttom) ve tepe kuark (top) olarak adlandırılır. Her kuarkın bir de karşıt parçacığı olan antikuark vardır. Kuarkların da ‘preon'lar denilen kendilerinden daha küçük parçacıklardan oluştuğuna inanılmaktadır. Bütün parçacıkların elektrik yüklerinin, bir elektronun yükünün tam sayı katlarında veya sıfır değerinde olmasına karşılık, kuarkların elektrik yükleri bir elektronun yükünün üçte biri veya üçte ikisi kadardır. Bu yüzden kuarklar tek başlarına serbest olarak bulunamaz, birbirlerinden ayrılamaz ve onları içinde bulundukları parçacığın dışına çıkarmak mümkün olamaz. Bugünkü bilgilerimize göre, bir kuarkı diğerinden ayırıp maddenin dışına çıkarmak ve ölçümünü yapmak imkansızdır. Elektronun dışındaki bütün parçacıklar kuark ve antikuarkların çeşitli şekillerde birleşmesinden meydana gelmiştir. Kuarkların taşıdıkları elektrik yükleri ve kütleleri ise şöyledir. 110 Halen bilinen bütün parçacıkların elektrik yüklerinin ya sıfır veya bir elektronun yükünün  tam sayı katında olmasına karşılık, kuarkların bir elektronun  kesirli yüklerinde bulunması, bu kesirli yüklerin birleşmeleri sonucu çeşitli kuark kombinasyonlarının meydana getirdiği parçacıkların tam sayılı yükleri meydana gelir. Bu birleşmeler elektrik yükünün korunumu yasasına göre tanzim olunur. Kuarkları da meydana getiren, onlardan daha küçük parçacıklar var mı, yoksa kuarklar maddenin en temel parçacıklarımıdır. Bu durum henüz bilinmemektedir, belki hiç bir zaman öğrenilemeyecektir. Kuarkları gizlendikleri parçacıkların içinden çıkarıp parçalayacak güçte makinaların enerjileri insanoğlunun düşünemeyeceği büyüklüktedir. Parçacıklar en genel anlamda iki türe ayrılır çekirdeğin içinde yaşayanlar ve çekirdeğin dışında bulunanlar. Çekirdeğin içindekilere, proton, nötron, vs, ‘hadron'lar adı verilir. Elektron gibi çekirdeğin dışında bulunanlara ise ‘lepton'lar adı verilir. Bir atomun içinde yer alan parçacıklar sahip oldukları özelliklere göre de bir takım gruplara ayrılırlar. Bunlar, hadronlar, mesonlar, preonlar, baryonlar, bosonlar, leptonlar, fermiyonlar, partonlar ve nükleonlar gibi isimlerle tanımlanır. Hadronlar, mesonlar ve baryonlar diye adlandırılan iki gruba ayrılır. Baryonlar, nükleonlara ve hiperon'a ayrılır. Bosonlar, leptonlar, fermiyonlar ve partonlar ayrı özelliklerdeki gruplardır. Bütün bu ana gruplar, kuarklar, gluonlar, elektronlar, fotonlar, pion, muon, kaon gibi birbirinden farklı parçacıkların değişik birleşmelerinden oluşurlar. Hadron, cüsseli, kuvvetli, güçlü anlamına gelmektedir. Hadron sınıfına giren bütün parçacıklar temel parçacıklar olan kuarklardan oluşur. Güçlü etkileşime giren her parçacık bir hadrondur. Hadron parçacıklarının birer elektrik yükleri, kütleleri ve manyetik özelliği bulunmaktadır. Hadronların 111 büyük bir kısmı kararsız olup, bozunma sonunda baryon veya meson grubu parçacıklara dönüşür. Hadronlar üçer kuarkın değişik şekillerde birleşmesinden meydana gelir. Çekirdeği dağılmadan bir arada tutan hadronlar, açısal momentumlarına göre, mesonlar ve baryonlara ayrılırlar. Kuarklar hadronların en dip parçacığıdır. Baryon, ağır anlamına gelmektedir. Baryonların açısal momentumları yarım tam sayılı rakamlarla ifade edilir. Baryonlar, çekirdekteki proton, nötron gibi ağır kütleli parçacıklardır. Bunlar üç kuarkın birleşmesinden meydana gelir. Üçer adet kuarka sahip baryonlar, ikişer kuarka sahip mesonlardan daha çok reaksiyon verirler. Meson, orta ağırlıkta anlamına gelmektedir. Açısal momentumları tam sayılarla ifade edilir. Mesonlar, bir kuark ve bir antikuark'ın birleşmesinden oluşur. Elektrik yükleri negatif, pozitif veya sıfır olabilir. Kütleleri elektronla protonun kütlesi arasındadır ve elektrondan 200 defa daha ağırdır. Bir hadron, ya bir baryondur veya bir meson. Baryonların tersine, mesonların çarpışma öncesi ve sonrası sayıları farklıdır. Çarpışma öncesi ve çarpışma sonrası meydana gelen sayıların ve yüklerin farklılığından bir hadronun, baryon veya meson olup olmadığı belirlenir. Mesonlar, baryonlarla leptonların arasındadır. Lepton, hafif ve ince tanecik anlamına gelmektedir. Bu gruba giren tanecikler en hafif parçacıklardandır. Lepton parçacıklarının iç yapıları hakkında hiç bir bilgi bilinmemekte olup, onları meydana getiren daha ufak parçacıklar henüz bulunamamıştır. Elektrik yükleri pozitif, negatif veya sıfırdır. Hadronların karşıtı olan parçacıklardır. Zayıf etkileşime girerler. Elektron, nötrino, muon, tau ve karşıtları birer lepton parçacığıdır. Temel parçacıklar olan leptonlar doğada serbest olarak bulunur ve ışın şeklinde kendilerini gösterirler. Açısal 112 momentumları yarımdır. Elektron, muon ve tau'nun yanında, Bunların nötrinoları da birer lepton parçacığıdır. Bosonlar foton, graviton, gluon, W ve Z parçacığını ihtiva eden başka bir parçacık grubudur. Bu parçacıklar etkileşimlerde aracılık görevini yapar. Bosonlar birer kütle sayısına sahiptir. Spin'leri tam sayılarla ifade edilir. Bosonlar, mesonlar gibi, kuarktan yapılanı ve gluon foton, graviton gibi kuarktan yapılmayanı olmak üzere iki gruba ayrılır. Fermiyonlar, spin'leri yarı tam sayılarla anılan, proton, nötron, kuark gibi parçacıkları kapsayan gruptur. Elektron, muon, tau, nötrino parçacıkları da birer fermiyondur. Nükleonlar, proton ve nötronların oluşturduğu gruba verilen isimdir. Bunlar yarım spin'li fermiyonlardır. Nükleonlar aynı zamanda birer baryondur. Bir nükleon bir meson çıkardığında diğer nükleon bu mesonu soğurur. Partonlar, protonun ayrıştığı ondan daha küçük parçacıklardır. Bir protonda üç parton bulunur ve bunların her biri bir kuarktır. Partonların belirli kütleleri ve sayıları yoktur. Partonlar birer baryondur. Kuarkları birleştiren gluonlar da birer parton parçacığıdır. Doğadaki bütün parçacıkları birbirinden ayıran temel özellikler, sahip oldukları elektrik yükleri, spin'leri ve kütleleridir. Parçacıkların elektrik yükleri, pozitif, negatif veya sıfır olabilir. Kütleleri ise birbirinden farklı olup, bütün parçacıklar içinde sadece fotonun kütlesi sıfırdır. Nötrino adı verilen parçacığın kütlesi o kadar küçüktür ki, pratikte sıfır olarak kabul edilebilir. Parçacıkların bir başka özelliği Pauli dışlama ilkesine uyup uymamalarıyla tanımlanır. Pauli tarafından bulunan bu ilkeye göre iki parçacık aynı anda aynı kuantum durumunda bulunamaz. Aynı kuantum durumundan kasıt, aynı pozisyon, aynı hız ve aynı enerji seviyesidir. Aynı pozisyona 113 geldiklerinde hızları değişerek birbirlerinden uzaklaşırlar ve pozisyonları farklılaşır. Aynı kuantum potansiyeline konulan elektronlar ters dönüşlerle çiftler halinde kuantize enerji seviyelerini doldurarak farklı kuantum sayılarına sahip olur. Böylece elektronların tamamı en alt enerji seviyelerine inememiş olur. İki benzer elektronun çekirdek etrafındaki aynı yörüngede bulunamayacağını açıklayan Pauli ilkesine göre, bir yörüngeye daha çok elektron ilave gelince, o zaman, farklı özelliklerdeki kimyasal elementler şekillenir. Bu ilke sayesinde çekirdek etrafında dönen bütün elektronların en düşük enerjili yörüngeye inmeleri önlenir. Yine bu sayede atomların periyodik tablosu başarılı bir şekilde izah edilebilmektedir. Elektron, proton ve nötron gibi parçacıklar Pauli prensibine tabi olurlar ve aynı kuantum haline gelemezler. Foton gibi radyasyon benzeri parçacıklar ise farklı davranır ve aynı kuantum durumu içinde olmak isterler. Fermiyonlar, Pauli prensibine uyar ve aynı kuantum durumuna gelemezler. Bosonlar ise Pauli prensibine uymaz ve aynı durum içinde olabilirler. Baryonlar ve leptonlar bu prensibe uyar, mezonlar ve fotonlar ise uymazlar. Fermiyonların birbirinden mesafeli durmaya çalışmalarına karşılık bosonlar birbirini çekmeye çalışır. Foton tipik bir boson parçacığıdır. Pauli dışlama ilkesi açışından evrendeki bütün parçacıkları ‘fermiyonlar' ve ‘bosonlar' olmak üzere iki gruba ayırmak mümkündür. Parçacıkların spin hareketleri ile oluşan açısal momentumların tam sayılı veya yarım tam sayılı olmaları onların farklı davranmalarına neden olur. İki fermiyon parçacığı aynı bir 114 zaman içinde aynı spin değerine sahip olamaz. Foton benzeri bosonlardaki durum ise bunun tersidir. Fotonun spin'i 1'dir. sıfır spin'li bir parçacık henüz bulunamamıştır. Foton ve nötron haricinde her parçacığın bir elektrik yükü vardır. Protonun yükü pozitif 1, elektronunki negatif 1, temel parçacıklar olan kuarkların ise pozitif veya negatif olmak üzere kesirli sayılar şeklindedir. Pozitif ve negatif elektrik yükleri yüzünden parçacıkların aralarında alış verişte bulunmaları ve fotonlarla etkileşmelerine karşılık, kuarklar elektrik yüklerinin küçüklüğü nedeniyle bunu yapamazlar. Her parçacığın bir karşı parçacığı bulunur. Karşı parçacıkların kütleleri, spin'leri ve yük miktarları eşit fakat elektrik yükleri ters işaretlidir. Sadece fotonun karşı parçacığı bulunmaz. Karşı parçacıklar, ‘antiparçacık' olarak adlandırılır. Foton bir elektrik yüküne sahip bulunmadığından antiparçacığı yoktur. Elektronun antiparçacığına ‘positron' adı verilir. positron, elektronla aynı kütle ve yüke sahip olup, elektrik yükü pozitiftir. Antiproton, protonun aynısı olup, yükü negatiftir. Bir parçacıkla onun antiparçacığı bir araya gelince birbirlerini aniden yok ederler. Bu yüzden madde ile antimadde bir arada bulunamaz. Uzun araştırmalara rağmen evrende antimaddenin izine henüz rastlanmamıştır. Civarımızdaki bütün gök cisimleri maddeden yapılmıştır. Çok uzaktaki gök cisimleri ise antimaddeden yapılmış olabilir. Bir inanışa göre evrendeki cisimlerin büyük bir kısmı maddeden meydana gelmiştir ve az da olsa antimadde evrende mevcuttur. Başka bir inanışa göre ise, patlamanın ilk saniyelerinde madde antimaddeden çok daha fazla miktardaydı ve daha ilk anlarda madde antimaddeyi yok etmişti. 115 Maddeyi oluşturan parçacıklar ‘Büyük Patlama' ile şekillendi. Büyük Patlama öncesi herhangi bir şey mevcut değildi. İnsanoğlu artık Büyük Patlamanın 10-43'cü saniyesine kadar geri gidebilmekte ve o andaki oluşumları tarif edebilmektedir. Büyük Patlama ile birlikte önce kuarkları birbirine bağlayan gluonlar görüldü. Sonra kuarklar ortaya çıktı. Kuarkları leptonlar, bosonlar takip etti. Elektron, proton ve nötron oluşarak atom meydana geldi. Atomlar molekülleri, elementleri ve sonunda bildiğimiz maddeyi şekillendirdi. Pion (pi-meson) bir meson parçacığıdır. Güçlü nükleer kuvveti oluşturur. Açısal momentumu sıfır olan pionların üç türü vardır. Pozitif veya negatif yüklü pionlar elektronun kütlesinin 273 katı bir kütleye, yükü bulunmayan pion ise onun 264 katı kütleye sahiptir. Pozitif pion, bir yukarı kuark ve bir aşağı antikuarktan, negatif pion ise, bir aşağı kuark ve bir yukarı antikuarktan meydana gelir. Pionların kütlesi bir protondan yaklaşık yedi defa daha azdır. Pionlar proton ve nötronlar arasında durmadan hareket ederek bu iki parçacığı bir arada tutar. Elektrik yüklü pionların ömrü 10-8 saniye, yüksüz olanların ömrü ise 10-16 saniye kadardır. Pionlar kararsız parçacık olup sonunda muon, muon-nötrinosu ve ‘foton' adı verilen diğer parçacıklara dönüşür. Diğer bir meson parçacığı kaon (k-meson)'dur. Kaonlar pozitif, negatif yüklü veya yüksüz olabilir. Elektrik yüklü kaonlar elektronun 996 katı, yüksüz olanı ise onun 964 katı bir kütleye sahiptir. Kararsız olan bir kaon bozunduğunda pozitif pion ve negatif piona dönüşür. Yaşam süreleri 10-8 saniye olan kaonlar piondan ağır fakat bir protondan hafiftir. Bir çekirdek boyunu 10-15 saniyelik bir sürede aldıklarından bunlara ‘acayip parçacık' da denir. Kaon parçacığıda bir kuark ve antikuark çiftinin birleşmesinden oluşur. 116 Mesonların iki kuarktan oluşmasına karşılık, baryonlar üç adet kuarkın birleşmesinden meydana gelmiştir. Bir baryon olan hiperon, kütlesi bir protona eşit veya ondan daha ağır olan bir parçacıktır. Hiperonun kütlesi bir elektronun 2584 katı da olabilir. Çekirdeği oluşturan proton ve nötronun her birine ‘nükleon' adı verilir. Nükleonlar yarım spin'li fermiyonlardır. Proton, atom çekirdeğinde gözlenebilen iki parçacıktan biridir. Kütlesi elektronun 1836.1 katı, yükü elektronun yüküne eşit fakat onun tersidir. İki yukarı ve bir aşağı kuarktan oluşan proton, 1032 yıl olan yaşam süresi ile evrenin ‘en kararlı' parçacığıdır. Pozitif yüklü bir baryon olan proton, atom çekirdeğinin yükünü oluşturarak, ters fakat eşit yüklü elektronun yörüngede kalmasını sağlar. Bütün baryonlar en sonunda protona bozunur. Nötron bile sonunda protona dönüşür. Protonun bu kararlı durumu ve uzun yaşamı yüzünden evren ayakta durmaktadır. Proton evrenin ana maddesidir. Evrendeki protonun bozunup evrenin son bulması, onun şimdiki yaşının 1020 katı sonra olacaktır. Yine bir baryon olan nötron, atom çekirdeğinde elektron mikroskobu ile görülebilen bir parçacıktır. Kütlesi elektronun 1838.6 katıdır. Herhangi bir elektrik yükü bulunmaz. Yaşam süresi 920 saniye olan nötronlar, iki aşağı kuark ve bir yukarı kuarktan oluşur. Çekirdek içinde kararlı olmalarına karşın serbest kaldıklarında sonunda protona dönüşebilirler. Nötronlar nükleer reaktörlerdeki reaksiyonlarda üretilebilmektedir. Proton ve nötron dışında, ‘lambda' ve ‘sigma' olarak adlandırılan baryon parçacıkları da bulunmaktadır. Her ikisi de üç kuarktan oluşur. Lambda bozunduğunda proton ve negatif piona dönüşür. Omega minus da bir baryon olup üç acayip kuarkdan oluşur. Parton, her bir nükleonun içinde yer alan kuark ve gluon çiftine verilen isimdir. Protonu meydana getiren daha küçük 117 parçacıklar olup belli kütleleri ve sayıları yoktur. Bir protonun içindeki partonların enerjilerinin toplamı protonun toplam enerjisine eşittir. Protonun içindeki hafif partonlar ağır partonlardan daha fazladır. Birbiriyle etkileşmeyen partonların yüksüz olanları da vardır. Yüksüz partonlar gluonlardır. Bunlar protonun toplam enerjisinin bir kısmını taşırlar. Proton elektron çarpışmasında elektron partonlardan birine çarparak onu protonun dışına atar. Partonlar kısa menzilli davranış içindedir. Bir protonda birçok parton bulunur. Baryonlar sınıfına giren ve birer parton olan kuarklar maddenin en temel parçacığıdır. Üç adet kuark birleşerek baryonu, bir kuark ve bir antikuark birleşerek mesonu meydana getirir. Bir kuarkın çapı 10-18 metreden daha küçüktür. Kuarklar birleşerek sonunda bütün hadronları şekillendirir. Bunlar yarım açısal momentuma sahip ağır parçacıklardır. Elektrona benzemelerine rağmen, elektrik yükleri elektronun yükünün çok küçük katındadır. Altı tür kuark olan, yukarı, aşağı, tuhaf, tılsımlı, dip ve tepe kuarklarının her birinin sahip olduğu elektrik yükü, pozitif veya negatif olmak üzere bir elektron yükünün kesri kadardır. Kuarklar, bir parçacık oluşturmak için birleştiklerinde, toplam yük ya sıfır yada elektron yükünün tam sayılı katları haline gelir. Bir kuarkın en belirgin özelliği pozitif veya negatif yüklü olması ve taşıdığı yükün miktarıdır. Böylece protonun yükü +1, nötronunki ise sıfır olmuş olur. Sonuç olarak, bütün hadronlar üç adet kuark veya antikuarkın birleşmesinden, baryonlar üç adet kuarkın 118 birleşmesinden, mesonlar ise bir kuark ve bir antikuarkın birleşmesinden meydana gelmiştir. Lambda parçacığı bir yukarı, bir tuhaf ve bir aşağı kuarktan, pion parçacığı bir antiyukarı ve bir aşağı kuarktan, kaon parçacığı bir anti-yukarı ve bir tuhaf kuarktan oluşur. Hadronlar içinde farklı yörüngelerde birbiri etrafında dönen kuarklar böylece farklı kombinasyonlarda birleşerek çeşitli parçacıkları meydana getirir. Kuarklar farklı kütlelere sahip olup, farklı kütleleri hadronlardaki kütle farklılıklarını oluşturur. Aşağı kuark, yukarı kuarktan daha ağır olduğundan nötronlar protonlardan daha kütlelidir. Yine aynı sebepten dolayı, baryonlar mesonlardan daha ağırdır. Kuarklar içinde en hafif olanı yukarı kuark, en ağırı ise, 1994'de gözlenmiş olan tepe kuarktır. Yukarı ve aşağı kuarklar en az kütleli olanlardır. Tılsımlı kuark bunlardan 50 defa daha ağır, dip kuark ise, tepe kuarktan daha hafif, fakat diğerlerinden daha ağırdır. Tepe kuark bir protondan 200 defa daha kütlelidir. J/psi tılsımlı kuarka verilen bir isimdir. Keşfedilme sıraları, yukarı, aşağı, tuhaf, tılsımlı, dip ve tepe olan kuarklar, hiçbir zaman kendi başlarına serbest olarak bulunmazlar. Onlar hadron parçacıklarının içlerinde gizlenmiş ve hapsedilmiş durumdadır. Hadron parçacıkları parçalandıkça kuarklar da parçalanan parçacıkların içlerinde gizlenmeye devam eder. Kuarklar ancak diğer kuarklarla bir arada iken çok güçlü çarpıştırıcılarda ‘yapay' olarak gözlenebilir. Bir proton parçalandığında mesonlar, baryonlar ve bunların anti parçacıkları açığa çıkar, kuarklar ise bunların içlerinde gizli kalır. Pozitron-elektron çarpışmasında kuark ve antikuarkların hareketlerinin iki jet şeklinde izleri elde edilir, fakat kendileri görülemez. Henüz hiç kimse serbest bir kuark görememiştir. Çok yüksek enerjilerde bir baryon içindeki üç kuark ayrılmaya 119 mecbur edilince, bir kuark ve bir antikuarktan oluşan bir meson meydana gelir. Baryon içinde hala üç adet kuark vardır. Altı adet kuarktan her biri farklı bir renge sahiptir. Renkleri kırmızı, yeşil ve mavi olup, bunların fiziki renklerle bir ilişkisi yoktur. Bu renkler üçlü, ikili gruplar halinde birleşen farklı kuarkların birleşme kombinasyonlarını tanzim eder ve sonuçta bir hadron, üç rengin karışımı olan beyaz ışığı teşkil eder. Baryonlar, grubunun başka bir parçacığı olan gluon'lar kuarkları hadronların içinde bir arada tutar. Kuarkları birbirine bağlayarak proton ve nötronlardan her birini oluşturan ve dolayısıyla maddeyi bir arada tutan gluonlardır. Gluonlar birer elastik şerit gibi davranır. İki kuarkın arasında elastik gluon bandı vardır. İki kuarkı birbirinden uzaklaştırdıkça gluon bandı uzar fakat o uzadıkça onu biraz daha uzatmak daha fazla zorlaşır. İki kuarkın arasındaki mesafe uzadıkça gluonların aralarındaki kuvvet de artar. Bu yüzden kuarkları birbirinden ayırmak imkansızdır. İki kuarkın birbirinden uzaklaşabileceği en büyük mesafe 10-15 metredir. Bir gluonun her iki başında birer kuark yer alır. Bir gluon ikiye ayrıldığında, ayrılan parçaların uçlarında yeni birer kuark oluşur. Gluon birden fazla parçaya ayrılınca, ayrılan her parçanın her birinin her iki tarafında yeni kuarklar meydana gelir. Bu bantların kopmasıyla içlerinde kuark ve antikuarkların bulunduğu yeni hadronlar şekillenir. Kuarklar gibi gluonlar da asla görülemezler. Gluonlar renklerine göre sekiz farklı türdedir. Bir gluon diğer bir gluonla etkileşimde bulunur. Kırmızı, yeşil, mavi ve bunların karşıt renklerdeki gluonlar, yine kuarkların benzer renkteki yükleri ile etkileşerek kuarkların kombinasyonlarını tanzim ederler. Kuarkların rengi, kuarkın gluonla olan teması sırasında değişir. Aynı zamanda bir boson parçacığı olan gluonların kütleleri yoktur. Yükleri ise renklerle ifade edilir. 120 Hadron parçacıkları arasında 254 adet parçacık tanımlanmıştır. En hafif hadron yüksüz pion, en ağırı ise upsilon mesonudur. En kararsız hadron N-baryonu olup, yaşam süresi 10-24 saniye, en kararlı olanı ise 1032 yıl ile protondur. Renksiz olan hadronlar kırmızı, yeşil ve mavi kuarklardan birer adet veya bir kuark ve onun karşıtı renkteki başka bir kuarktan oluşurlar. Diğer bir grup olan leptonlar hafif parçacıklardır. Leptonlar grubuna giren parçacıklar, elektron, nötrino, muon ve tau'dur. Leptonlar da kuarklar gibi, maddeyi oluşturan temel parçacıklardır. Kuarkların hadronlar içinde gizlenmiş olmalarına karşılık leptonlar, atom çekirdeğinin dışında serbestçe dolaşırlar. Birer lepton olan elektronlar, çekirdeğin etrafındaki belli yörüngelerde döner. Elektrik yük miktarı protonla aynı fakat negatiftir, kararlı bir parçacıktır. Doğadaki en hafif parçacıklardan biridir. Elektronun karşı parçacığına ‘Positron' adı verilir. Positron, elektron ile aynı kütle ve spin'e sahip olmasına rağmen elektrik yükü pozitiftir. Bir elektron ile Positron karşılaştıklarında birbirlerini yok eder ve enerjileri foton parçacığına, yani bir ışınıma dönüşür. Positronlar doğada nadir bulunur ve yaşam süreleri kısadır. İki elektronun bir arada bulunma ihtimali sıfırdır. Yani Pauli dışlama ilkesine uyarlar. Muon parçacığı leptonlar grubunun diğer bir üyesidir. Bir muon bir elektrondan 205 defa daha kütlelidir. Muon'a mumeson da denir. Elektrona çok benzeyen muon uzaydan gelen kozmik ışınların içinde bol miktarda bulunur. Muon negatif elektrik yüküne, antimuon ise pozitif yüke sahiptir. Bir muonun ömrü 10-6 saniye gibi kısa bir süredir. Bozunan bir muon bir elektron ile iki tane nötrino parçacığına dönüşür. Muon ise, kendisine benzer bir kütleye sahip olan pionun bozunmasıyla oluşur. Bu olurken muonun yanında bir de nötrino açığa çıkar. 121 Tau parçacığı leptonlar içinde en ağır olanıdır. Elektronun 3500 katı olan tau, protondan bile ağırdır. Taunun bozunmasından nötrino açığa çıkar. Negatif elektrik yüküne sahip olan taunun yaşam süresi 10-12 saniyedir. Nötrino elektrik yükü bulunmayan bir leptondur. Kütlesi ise hemen hemen hiçbir şeydir. Kütlelerinin sıfıra çok yakın olmaları nedeniyle, atomların çekirdeğine çarpmadan yüzlerce ışık yılı kalınlığındaki cisimlerin içinden kolayca geçip gidebilirler. Nötrinoların soğurulmaları için tamamının atomların çekirdek- lerine doğrudan çarpmaları gerekir ki bu da imkansızdır. Nötrinolar beta bozunmasından ortaya çıkar. Güneş'in merkezinde üretilen nötrinoların yüzeye çıkması iki saniye sürer. Yine kütlelerinin bir hiçliği yüzünden ışık hızında yol alabilen ikinci parçacıktır. Bir nötrino yakalamak çok zordur. Reaktörlerde yapılan deneylerde bir santimetrelik bir alana her bir saniye içinde trilyonlarca nötrino gelmesine rağmen onlardan sadece üç tanesi gözlenebilmektedir. Nötrino, bu yüzden, kendisini matematiksel olarak bulan Pauli'den 25 yıl sonra keşfedilebilmiştir. Elektrondan çok daha hafif olan nötrino, bazı parçacıkların bozunmalarıyla açığa çıkar. Yarım açısal momentuma ve sol yöne sahip nötrinoların üç türü bulunur. Bunlar, elektron nötrinosu, muon nötrinosu ve tau nötrinosudur. Bunlardan sadece elektron nötrinosunun kütlesi sıfıra yakın bir değer olarak ölçülebilmektedir. Bir nötrinonun kütlesi 10-32 gram olarak hesaplanmıştır. Diğer ikisinin kütlesi ise sıfır olarak kabul edilir. Hepsinin elektrik yükü sıfırdır. Bosonlar, Pauli'nin dışlama prensibine uymayan, tam spin sayılı parçacıklar grubudur. Foton, graviton, gluon, W ve Z parçacıkları bu gruba girer. Alpha parçacıkları ve kütle sayısı bulunan bütün çekirdek parçacıkları birer bosondur. Bosonlar, kuvvet taşıyan parçacıklar olarak da adlandırılabilirler. 122 Bir boson olan foton, kütlesi sıfır ve ışık hızında yol alan ve ışığı oluşturan bir parçacıktır. Sıfır olarak kabul edilen hareketli fotonun kütlesi 3x10-27 eV'dir. 7826627x10-36 kg'dır. Elektrik yükü bulunmaz ve birbirleriyle etkileşime girmezler. Elektromanyetik radyasyonun enerji paketi, yani kuantasıdır. İki fotonun bir arada bulunması ihtimali vardır. Yani, Pauli dışlama ilkesine uymazlar. Açısal momentumları 1'dir. Fotonlar iki elektronun ve positronun aralarındaki etkileşimden ortaya çıkar. Karşı parçacığı bulunmayan nadir parçacıklardandır. Zira, herhangi bir elektrik yükü yoktur. Yine kütlesi sıfır olduğundan ışık hızı ile gider. Milyarlarca derecelik sıcaklıklarda kütlesiz fotonların son derece küçük olan enerjileri yükselir ve bu sıcaklıktaki fotonların çarpışmalarından elektron ve positron oluşur. Mutlak sıfırın üstündeki bütün cisimler foton çıkarırlar. Cisim soğudukça çıkan fotonlar da zayıflar. Madde ile kolayca etkileşime giren foton parçacıklarının hızı cisimlerin içinden geçerken yavaşlar, bazen tamamen soğurulurlar. Güneş'in merkezinde yaratılan bir fotonun yüzeye ulaşması bir milyon yıl sürer. Graviton, gravitasyonun bir kuantası olup, teorik bir parçacıktır. Henüz bir graviton tespit edilememiştir. Graviton radyasyonu üretmek için geçerli enerji miktarı ise henüz bilinmemektedir. Herhangi bir yükleri yoktur. 4.3x10-34 eV olan kütleleri sıfır olarak kabul edilir. Bu sayı halen bilinen ‘en alt' limittir. Foton gibi ışık hızında yol alırlar. Karşı parçacığı yoktur. Pauli dışlama ilkesine uymazlar. Birer boson olan W ve Z parçacıkları çekirdek içindeki zayıf nükleer kuvvetin kuantalarıdır. Bu parçacıklar 1970'lerde elektromanyetik ve zayıf kuvvetlerin birleştirilmesiyle bulunmuştur. Kuvvet taşıyan W parçacığı elektrik yüklü, onun 123 karşıtı olan Z ise yüksüzdür. Spin'leri 1'dir. Beta bozunmasında, yani nötronun protona dönüşmesinde, nötron iki aşağı ve bir yukarı kuarka, proton da iki yukarı bir aşağı kuarka dönüşürken, aşağı kuarklar W parçacığı açığa çıkarır. Kuarklar arasındaki etkileşimden ortaya çıkan pozitif yüklü W ve negatif yüklü W'dir. Yüklü W parçacıklarına karşın yüksüz olan Z parçacığı kuarkların yükünü değiştiremez. Z parçacığı buna karşılık, aşağı ve yukarı kuark, elektron ve nötrino ile etkileşerek nötrakımı meydana getirir. Nötr akımda, Z parçacığı nötrinoyu elektrona dönüştürür. Bunlar ağır parçacıklardır. Bir protondan 100 defa daha ağırdırlar. Z parçacığı 91.17 eV'luk kütlesi ile bütün parçacıklar içinde ‘en ağır' olanıdır. Ayrıca, 10 -25 saniyelik ömrü ile ‘en kısa' yaşam süresi olan parçacıktır. Alpha parçacığı, iki proton ve iki nötron ihtiva eden helyum atomunun çekirdeğidir. Bir boson olan alpha kuvvet taşır. Radyo-aktif bozunmalarla meydana çıkar. Higgs parçacığı da bir boson olup W ve Z parçacıklarına kütle taşır. İngiliz Peter Higgs tarafından bulunan bu parçacık elektromanyetik ve zayıf nükleer kuvvetlerin birleşmesiyle oluşan elektrozayıf kuvvetin parçacığıdır. Bütün bu parçacıkların dışında ayrıca mevcudiyetleri teorik olarak kabul edilenler de bulunmaktadır. Bunlardan biri takyon'dur. Takyonun kütlesi yoktur. Minumum ‘ışığın hızı' ile, maksimum ‘sonsuz hızla' yol alır. Bu yüzden takyonlar sanal sayılarla ifade edilir. Kütlesi ve büyüklüğü sanal sayılarla ifade edilen ve negatif çekime sahip bir takyonu göz önünde canlandırmak mümkün değildir. Enerjisi sıfır olan bir takyon parçacığı, dolayısıyla, sonsuz hızda gidebilir. Takyona enerji verildikçe hızı yavaşlar, sonsuz enerji ile itilince hızı ışık hızına iner. Takyonun hızı hiçbir zaman ışık hızının altına düşmez. 124 İplikler (strings), gluonları meydana getiren evrenin en küçük parçacıklarıdır. Bir ipliğin boyu 10-35 metre veya bir protonun boyundan 1020 kat daha küçüktür. Tardiyon ışık hızından daha düşük hızlarda yol alan parçacıklara verilen bir isimdir. Takyon ve iplik parçacıkları matematiksel olarak tespit edilmiş olup, deneysel olarak nasıl bulunabilecekleri henüz bilinmemektedir. Her parçacığın, kendisinden daha küçük başka parçacıklardan oluştuğu anlaşılmaktadır. Birbirinin içine girmiş parçacık sayısının, paralel evrenler teorisinde olduğu gibi, sonsuz olması gerektiğine dair teoriler halen bilim adamlarınca geliştirilmektedir. Bu 12 tane parçacığın 6'sı kuark, 6'sı ise lepton parçacıklarıdır. Doğadaki her şey, kuark ve leptonların birleşmesinden şekillenmiştir. Kuarklar güçlü nükleer kuvvetin etkisi altında, leptonlar ise zayıf nükleer kuvvetin etkisi altındadır. Kuark ve leptonların oluşturdukları birleşimlere ‘standart model' adı verilir. Standart modelle açıklanan sistemde 12 adet parçacık üç adet dörtlü gruba ayrılır 125 1'ci grup yukarı kuark + aşağı kuark + elektron + elektron nötrinosu'dur. Bu grup, günlük yaşamda çevremizde gördüğümüz ‘normal' maddeyi oluşturur. Yukarı ve aşağı kuarkların birleşmesinden proton ve nötronlar meydana gelir. Proton ve nötronlar atomun çekirdeğini oluşturur. Atom çekirdeği elektronla birleşerek bütün bir atomu, atomlar aralarında birleşerek molekülleri, onlarda doğadaki 92 adet elementi ve yarım milyonun üzerindeki kimyasal bileşimleri meydana getirir. Civarımızdaki görünen maddenin temeli ve yapısı budur. 2'ci grup tuhaf kuark + tılsımlı kuark + muon + muon nötrinosu'dur. 3'cü grup tepe kuark + dip kuark + tau + tau nötrinosu'dur. Son iki grubun parçacıkları kararsız ve dayanıksızdır. Bunların oluşturdukları madde gözle görülemez ve sadece kozmik ışınların içinde ve yüksek enerjili deneylerde elde edilebilir. Standart modelle izah edilen madde yine de tam değildir. Zira sistemde çok fazla boşluklar bulunmaktadır. Gravitasyonun parçacığı sisteme sokulamamaktadır. Bunun yanında üç adet daha kuarkın bulunması muhtemeldir. İleride imal edilecek daha güçlü çarpıştırıcıların göstereceği yeni parçacıklarla modelin revizyonu gerekebilecektir. Şu andaki bilgilerimiz kuarklar, leptonlar ve gluonları maddenin en temel parçacıkları olarak göstermektedir. QED, 126 1920'lerde kuantum mekaniğini başlatan Heisenberg, Dirac, Jordan ve Pauli tarafından ileri sürüldü ve 1940'ların sonlarında Richard Feynman, Sin Itiro Tomonaga, Julian Schwinger gibi bilim adamlarınca geliştirildi. QED, elektronlarla ışık fotonları arasındaki etkileşimleri açıklamaktadır. Buna ‘Alan' (gauge) Teorisi de denir. Zira, olay elektrik ve manyetik alanlarda olmaktadır ve foton parçacığı elektromanyetik alanın bir kuantasıdır. Lepton parçacıklarının elektromanyetik özelliklerini çok yüksek hassasiyette inceleyen bu teori bütün fiziksel doğa olaylarını açıklayabilmektedir. Bilim tarihinin en başarılı teorilerinden olan QED'deki hassasiyetlere bir örnek, elektronun manyetik moment değeridir. Elektronun manyetik momenti, teoride kuramsal değeri olan 2.0023193048(8) çıkmasına karşılık aynı değer deneylerde 2.0023193048(4) olarak bulunmuştur. İki sayı arasındaki fark hemen hemen bir hiçtir. Parçacıkların spin, manyetik moment gibi özelliklerinin kuramsal ve deneysel değerlerinin tam bir uyum içinde çıkması teoriyi başarılı kılmaktadır. İnce levha yerine aynı bölgelere konan manyetik bir cisim veya manyetik bir levha durumundaki dağılımlar da aynı açıklamalara girmektedir. QED'nin ortaya çıkması ile, ilerideki bölümde açıklanacak zayıf ve güçlü nükleer kuvvetlerle ilgili teoriler kurulabilmiştir. Çok ileri matematiksel denklemlerle izah edilen QED'ne Feynman kolay anlaşılır şekilleri sokmuştur. Bunlara ‘Feynman Diyagramları' adı verilir. Feynman diyagramları, elektron, 127 foton, kuark gibi parçacıkların uzay-zaman içindeki etkileşimlerini açıklar. 1960'larda kuarklar arasında mevcut ve onları birbirine bağlayan güçlü bir kuvvetin bulunabileceği düşünüldü. Proton ve nötronların içindeki kuarkları neyin bir arada tuttuğu hakkındaki teoriler 1970'lerde ele alındı ve kuarkların renk yükleri teorisi geliştirildi. Bu teoriye Kuantum Kromodinamiği (QCD) adı verildi. Kromo, eski Yunanca'da renk anlamına gelmektedir. QCD, kuarklar arasındaki kuvvetleri inceler ve renklerle ifade edilir. Bu teori gözle görülemeyen kuarklarla ilgilidir. Çok kurnazlıkla yapılan QCD'de üç kuarkın birbiri ile olan veya bir kuarkın bir antikuarkla olan etkileşimleri gözlenmektedir. Gözlenemeyen serbest kuarkların etkileşimleri ise spekülatif fizikle açıklanmaktadır. QCD, çekirdeğin içindeki yüzlerce parçacığın bir sınıflandırmasını yapmaktadır. Teoriye göre kuarkların üç rengi vardır. Kırmızı, yeşil ve mavi olan bu renkler kuarkların yüklerini temsil eder. Kuarkların renk yüklerini birbirine birleştiren sekiz adet gluon parçacığıdır. Gluonlar kuvvet taşıyıcı parçacıklar olup kuarklara bir yapışkan gibi yapışırlar. Gluonların da renkleri vardır. Gluonlar kuarkların birbirlerinden ayrılmalarını imkansız kılan birer elastik tel gibi davranır. İki kuark birbirinden uzaklaşınca gluonların gücü uzaklıkla artar. Kuarklar uzaklaştıkça aralarındaki kuvvet daha çok artar. İki kuark bir proton boyunun ötesine gidemez. QCD, kuarkların birbirinden uzaklaşmalarını açıklamayı başarmıştır. Fakat aralarındaki kuvvetin mesafe ile nasıl 128 çoğaldığını açıklayamamıştır. Bu yüzden, bir kuark belki de hiçbir zaman görülemeyecektir. 129 Doğayı Ayakta Tutan Kuvvetler Ağaçtan elmanın düştüğünü gören Newton elmanın, kendisinden daha büyük kütleye sahip, Dünya tarafından yere doğru çekildiğini anlamıştı. Acaba Ay da, aynı nedenle mi kendisinden daha büyük olan Dünya'nın etrafında, uzaklara kaçamadan, milyarlarca yıldan beri dönüp duruyordu. Newton, ağacın dalında sabit duran elmanın, yeryüzü tarafından ‘çekildiği' için düştüğünü, Ay'ın da dönmesinden oluşan karşı kuvvet tarafından ‘dengelendiği' için yere düşemediğini ve keza uzaklaşamadığını da bulan ilk insan oldu. 1666'da hesaplarını yayınlayan Newton, evrendeki her cismin diğer bir cismi kendisine doğru çektiğini belirtti ve buna ‘gravitasyon kuvveti' ismini verdi. Newton, evrensel gravitasyon yasalarını ve çekim kuvvetinin formüllerini çıkardı, fakat bu çekime ‘neyin' sebep olduğunu ise bilemedi. 130 Bir büyük cismin yüzeyindeki çekimin, o cismin bütün kütlesinin sanki merkezinde toplanmış gibi olacağını söyleyen Newton, iki cisim arasındaki gravitasyon kuvvetinin, cisimlerin kütlelerinin çarpımının aralarındaki mesafenin karesine bölümüne eşit olacağını belirtti. Bu değer ayrıca, bir sabit sayı ile çarpılacaktı. Evrensel ‘gravitasyon sabiti' adı verilen bu değer daha sonra 1798 yılında İngiliz Henry Cavendish tarafından hesap edilecekti. İngiliz Michael Faraday, hareket eden elektrik akımının bir manyetizma ve hareket eden mıknatısın da bir elektrik akımı oluşturduğunu göstermişti. Önceleri elektrik ve manyetizmanın iki farklı olay olduğuna inanılıyordu. İskoçyalı bilim adamı James Clerk Maxwell her iki olayı bir elektromanyetik alan içinde birleştirerek, onun matematiksel denklemlerini kurdu. Maxwell'in alan kavramında, bir takım elektrik yüklü parçacıkların gerilmelere sebep olduğu ve bu parçacıkların uzayda ışık hızı ile yol aldığı öngörüldü. Maxwell, 1864'de elektrik ve manyetik alanlar içindeki bu kuvvetlerin ‘elektromanyetik kuvvetin' iki bileşeni olduğunu diferansiyel denklemlerle ispat etti. 1930'ların başlarında gravitasyon ve elektromanyetik kuvvetlerin mevcudiyeti artık biliniyordu. 1932 yılında nötronun keşfedilmesiyle atomun çekirdeğinin, pozitif yüklü protonlarla yüksüz nötronların bir araya gelmesinden oluştuğu anlaşılmış oldu. Bu durum beraberinde başka bir problemi getirdi. Aynı pozitif yüke sahip protonların birbirlerini derhal itmeleri gerekiyordu. Bir elektrik yüküne sahip bulunmayan nötronlar, protonların bir birlerini itmelerini önleyemezdi. Dolayısıyla atom çekirdeğinin patlaması gerekirdi. Elektromanyetik kuvvetin bu duruma herhangi bir faydası olamazdı. Bilinen diğer kuvvet olan gravitasyon ise atom boyutunda hissedilemeyecek kadar küçüktü. Bilinen bir gerçek 131 ise, atom çekirdeğindeki protonlar ve nötronlar çok sıkı bir şekilde bir arada tutuluyorlar ve atom dağılmıyordu. 1932'de Werner Heisenberg yeni bir model ileri sürdü. Modelinde, protonlar ve nötronlar arasında devamlı değişen bağlayıcı bir enerjinin bulunduğunu, nötronun proton ve elektronun bir kombinasyonu olduğunu ve elektronun nükleer gücün temelini teşkil ettiğini ileri sürdü. 1932 yılında Japon Hideki Yukawa, Heisenberg'in modelini ele aldı. Yukawa, aynen, fotonların elektromanyetik kuvvette oynadığı rol gibi, proton ve nötronları bir arada tutan kuvvetin bir takım haberci parçacıklarla gerçekleştirildiğini düşündü. Parçacıklar ne kadar hafif olursa, o kadar uzun yaşar ve o kadar uzun menzilli olurlardı. Ağır, haberci parçacıkların menzilleri ise, kısa olmalıydı. Bu sıralarda Enrico Fermi beta bozunmasını bularak bir nötronun, bir elektron ve bir nötrino açığa çıkararak, nasıl bir protona dönüştüğünü göstermişti. Yukawa önce problemin çözüldüğünü, proton ile nötron arasındaki gücün bir elektronnötrino çifti ile sağlandığını düşündü. Yaptığı hesaplar bu sistemin çekirdeği bir arada tutamayacak kadar zayıf olduğunu gösterdi ve bu fikirden hemen vaz geçti. 1935 yılının bir gecesi Yukawa aniden, son derece kısa bir aralıkta etkili olan nükleer kuvvetin bir santimetrenin milyon defa milyonda birinin ufak bir kesri kadar olması gerektiğini anladı. Böyle bir aralıktaki kuvvet bir elektronun yüzlerce katı ağırlıktaki bir parçacık tarafından taşınması gerekiyordu. Yukawa bu haberci ve kuvvet taşıyan parçacığa meson, yani orta ağırlıktaki parçacık adını verdi. Mesonun, protondan hafif, elektrondan daha ağır olması gerekiyordu. Hem pozitif hem de negatif elektrik yüküne sahiptiler. Mesonlar, protonlarla nötronlar arasında gidip geliyor, onları bir arada tutuyorlardı. 132 Sahip oldukları güç yüzünden çekirdekten kolayca dışarı çıkarılamazlardı. Yukawa'nın mesonuna benzeyen bir parçacık ilk defa 1947'de İngiliz Cecil Frank Powell tarafından kozmik ışınlar içinde tanımlandı. Tam bir ispati ise 1948 yılında Amerikalı Emilio Segre tarafından, çekirdeğin nötronlarca bombardımanı esnasında keşfedilmesi ile yapıldı. Yukawa ile birlikte çekirdek içindeki ‘güçlü nükleer kuvvette keşfedilmiş oldu. Çekirdeğindeki nötron sayısı protondan fazla olan atomlar radyoaktiviteye sebep oluyorlardı. Bu olay sırasında nötron protona dönüşüyor ve hızlı bir elektron fırlatıyordu. Bu olayda protonla nötronu birbirinden ayırmaya çalışan bir kuvvet olmalıydı. Böyle bir kuvvet çekirdeğin dayanıklılığını bozmalıydı. Çekirdeğin bu tür bozunması Fermi'nin Beta Teorisinden beri biliniyordu. Yapılan hesaplar çekirdekteki bu ‘zayıf kuvvetin' çok kısa menzilli olduğunu ve çok ağır elektrik yüklü parçacıklarla taşındığını gösteriyordu. Zayıf nükleer kuvveti taşıyan parçacığın, elektrik yüklü W ve onun yüksüz karşılığı olan Z olduğu 1961'de anlaşılmıştı. Zayıf kuvvetin bir belirtisi uzun bir süre yakalanamadı.1973'de bu parçacıklar da güçlü çarpıştırıcılarda keşfedildi. Yapılan deneylerde, W parçacığı nötronu bir protona dönüştürerek elektron ile nötrinoyu açığa çıkarmıştı. W ve Z parçacıkları bir protondan 100 defa daha ağır olduğundan onları kolayca bozabiliyordu. Zayıf nükleer kuvveti bulma şerefi Çinli bilim adamları olan Tsung Dao Lee, Chen Ning Yang, Chien Shiung Wu ile birlikte Macar E. Paul Wigner'e ait olmuştu. 1666'da Newton gravitasyon kuvvetini, 1864'de Maxwell elektromanyetik kuvveti, 1935'de Yukawa güçlü nükleer kuvveti ve 1960'ların başında da Çinli bilim adamları zayıf nükleer kuvveti bulmuşlardı. Doğa bu ‘dört temel' kuvvetin üzerinde kurulmuştu ve evrendeki sistem bunların içinde 133 işliyordu. Acaba beşinci bir temel kuvvet mevcut muydu. Beşinci bir kuvvet bulunamadı, onun mevcudiyetini ifade eden bir belirtiye bile rastlanmadı henüz. Fakat, çok önemli bir şey yapıldı ve elektromanyetik kuvvetle, zayıf nükleer kuvvet birleştirildi. Bu iki kuvvetin tek bir kuvvetin bileşenleri olduğu anlaşıldı. Aynen 1864'de Maxwell'in elektrik ve manyetik kuvvetleri birleştirdiği gibi. 1950'lerde doğadaki cisimlerin bir simetri içinde bulundukları ve temel kuvvetlerin de kendi simetrilerine sahip bulundukları düşünüldü. 1956'da Julian Schwinger elektromanyetizma ve zayıf kuvvetlere simetri fikrini tatbik etti ve iki kuvvetin arasında bir ilişki bulunabileceğine inandı. 1961 yılında öğrencisi Amerikalı Sheldon Glashow bu iki kuvvet üzerinde çalışmaya başladı. Glashow'un öngördüğü yüksüz Z parçacığının yanında pozitif ve negatif yüklü iki tane W parçacığı da bulunmalıydı. Elektromanyetik kuvvetin parçacığı olan sıfır kütleli fotona karşılık bu üç parçacık çok fazla kütle içeriyordu. Bu durum iki kuvvet arasındaki simetriyi bozuyordu. Sıfır kütleye sahip fotonun taşıdığı elektromanyetik kuvvetin matematiksel hesapları bir simetri gösterirken, ağır parçacıklar olan W ve Z'nin taşıdığı zayıf nükleer kuvvetin hesapları aynı simetriyi vermiyordu. Glashow'dan başka, Amerikalı Steven Weinberg ve Pakistanlı Abdus Salam birbirinden habersiz aynı konu üzerinde çalışıyorlardı. Bu bilim adamları iki kuvvetin alanlarının bir simetri içinde bulunduğunu ve bu müşterek simetrinin nasıl bozulduğunu gösterdiler. Simetri vardı fakat gizlenmişti. 1967'de Weinberg ve Salam, elektromanyetik ve zayıf kuvvet arasındaki simetrinin aniden bozulmasında W ve Z parçacıklarının o ağır kütlelerinin meydana çıktığını ileri sürdüler. 134 Bu sıralarda İskoçyalı Peter Higgs yeni bir kuvvet alanının varlığını öngörmüştü. Higgs alanı evrende her yerde vardı ve zayıf kuvvetin alanı ile ilişkiliydi. Bu alan, W ve Z parçacıklarına, onların sahip bulundukları büyük kütleleri veriyordu. Fotonlar bu alandan etkilenmiyordu. Yüksek enerjilerde ise Higgs alanı yok oluyor, W ve Z parçacıkları foton gibi davranıyordu. Hollandalı Gerard't Hooft alanın matematiksel denklemlerini çıkardı. Elektromanyetik ve zayıf nükleer kuvvet alanları arasındaki simetri anlaşılmıştı. İki kuvvet birleştirilmiş ve adına ‘elektrozayıf kuvvet' denmişti. Her iki kuvvet düşük enerjilerde farklı fakat yüksek enerjilerde tek bir kuvvet olarak görülüyordu. Elektromanyetizma ve zayıf nükleer kuvvetin birleşmesinden oluşan elektrozayıf teorinin bulunmasından sonra, elektrozayıf ve güçlü nükleer kuvvetin de aynı simetri içinde birleştirilmesi için çalışmalar başladı. Bu, evrenin nasıl ve neden oluştuğunu anlamak için bir ileri adım olacaktı. Elektrozayıf ve güçlü nükleer kuvvetler de birleştirildiği takdirde, bunların kolları olduğu tek kuvvete ‘Büyük Bileşik Kuvvet', (GUT-Grand Unified Theory) adı verilecekti. 135 parçacıkları diye adlandırdı. Bu parçacıkların her biri, bir gramın 20 milyonda biri gibi son derece ağır olmalıydılar. Böyle bir parçacığı elde etmek için gerekli enerjide bir çarpıştırıcı ise imal edilemezdi. Bu büyüklükteki enerji sadece Büyük Patlamanın ilk saniyelerinde bulunuyordu. Büyük Patlama'nın ilk saniyelerinde kuarklar birbirlerine daha yakın konumdaydı ve güçlü nükleer kuvvet daha kısa menzilli ve daha zayıftı. Bu sıralarda, güçlü ve zayıf kuvvetler birleşik durumdaydı. Kuark ve leptonlar henüz bir aradaydı ve tek kuvvetin parçacığı olan X, protondan 1015 defa daha ağırdı. O seviyede kuarklarla leptonlar birbirinin yerini alabilir ve böylece protonlar leptonlara bozunabilir. Protonların yaşam süresi 1032 yıl, yani evrenin şimdiki yaşının milyarlarca katı olup, protonun veya evrenin birden yok olması ihtimali ise sıfırdır. Eğer yeterli sayıda proton bir araya getirilebilirse bir protonun, gamma ışınlarının patlamasına benzer şekilde ölmesini gözleme şansı küçük de olsa mevcuttur. 100 yıl yaşayan bir kimse 1032 yıl yaşayan protonlardan sadece bir tanesinin vücudundan yok olduğunu görebilir. Şu ana kadar bir protonun bozunması için yapılan bütün deneyler başarısız oldu. Fizikçiler hala GUT'un peşindeler. GUT'un bulunmasıyla iş bitmeyecektir. Ondan sonra gravitasyon kuvveti sıradadır. GUT ile gravitasyonun birleştirilmesi gündeme gelecektir. Bu ikisinin birleşmesinden ortaya çıkacak tek bir kuvvet ‘Her şeyin Teorisi', (TOE-Theory of Everything) olarak adlandırılmaktadır. TOE artık her şeyi açıklayacak, Büyük Patlamadan önce nelerin bulunduğunu, onu neyin patlatmış olduğunu izah edecektir. 136 Çünkü, henüz gravitasyonun parçacığı olan graviton keşfedilemedi. Diğer bütün kuvvetlerin kuantum mekaniği kapsamında açıklaması yapılmış olmasına karşılık, gravitasyonla kuantum mekaniği arasındaki bağlantı henüz kurulamadı. TOE'yi elde etmek için yapılacak bir deneyin gerektirdiği enerji miktarı insanoğlunun düşünce ve imkan sınırının çok ötesindedir. Çalışma yaşamının büyük bir kısmını elektromanyetizma ile gravitasyonun birleştirilmesine harcayan Einstein bu konuda, 1920'lerden öldüğü yıl olan 1955'e kadar çalıştı. Einstein'ın ‘son rüyası' Evrenin Teorisini bulabilmekti. Einstein Evrenin Teorisinde başarılı olamadı. Çünkü zayıf ve güçlü nükleer kuvvetlere önem vermemişti. Einstein, Newton'un gravitasyon kuvvetini yenilemişti. Buna göre cisimler birbirlerini kendilerinden kaynaklanan bir şeyle çekmiyorlar, onun yerine, ağır cisimlerin uzayda meydana getirdiği çukurlara hafif cisimler çekiliyordu. Bu yeni buluş doğruydu. Teorisi, uzay, zaman ve hareket yasalarına yeni bir anlayış getirmişti. Ayrıca, üç boyutun yanına bir de dördüncü boyut olan zamanı koymuştu. Eğer bir beşinci boyut bulunabilirse elektromanyetizma ile gravitasyon birleştirilebilirdi. O zaman da, kuvvetler birleşebilir ve evren bilmecesini çözebilirdi. Fakat bu sıralarda kuvvetlerden sadece ikisi, gravitasyon ve elektromanyetizma biliniyordu. Güçlü ve zayıf nükleer kuvvetler henüz keşfedilmemişti. Evrenin tanımlanması için bunların bilinmesi de şarttı. Bu iki kuvvet kuantum mekaniğinin içinde açıklanıyordu ve Einstein ise kuantum teorisini kabul etmiyordu. Einstein çok uğraştı fakat bu konuda ileri gidemedi. Einstein'dan yirmi yıl sonra fizikçiler elektromanyetik ve zayıf kuvvetleri birleştirmeyi başardılar. Şimdi de elektrozayıf ile güçlü nükleer kuvveti birleştirmeye çalışıyorlar. Daha sonra 137 GUT ile gravitasyonu birleştirmek için uğraşacaklar ve Einstein'ın son rüyasını gerçekleştirmeye çalışacaklar. Acaba olacak mı. Doğada bulunan dört çeşit temel kuvvetlerin keşfedilme sırası, gravitasyon, elektromanyetik, güçlü nükleer ve zayıf nükleer kuvvetlerdir. Şu ana kadar bu dört kuvvetten biri ile izah edilmemiş hiç bir doğa olayı ile karşılaşılmamıştır. Bu durum, yine de, insanoğlunun henüz göremediği ve anlayamadığı doğa olaylarını kontrol eden bir ‘beşinci' kuvvetin mevcut olmadığını ifade etmez. Büyük Patlamanın sıfıra en yakın saniyesinde bütün bu kuvvetler tek bir kuvvet halindeydi. Patlamanın ilk saniyesinin kesri gibi bir zamanda maddenin parçacıkları şekillenmeye başladı ve tek kuvvet birleşenlere ayrıldı. Gluonlar, kuarklar, fotonlar, graviton ve diğer parçacıkların oluşmasıyla dört kuvvet birbirinden ayrıldı ve doğayı kontrol etmeye başladı. Kuvvetler kendilerine ait özel parçacıklarla temsil edilmektedir. İki cisim arasındaki kuvvet, o kuvvete ait olan özel bir parçacığın iki cisim arasındaki alış verişinden meydana gelir. Bu özel parçacığa o kuvvetin ‘kuantası' veya ‘parçacığı' denir. Bir kuvvetin şiddeti, onun kuantasının sahip olduğu enerji miktarına bağlıdır. Atom içindeki parçacıklar, bu dört kuvvetten biri veya birkaçından etkilenir ve etkilendikleri kuvvetlerin doğrultusunda hareket ederler. Onların bu kontrollü davranışları da gözlediğimiz doğa olaylarını meydana getirir. Gravitasyon kuvveti dört kuvvet içinde en zayıf olanıdır. Bir kütlesi bulunan her cisim bu kuvvetin özelliğini taşır. Newton tarafından bulunan gravitasyon, çekici bir kuvvet olup, daima çeker. Cismin kütlesi büyüdükçe gravitasyon kuvveti de artar. Bu kuvveti taşıyan parçacık olan graviton, yüksüz ve kütlesizdir. 138 Gravitasyonu taşıyan graviton parçacığının menzili sıfırdan sonsuza kadar gider. Bir gravitonu yakalamak henüz mümkün olmamıştır. Bunun sebebi gravitonun etkisinin son derece zayıf olmasıdır. Bir gravitonun gücü 10-38'dir. Evrendeki her parçacık, kütlesi ve enerjisine göre gravitondan etkilenir. Yeryüzü üzerindeki her cisim arasında bulunan bu kuvvet pratikte anlaşılamaz, çünkü aşırı zayıftır. Çok yüksek sıcaklıklarda parçacıkların enerjileri büyüyünce aralarındaki gravitasyon kuvveti de belirginleşir. Gravitasyon, evrenin ilk saniyesinin çok küçük bir kesrinde, yaklaşık 1032 derece sıcaklıkta çok şiddetliydi. Gravitasyonun gözlemlenebilmesi için kütlenin çok büyük olması gerekir. Gök cisimleri arasında gravitasyon çok belirgin durumdadır. Tek bir parçacığın gravitasyon gücü ise çok küçüktür. Fakat parçacıklar bir araya gelip Güneş'i oluşturunca, hepsinin toplam gravitasyonu o kadar büyük olur ki, etrafında dönen bütün gezegenler ondan kopup uzaya kaçamazlar. Yeryüzü üzerindeki cisim ve insanlar gravitasyondan dolayı