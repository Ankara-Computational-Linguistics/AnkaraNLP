(Irina Ivkina) ve eski Sovyet askeri Azeri Kenan Memedov (Zafer Algöz) olacaktır. Türkiye'ye dönmek isteyen Şenay ve İlber, Boris Mancov ile savaşacaklardır. Film genellikle pozitif yönde yorumlar aldı. "T24" yazarı Atilla Dorsay filme 100 üzerinden 80 puana karşılık gelen 4 çarpı verdi. "Habertürk" için yazan Mehmet Açar filme 10 üzerinden 6.5 verdi. "Beyazperde" eleştirmeni Su Bahadır, "Özlenen Cem Yılmaz Tadı!" başlığı altında topladığı incelemesinde filme 5 yıldız üzerinden 3.5 verdi. Ayrıca "Filmloverss" eleştirmeni Gözde Hatunoğlu filme 100 üzerinden 75 vererek şunları ekledi: ""Ali Baba ve 7 Cüceler" eli yüzü düzgün, iyi çekilmiş ve yönetilmiş bir film. Aradığınız her şeyi bulacaksınız filmi izleyince." Tüm incelemeler pozitif değildi. Kerem Akça'nın "Habertürk"te yayınlanan incelemesinde filme 10 üzerinden 3.2 puan vermiş ve filmi "Cem Yılmaz'ın en kötü kurmaca filmi" diye nitelendirmiştir. Marfa ışıkları Marfa ışıkları ya da Marfa hayalet ışıkları, Amerika Birlesik Devletleri'nin Teksas eyaletindeki Marfa şehrinin doğusunda gözlemlenen gizemli parıltılar. Görenlerin hayalet, UFO veya ılgım olarak tanımlamasıyla ün kazanmıştır. Işıkların gözlemlenmesi hakkındaki ilk açıklama Temmuz 1957'de Coronet Magazine'de yapıldı. Açıklama gizemli ışıkların tarihinin 19. yüzyıla dayandığını iddia ederek ışıkları genellikle yerin üzerinde dalgalanan bazen de gökyüzüne yükselen basketbol topu büyüklüğündeki parıltılar olarak tanımladı. Renkleri genellikle beyaz,sarı,turuncu veya kırmızı bazen de yeşil veya mavi olarak bildirildi.Parıltıların omuz hizasında durduğu, düşük hızda yatay olarak hareket ettiği ve bazen de herhangi bir yöne doğru hızla hareket ettiği söylendi. Rapora göre sıklıkla grup halinde görülüyor, bazen grubun dağılıp tekrar birleştiği söyleniyordu. Görülen cisimler yılda 10 ila 20 kez rapor edildi. Ancak gündüz görüldüğüne dair güvenilir bir bilgi elde edilemedi. Işıkları gördüğünü iddia edenlere göre onlar geceleri herhangi bir zamanda belirgin mesafelerde Marfa'nın 5 ila 15 mil güneydoğusunda görülebiliyor ve bir saniyeden birkaç saate kadar gözlemlenebiliyor. Yılın her döneminde ve her türlü hava şartında görülüyor. Bazen alacakaranlıkta bazen manzaranın belli belirsiz görünmeye başladığı günün ilk ışıklarında gözlemleniyor. Eyalet, ışıkları seyahat haritalarında gösterdi, şehre gözlem platformu kurdu ve senede birkez locaların alınıp satıldığı hafta sonu festivalleri düzenlemeye başladı. Birçok kişi ışıkları, uzaktaki bir aracın farı, çiftlik ışıkları ya da gök cisimleri gibi sıradan ışıkların gözdeki yanılması olarak düşünerek paranormal nesneler olduklarını reddediyor. Ayrıca düzenlenen gözlem parkının onbinlerce Amerikan ve müttefik pilotun 1942 ve 1947 yılları arasında antrenman yaptığı Marfa Ordu Havaalanı'nın yerine kurulduğu söyleniyor. Bu devasa alan eskiden yıllarca bölgesel havalimanı olarak kullanılmıştı. Nöbetçi askerlerin devriye gezdiği Marfa Ordu Havaalanı ve uydu alanları arasında böyle bir fenomenin olmasının mümkün olmadığı düşünülüyor. Yaygın inanış ise ışıkların ani hava sıcaklığı değişiminin neden olduğu bir çeşit serap olması. Marfa deniz seviyesinin 1.429 metre (4.688 ft) üzerinde yer alıyor ve sıcaklık 28-33 °C arasında değişiyor. Dört gecelik bir çabadan sonra UT Dallas öğrencileri otomobil ışıklarına odaklandı ve araç ışıklarının Marfa Gözlem Parkı'ndan görülebileceği sonucuna vardı. Havai Sanrılar ve Yansımalar Araştırması da bir geceliğine 67. otobandaki araçların ışıkları üzerinde çalıştı. Bu araştırmalar araba ışıklarının Marfa Gözlem Parkı'nden görülebileceğini ve birçok park ziyaretçisine gizemli gözükebileceğini gösterdi. Güneybatı Missouri'deki The Spooklight'ın araştırması da benzer bir sonuca vardı. Mayıs 2004'te, Fizik Öğrencileri Topluluğu'ndan bir grup dört günlük bir araştırma yaptı ve trafik gözetleme ekipmanı, video kamera,dürbün ve takip araçlarıyla ışıkları kaydetti. Raporları şu sonuçlara ulaştı: Dört günlük araştırma sonucunda gözlem parkından görülen ışıkların 67. otoyol üzerinden Marfa ve Presido şehirleri arasında seyahat eden araçların ışıkları olduğu tespit edildi. Mayıs 2008'de 20 gün boyunca Texas Eyalet Üniversitesi'nden bilim adamları Marfa ışıklarını spektroskopik ekipman kullanarak gözlemlediler. Birçok ışığı "Bilinmeyen kaynaktan gelen ışıklar" olarak kaydettiler, ancak her bir vaka ekipmanları tarafından kolayca araba farı ve küçük ışıklar olarak açıklandı Haikou Haikou (), Çin'in Hainan eyaletinin merkezi ve en büyük şehridir. Şehir, Hainan'ın kuzey sahilinde Nandu Nehri'nin ağzında yer almaktadır. Yüzölçümü 2,237 km² olan şehrin nüfusu 2010 yılı itibarı ile 2,046,189'dur. Leitha Dağları Leitha Dağları (; ), Avusturya'da Burgenland ile Aşağı Avusturya eyaletleri arasında yer alan bir dağ silsilesidir. Alpler’in bir dalıdır ve kuzeydeki Karpat Dağları’na bağlantı sağlar. 35 km uzunluğunda ve 5–7 km genişliğinde olup sırt gölgesi ağırlıklı olarak meşe, gürgen ve kayın gibi geniş yapraklı ağaçlarla örtülüdür. Leitha Irmağı’nın güneydoğusunda yer alan Leitha Dağları, Doğu Alplerinin "Randgebirge östlich der Mur" bölmesine dahildir. En yüksek noktası olan "Sonnenberg" deniz seviyesinden 484 metre yüksekliğindedir. Yinchuan Yinchuan (), Çin'in Ningşia Hui Özerk Bölgesi'nin merkezi olan şehirdir. Yüzölçümü 4,467 km² olan şehrin nüfusu 2010 yılı itibarı ile 1,993,088'dir. Xining Xining (), Çin'in Çinghay eyaletinin merkezi olan şehirdir. Yüzölçümü 7,472 km² olan şehrin nüfusu 2010 yılı itibarı ile 2,208,708'dir. Moulay Haddou Moulay Haddou (d. 14 Haziran 1975, Vahran), defans pozisyonunda görev yapmış Cezayirli millî futbolcu ve teknik direktördür. Profesyonel kariyerine 1992 yılında ASM Oran kulübünde başladı. Daha sonra sırasıyla MC Oran ve USM Alger kulüplerinde oynayıp futbolu Cezayir Ligi takımlarından MC Oran'da bıraktı. Teen Titans Go! Teen Titans Go!, Michael Jelenic ve Aaron Horvath tarafından yapılmış olan bir ABD yapımı animasyon televizyon dizisidir. Dizi ilk olarak Teletoon tarafından Kanada'da 6 Eylül 2013 tarihinde yayınlanmıştır. Amerika'da 23 Nisan 2013, Türkiye'de ise 1 Haziran 2015'te yayına başlamıştır. Dizinin bir bölümü 11 dakika sürmektedir. Teen Titans Go! dünyayı kurtaran genç süper kahramanların ve yetişkin gözetimi olmaksızın dünyayı ele geçirmek isteyen kötü düşmanlara karşı savaşı konu alır. Soner DemirtaÅŸ Soner Demirtaş (d. 25 Haziran 1991, Tokat), Türk serbest güreşçi. İstanbul Büyükşehir Belediyesi SK sporcusudur. Demirtaş, Bakü'de düzenlenen ilk Avrupa Oyunları'nda, 74 kg'da gümüş madalya kazanmayı başardı. 2016 Yaz Olimpiyatları'nda 74 kiloda bronz madalya kazandı. Teen Titans Go! bölümleri listesi Bu liste Cartoon Network'te yayınlanan "Teen Titans Go!" çizgi dizisinin bölüm listesidir. Hällingsåfallet Hällingsåfallet, İsveç'in Jämtland ilinde bulunan şelale ve doğa koruma alanıdır. Avrupa Birliği kapsamında Natura 2000 ağının bir parçasıdır. Bilal (Amerikalı şarkıcı) Bilal Sayeed Oliver (23 Ağustos 1979), bilinen adıyla Bilal, Amerikalı şarkıcı-söz yazarı. Philadelphia, Pensilvanya'da doğup büyüyen sanatçı, konservatuvar eğitimi için 1999'da New York'a gitti. Sonraki yıl Common'ın "Like Water for Chocolate" ve Guru'nun "Jazzmatazz" serisinin üçüncü albümünde yer aldı. Interscope Records ile sözleşme yapan Bilal, Erykah Badu, Questlove ve D'Angelo gibi isimleri bünyesinde bulunduran Soulquarians oluşumuyla yakın ilişki kurdu. Dr. Dre ve J Dilla gibi isimlerin desteğiyle kaydettiği ilk stüdyo albümü "1st Born Second", 2001'de piyasaya çıktı ve eleştirmenlerin beğenisini kazandı. Bilal'in söz ve müziğini önemli ölçüde kendisinin hazırladığı "Love for Sale" albümünün sızdırılmasının ardından Interscope, albümü ticarî potansiyel vadetmediği gerekçesiyle rafa kaldırdı. Çeşitli sanatçıların projelerinde yer almayı sürdüren Bilal'in ikinci stüdyo albümü "Airtight's Revenge", tam dokuz yıl sonra Eylül 2010'da Plug Research etiketiyle yayınlandı. Albümden çıkan "Little One" adlı single'ı ile bir Grammy'ye aday gösterildi. Sanatçının üçüncü albümü "A Love Surreal", eOne etiketiyle 2013'ün ilk aylarında dinleyiciyle buluştu. Albüm, selefine kıyasla daha akustik bir tarza sahipti. 2015 yılı başlarında Kendrick Lamar'ın "To Pimp a Butterfly" albümündeki altı parçada yer aldı. Sanatçının Adrian Younge prodüktörlüğünde kaydettiği dördüncü albümü "In Another Life", eOne etiketiyle 30 Haziran'da piyasaya çıktı. Albümde Bilal'e Kimbra, Big K.R.I.T. ve Kendrick Lamar eşlik etti. Ders Olsun "Ders Olsun", Demet Akalın'ın "Pırlanta" albümünün ilk teklisidir. Şarkının söz ve müziği Sinan Akçıl'a, düzenlemesi ise Volga Tamöz'e aittir. Toz Duman Toz Duman, Türk besteci ve aranjör Emrah Karaduman'ın ilk stüdyo albümüdür. 12 Haziran 2015'te Doğan Music Company tarafından satışa sunuldu. Albümün ilk çıkış şarkısı Demet Akalın ile birlikte yaptığı "İntikam" adlı şarkıya klip çekmiştir. 2. klip İrem Derici ile olan düet "Nerden Bilecekmiş" şarkısına çekildi. 3. klip ise Murat Dalkılıç ile olan düeti "Kırk Yılda Bir Gibisin" şarkısına çekilmiştir. Liçi ve Köpek Yeme Festivali Liçi ve Köpek Yeme Festivali, yaygın olarak bilinen adıyla Yulin Köpek Yeme Festivali, Çin'in Yulin, Guangxi şehrinde yaz gün dönümü sırasında geleneksel olarak düzenlenen köpek eti ve liçi yeme festivalidir. Festival, hayvan refahı nedeniyle hem ülke içine hem ülke dışında eleştirilmektedir. 2009 yılından beri kutlanan festival 21 ile 30 Haziran günleri arasında düzenlenmektedir. Festival sırasında yıllık 10.000 köpek tüketilmektedir. Bu rakamın 2015 yılı itibarıyla 1000'e düştüğü düşünülmektedir. Festival boyunca köpekler ahşap sandık ve metal kafeslerde tutulur. Festival katılımcıları köpekleri sandık veya kafeslerden aldıktan sonra köpeği keser ve yer. Nissan 370Z Nissan 370Z (Japonya'da Fairlady Z Z34), Nissan tarafından 2009 yılından bu yana üretilen ve Nissan Fairlady Z'nin altıncı nesli olan spor otomobildir. 2015 Avrupa OyunlarÄ±'nda masa tenisi 2015 Avrupa Oyunları'nda masa tenisi müsabakaları, 13-19 Haziran'da Bakü Spor Salonu'nda yapıldı. Tek erkekler ve kadınlarda şampiyon olan sporcular 2016 Yaz Olimpiyatları'na katılım hakkı kazandı. Darren Clarke Darren Christopher Clarke, OBE (d. 14 Ağustos 1968), European Tour'da oynayan Kuzey İrlandalı golfçü. European Tour, PGA Tour, Sunshine Tour ve Japan Golf Tour'da toplam 22 turnuva kazanmıştır. Oyuncu tek büyük turnuva şampiyonluğunu 2011 Britanya Açık'ta elde etmiştir. 2015 Avrupa OyunlarÄ±'nda taekwondo 2015 Avrupa Oyunları'nda taekwondo müsabakaları, 16-19 Haziran'da Bakü'deki Kristal Salon'da yapıldı. Franziska Walser Franziska Walser (d. 23 Mart 1950), Alman oyuncu. 1976'da başladığı oyunculuk kariyerinde 50'nin üzerinde yapımda rol almıştır. Yazar Martin Walser'ın en büyük kızıdır. Alman oyuncu Franziska Walser kendisi gibi oyuncu olan Edgar Selge ile evlidir. Josef Hader Josef Hader, (d.14 Şubat 1962), Ünlü bir Avusturyalı oyuncu. Karl-Anthony Towns Karl-Anthony Towns Jr. (d. 15 Kasım 1995), National Basketball Association (NBA) takımlarından Minnesota Timberwolves forması giyen Dominik-Amerikalı profesyonel basketbolcu. 2.11 metre boyunda, 113 kilogram ağırlığındadır. Pivot pozisyonunda görev yapmaktadır. Oynadığı pozisyona göre topu yönlendirmesi üst düzeydedir. Kolej basketbolunu Kentucky Üniversitesi'nde oynamıştır. 2015 NBA Seçmeleri'nde Minnesota Timberwolves tarafından ilk sırada seçilmiştir. 2014-15 sezonunda Duke'un pivotu Jahlil Okafor ile birlikte 2015 NBA Seçmeleri'nin en potansiyelli oyuncusu olarak gösterilmekteydi. NCAA Turnuvası'ndaki iyi oyunu ile Okafor'dan daha iyi bir savunma oyuncusu olduğunu, daha iyi bir hücum oyuncusu da olabileceğini göstermiş ve bunun sonucunda ilk sıra için en büyük aday olarak gösterilmiştir. 25 Haziran 2015'teki NBA Seçmeleri'nde Minnesota Timberwolves tarafından ilk sırada seçilmiştir. 7 Temmuz 2015'te Timberwolves ile 5 yıllık sözleşme imzalamış ve takımın 2015 NBA Yaz Ligi kadrosuna dahil olmuştur. Las Vegas'taki turnuvada beş maçta forma giymiş, 12.8 sayı ve 7.2 ribaund ortalamaları ile mücadele etmiştir. NBA'deki ilk maçına 28 Ekim'de Los Angeles Lakers karşısında çıkıp 14 sayı ve 12 ribaund ile mücadele etmiştir. Timberwolves, karşılaşmayı 112-111 kazanmıştır. 30 Ekim'de ise Denver Nuggets karşısında 28 sayı ve 14 ribaundluk bir performans sergilemiş; takım, tarihinin ilk 2-0'lık dış saha başlangıcını yapmıştır. Jahlil Okafor Jahlil Okafor (d. 15 Aralık 1995), National Basketball Association (NBA) takımlarından Philadelphia 76ers forması giyen Amerikalı profesyonel basketbolcu. 2.11 metre boyunda, 125 kilogram ağırlığındadır. Pivot pozisyonunda görev yapmaktadır. 2015 NBA Seçmeleri'nde Philadelphia 76ers tarafından üçüncü sırada seçilmiştir. Kolej basketbolunu Duke Üniversitesi'nde oynamış, 2015 yılında NCAA şampiyonluğu yaşamıştır. D'Angelo Russell D'Angelo Danté Russell (d. 23 Şubat 1996), National Basketball Association (NBA) takımlarından Minnesota Timberwolves forması giyen Amerikalı profesyonel basketbolcu. Hem oyun kurucu hem de şutör gard olarak görev yapabilmektedir. 1.96 metre boyunda, 82 kilogram ağırlığındadır. Kolej basketbolunu Ohio State Üniversitesi'nde oynamıştır. 2015 NBA Seçmeleri'nde Los Angeles Lakers tarafından 2. sırada seçilmiştir. 25 Haziran 2015'teki NBA Seçmeleri'nde Los Angeles Lakers tarafından ikinci sırada seçilmiştir. 10 Temmuz 2015'te Lakers ile çaylak sözleşmesi imzalamıştır. NBA Yaz Ligi'nde 11.2 sayı, 5.6 ribaund ve 3.2 asist ortalamaları ile mücadele etmiş, ayrıca +7.60 verimlilik puanı elde etmiştir. Maurizio Arrivabene Maurizio Arrivabene (doğum Brescia,1957) Scuderia Ferrari takımının eski patronu. Bu göreve Kasım 2014 tarihinde Marco Mattiacci yerine atanmıştır, ve 7 Ocak 2019'da yerine Mattia Binotto atanmıştır. Arrivabene' in geçmişinde satış ve pazarlama kariyeri bulunmaktadır. Philip Morris' e 1997 yılında katılmıştır. Philip Morris International' da 2007 yılında Marlboro Global İletişim ve Tanıtım Departmanı ve 2011 yılında da Tüketici Kanal Stratejileri ve Etkinlik Pazarlaması Departmanı' nda genel başkan yardımcılığı görevlerini yürütmüştür. Philip Morris şirketinde bulunduğu bu pozisyonlardan dolayı Scuderia Ferrari takımda Marlboro markası ile yapılan şirket sponsorluğu sırasında bu sektöre giriş yapmıştır. 2014 Kasım'ında Ferrari takımı, aynı yılın Nisan ayında görevini Stefano Domenicali' den devralan ve sadece 7 ay bu pozisyonda kalan Marco Mattiacci yerine takım patronu pozisyonuna Arrivabene' in getirildiğini duyurmuştur. Ayrıca 2012 yılından beri Juventus takımının bağımsız yönetim kurulu üyesidir. 2014 Avusturya GP sırasında dikkatsizce padoğa atladığı sırada Felipe Massa tarafından ezilme tehlikesi atlatmıştır. Marco Mattiacci Marco Mattiacci (d. 8 Aralık 1970) Scuderia Ferrari takımının eski patronu. Bu görevinden 24 Kasım 2014 tarihinde ayrımış ve bu görevi sadece 7 ay sürdürmüştür. Roma'da doğan Mattiacci, Roma La Sapienza Üniversitesi'nde ekonomi tahsili yapmıştır. 1989-1999 yılları arasında İngiltere'de bulunan Jaguar Cars firmasında çalışmıştır. 1999 yılından bu yana Ferrari firmasında görev yapmaktadır. Afrika, Asya ve Avrupa'da yaptığı birçok görev sonrasında 2010 yılında Ferrari Kuzey Amerika CEO'su olmuştur. 14 Nisan 2014 tarihinde Stefano Domenicali' den Scuderia Ferrari takım patronluğu görevini devralmıştır. 24 Kasım 2014 tarihinde Mattiacci' nin pozisyonunu Maurizio Arrivabene' e bıraktığı duyuruldu. Ford Falcon (Avustralya) Ford Falcon, Ford Motor Company of Australia tarafından 1960-2016 yılları arasında üretilen üst orta sınıf otomobil modelidir. 1972 yılından itibaren XA serisinden bu yana tüm Falcon ve modelleri Avustralya'da tasarlanmış, geliştirilmiş ve üretilmiştir. Ford Falcon ve modelleri Avustralya ve Yeni Zelanda'da 2016 yılına kadar yedi jenerasyon boyunca üretilmiştir. Son Ford Falcon 7 Ekim 2016 tarihinde Cambellfield'deki Broadmeadows Fabrikası'nda üretildi ve Ford Müzesi'nde yer almaktadır. Falcon, 56 yıllık üretim tarihinde 3,800,000'den fazla adet satılmıştır. Falcon, ayrıca en büyük rakibi olan Holden Commodore ile birlikte Avustralya ve Yeni Zelanda'da taksi ve ekip otosu olarak da kullanılmaktadır. EVA Air EVA Airways Corporation ya da kısaca EVA Air Tayvan'ın başkenti Taipei merkezli özel havayolu şirketi. Uçuşlarını Taoyuan Uluslararası Havalimanı merkezli gerçekleştiren EVA Air, 18 ülkede 65 farklı noktaya uçuş gerçekleştirmektedir. Mart 1989'da kurulan şirket, Haziran 2013'ten bu yana Star Alliance üyesidir. Holden Commodore Holden Commodore, Holden tarafından 1978 yılından bu yana üretilen otomobil modelidir. Aracın en büyük rakibi Ford Falcon'dur. Commodore, Orta Doğu, Güney Afrika ve Brezilya'da Chevrolet ve yüksek performanslı ihracat modelleri Kuzey Amerika'da önceden Pontiac ve sonradan Chevrolet ve Birleşik Krallık'ta Vauxhall markası adı altında satılmaktadır. Shenzhen Airlines Shenzhen Airlines Çin'in Shenzhen şehri merkezli özel havayolu şirketi. 1992 yılında kurulan şirket, Kasım 2012'den bu yana Star Alliance üyesidir. Daha çok yurt içi uçuşlar gerçekleştiren şirket, 5 ülkede 67 farklı noktaya uçuş düzenlemektedir. Kısa mesafeli uçuşlara uygun olarak Shenzhen Airlines'ın filosunda Airbus A319, Airbus A320 ile Boeing 737 uçakları bulunmaktadır. TAP Air Portugal TAP Air Portugal Portekiz'in ulusal ve bayrak taşıyıcı havayolu şirketi. Uçuşlarını başkent Lizbon'un Portela Havalimanı'ndan gerçekleştirmekte olan TAP Portugal, 38 ülkede 88 farklı noktaya uçuş gerçekleştirmektedir. Mart 1945'te kurulan şirket, Mart 2005'ten beridir Star Alliance üyesidir. Uzun ve kısa mesafe uçuşlar gerçekleştiren TAP Portugal'in filosu Airbus A319, Airbus A320, Airbus A321, Airbus A330 ve Airbus A340 uçaklarından oluşmaktadır. Kastamonu Üniversitesi Rektörlük Binası Kastamonu Üniversitesi Rektörlük Binası, 1887 yılında Kastamonu İdadisi olarak inşa edilen, günümüzde ise Kastamonu Üniversitesi Rektörlük Binası olarak kullanılan yapı. Ayrıca Anadolu'daki ilk idadi binasıdır. Vilayet Konağı'nın bahçesi olarak kullanılan arazi üzerinde konumlanan binanın 1885 yılında inşası başlamış, 1887 yılında resmi açılışı yapılmıştır. Okul, 1912 yılına kadar idadi statüsünde eğitim vermiş, 1912’den itibaren Sultani statüsüne getirilmiş ve iptidai bölüm açılmıştır. 1938 yılında baslayan yeni ek binaların inşaatları 1943 yılında tamamlanmıştır. 1956 yılında tamamen terk edilmiştir. 1975-2002 yılları arasında Defterdarlık hizmet binası olarak kullanılan yapı daha sonra Kastamonu Üniversitesi'ne devredilmiştir ve günümüzde rektörlük binası olarak kullanılmaktadır. Cumhuriyet Meydanı’nın güneybatısında yer alan bina, dikdörtgen planlı ve doğu-batı yönlü olarak konumlandırılmıştır. Bina üç katlı, kâgir olarak inşa edilmiş bir yapıdır. Yapının ana girişi kuzey yönündedir. Cephe özellikleri incelendiğinde, binada beşik çatı bulunduğu ve giriş bölümünün yer aldığı aksın öne çıkarılarak vurgulandığı görülmektedir. Binanın pencere tipleri incelendiğinde, her katta farklı tipte pencere kullanıldığı görülmektedir. Bina cephe özellikleri bakımından 19. yüzyılın Batı kökenli eklektik mimari özelliklerine sahip olarak nitelendirilmektedir. Sözü edilen eklektik ögeler, geleneksel Türk mimarlığında kullanılmayan, ancak 19. yüzyıl Osmanlı resmi yapılarında ve ticari yapılarda sıkça kullanılan ögelerdir. Zeki Nacitarhan Zeki Nacitarhan (d. 1944, Göle), Türk siyasetçi. Atatürk Üniversitesi İşletme Fakültesi mezunudur. Yol Su Elektrik Genel Müdürlüğü ve Kars Süt Endüstri Kurumu çalışanlığı, Serbest Ticaret yapmıştır. TBMM XIX. Dönem Kars Milletvekilidir. Evli ve iki çocuk babasıdır. Atilla Hun Atilla Hun (d. 1950, Iğdır), Türk siyasetçi. Ankara Devlet Mimarlık-Mühendislik Akademisi (ADMMA) Kimya Mühendisliği bölümü ve Ankara Üniversitesi Siyasal Bilgiler Fakültesi Maliye ve İktisat bölümü mezunudur. Maden Tetkik ve Arama Genel Müdürlüğü Jeoloji, Maden Analizleri ve Teknolojisi ve Araştırma, Planlama ve Koordinasyon Daireleri Kimya Mühendisliği yapmıştır. TBMM 19. Dönem Kars Milletvekilidir. Evli ve üç çocuk babasıdır. İkinci Kıtasal Kongre İkinci Kıtasal Kongre, On Üç Koloni'den delegelerin yer aldığı ve Philadelphia'da 1775 yazında Amerika Bağımsızlık Savaşı'nın başlangıcının ardından toplanan kongredir. Philadelphia'da 5 Eylül 1774 ile 26 Ekim 1774 tarihleri arasında toplanan Birinci Kıtasal Kongre'yi takip etmiştir. Kongre sırasında sömürgelerin yürüttüğü savaş idare edilmiş ve 4 Temmuz 1776'da Amerikan Bağımsızlık Bildirisi'nin yayınlanmasıyla adım adım bağımsızlığa yönelim gerçekleşmiştir. Ordu yönetmesi, strateji belirlemesi, diplomat ataması ve resmî antlaşmalar imzalamasıyla kongre "de facto" olarak ulusal hükümet görevi görmüştür. Kongre 10 Mayıs 1775'te toplandığında Birinci Kıtasal Kongre'nin yeniden bir araya gelmiş hali niteliğindeydi. İlk kongreye katılan 56 delegenin çoğu İkinci Kıtasal Kongre'de de yer almıştı. Kongre sırasında aynı başkan (Peyton Randolph) ve yazman (Charles Thompson) seçilmişti. Önemli yeni katılımcılar arasında ise Pennsylvania'dan Benjamin Franklin ve Massachusetts'ten John Hancock yer alıyordu. İki hafta içerisinde Randolph Burgesses Meclisi'ne başkanlık yapmak üzere Virginia'ya geri dönmüş ve yeri birkaç hafta sonra kongreye katılan, Virginia delegasyonundan Thomas Jefferson ile doldurulmuştur. Henry Middleton Randolph'un yerine geçmek üzere seçilmiş olsa da bu görevi kabul etmemiştir. 24 Mayıs'ta Hancock kongre başkanlığı görevine seçilmiştir. On Üç Koloni arasında on iki koloninin delegeleri kongrede bulundular. Georgia ilk kongreye katılmamış ve İkinci Kıtasal Kongre'ye başlangıçta bir delege göndermemişti. 4 Temmuz 1775'te ise devrimci Georgialılar Amerikan Devrimi'ne nasıl bir tepki vereceklerini kararlaştırmak üzere yerli bir kongre oluşturdular ve 8 Temmuz'da Kıtasal Kongre'ye delege gönderme kararı verdiler. Delegeler 20 Temmuz'da kongreye katıldılar. Kalsiyum kanal blokörü zehirlenmesi Faydalı olabilecek bir dizi tedavi mevcuttur. İlacın emilimini azaltmayı hedefleyen bu tedaviler arasında ilacın alımından hemen sonra ağızdan aktif karbon alımı ve yavaş salınımlı formül alınmışsa tüm barsak irrigasyonu sayılabilir. Kusmaya sebep olan yöntemler önerilmez. Toksik etkilere yönelik tedavilere örnek olarak intravenöz sıvılar, kalsiyum glukonat, glukagon, yüksek dozda insülin, vazopresörler ve yağ emülsiyonu verilebilir. Ekstrakorporeal membran oksijenasyonu da seçenekler arasındadır. 2010 yılında Amerika Birleşik Devletlerinde on binden fazla kalsiyum kanal blokörü zehirlenmesi vakası bildirilmiştir. Kalsiyum kanal blokörleri; beta blokörleri ve digoksinle beraber en yüksek aşırı doz ölüm oranlarından birine sahiptir. Bu ilaçlar ilk olarak 1970’lerde ve 1980’lerde kullanıma sunulmuştur. Tek bir hapın bile bir çocuğun ölümüne yol açabildiği az sayıdaki ilaçlardan birisidir. Galip Kaya Galip Kaya (d. 1927, Korkuteli, Antalya) - (ö. 30 Mayıs 2015), Türk siyasetçi. Hukuk Fakültesi mezunudur. Serbest Avukatlık yapmıştır. TBMM 5.(XVI) Dönem Antalya Milletvekilidir. Evli ve iki çocuk babasıdır. My Everything (Ariana Grande albümü) My Everything, Amerikalı şarkıcı Ariana Grande'ın "Yours Truly" albümünden sonra, 22 Ağustos 2014'te Republic Records tarafından yayımlanan 2.stüdyo albümü. Albüm ilk hafta 169,000 kopya satarak Billboard 200'ün zirvesine yerleşmişti. Albümün çıkış şarkısı Iggy Azalea iş birliğiyle 28 Nisan 2014'te yayımlanan "Problem"dir. İkinci single'ı Zedd iş birliğiyle 2 Temmuz 2014'te yayımlanan "Break Free"dir. Üçüncü single 30 Eylül 2014'te yayımlanan "Love Me Harder"dır. Dördüncü single 10 Şubat 2015'te yayımlanan "One Last Time"dır. Suç Ortağı Suç Ortağı, (İngilizce: Stolen ya da Medallion) 2012 yapımı Amerikan aksiyon filmi. Filmin oyuncu kadrosundan Nicolas Cage, Danny Huston, Malin Åkerman, M.C.Gainey, Sami Gayle, Mark Valley ve Josh Lucas yer almaktadır. New Orleans'ta, Will Montgomery, Vincent, onların kaçış şoförü Riley ve Hoyt bir gece soygun için dışarıdadırlar. FBI ajanı Tim Harland ve ekibi onları uzaktan izlemektedir. Will ve Vincent içeri girer. Ekipler onları tutuklamak için kuyumcuya girer. Ekipler kuyumcuya girdiklerinde asıl hedefin kuyumcu değil de banka olduğunu geç fark ederler. Bu arada Will ve Vincent 10 milyon dolar ile arka kapıdan çıktıklarında çöpleri boşaltan bir kapıcı onları yüzlerini görür. Vincent kapıcıyı öldürmek ister ancak Will Montgomery buna mani olur. Vincent öldürmekte ısrar edince Will, Vincent'i bacağından vurur ve onu kaçış aracına kadar taşır. Geride bıraktığı parayı almak için döndüğünde FBI bölgeye yetişir. Soyguncular ise Will'i geride bırakarak araçla kaçarlar. Will bir polis aracını ele geçirerek kaçmaya çalışır. Uzun bir kovalamacadan sonra ekipler onu terk edilmiş bir binada kıstırır. Will Montgomery, elleri havada dışarı çıkar. Ancak üzerinde çaldığı para yoktur. Daha sonra ekipler Will Montgomery'i tutuklar. Will Montgomery, 8 yıl sonra hapisten çıkar. Tim Harland tarafından New Orelans'a geri götürülmek üzere araca bindirilir. Harland, Will'in yakalanmadan önce parayı sakladığına inanmaktadır. Tim Harland, Will'i yakından izleyeceği konusunda ona uyarıda bulunur. Will kızı Alison'a geri döner. O sırada Alison yalnızlık sorunlarıyla mücadele etmeye çalışıyordur. Will kapıya geldiğinde Alison ona bir paket geldiğini söyler ve paketi Will'e verir. Will ve kızı biraz sohbet ettikten sonra Alison taksiye biner ve gider. Will taksinin gidişini seyreder. Will, Riley'in çalıştığı bara gider. Onlar konuşurken paket içindeki telefon çalmaya başlar. Will paketi açar ve içindeki telefonu cevaplar. Arayan Vincent'tir. Vincent kendisinin taksi şoförü olduğunundan bahseder. Alison'un taksisinde müşteri olduğunu ve fidye olarak soygundan kazandıkları 10 milyon doları 12 saat içinde kendisine vermesini ister. Vincent tekrar arayacağını ve eğer cevap vermezse kızı öldüreceğini söyler. Süpereş Süpereş(İngilizce:Superpartner veya Sparticle), parçacık fiziğinde bir varsayımsal temel parçacıktır. Süpersimetri sinerjik teorilerinden biri olan yüksek enerji fiziği bu "gölge" parçacıklarının varlığını tahmin ediyor. Süpereş kelimesi, "süpersimetri" ve "eş" kelimesinin birleşmesinden oluşmuştur. Süpersimetri teorisine göre; her fermiyonun partner(eş) bozona sahip olması -fermiyonun süpereşi- her bozonun da eş fermiyonu olması gerekmektedir. Bu simetri skuark, neutralino, chargino ve slepton gibi s-parçacık adlı süpersimetrik parçacıkların varlığını öngörür. Gerçek skaler parçacıklarda ikinci bir gerçek skaler parçacık alanı vardır. Örneğin axionda, axinos ve saxions adında iki parçacık ön görülmektedir. Süpereş sayısı birden fazla olabilir. Örneğin dördüncü boyutta bir süpersimetride bir foton iki farklı fermiyon süper eşi ve bir skaler süpereşi bulunabilir. Simdiye kadar hiçbir süpereş izinin bulunmaması süpersimetri torisinin doğru olmadığı anlamıma gelebilir. Ancak eğer doğruysa yüksek enerjili parçacık çarpıştırıcılarda bunu üretmek mümkündür. 1981'de Howard Georgi ve Savas Dimopoulos tarafından ileri sürülen Minimal Süper Simetrik Standart Model, süper partnerlerin kütlelerinin 100 GeV ve 1 TeV arasında olduğunu tahmin eder. Standart Model’deki tüm parçacıklar dönüşü sıradan parçacıktan ½ kadar farklı olan süpereşe sahiptir. Bu da bu süpereşlerin gerçek eşlerinden 1000 kata kadar daha ağır olabileceği anlamına gelebilir. Bu yüzden şu anki parçacık çarpıştırıcılar bu parçacıkları üretemeyebilir. Bazı araştırmacılar Büyük Hadron Çarpıştırıcısı çarğıştırıcısında süpereşin üretilebileceği umudundadırlar. Ancak herhangi bir kanıt henüz bulunamamıştır. Rüstem Paşa Hamamı Rüstem Paşa (Balıklı) Hamamı, Kütahya'nın Balıklı Mahallesi'nde Balıklı Camii yanında bulunur. 1549 yılında Anadolu Eyaleti Valiliği sırasında Rüstem Paşa tarafından yaptırılmıştır. Biri erkek diğeri kadınlara mahsus olarak iki kısımdan oluşur. Hamama 11 basamak merdivenle inilerek sahanlığa ve 3 basamak merdivenle de giriş kapısına ulaşılır. Soyunma odalarının bulunduğu mermer havuzlu bölüme 4 basamak merdivenle inilir. Soyunma odaları ahşap ve iki katlıdır. Hamama giriş doğu tarafındaki küçük bir kapıdan yapılmaktadır. İlk bölümde solda iki tuvalet sağda iki tıraşlık bulunmaktadır. Buradan geçilen ikinci bölümün sağında yuvarlak havuz ve solunda 3 kurna ile hizmet vermektedir. Buradan esas ana mekana geçilir. Ortada göbek taşı ve iki tarafında üçerden 6 kurna vardır. Karşıdaki iki halvette dörder kurna bulunmaktadır. Dubai Maratonu Dubai Maratonu (resmî adıyla "Standard Chartered Dubai Marathon"), ilki 2000 yılında olmak üzere, her yıl ocak ayında Dubai'da düzenlenen maraton. Air Europa Air Europa Líneas Aéreas, S.A.U. ya da kısaca Air Europa İspanyol havayolu şirketi. 1986'da kurulan şirketin merkezi Mayorka adasının Llucmajor şehrindedir. İspanya'nın yanı sıra Avrupa, Kuzey Afrika ve Latin Amerika kıtalarına da seferler düzenleyen Air Europa, 19 ülkede 42 farklı noktaya uçuş gerçekleştirmektedir. Babushka Lady Babushka Lady ya da Türkçe tercümesiyle Bayan Nine, John F. Kennedy suikastı sırasında olayın gerçekleştiği alanda bulunan ve suikastı fotoğraflamış olabileceğine inanılan kimliği belirsiz kadın için kulanılan takma ad. Lakabını yaşlı Slav kadınlara verilen ad olan Babuşka'dan alır. Görgü tanıkları tarafından olay sırasında elinde kamerayla ana vaddeyle Elm Sokağı arasındaki çimlerde bulunduğu görülmüştür. Suikastin kaydedildiği videoda da Bayan Babuşka elinde kameraya görülmektedir. Ayrıca suikast gerçekleştikten hemen sonra herkes kaçışırken kadının yüzünde kamerayla halâ aynı noktada beklediği Zapruder filminde de görülmektedir. Suikastten sonra Elm Sokağı'nın karşısındaki tepeye çıkarak oradaki kalabalıkla birlikte tetikçiyi aramıştır. Fotoğraflarda en son Elm Sokağı'nda yürürken görülmektedir. Şu ana kadar ne kadın ne de çekmiş olabileceği fotoğraflar bulundu. Bayan Babuşka hiç ortaya çıkmadı. Polis ve FBI onu bulamadı ve FBI'ın yerel fotoğraf dükkânlarını araştırmasına rağmen onun bulunduğu açıdan çekilmiş hiçbir filme rastlanmadı. 1970'te Beverly Oliver isimli bir kadın ortaya çıktı ve Bayan Babuşka'nın kendisi olduğunu iddia etti. 1963'te Colony Club'ta şarkıcı ve dansçı olarak çalıştığını söyledi. 1994'te, Kennedy suikastının gerçekleştiği günü anlatan "Dallas'ta Kâbus" başlıklı bir anı yayınladı. Oliver yayınladığı anıda iş yerinde kendilerini FBI ajanı olarak tanıtan iki kişiyle görüştüğünü ve adamların filmi banyo etmek için istediğini ve 10 gün içinde geri getireceklerini ancak filmin bir daha hiç geri gelmediğini yazdı. Beverly Oliver'ın anısı Oliver Stone'un 1991 yapımı "JFK" filminde Beverly isimli bir kadının Dallas gece kulübünde Jim Garrison'la tanıştığı bir sahneye konu oldu. Lolita Davidovich'in canlandırdığı rolde Oliver, suikastın gerçekleştiği yerde baş örtüsü takan ve çektiği filmi FBI ajanı olduğunu iddia eden iki kişiye verdiğinden bahseden bir kadın olarak tasvir edildi. Mart 1979'da olayı araştıran HSCA'nın Görsel Kanıt Heyeti Bayan Babuşka'ya ait filmleri bulamadığını belirtti: "Öncelikle, HSCA görsel danışmanı Robert Groden heyeti ilgili fotoğrafik meseleler ve materyeller konusunda bilgilendirdi. HSCA müfettişleri önerilen film ve fotoğrafların çoğunu tespit etti, ancak bazı parçalar hiçbir zaman tespit edilemedi." 18 Kasım 1994'te, suikast araştırma görevlisi Gary Mack Suikast Kayıtları İnceleme Kurulu'na Kodak'ın Dallas Ofisi yöneticisinin, Zapruder filmini üretirlerken otuzlu yaşlarda siyah saçlı bir kadının suikastı içeren bir kayıt getirdiğini söylediğini sundu. Mack'e göre, ofis yöneticisi, kadının film ofisinde federal soruşturmacılara ana caddeden Elm Sokağı'na geçip birkaç kişiyle birlikte Kennedy'nin lumiziniyle Texas Okul Kütüphanesi'nin fotoğraflarını çektiğini söyledi. Mack, Kodak yöneticisinin kendisine fotoğrafın bulanık ve işe yaramaz olduğunu iddia ederek kadının muhtemelen kimliğini vermeden eve döndüğünü belirtti. Mack, hikâyedeki kadının Bayan Babuşka olduğunu önerdikten sonra kurula:"Bevelry Oliver'ın Bayan Babuşka olduğuna inanmıyorum." dedi. Aynı gün Oliver, Suikast Kayıtları İnceleme Kurulu'na suikast sırasında 17 yaşında olduğunu belirtti. Oliver kurula Kennedy vurulduğunda yaklaşık 5-10 metre yakınından 8 mm'lik kamerayla olayı kaydettiğini ve kendini FBI ajanı olarak tanıtan bir adam tarafından filme el konulduğunu söyledi. Oliver esrar taşıması sebebiyle yakalanmaktan korktuğu için kamerayı adama teslim ettiğini iddia etti. Uruma Uruma ( "Uruma-shi"), Japonya'nın Okinawa prefektörlüğünde bulunan bir şehirdir. Şehir 1 Nisan 2005 tarihinde kurulmuştur. Yüzölçümü 86.08 km² olan şehrin nüfusu 1 Mayıs 2013 tarihi itibarı ile 118,330'dur. 2015 Avrupa OyunlarÄ±'nda atlama 2015 Avrupa Oyunları'nda atlama müsabakaları, 17-21 Haziran'da Bakü'deki Su Sporları Merkezi'nde yapıldı. İlk aşamada Oyunlar'da yer alması planlanmayan atlama, yapılan müzakereler sonucunda sadece gençler kategorisindeki sporcular (18 yaş altı) dahil edilerek takvime eklenmiştir. Merve Ã‡oban Merve Çoban (d. 25 Ocak 1993, Bafra), Türk karateci. Bakü'de düzenlenen ilk Avrupa Oyunları'nda, 61 kg'da ikinci olan Çoban, ülkesinin Oyunlar tarihindeki ilk gümüş madalyasını getiren sporcu oldu. Meltem Hocaoğlu Meltem Hocaoğlu Akyol (d. 15 Ocak 1992), Türk karateci. İstanbul Büyükşehir Belediyesi Spor Kulübü sporcusudur. Hocaoğlu, 19-22 Mart 2015 tarihlerinde İstanbul'da düzenlenen 50. Avrupa Büyükler Karate Şampiyonası'nda ve Bakü'de düzenlenen ilk Avrupa Oyunları'nda, +68 kg'da ikinci olarak gümüş madalya kazandı. Azerbaycan Halı Müzesi Azerbaycan Halı Müzesi () (eski adı Azerbaycan Devlet Milli Halı ve Halk Sanat Müzesi ()), Azerbaycan'ın başkenti Bakü'de bulunan halı müzesi ve ülkenin en önemli müzelerindendir. Şehrin merkezinde deniz kenarına yakın Mikayıl Hüseynov Caddesinde bulunmaktadır. Müze 1967 yılında halıcı ressam Letif Kerimov'un rehberliği ile kurulmuştur ve Dünya'nın ilk ve en büyük halı müzesidir, ve onun anısına adını taşımaktadır. Müzede 6.000'in üstünde halı bulunmaktadır ve Orta Çağ'dan günümüze tüm Azerbaycan'ı kapsayan çeşitlilikte değişik bölgelere özgü Azerbaycan halıları sergilenmektedir. Müze koleksiyonunda, 14. yüzyıldan 20. yüzyıla kadar Karabağ halıları, Kasımuşağı halıları gibi kendi yörelerine özgü desenler ile Azerbaycan'ın çeşitli dokuma merkezlerinde dokunan halılar yer alan eserlerdir. Koleksiyonun en nadide eserlerinden seçilen halılar, kronolojik sırayla ve bölgelerine göre, müzede sergilenmektedir. 2014 yılında tüm halı müzesi, 1967 yılından beri Neftçiler Caddesinde bulunan Stalinist neoklasik tarzındaki eski müze binasından, Hüseynov Caddesinde inşaatı tamamlandıktan sonra katlanmış bir halı şeklinde tasarlanan yeni müze binasına taşındı. Ayrıca müze'nin uzun resmi adı kısaltıldı ve "Azerbaycan Halı Müzesi" olarak değiştirildi. Müze, Pazartesi hariç her gün 10.00-18:00 saatlerinde ziyaretçilere açıktır. ORCID ORCID (Open Researcher and Contributor ID), bilim insanları ve akademik otoriteleri benzersiz olarak tanımlamak için kullanılan tescilsiz alfanümerik kod. ResearcherID ResearcherID, bilimsel otoriteleri tanımlamak için kullanılan bir tanımlayıcı sistem. Ocak 2008 yılında Thomson Reuters tarafından tanıtıldı. Tümleşik Otorite Dosyası Tümleşik Otorite Dosyası () kısaca GND, uluslararası otorite dosyası. GND Alman Ulusal Kütüphanesi tarafında Almanca konuşan Avrupa ülkeleri ve partnerleri ile beraber yönetilmektedir. GND, Creative Commons Sıfır (CC0) ile yayımlanmıştır. Abdurrahman bin AbdÃ¼laziz el-Suud Abdurrahman bin Abdülaziz el-Suud (, ""; d. 1931 –ö. 13 Temmuz 2017) ,Suud Ailesi'nin kıdemlilerinden ve geçmiş savunma ve havacılık bakan yardımcısı. 1931'de doğan Abdurrahman bin Abdulaziz Al Suud 13 Temmuz 2017'de 86 yaşında vefat etmiştir. Jochen Horst Jochen Horst (d.7 Eylül 1961; Osnabrück , Alman sinema, dizi ve tiyatro oyuncusu. 1986'da Eyalet Akademisi müzik ve performans sanatçığı bölümünden mezun oldu. Aynı yıl başladığı oyunculukta yer aldığı başarılı yapımlar arasında, sinema filmi "Best Newcomer of the Year" ile televizyon dizisi "Balko" sayılabilir. Almanya'da 1996'da "En İyi Erkek Oyuncu" ödülünü kazanmıştır. Ailesi ile İspanya'da yaşamaktadır. Asayiş (Suriye) Asayiş (), Suriye Kürdistanı (Rojava) özerk bölgesinin resmî güvenlik örgütüdür. Kürt Yüksek Komitesi tarafından kontrol edilmektedir, bu polis gücü Suriye İç Savaşı sırasında kuruldu. Özel görevler için eğitilen Anti-Terör Birimleri, Asayiş birimlerine bağlıdır. Kamışlı Muharebesi'nde hükümet yanlısı Ulusal Savunma Kuvvetleri ile çatışmalara girdi. Muharebe sonrası taraflar ateşkes ilan etti. Asayiş birlikleri Zeytin Dalı Harekâtı'nda ve Barış Pınarı Harekâtı'nda Suriye Demokratik Güçleri içerisinde Türk Silahlı Kuvvetleri ve Türkiye destekli Özgür Suriye Ordusu ile çatışmalara girdi. Rojava'nın diğer kurumlarında olduğu gibi, Asayiş toplumsal cinsiyet eşitliğine dayalı bir kuvvet için çabalamaktadır. Asayiş güçlerinin tahminen% 25'i kadındır. Organizasyon bir erkek ve bir kadın olmak üzere Civan İbrahim ve Aitan Ferhad tarafından ortaklaşa kuruluştur. Silahlı saldırılardan sivilleri korumaya ek olarak, Asayiş ayrıca, kadınlar arasındaki aile anlaşmazlıkları cinsiyete dayalı şiddet, protestolar ve kamu kutlamalar sırasında kadınları korumaktadır. Asayiş (Irak) Asayiş veya Asayish Kürdistan Bölgesel Yönetimi'nde faaliyet gösteren başlıca istihbarat kuruluşudur. Organizasyon Eylül'de 1993 yılında kurulmuş ve genellikle "İstihbarat Ajansı", "Güvenlik Gücü", "güvenlik hizmeti" gizli olarak anılır. Kürdistan Bölgesel Yönetimi'nde faaliyet gösteren araştırmacı silah ve istihbarat toplayıcı hizmeti vermektedir. Kürt Ulusal Meclisi ve Kürdistan Bölgesel Yönetimi emrinde hareket eder. Kürdistan Bölgesel Yönetimi yetkilisine göre resmi hedefleri şunlardır: Kuruluş üzerinde yargı yetkisine sahiptir: Programlama (müzik) Programlama, müzik aleti sesleri oluşturmak için elektronik cihazlar kullanılması ve bu sayede beste yapılması işlemine verilen ad. 1990'lardan bu yana çoğunlukla elektronik müzik ve hip hop müzik için kullanılır. Cavalierler Cavalierler İngiliz İç Savaşı ve sonraki dönemde kral I. Charles başta olmak üzere monarşi yanlılarını küçük düşürmek için Parlamento yanlıları tarafından kullanılan bir deyimdir. Restorasyon döneminde de kullanıldıktan sonra bizzat monarşi yanlıları tarafından kendilerini tanımlamak için kullanılmıştır. Siyasi ve sosyal tutumu eleştirmek için türetilse de zamanla o dönem sarayda hakim olan giyim kuşam modasının eleştirisine indirgenmiştir. Terimin tipik örneği olarak monarşi süvari komutanı Prens Rupert gösterilegelmiştir. "Cavalier" kelimesi süvari anlamındaki Latince "caballarius" kelimesinden gelir. Kelime iç savaş sırasında kral taraftarlarını yermek amacıyla ilk kez 1642 yılında kullanılmıştır. Charles bu terimin kullanımını eleştirse de bir süre sonra monarşi yanlıları kendilerini tanımlamak için kullanmaya başlayacaklardır. Parlamento yanlılarına Roundheadler diyen bu grup Restorasyon döneminden sonra "Tory" teriminin çıkışıyla birlikte Cavalier terimini kullanmayacaktır. Yoğun kullanıldığı dönemde sadece bir giyim tarzı olarak değil, bir siyasal ve toplumsal duruşu temsil eden terim günümüzde sadece dönemsel bir giyim modasına indirgenmiştir. Dönemin saray modası olan bukle bukle uzun saçlar, yaldız işlemeli yaka ve manşetlerle tüylü şapkalar akla gelmektedir. Bu giyim tarzı elbette sadece ve kısa saçı tercih eden Parlamento taraftarlarıyla arada bir fark oluşturmaktaydı. Ancak her iki tarafta da bu genelleştirmeye uymayanlar mevcuttu. Cavalierler genellikle otuzlu yaşlarında, cephede uzun süre görev yapmış, evli ve varlıklı asillerden oluşurdu. Parlamento tarafından da benzer kişiler olsa da çoğunlukla din ve Tanrı inancı hayatlarının merkezindeydi. Ancak diğer yönde de örnekler mevcuttur Henry Wilmot veya Lord Goring, Parlamento yanlıları tarafından yapılan alkolik, ahlaksız, inançsız eleştirilerine imkân tanıyan davranışlar içinde olmuştur. "Roundhead" ve "cavalier" terimleri yerlerini yine aşağılayıcı anlamları olan "Whig" ve "Tory"'ye bırakmıştır. Resim sanatının ötesinde özellikle I. Charles'ın maiyetindeki şairler "Cavalier Şairleri" olarak bilinen bir akımı başlatmışlardır. Genelde atının üzerinde klasik anlamda bir şövalye olarak betimlenen karakterin kralın davasındaki maceraları anlatılır. Bu şairler arasında en tanınmış olanları arasında Robert Herrick, Richard Lovelace, Thomas Carew ve Sir John Suckling sayılabilir. Nele Mueller-Stöfen Nele Mueller-Stöfen (d. 7 Mayıs 1967; Hamburg), Alman oyuncu. Kitab'el Bulhan Kitab'el Bulhan veya Şaşırılacak Şeyler Kitabı (Arapça: كتاب البلهان), i14. ve 15. yüzyıla ait el yazması kitap. Astronomi, astroloji ve kehanet ile ilgili minyatür resim ve bilgi içermektedir. Tıbbi gözlem Tıbbi gözlem; hastaneye yatma endikasyonu konmamış, ancak taburcu edilme kararı da verilemeyen hastalara uygulanan işlemdir. Hastanın durumuna göre ya taburcu edilir ya da hastaneye yatırılır. Bu hizmetler genellikle acil servisler tarafından yapılır, ancak farklı bir birimin yapması gerektiği görüşü de mevcuttur. Artvin'de 2007 Türkiye genel seçimleri 22 Temmuz 2007 Genel Seçimleri Artvin İli sonuçları; Aktif gözlem Aktif gözlem veya bekle ve gör, tıbbi problemlerde müdahale ya da tedavi öncesinde uygulanan tıbbi bir yaklaşımdır. Bu süre içerisinde tekrar tekrar tetkikler yapılır. Bekleme tedavisi, aktif izlem "ve masterly inactivity". "masterly inactivity" teriminin tıbbi olmayan bağlamları da vardır. "Bekle gör" yaklaşımı ve "tıbbi gözlem" arasında ince bir fark vardır, fakat bazı kaynaklarda eşit kabul edilirler. Genellikle, bekle gör yaklaşımı ayakta tedavi edilen hastalarda uygulanır ve aylar, hatta yıllar alabilir. Aksine , tıbbi gözlem genelde yatan hastala uygulanır ve belirli gün ve saatleri vardır. Aktif gözlem, kendiliğinden çözülen sağlık sorunlarında, tanı belirsizliği olan durumlarda ve tedavi risklerinin faydanın ötesine geçtiği vakalarda uygulanır. Orta kulak iltihabı gibi bilinen birçok hastalığın tedavisinde başvurulan bir yöntemdir.; Olası bir operasyon öncesi cerrahide sıklıkla başvurulan bir yöntemdir, Semptom (mesela karın ağrısı) zamanla düzelebilri veya daha da kötüleşebilir. Diğer örnekler arasında: Birçok uygulamada , açık bir karar ağacı oluşturulmasında ya da diğer hastalık yönetim şekillerine geçişte başvurulan önemli bir bileşendir . Kanser hastalığının ameliyat sonrası yönetimide kanser nüksü yaygındır. Genelde hastalar hastane politikasına göre 24 ya da 48 saat gözlem altında tutulur ve sonrasında ya hastaneye yatırılır ya da ayakta tedavi edilir. Bazı durumlarda hastanın sigortasının "tıbbi gözlem'i" nasıl tanımladığı da rol oynayabilir. HÃ¼ner Tuncer Hüner Tuncer (d. 26 Şubat 1946, İstanbul), Yüksek Ziraat Enstitüsü’nün (şimdiki Ankara Üniversitesi Ziraat Fakültesi) ilk mezunlarından olan Hamdi Tuncer ile Hadiye Çeçen Tuncer’in kızlarıdır. Hüner Tuncer, TED Ankara Koleji’ni bitirdi. Ankara Üniversitesi Siyasal Bilgiler Fakültesi’nin “Siyasi Şube”sinden mezun oldu. 1971-1975 yıllarında Siyasal Bilgiler Fakültesi’nin “Uluslararası İlişkiler Kürsü”sünde Asistanlık görevinde bulunduktan sonra, Viyana Diplomasi Akademisi’nde yükseköğrenim görmeye gitti ve bu akademiyi 1977 yılında bitirdi. 1977-1997 yıllarında, Dışişleri Bakanlığı’nda “diplomat” olarak mesleğinin çeşitli aşamalarında bulundu. Tuncer; TC Kopenhag Büyükelçiliği’nde “İkinci Kâtip”; TC Meksiko Büyükelçiliği’nde “İkinci Kâtip ve Başkâtip”; TC Milano Başkonsolosluğu’nda “Başkonsolos Yardımcısı”; TC Oslo Büyükelçiliği’nde “Büyükelçilik Müsteşarı” ve TC Pretoria Büyükelçiliği’nde “Büyükelçilik Müsteşarı” olarak görev yaptı. 1997 Temmuz’unda Kültür Bakanlığı “Müsteşar Yardımcılığı”na atanan Hüner Tuncer, 1998 yılında emekliye ayrıldı. 1998 Kasım’ında “Siyasi Tarih Doçenti” unvanını aldı. 1998-1999 yıllarında Ankara Siyasal Bilgiler Fakültesi’nde ve ODTÜ Uluslararası İlişkiler Bölümü’nde yarı-zamanlı öğretim üyeliği; 1999-2003 yıllarında Ankara Atılım Üniversitesi Uluslararası İlişkiler Bölümü’nde tam-zamanlı öğretim üyeliği ve “Bölüm Başkanlığı”; 2003-2007 yıllarında ODTÜ “Tarih Bölümü”nde yarı-zamanlı öğretim üyeliği; 2008-2009 yıllarında da Hacettepe Üniversitesi “Uluslararası İlişkiler Bölümü”nde yarı-zamanlı öğretim üyeliği yaptı. Halen Ufuk Üniversitesi’nde yarı-zamanlı öğretim üyeliği yapmaktadır. Hüner Tuncer’in; siyasi tarih, uluslararası ilişkiler ve Türk dış politikası konularında çok sayıda makalesi, bilimsel dergilerde yayımlanmıştır. Hüner Tuncer’in, 1996-2014 yıllarında makaleleri “Cumhuriyet” gazetesinde yayımlanmıştır. Tuncer’in, “İlk Kurşun” internet gazetesinde de makaleleri yayımlanmıştır. Hüner Tuncer; Cumhuriyet Gazetesi Ankara Temsilciliği’nde, Tarihçi Kitabevi’nde, Atatürkçü Düşünce Derneği’nin çeşitli şubelerinde, Çağdaş Yaşamı Destekleme Derneği’nde, Dil Derneği’nde, Tüm Öğretim Üyeleri Meslek Derneği’nde, ODTÜ’de, İstanbul Üniversitesi’nde, Mersin Üniversitesi’nde, Van 100. Yıl Üniversitesi’nde, Karadeniz Teknik Üniversitesi’nde, Uludağ Üniversitesi’nde, Kıbrıs’ta Doğu Akdeniz Üniversitesi’nde ve ATAUM’da “Türk Dış Politikası” ve “Atatürkçülük” konularında konuşmalar yapmıştır. TÃ¼rkiye'deki Sulh Ceza Hakimlikleri Türk hukuk sisteminde ilk derece karar organı. Sulh Ceza Hakimlikleri, Haziran 2014 değişikliği ile kuruldu. Bu değişiklik ile Sulh Ceza Mahkemeleri kaldırılmış, bu mahkemenin görev alanına giren suçlar Asliye ceza mahkemelerine devredilmiştir. Sulh Ceza Mahkemesi'nin yerini Sulh Ceza Hakimlikleri doldurmuştur. Sulh Ceza Hakimlikleri, 5235 sayılı " Adli Yargı İlk Derece Mahkemeleri ile Bölge Adliye Mahkemelerinin Kuruluş, Görev ve Yetkileri Hakkında Kanun " unun 10. maddesine göre resmen kurulmuştur. 6545 sayılı Türk Ceza Kanunu ile Bazı Kanunlarda Değişiklik Yapılmasına Dair Kanun 28 Haziran 2014 tarihli Resmî Gazete’de yayımlanarak yürürlüğe girmiştir. 5320 sayılı Kanuna eklenen geçici 6. maddenin birinci fıkrasında "Bu maddenin yürürlüğe girdiği tarihte Sulh Ceza Mahkemeleri kaldırılmıştır." hükmüyle; üçüncü fıkrasındaki "Bu maddenin yürürlüğe girdiği tarihte, Sulh Ceza Mahkemelerinde görülmekte olan dava dosyaları bir ay içinde yetkili Asliye Ceza Mahkemelerine devredilir." hükmüne göre Türkiye'de sulh ceza mahkemeleri kaldırılmış ve bunların görevleri asliye ceza mahkemelerine verilmiştir. Sulh Ceza Mahkemeleri bu kanunla kaldırılıp, yerini Sulh Ceza Hakimliği' ne bırakmıştır. Sulh ceza hâkimliği, her il merkezi ile bölgelerin coğrafi durumları ve iş yoğunluğu göz önünde tutularak belirlenen ilçelerde Hâkimler ve Savcılar Yüksek Kurulunun olumlu görüşü alınarak Adalet Bakanlığınca kurulur. Sulh ceza hâkimliği bulundukları il veya ilçenin adı ile anılır. İş durumunun gerekli kıldığı yerlerde birden fazla sulh ceza hâkimliği kurulabilir. Bu durumda sulh ceza hâkimlikleri numalandırılır. Müstakilen sulh ceza hakimliğinde görevlendirilen hakimler, adli yargı adalet komisyonlarınca başka mahkemelerde veya işlerde görevlendirilemez. Ayrıca Coğrafi durum ve iş yoğunluğu göz önünde tutularak bir sulh ceza hâkimliğinin kaldırılmasına veya yargı çevresinin değiştirilmesine, Adalet Bakanlığının önerisi üzerine Hâkimler ve Savcılar Yüksek Kurulunca karar verilir. Sulh Ceza Hakimliği'nin görev alanı içinde; yürütülen soruşturmalarda hakim tarafından verilmesi gerekli kararları almak, işleri yapmak ve bunlara karşı yapılan itirazları incelemek sulh ceza hakimliğinin görev alanı içerisindedir. Örneğin arama, yakalama, tutuklama kararı verme gibi. Ayrıca Sulh Ceza Hakimi, CMK m.163 maddesinde yer alan istisna hüküme göre soruşturma evresinde yapılması gereken işlemlerin gecikmesinde sakınca bulunan hallerde bu işlemlerin yerine getirilmesi veya suçüstü hallerde de görevlidir. Sulh Ceza Hakimliklerinin, "Kanuni hâkim" veya "Olağan hâkim" de denen "Tabii hâkim ilkesi" ne aykırı görüldüğü sebebiyle çoğu kez eleştirilere maruz kalmıştır. Özellikle kurulduktan kısa bir zaman sonra "Paralel Yapı" iddiaları üzerine başlatılan sahur operasyonlarıyla, Sulh Ceza Hakimliği' nin bu ilkelere açıkça aykırı olduğu iddiaları sebebiyle eleştirilmiştir. Ayrıca, Sulh Ceza Hakimliklerindeki itiraz usulü de oldukça eleştirilere maruz kalmıştır. Çünkü bu mahkemelerde, bir üst mahkemeye itiraz edilememekte, bir sulh ceza hakimliği dairesinin verdiği karara karşı, onu takip eden numaraları dairesine karşı itirazlar ileri sürülebilmektedir. Bu durumun hukuk devleti ilkesine, tabii hâkim ilkesine, kişi özgürlüğü ve güvenliği ile adil yargılanma hakkına aykırı olduğu sıkça dile getirilmektedir. Döş Döş (Azerice: Döş, İngilizce: Dowsh, Dosh), İran Azerbaycanı bölgesindeki Bunab şehristanında bir köydür. Döş, kuzeyde ve doğuda Marağa şehristanına bağlı Hurmazerd ve Hacıkurd köyleri ile, batıda Büyük Rövüşt köyü ile komşudur. 2015 senesinde köyün nüfusu 1000 kişiyi geçmiştir. Köyün halkı bölgenin diğer halkı gibi Azerice konuşur. İskendernâme İskendernâme, İslami edebiyatlarda Büyük İskender hayatını ve maceralarını konu edinen; Kur’an-ı Kerim’de geçen Zülkarneyn’in kişiliğinin İskender’in hayatına sindirerek anlatıldığı, destanî-efsanevî tarzda yazılmış kitapların adıdır. İskendernâmelerde İskender, tarihî kişiliği yerine Doğu mistisizminin etkisinde efsanevî bir müslüman kahraman olarak anlatılır. Sembolik düşünceler etrafında fikrî, ahlâkî ve didaktik konulara değinilir. Manzum şekline ilk defa Firdevsî’nin Şehnâmesi içinde rastlanır. Müstakil bir mesnevi halinde ilk defa Nizami Gencevi tarafından yazılmıştır. Türk edebiyatındaki ilk manzum İskendernâme ise Ahmedî tarafından 1390’da kaleme alınan eserdir. Fars edebiyatında nazım ve nesir olarak kaleme alınmış iki tür İskendernâme vardır. Halka hitaben yazılanlar nesir, saray çevresine sunulmak üzere kaleme alınanlar mesnevi tarzında nazım halindedir. Hikâyenin ilk manzum şekli Firdevsî’nin Şehnâme’si içindeki 2500 beyitlik bölümdür. Şehnâme’nin bu bölümü, ondan sonra İslâm edebiyatlarında yazılan İskender konulu bütün eserlerin kaynağı olmuştur. Hikâyeyi müstakil bir mesnevi halinde ilk defa Nizami Gencevi yazmıştır. Nizami’nin İskendernâmesi iki bölümden oluşan 10.000 beyti aşkın bir eserdir. İlk bölümde anlatılan İskender’in hayatı Pseudo-Callisthenes’teki rivayetlerle benzerlik gösterir; ikinci bölümde İskender peygamberlik seviyesine yükseltilir; Sokrat, Eflâtun ve Aristo’nun hikmetli öğütlerini nakledilir. Emîr Hüsrev-i Dihlevî’nin "Âyîne-i İskenderî"’si ile Abdurrahman-ı Câmî’nin "Ħırednâme-i İskenderî"’si Fars edebiyatında Nizami’nin eserinden sonra yazılmış iki önemli eserdir. Ayrıca Zeynelâbidîn Ali Abdî Beg Nevîdî Şîrâzî’nin "Âyîne-i İskenderî", Bedreddin Keşmîrî’nin "İskendernâme", Hasan Bey İtâbî’nin "Sikendernâme" ve Râî Hidâyetullah’ın "İskendernâme" (henüz ele geçmemiştir) adlı eserleri de aynı konuyu işleyen mesnevilerdendir. Türk edebiyatında İskender efsanesinin müstakil bir eser olarak ele alınması XIV. yüzyılda başlamıştır. Türk edebiyatında ilk manzum İskendernâme, Ahmedî tarafından 1390’da kaleme alınmıştır. Ahmedî, ansiklopedik özelliği bulunan orijinal bir eser ortaya koymuştur. İlâhiyyât, hikmet, siyaset, ahlâk, hendese, felekiyyât, ilm-i nücûm ve tıp gibi değişik konularda okuyucunun bilgilendirilmesini ön planda tutmuştur. Eserde ayrıca İslam peygamberinden başlayarak Emevî, Abbâsî, İlhanlı ve Osmanlı devletleri tarihinin anlatıldığı bölümler vardır. Yıldırım Bayezid’in oğlu Emîr Süleyman’a sunulmuş bir eserdir. II. Bayezid’in oğlu Şehzade Abdullah’ın çevresindeki şairlerden Karamanlı Figānî tarafından yazılmış bir başka İskendername’nin bulunduğu çeşitli kaynaklarda belirtilmiştir ancak bu eserin günümüze ulaşmış bir kopyası yoktur. Ali Şîr Nevâî aynı konuyu "Sedd-i İskenderî" adlı eserinde işlemiştir. 16. yüzyıl başlarında Ahmed Rıdvan da 8300 beyitlik bir İskendernâme yazmıştır. 2015 Avrupa Oyunları'nda güreş - Erkekler grekoromen 130 kg 2015 Avrupa Oyunları'nda erkekler 130 kg grekoromen güreş mücadelesi, 14 Haziran'da Bakü'deki Haydar Aliyev Arena'da yapıldı. Türk sporcu Rıza Kayaalp altın madalyayı kazanarak, bu kategoride oyunlar tarihinin ilk şampiyonu olmayı başardı. Tebriz Seferi (1610) Tebriz Seferi, 1603-1612 Osmanlı-Safevi Savaşı'nda bir evre. Kuyucu Murat Paşa komutasındaki Türk ordusu Tebriz'e kadar ilerleyip Acıçay civarında İran ordusuyla karşı karşıya geldiyse de taraflar arasında herhangi bir çarpışma olmadı ve Türk ordusu kışlamak üzerine geri çekildi. 1611 yılında tekrar sefere çıkmaya hazırlanan Murat Paşa'nın ölümüyle iki ülke arasındaki barış müzakereleri hız kazandı ve 1612 yılında dokuz yıldır süren savaşa son veren Nasuh Paşa Antlaşması imzalandı. Şah Abbas'ın 1578-1590 Osmanlı-Safevî Savaşı'nda kaybedilen yerleri geri almaya yönelik seferlerinin tamamı Safevi ordusunun başarısıyla sonuçlanmış; 1603 yılında başta Nihavend ve Tebriz olmak üzere tüm Batı İran, 1604 yılında ise başta Erivan ve Tiflis olmak üzere tüm Ermenistan ve Doğu Gürcistan yeniden Safevî Devleti'nin egemenliğine girmiş, 1605 yılında karşı saldırıya geçen Osmanlı ordusunun Urmiye Muharebesi'nde büyük bir yenilgiye uğratılmasının ardından Şah Abbas 1606 yılında Azerbaycan'a yönelmişti. Aynı yıl Gence'yi kuşatarak alan Şah Abbas, 1607 yılında da Şamahı, Baküve Derbent'i de alarak 1578-1590 Savaşı'nda kaybedilen yerleri dört yıl içinde tekrar ülkesine katmayı başarmıştı. 1605 yılında Cığalazade Yusuf Sinan Paşa komutasında karşı saldırıya geçen Osmanlı ordusunun Urmiye Muharebesi'nde büyük bir yenilgiye uğratılmasının ardından Yusuf Sinan Paşa ölmüş, doğu cephesi 1605-1610 yılları arasında beş sene komutansız kalmıştı. Nitekim, 1606 yılında Deli Ferhat Paşa komutasında İran'a gönderilen Osmanlı ordusu komuta zaafiyeti ve disiplinsizlikler sonucu Konya'da dağılmış, yeni komutan Sadrazam Kuyucu Murat Paşa ise İran'ın üzerine sefer açmadan önce Anadolu'da ve Suriye'de devlet otoritesini yoketmiş olan Celali isyanlarını bastırmaya karar vermişti. Bu çerçevede 1607-1609 yılları arasında Saraçoğlu, Canboladoğlu, Kalenderoğlu ve Tavil Ahmed ayaklanmalarını bastıran Murat Paşa 1610 yılında nihayet İran üzerine yürüdü. Kuyucu Murat Paşa’nın seferleri sonucunda yenilgiye uğrayan Celalilerin bir bölümü Şah Abbas’a sığındı. Şah Abbas ise sığınan Celalileri, Kürtlere karşı kullanmak üzere Urmiye ve Selmas bölgesine sevketti. Fakat Nasuh Paşa tarafından Celali ileri gelenlerine afnâmeler gönderilerek hizmete alınacakları vaadinde bulunulunca pek çoğu Osmanlı ülkesine geri döndü. İran’da kalanlar ise Mayıs/Haziran 1609’da reisleri Muhammed Paşa ölünce bir kuvvet olmaktan çıkıp dağıldılar. Bu sonuçlar, Celaliler hem cephe gerisinde hem de cephede ordu için herhangi bir tehdit olmaktan çıktılar. Murat Paşa Şah Abbas’a teklif ettiği barış antlaşmasının kabulünü hızlandırmak için Türk ordusunun hareket ettiğini duyarak ordusunu Tebriz'de toplayan Şah'ın üzerine yürümek üzere 20 Nisan 1610 tarihinde Üsküdar'dan hareket etti. Cığalazade Yusuf Sinan Paşa'nın 1604-1605 tarihli seferinde bir taraftan Almanya ile savaşta bulunan diğer taraftan da Celali isyanlarıyla boğuşan Türk ordusuyla karşılaşmış olan Şah Abbas bu defa hem Almanya'yla barış yapmış hem de Celali isyanlarını bastırarak cephe gerisini güvence altına almış bir orduyla karşı karşıyaydı. Çekinen Şah Abbas, Murat Paşa'nın barış teklifine karşılık fethettiği yerleri geri iade etmeyeceğini ve Amasya Antlaşması sınırlarına dönülmesini istediklerini iletti. Ayrıca Hayreddin Çavuş vasıtasıyla padişah I. Ahmet’e yaklaşık 8 kg ağırlığında amber ihtiva eden 21 kilo ağırlığında som altından bir çekmece gönderdi. Ancak Şah’a gönderilen yanıtta barış yapılabilmesi için fethedilen yerlerin iadesi istendi. Murat Paşa bu sırada ileri harekatı sürdürdü ve Türk ordusu Erzurum-Hasankale-Kars-Çaldıran-Hoy yoluyla Tebriz’e ilerledi. Şah Abbas geleneksel İran taktiği uyarınca tüm bölge halkını tahliye ettirmiş, Türk ordusunun geçeceği yerleri de tahrip ettirmişti. Türk ordusu Tebriz'e kadar yaklaşık 70 yerleşim birimini ele geçirdi ve yerle bir etti. 16 Kasım 1610 tarihinde Tebriz yakınlarındaki Acıçay mevkiinde mevzilenen Türk ordusu İran ordusuyla karşı karşıya kaldı. İki ordu beş gün boyunca herhangi bir çarpışmaya girmeksizin birbirini gözetledi. Ancak Türk ordusundaki mühimmat ve erzak sıkıntısı ciddi seviyeye ulaştı. Murat Paşa kış mevsiminin yaklaşması, ve bu sıkıntılar yüzünden ordusunu Ahlat-Van-Bitlis yoluyla Diyarbakır’a gelerek kışı burada geçirdi. Transformers: Robots in Disguise bölümleri listesi Bu liste Cartoon Network'te yayınlanan çizgi dizisinin bölüm listesidir. Robert Edge Pine Robert Edge Pine (1730, Londra - 18 Kasım 1788, Philadelphia), İngiliz bir ressamdır. Oymacı ve tasarımcı olan John Pine'ın oğludur. İngiltere Kralı II. George, Northumberland Dükü ve David Garrick gibi birçok önemli şahsın portrelerini ve Shakespeare'in kimi eserlerinin sahnelerini çizmiştir. 1784 civarında Amerika'ya gidip Philadelphia'ya yerleşmiş ve tüm vaktini portre ressamlığına ayırmıştır. Bu dönemde portresini çizdiği kişiler arasında General Gates, Charles Carroll, Robert Morris, George Read, Thomas Stone, Mrs. Reid (Metropolitan Müzesi, New York) ve George Washington yer almıştır. "Congress Voting Independence" adlı tuval çalışması da Pine tarafından başlanılıp Edward Savage tarafından tamamlanmıştır. Ölümünden sonra eserlerinin önemli bir kısmı Boston'daki Columbian Museum'a taşınmıştır. Aydın Kurtoğlu Aydın Kurtoğlu (d. 24 Ocak 1983: Rize, Türkiye); Türk besteci, şarkıcı, şarkı sözü yazarı ve seslendirme sanatçısı. 2014 yılında ilk çalışması "Köle" teklisini çıkarmıştır ve bu çalışmasına klip çekmiştir. 2015 yılında ilk EP albümü "Hayırlı Günler"i ve "Öptüm" adlı ikinci teklisini çıkarmıştır. Hayırlı Günler albümünden "Hayırlı Günler" adlı şarkısına, "Öptüm" teklisinden "Öptüm" adlı şarkısına klip çekmiştir. 2015 yılında Kral Türkiye Müzik Ödülleri'nde en iyi çıkış yapan sanatçı adayı olmuştur. Ekim 2015'te İstanbul'da düzenlenen Dubai'de ilk gösterimini yapan "Şirinler Live on Stage" adlı müzikalde Somurtkan Şirin'i seslendirdi. Aydın Kurtoğlu; 24 Ocak 1983'te, Rize'de dünyaya gelmiştir. Cengiz Kurtoğlu ve Fatma Kurtoğlu'nun oğludur. Orçun adında bir erkek kardeşi, Aylin adında bir kız kardeşi vardır. 1 yaşında ailesi ile birlikte İstanbul'a yerleşmiştir. İlk, orta ve lise öğrenimini İstanbul'da tamamlamıştır. Üniversitede işletme eğitimi almıştır. Daha sonra turizm sektöründe çalışmalarına devam etmiştir. 2013 yılında babası Cengiz Kurtoğlu ile birlikte Veliaht yarışmasına katılmıştır. 2014 yılında çıkardığı "Köle" adlı ilk teklisi/çalışması ile kariyerine başladı. 2014 yılında çıkardığı "Köle" adlı ilk çalışmasının yapım şirketi BSK Yapım'dır. "Köle" adlı şarkısının sözleri ve bestesi Nida Ünsal'a, aranjörlüğü Serkan Balkan'a aittir. Şarkının vokalliğini Hande Ünsal yapmıştır. 2014 yılında ilk çalışması "Köle" şarkısını/teklisini çıkarmıştır. "Köle" adlı şarkısının klip yapımı Dna İstanbul tarafından gerçekleştirilmiştir. Klip, üç günde Orion stüdyolarında gerçekleşmiştir. Klip çekiminde Aydın Kurtoğlu'na Hande Ünsal eşlik etmiştir. Klip, YouTube'da 6,1 milyon üzerinde izlenmeye ulaşmıştır. Albümde "Yana Yana" adlı şarkı da Aydın Kurtoğlu ve Hande Ünsal imzası taşımaktadır. 2015 yılında; "Hayırlı Günler" adlı ilk EP albümünü ve "Öptüm" adlı ikinci teklisini çıkardı. 2015 yılında çıkardığı "Hayırlı Günler" adlı ilk EP albümünün yapım şirketi Doğan Music Company'dir. "Hayırlı Günler" adlı şarkısının sözü Hakkı Yalçın'a, bestesi Ceyhun Çelikten'e, düzenlemesi ise Serkan Balkan’a aittir. Şarkının mix ve mastering çalışmasını Tarık Ceran yapmıştır. Albümün tüm kayıtları Marşandiz, Soundtrack, Digilocby TC ve Dr. Voice stüdyolarında yapılmıştır. Albümde; Metehan Köseoğlu (akustik gitar), Görkem Oker (bas gitar), Mehmet Akatay (perküsyon), Eyüp Hamiş (kaval), Gündem Yaylı Grubu (kemanlar) yer almıştır. Hande Ünsal ve Melda Gürbey vokal olmuştur. "Hayırlı Günler" EP albümünün içinde "Hayırlı Günler" adlı şarkının akustik versiyonu yer almıştır. Albüme, sözü ve bestesi Nida Ünsal'a ait olan "Köle" adlı şarkısının orijinal kayıtları ile akustik ve yeni radyo versiyonu da eklenmiştir. Akustik ve radyo versiyonlarının mix çalışması Serkan Balkan, mastering çalışması ise Digilocby TC stüdyosunda Tarık Ceran tarafından yapılmıştır. "Hayırlı Günler" adlı şarkısının klip yönetmenliğini Hasan Kuyucu yapmıştır. Klip çekimleri Berlin ve İstanbul'da gerçekleşmiştir. Klip, YouTube'da 10,1 milyon üzerinde izlenmeye ulaşmıştır. 2015 yılında çıkardığı "Öptüm" adlı ikinci teklisinin yapım şirketi Doğan Music Company, prodüktörü Samsun Demir'dir. "Öptüm" teklisinde yer alan; sözü-müziği Hande Ünsal'a, aranjesi Serkan Balkan'a, mix masteringi Tarık Ceran'a ait olan "Öptüm" adlı şarkıya klip çekmiştir. Klip yönetmenliğini Tamer Aydoğdu yapmıştır. Klip; 29 Eylül 2015'te yayınlanmıştır ve YouTube'da 3,7 milyon üzerinde izlenmeye ulaşmıştır. 16 Ocak 2015'te Dubai'de gösterime giren ve Vitamin Marketing organizasyonu ile 22-25 Ekim 2015 tarihlerinde İstanbul'da Zorlu Performans Sanatları Merkezi'nde düzenlenen Şirinler Live On Stage müzikalinde Somurtkan Şirin'i seslendirdi. Bu çalışma ilk seslendirme deneyimi olmuştur. Müzikal, 22-25 Ekim 2015 tarihlerinde Vitamin Marketing organizasyonu ile Zorlu Performans Sanatları Merkezi'nde gerçekleşti. Babasının Cengiz Kurtoğlu olması sebebiyle müziğin içinde büyümüştür. 2013 yılında atv'de yayınlanan Veliaht adlı yarışmaya babası ile katılmıştır. 2014 yılında "Köle" adlı şarkısıyla/teklisiyle profesyonel müziğe başlamıştır. Babasından dolayı birçok kişi onun arabesk müzik yapacağını düşünmüştür. Fakat o pop müziği tercih etmiştir. Aydın Kurtoğlu asker izninde iken Sinem Genç ile tanışmıştır. Aydın Kurtoğlu ile Sinem Genç 2008 yılında Cevahir Otel'de düzenlenen bir düğün töreninde evlenmiştir. Cevahir Otel'de düzenlenen düğün törenine; Recep Tayyip Erdoğan, Emine Erdoğan, Muammer Güler, Kadir Topbaş, Celalettin Cerrah, çok sayıda sanatçı ve iş adamı katılmıştır. Aydın Kurtoğlu ve Sinem Genç'in nikâhını Kadir Topbaş kıymıştır. Nikâh şahitliklerini Recep Tayyip Erdoğan ve Şahin Özer yapmıştır. Aydın Kurtoğlu ve Sinem Genç'in evliliğinden bir erkek çocuğu dünyaya gelmiştir. Muhammet Emin Akbaşoğlu Muhammet Emin Akbaşoğlu, (d. 6 Ekim 1968, İstanbul), Türk siyasetçi, avukat, hukukçu. Muhammet Emin Akbaşoğlu, 06.10.1968'de İstanbul Gaziosmanpaşa'da doğdu. Küçükköy İmam Hatip Lisesi'nin ardından İstanbul Üniversitesi Hukuk Fakültesi'nden mezun oldu. 27 Mart 1994 seçimlerinden sonra Gaziosmanpaşa Belediyesi'nde özel kalem müdürü ve müfettiş olarak, 2003 yılından itibaren Adlî Tıp Kurumu Başkanlığı'nda hukuk müşaviri olarak görev yaptı. 2011 yılında Adlî Tıp Kurumu başkan yardımcılığına atandı. 2012 yılında gerçekleşen Uluslararası Adli Tıp Kongresi'nin (IALM) organizasyonunda yer aldı. Avrupa ülkeleri ile birlikte gerçekleştirilen Geliştirilmiş Bilirkişilik Sistemi Projesi'nde yürütme kurulu üyesi olarak görev yaptı. Ekonomik ve Sosyal Araştırmalar Merkezi (ESAM) İstanbul il yönetim kurulu üyeliği görevlerinde bulundu. İngilizce ve Arapça bilen Akbaşoğlu, evli ve iki çocuk babasıdır. Tove Lo Ebba Tove Elsa Nilsson (doğum: 29 Ekim 1987), ya da bilinen sahne adıyla Tove Lo, ( ) İsveçli şarkıcı ve söz yazarı. Stockholm'da doğup büyümüş ve müzik magnet school'u Rytmus Musikergymnasiet'den mezun olmuştur. 2006 yılında kurduğu math rock grubu Tremblebee'nin dağılmasından sonra söz yazarlığı konusunda çalışmalar yapmış, 2010 yılında Warner/Chappell Music ile yayım sözleşmesi imzalamıştır. Assassin's Creed: Identity Assassin's Creed Identity, 2015 yılının geç döneminde çıkacak olan alternatif tarih, macera, aksiyon ve gizlilik oyunudur. Oyunun yapımı ve yayımı Ubisoft tarafından yapılacaktır. Ayrıca iOS işletim sistemine çıkacak ilk üç boyutlu oyun olacaktır. Aynı diğer Assassin's Creed oyunları gibi bu oyun da büyük bir açık dünyaya sahip olacaktır. Açık dünyadaki toplanabilir içerikleri bulmak oyuncuya deneyim, para gibi özellikler verecektir. Oyunun hikâyesi oyunda bahsi geçen "First Civilization" adlı olaydan sonraki dönemi konu alacaktır. "Assassin's Creed Identity" Ubisoft Blue Byte tarafından geliştirip satışa sunulacaktır. Deneme sürümü Eylül 2014 tarihinde Avustralya ve Yeni Zelanda'da başlatılmıştı şimdi de 2015 yılının geç döneminde tüm dünyada satışa sunulacaktır. Oyunun çıkacağı platformlar iOS ve Android'tir. Windows Phone işletim sistemine çıkıp çıkmayacağı hakkında bilgi verilmemiştir. Trent Nehri Trent Nehri (İngilizce: "River Trent"), 297 kilometre uzunlukta olan Birleşik Krallık, İngiltere ülkesinde bulunan en önemli nehirlerden biridir. Trent Nehri'nin kaynağı Staffordshire Kontluğu içinde bulunan Biddulph Moor adli ıssız kırlık alanının güney kosesindedır. Bu nehir önce İngiltere ülkesi Midlanda bölgesinde akar ve coğrafi olarak İngiltere'nin kuzeyi ile İngiltere'nin güneyi arasındna bir coğrafi sınır olur. Sonra kuzey yonune akmaya başlayarak "Trent Falls" adli bir mevkide Ouse Nehri ile birleşir ve ve Humber Halici'ni oluşturur. Bu haliçten Kingston upon Hull şehri ile Immingham kenti arasından geçerek Kuzey Denizi'ne akar. İsminin asılının ne olduğu tartışmalıdır. Izaak Walton adlı 17. yüzyıl tanınmış İngiliz yazarı The Compleat Angler adlı 1653'te bastırdığı edebiyat ve balıkçılık kitabında Trent'in isminin "ya içinde bulunan 30 türde balıktan veya 30 kadar yan daldan dere ve çayın bu nehre katılmasından" geldiğini yazmaktadır. Fakat büyük olasılıkla Kelt dilinde "tros" ("fazla") and "hynt" ("yol") terimlerindne oluştuğu belirtilmektedir. Ama bunun anlamını açıklamak için iki değişik yaklasim bulunmaktadır. Bir teoriye göre "nehir yatağından çok fazla selle taşkınlık göstermesi" ifade edilmektedir. Diğer bir yaklaşıma göre antik çağlarda kara uzun yol patikaları ile bu nehrin geçmenin ancak belirli geçiş mevkilerinde olabilmesi ve bu geçiş mevkilerinde nehrin yolun üzerinden akıp geçmesidir. Trent Nehri'nin tüm güzergâhı İngiltere ülkesindedir. Bu ülkede Staffordshire, Derbyshire, Leicestershire, Nottinghamshire, Lincolnshire, East Riding Yorkshire] kontluklarından; Stoke-on-Trent, Derby ve Nottingham şehirlerinden ve "Stone, Staffordshire", Burton upon Trent, Stoke-on-Trent, Newark-on-Trent]] ve Gainsborough, Lincolnshire yerel konseyi bulunan küçük kentler yakınlarından geçer. Trent Nehri'nin havzası kuzey Midlands bölgesi olup bu bölgedeki tüm akarsular bu nehre bağlanarak denize akar. Trent Nehri'ne bağlan akarsular nehir kaynağından deniz yönüne doğru sıralı olarak şunlardır: Blithe, Swarbourn, Döve, Derwent, Erewash, Leen, Greet, İdle, Torne Sow, Tame, Mease, Soar, Devon, Eau Trent Nehri İngiltere ülkesinde denize yakın kısmında kuzeye doğru akmaktadır ve bu ülkede kuzey yönünde akmakta olan çok az sayıda akarsuların en büyüğüdür. Trent Nehri denize katılmadan önce med-cezir olayının yarattığı Humber Halici'nin başında Ouse Nehri ile birleşir ve bu halice bazen Humber Nehri adı verilir. Trent Nehri ortalama debisinin 85 m/saniye olduğu bildirilmektedir. Nehrin akımı nehrin güzergâhı üzerinde bulunan, değişik mevkilerde kurulmuş "ölçüm istasyonları (gauging stations)" tarafından ölçülmektedir.. Trent Nehri'nin yukarı bölümünde bulunan Stoke-on-Trent ortalama debi sadece 0.6 metreküp/saniye olup; yine yukarı kısmında olan Potteries nüfus merkezinde bulunan "Great Heywood"'da ortalama debi 4.4 metreküp/saniye'ye; Sow Çayı ve Blithe Çayı dahil birçok ek dalın nehre katılması dolayısıyla "Yoxall"da 12.8 metreküp/saniye; büyük bir dal olan Tame Çayı'nin katılması nedeniyle Burton'un yukarısında bulunan "Drakelow"'da debi üç misli artarak 36.1 metreküp/saniye; diğer büyük dallzr olan Döve Çayı, Derwent Çayı ve Soar Çayı'nın katılması sebeiyle Nottingham yakınında bulunan "Colwick"'de 83.8 metreküp/saniye ve son ölçüm istasyonu olan "North Muskham"'da Nottinghamshire'daki Devon Çayı ve diğer kücük akarsular katılımı ile nispeten daha az bir artış ile ortalama debi 88.4 metreküp/saniye olarak ölçülmüştür. Bu ölçümler hakkından ayrıntılı bilgiler şu tabloda verilmektedir: Trent Nehri debisi yıl içinde değişik dönemlerde gayet belirli şekilde değişik olmaktadır. Bu değişikliklere bir gösterge olarak yıllık ortalama ile yıllık maksimum debinin karşılaştırılmasından açıkça görülebilmektedir. Trent Nehri güzergahının değişik kısımlarında üç değişik şekilde değişik tip gemi ve mavnalarla su yolu ulaşımı ve nakliyatı yapılabilmektedir: Trent Nehri ile Ouse Nehri "Trent Falls" mevkiinde birleştikten sonra "Humber Halici" ismi ile anılan haliç Kuzey Deniz'de görülen med-cezir hareketlerinden etkilenmektedir. Pratik olarak Humber Halıcı, deniz ağzından Trent Falls'a yakın olan "Trent and Mersey Kanalı" terminali olan Shardlow'na kadar, sahil ticaret gemileri tarafından kullanılabilmektedir. Humber Halıcı üzerinde bulunan "Trent Falls", "Keadby", "Grove Port", "Neap House", "Keadby", "Günness" ve "Flixborough" mevkilerindeki liman iskelelerinde emtia yükleme boşaltma hizmetleri verilmektedir. Bu suyolunu kullanabilecek sahil ticaret gemilerinin maksimum uzunluğu 100m ve maksimum taşıma haddi 4.500 ton olması gerekmektedir. Bu halicde gemi ile seyrüsefer için özel "pilot-kaptan" kullanılması hukuken gerekmemektedir; ama bu suyolunun sahilinin ve derinliklerinin gayet değişken olması nedeni ile pratikte genellikle bu suyolunda çalışan gemiler özel "pilot-kaptan" kullanmaktadırlar. Shardlow'dan Nottingham'a kadar Trent Nehri yanında ve bazen nehir üzerinde "Trent and Mersey Kanalı" bulunmaktadır; yani Trent Nehri ulaşım ve nakliyat için kanallaştırılmıştır. Bu kanal üzerinde kurulan büyük locklar dolayısıyla kanallaştırılmış suyolu, mavnalara açık suyolu oluşturmaktadır. Hull'dan Humber Halici ve Trent Nehri'nin kanallatırılmış kısımlarından kara içinde Nottigham'da kadar ticari emtia taşınabilmektedir. Bu kanal sistemi İngiltere'de 1948'de kanallar millileştirilmesinden sonra yapılan yatırımlarla derinleştirilip, genişletilmiş ve önemli locklar makanize edilmiştir. Bu yenileştirilmiş Nehir-Kanal sisteminde 45 m'ye kadar uzunlukta olan ve taşıma kapasitesi yaklaşık maksimum 300 ton olan motorize büyük mavnalar kullanılmaktadır. Bu büyük motorize mavnalarla Avrupa kıtasında Hollanda ve Ren Nehri üzerinde de seyrüsefer yapılabilmesi düşünülmekle beraber pratikte Manş Denizi'ni geçmek pek masraflı olduğu için bu mavna nakliyati, öngörüldüğü gibi, Avrupa kıtasın anakarasında nakliyet için pek az kullanılmaktadır. Bu mavnalar Shardlow'dan Humber Halıcı'nı kullanarak deniz limanı olan Hull ve Goole limanlarına kadar nakliyat ve ulaşım yapılabilmektedir. Örneğin Girton ve Besthrope'da bulunan taş ocaklarından öğütülüp elde edilen çok büyük miktarda mıcır Britanya adası limanlarına sahil ticaret gemileri ile nakledilmek amacıyla deniz limanı olan Goole ve Hull limanlarına bu büyük motorize mavnalarla taşınmaktadır. Bu suyolu kısmında yıllık taşıma hacmi 1951'de 620 bin tondan 1964'te 1,017,356 tona yükselmiştir. Ama 20. yüzyılın üçüncü çeyreğinden itibaren İngiltere'de kanalla emtia nakliyat önemini kaybetmiştir. Trent Nehri, kenarlarından geniş yenileştirilmiş olan "Trent and Mersey Kanalı" birlikte, eski dar ve derin olmayan sığ "dar kanallar" sistemine bağlı bulunmaktadır. Bu dar kanallar (denize en yakından en uzağına kadar sınıflanmış olarak şunlardır: "Stainforth and Keadby Kanalı"; "Chesterfield Kanalı"; "Fossdyke Navigation"; "Grantham Kanalı"; "Erewash Kanalı". "Trent and Mersey Kanalı" ile bu kanallar sistemi Humber Halici ve Trent Nehri'ni, "Kuzey Staffordshire"'da bulunan "Potteries" bölgesin; Runcorn ile Merseyside ve Mersey Halici'ne ve "Bridgewataer Kanalı" ile Manchester'e bağlamakta idi. Bu sistem kullanılarak teknik bakımdan Batı Midlands'da bulunan önemli kanal ağı limanlar merkezi olan Burton upon Trent'in güneyinde 188 km uzaklıktaki kanal kenarı mevkilere ulaşım ve nakliyat imkâni bulunduğu bildirilmektedir. Fakat bu ulaşım imkânı için dar ve sığ kanallarla olduğu için ticari ve sinai nakliyat için "dar kanal mavnaları" kullanarak yapılan kanal üzerinden nakliyat 20. yüzyıl ikinci yarısından beri hemen hiçe inmiştir. Bu dar kanallar sistemi ve bu kanalları kullanan "dar mavnalar" turizm ve tatil için kullanılmaya başlanmıştır ve günümüzde bu sistem gittikçe çok sayıda tatilci çekmektedir. Yıllın belli dönemlerinde ("spring tide" adlı yüksek med-gel dönemlerinde) Trent Nehri'nin med-cezirden etkilenen deniz yakın taraflarında, (antik Norveçli Deniz Tanrısı Aegir'den ismini alan ) ve "med (gel)" sırasında denizden gayet hızlı ve çok hacimli su akıntısı şekilde gelen "med kabarması (tidal surge)" olayı görülmektedir. Bu kara içine hızla gelen "med/gel kabarması" olayı (tidal bore)" ile bu tip med-gel sırasında Trent Nehri normal ortalamasından 1.5 m daha yükselmekte ve bir yüksek dalga seklinde denizden kara içine hızla akmaktadır. Bazen bu olay denizden nispeten uzak olan kara içinde bulunan "Gainsborough, Lincolnshire" kasabasına kadar Trent Nehri üzerinde görülebilmektedir. Bu mevkiden sonra bu "med kabarması" olayı ilerleyen bir alçak bir dalgaya dönüşmekte ve Newark-upon-Trent, Nottinghamshire da bulunan üzerinden sular akan su seddi regülatörleri önünde sona ermektedir. Heidelberger Druckmaschinen AG Heidelberger Druckmaschinen AG, dünyanın en büyük matbaa makinesi üreticilerinin başında gelmektedir. Adını şirketin genel merkezinin bulunduğu (Baden-Württemberg) eyaletine bağlı Heidelberg şehrinden alır. Günümüze ofset baskı makineleri üretmeye devam etmektedir. 2011 Şubat ayında Japon elektronik şirketi Ricoh ile bir ortaklık duyurdu. İmzaladığı küresel dağıtım anlaşması ile dijital ofset makineleri pazarında da büyük bir pay sahibi oldu. 868,6 milyon Euro sermayeyle dünya çapında %47'den fazla bir pazar payına sahip olan en büyük ve global baskı makinesi üreticisidir. Şili kadın millî futbol takımı Şili kadın millî futbol takımı, Şili'yi uluslararası karşılaşmalarda temsil eden kadın futbol takımı. Şili Futbol Federasyonu'nun kontrolündedir. 28 Nisan 1991 tarihinde, ilk resmî maçını Brezilya ile oynamış, 6-1 mağlup olmuştur. 1995 ve 2010 yıllarında Copa América Femenina'da üçüncülük başarısı göstermiştir. Fransız İç Kuvvetleri Fransız İç Kuvvetleri (Fransız Partizanlar), Almanya'nın Fransa'yı işgalinden 3 yıl sonra Fransız Komünist Partisi tarafından ülkede bulunan bütün direniş gruplarının birleştirilmesiyle oluşturulmuş direniş örgütüdür. Almanya, 1943 yılında Stalingrad Muharebesi'nden almış oldukları ağır darbede sonrasında orduyu tekrar canlandırmak için Yahudileri ve işgal edilen bölgelerden veya kukla rejimlerden yabancı işçi getirdi. Bu işçi kaynaklarından bir tanesi ise Vichy Fransası olmuştu. Bununla birlikte Vichy Fransası'nda çıkarılan ikinci zorunlu çalışma kanunuydu. Bu iki çalıştırma yasaları sonucunda toplam 600.000 işçi Almanya'ya gitti. Gitmeyi kabul etmeyen kişiler ise partizan hareketini oluşturuldu. Bu işçi grubu ülke topraklarında oluşturulmuş ilk büyük direniş grubuydu. Bu gruba yerelden birçok kişi katıldı. Bu direnişçiler daha çok Vichy Fransası topraklarında egemen oldu. Ve Fransız Komünist Partisi tarafından yönlendiriliyordu. 1944 yılının başlarında Fransa'da faaliyet gösteren bütün direniş grupları Fransız Komünist Partisi altında birleşti. Bunun adı "Fransa İç Kuvvetleri" oldu. FFI kurulduğu sırada ilkin 100.000, yakın zamanda 400.000'e varan bir direnişçi grubu oluştu. Daha sonra bu rakam 500.000 olacaktı. Benito Mussolini'yi hapse atan İtalya Krallığı, Müttefik Devletler ile mütareke imzaladı. Bu sıralarda Müttefik Devletler'in çıkarma yapmayı planladığı yerlerden birisi ise Korsika'ydı. Bu yüzden Almanya burayı Temmuz 1943 yılında 12.000 kişilik bir birlikle işgal etti. İtalyan birlikleri direnmeden burayı Almanlara teslim etti. 9 Eylül 1943 yılında Fransız İç Kuvvetleri bir ayaklanma başlattı. işgal sırasında direnmeyen İtalyanlar Kral III. Victor Emmanuel'e sadakatini belirterek direnişçilerin yanında çatışmaya girdi. Almanlar takviye aldıysa da çatışmaları kaybetti ve adayı boşalttı. Fransız İç Kuvvetleri, güney bölgesine nazaran daha güçsüz olduğu kuzey bölgesinde propaganda yapmak amacıyla Almanlara saldırdı. Haut-Jura, Les Glières ve Mont Dağında çatışmalara girdi. Limousin bölgesinde ise işgalden beri direnen yerel halka destek verdi. Normandiya Çıkarması öncesinde Müttefik Devletler'in çıkarma bölgesini güvence altına almak için indirilen paraşütçü birliklerine destek vererek Almanları yenilgiye uğrattılar. Normandiya Çıkarması sırasında karaya çıkan Müttefik Devletler'e destek amaçlı Saint-Marcel, Saffre, Gargan dağı, Ecueillé, Saint-Nazaire ve Lorient bölgesinde bulunan Alman birliklerine saldırdı. Saint-Marcel, Saint-Nazaire ve Lorient bölgesinde başarılar elde edildi. Daha sonraları 19 Ağustos 1944 yılında Fransız İç Kuvvetleri, Paris'te isyan etti. Çekilen Alman birliklerini takip etmek için Lerlerc komutasındaki Fransız birliği Normandiya'dan Paris'e geldi. Fransız İç Kuvvetleri, Almanlar ile yapmış oldukları çatışmalarda Toulon, Martigues, Marseille, Nice ve Rennes'i özgürleştirdi. Bu direnişler sonucunda Alman On Dokuzuncu Ordusu süratle geri çekildi. Alman ordusunun geri çekilmesi Müttefik kuvvetlerinin kısa sürede büyük kazançlar elde etmesini sağlamıştı. Daha sonra güneyde ilerleyen Müttefik kuvvetlerine destek amaçlı; Gueret, Tulle, Usse bölgesi (iki kez), Gargan Dağı, Vercos, Lioran, Égletons, Montelimar ve Meximieux bölgesinde bulunan Alman birliklerine saldırdı. Usse, Montelimar ve Meximieux bölgesinde başarılar elde edildi. Tarihçiler Fransa İç Kuvvetleri'nin önemini vurgulamaktır. Örneğin II. Dünya Savaşı sırasında direniş hareketleri üzerine çalışan Jean-François Muracciole'ye göre: Bataillons de la Jeunesse'ye (Gençlik Taburu) göre: Direniş hareketi dağıtıldıktan sonra 114.000 partizan (hareketin %30'u) Fransa ordusuna katıldı. FFI, mücadele sırasında toplam 20,000 partizan kaybetti. Bunların 13.679'u yargısız infaz sonucu öldürüldü. 3000 partizan ise çatışmalar sırasında öldürüldü. Michael Stuhlbarg Michael Stuhlbarg (d. 5 Temmuz 1968), Amerikalı oyuncu. Stuhlbarg, 1968 yılında Susan ve Mort Stuhlbarg çiftinin çocukları olarak Long Beach, Kaliforniya'da doğdu. Reformist Yahudilik inancıyla yetiştirildi. 1988-1992 yılları arasında New York'taki Juilliard School'da drama eğitimi aldı. Michael Stuhlbarg tiyatro eğitimini tamamladıktan sonra 90'lı yıllar boyunca birçok Broadway yapımında rol aldı. 2005 yılında "The Pillowman" oyunundaki performansıyla En İyi Yardımcı Erkek Oyuncu Tony Ödülüne aday gösterildi. Tiyatro kariyerinden sonra film ve dizi kariyerine odaklanan Stuhlbarg, "Law & Order" ve "Ugly Betty" gibi dizilerde oynadı. Stuhlbarg'a büyük çıkış getiren yapım ise Coen Kardeşler'in kara komedi filmi "A Serious Man" ile oldu. Canlandırdığı üniversite profesörü Larry