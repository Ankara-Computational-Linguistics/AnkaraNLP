ikili değerleri programladığı gözden kaçmamalıdır. ptlsim/spec2000 dizinine gidilir. Tüm benchmarklara PTLsim yapılandırma seçeneklerini uygulamak için setconfig kelime dizini kullanılır. Buna aşağıdaki gibi bir örnek verilebilir: Yukarıda tanımlanan tüm seçenekler PTLsim dokümantasyonunda tanımlanmıştır. runbench-cluster Perl komut dizini (script) test grubumuzdaki 25 benchmarkın hepsini de bütün yükü tüm makineler ve CPU’lar arasında otomatik olarak eşit dağıtarak bir Linux öbeğinde çalıştırır, böylece toplam çalışma zamanı minimum yapılmış olunur. Komut dizini listelenmiş benchmarkları paralel alt listelere ayırır. Daha sonra her bir makineye bağlanmak için ssh kullanır. Her bir öbek makinesindeki her bir CPU üzerinde seri olarak bir alt-liste çalıştırmak için runbench-local yardımcı komut dizisini başlatır. Bu, teknik olarak her benchmarkın dizinine girilerek ve make run çalıştırılarak yapılır runbench-cluster komut dizini sonlanmadan önce, tüm uzak ssh oturumlarının sona ermesini bekler . Uygunluk açısından, runbench-cluster-all kullanılabilir bütün benchmarkların tam listesiyle runbench-cluster’ ı başlatacaktır. Göreceğiniz çıktının bir örneği buradadır: Benchmarkların çalışmasını yarıda kesmek için Ctrl+C ye basılabilir. Benchmarkları seri olarak çalıştırmak için benchmark dizinine gidilir (e.g. spec2000/gzip) make run yazılır. En üst seviye spec2000 dizininde de make run yazabilirsiniz, fakat bu durumda benchmarklar paralel yerine seri olarak çalışacaktır. Her bir benchmark dizininde (ptlsim/spec2000/gzip v.b.) birkaç dosya bulacaksınız: Daha fazla bilgi için PTLsim Kullanıcı Kılavuzu ve Referansına bakılmalıdır. Dosya isimlerini değiştirmek için setconfig komutu kullanılabilmektedir. Kaynak: https://web.archive.org/web/20091211165536/http://www.ptlsim.org/ Ian Maxtone-Graham Ian Howes Maxtone-Graham (d. 3 Temmuz 1959, New York), Amerikalı televizyon yazarı ve yapımcısı. "Saturday Night Live" (1992-1995) ve "Simpsonlar" (1995-günümüze) dizisi için bölümler yazan Maxtone-Graham, "Simpsonlar" dizisinin danışman yapımcılığını yürütmektedir. Halen programın baş yapımcılarından biridir. Maxtone-Graham, George Meyer'ın "Army Man" dergisinden "Simpsonlar"a yazar olarak işe alınan yazarlardan biridir. "Simpsonlar" yazar ekibine 7. sezonda katılmış olmasına rağmen; yazdığı bölümler 8. sezonda yayınlanmaya başladı. Maude Flanders'ın öldüğü "Alone Again, Natura-Diddily" de dahil olmak üzere, birçok önemli bölümün yazarıdır. 2005 yılında Writers Guild of America ödülü kazandı. "Simpsonlar"ın Emmy kazanan son bölümü "The Seemingly Never-Ending Story" de yine Maxtone-Graham tarafından kaleme alındı. Bu bölümle 2007'de bir de Annie kazandı. 2008'de Billy Kimball ile birlikte yazdığı "24 Minutes" bölümü de bir Annie kazandı. Maxtone-Graham, "Simpsonlar" dizisinin şu bölümlerini yazdı: Alf Clausen Alf Clausen (d. 28 Mart 1941), Amerikalı film ve televizyon müzikleri bestecisidir. 1992'den beri tek bestecisi olduğu "Simpsonlar" dizisi için yaptığı müziklerle tanınmaktadır. "Moonlighting", "The Naked Gun", "ALF" ve "Ferris Bueller's Day Off"un da aralarında olduğu otuzdan fazla film ve televizyon programının müziklerini hazırladı. Minneapolis, Minnesota'da doğdu ve Jamestown, Kuzey Dakota'da büyüdü. Beste ve aranjmanları çok sayıda sanatçı ve reklamcı tarafından kullanıldı. Yaptığı müzikler 2000'de Universal Stüdyoları'nın tramvay turlarında çalındı. Ayrıca Buddy Rich, Thad Jones, Mel Lewis, Ray Charles, Woody Herman, Stan Kenton ve Denny Christianson gibi isimler için besteler yaptı. AFM, ASCAP, ATAS, IAJE, NARAS, Society of Composer & Lyricists, Songwriters Guild, SAG, Who's Who In The West, Who's Who In California ve Who's Who In Entertainment örgütlerine üyedir. Otto Diels Otto Paul Hermann Diels (d. 23 Ocak 1876, Hamburg – ö. 7 Mart 1954, Kiel), Alman kimyager. Berlin Üniversitesi'nde bir felsefe profesörünün oğlu olan Diels, kendisi de aynı üniversitede kimya alanında doktora yapmaya hak kazanmıştır. Doktora hocalığını Emil Fischer yapmıştır. 1950 yılında öğrencisi Kurt Alder ile birlikte Nobel Kimya Ödülü'nü kazandı. Diels, 1916 yılında kadar Berlin Üniversitesi'nde, 1916'dan 1945'e kadar Kiel Üniversitesi'nde ders vermiştir. Oğullarının ikisi II. Dünya Savaşı'nda ölmüştür. GI GI (G.I.), Gi veya gi aşağıdaki anlamlara gelebilir: Rudolph A. Marcus Rudolph "Rudy" Arthur Marcus (d. 21 Temmuz 1923, Montreal, Quebec) Kanada doğumlu ABD vatandaşı kimyager. 1992 yılında elektron transferi teorisi için Nobel Kimya Ödülü'nü kazanmıştır. Elektron transfer reaksiyonlarının oranlarının açıklandığı Marcus teorisi, onun adına istinaden bu şekilde adlandırılmıştır. Montreal, Quebec'de doğdu. McGill Üniversitesi'nden 1943'te B.Sc., 1946'da Ph.D. unvanını aldı. 1958'de ABD vatandaşlığına geçti. Günümüzde Caltech'de profesör olarak görev yapmaktadır. Uluslararası Kuantum Moleküler Bilimler Akademisi'nin ("International Academy of Quantum Molecular Science") üyesidir. Chicago Sun-Times Chicago Sun-Times, Chicago, Illinois merkezli günlük gazete. Liberal görüşlü bu ABD gazetesi 1948 yılından beri yayımlanmaktadır. Tabloid formatta basılan bu gazetenin tirajı 300.000 civarındadır. Chicago'nun kesintisiz olarak yayımlanan en eski günlük gazetesi olan "Chicago Sun-Times" ilk kez 1844 yılında "Chicago Evening Journal" adı altında çıkmaya başlamıştı. Gazetenin ülke dışında da tanınan en ünlü yazarı sinema eleştirmeni Roger Ebert'tir. Türkiye cumhurbaşkanı vekili Türkiye Cumhurbaşkanının hastalık ve yurt dışına çıkma gibi sebeplerle geçici olarak görevinden ayrılması hallerinde, en yaşlı Cumhurbaşkanı yardımcısı Cumhurbaşkanına vekâlet eder ve Cumhurbaşkanına ait yetkileri kullanır. Cumhurbaşkanlığı makamının herhangi bir nedenle boşalması halinde, kırkbeş gün içinde Cumhurbaşkanı seçimi yapılır. Yenisi seçilene kadar Cumhurbaşkanı yardımcısı Cumhurbaşkanlığına vekâlet eder ve Cumhurbaşkanına ait yetkileri kullanır. 2018 Türkiye cumhurbaşkanlığı seçiminden önce Cumhurbaşkanlığına vekâlet görevi TBMM Başkanı tarafından temsil ediliyordu. Temmuz 2018 yılına kadar bütün TBMM başkanları cumhurbaşkanı vekili olarak görev yapmıştır. Fakat bazı sebeplerden dolayı cumhurbaşkanlığı makamı boşaldığı zaman uzun süre cumhurbaşkanı vekili olarak görev yapan TBMM başkanları da vardır. Breaking Bad Breaking Bad, Vince Gilligan tarafından tasarlanmış ABD drama televizyon dizisidir. 50 yaşında, lisede kimya öğretmeni olan Walter White (Bryan Cranston), maddi açıdan ailesinin gereksinimlerini karşılayabilmek için araba yıkamacısında ek iş yapmaktadır ancak bir süre sonra ileri derecede akciğer kanseri olduğunu ve çok kısa bir ömrünün kaldığını öğrenir. Dizide Walter White ailesine para bırakabilmek için, uyuşturucu yaptığını bir rastlantı sonucu öğrendiği eski öğrencisi Jesse Pinkman (Aaron Paul) ile birlikte metamfetamin işine girer. Kimya konusunda çok başarılı işlere imza atmış öğretmen ile uyuşturucu piyasasını iyi bilen eski öğrencisi, yüksek kalitede ve saflıkta metamfetamin üreterek uyuşturucu ticaretine başlarlar. "Şimdiye dek, namusum ve şerefim ile dürüst bir insan olarak yaşadım, ancak kanserden başka bir sonuç elde edemedim." şeklinde düşünen Walter White'ın bundan sonraki geleceği, yaşanan olay örgüsüyle birlikte sadece kendisini ve ailesini değil, beraberinde tanıdığı tanımadığı herkesin geleceğini değiştirecektir. Breaking Bad Albuquerque, New Mexico'da çekilmiştir. İlk bölümü 20 Ocak 2008 tarihinde yayınlanan dizi beş sezon devam etmiş, son bölümü 29 Eylül 2013 tarihinde yayınlanmıştır. Breaking Bad, ABD'nin güneyindeki eyaletlerde, konuşma dilinde "kıyameti koparmak" anlamına gelen bir deyimdir ve Walter karakterinin dönüşümünü sembolize etmek üzere Vince Gilligan tarafından özellikle seçilmiştir. "Time" dergisinin editörlerinden Lily Rothman'a göre ise terim daha geniş bir anlama sahiptir ve "kıyameti koparmak"tan daha fazla şiddet ima eden, kullanımı 1919'a kadar giden eski bir sözdür. "Çılgına dönmek", "otoriteye karşı gelmek", "kanunu çiğnemek" ve "kavgacı, tehditkar bir şekilde konuşmak" gibi anlamlarda da kullanılmaktadır. Walter'ın ailesi, eşi Skyler (Anna Gunn) ve çocukları, Walter Jr. Flynn (RJ Mitte) ve Holly (Elanor Anne Wenrich)'den oluşur. Dizide Skyler'ın kızkardeşi Marie Schrader (Betsy Brandt), ve kocası Uyuştucu ile Mücadele İdaresi (DEA) ajanı Hank (Dean Norris) de vardır. Walter'ın avukatı Saul Goodman (Bob Odenkirk), Uyuşturucu kartelinin lideri Gustavo Fring (Giancarlo Esposito), final sezonunda tanıtılan Todd Alquist (Jesse Plemons) ve Lidya Rodarte-Quayle (Laura Fraser) dizide yer alan önemli karakterler arasındadır. Breaking Bad tüm zamanların en başarılı televizyon dizilerinden bir tanesi olarak kabul görür. Dizinin final bölümü ABD televizyonlarında kablolu yayınlarda en fazla seyredilenler arasına girmiştir. Yapım 16 Emmy Ödülü, 8 Satellite Ödülü, 2 Altın Küre Ödülü, 2 Peabody Ödülü olmak üzere pek çok ödül kazanmıştır. Başrol oyuncusu Bryan Cranston Emmy Ödülleri'nde dört kez "Drama Dalında En İyi Aktör" ödülüne layık görülmüştür. 2013 yılında Breaking Bad tüm zamanların en yüksek reyting alan dizisi olma unvanı ile Guinness Dünya Rekorları kitabına girmiştir. Mythbusters (Efsane Avcıları) adlı televizyon programının 12 Ağustos 2013 tarihinde yayınlanan özel bölümünde Breaking Bad'in 1. sezon 2. bölümdeki banyo küvetinin düşüş sahnesi ile 1. sezon 6. bölümdeki Walter'ın Tuco Salamanca'nın yerinde 50g cıva fülminat ile gümüş fülminat karışımını yere attığında oluşan patlama etkisi incelenmiştir. Fakat ikisinin de sadece bir görsel efekt olduğu belli olmuştur. Asit küveti delememiş, binayı patlatmak içinse 250g cıva fülminat ile gümüş fülminat karışımının gerekli olduğu anlaşılmıştır. Oklahoma Üniversitesi'nden organik kimya profesörü Donna Nelson senaryoları kontrol etti ve yapımcılarla iletişime geçti. Ayrıca kimyasal yapılar çizdi ve sahne olarak kullanılan kimyasal denklemler yazdı. Dizinin yaratıcısı Vince Gilligan'a göre: Oklahoma Üniversitesi'nden Dr. Donna Nelson bize birkaç kez geldi ve "Bu diziden gerçekten çok hoşlanıyorum ve eğer kimya ile ilgili yardıma ihtiyacınız varsa, bir el uzatmak isterim" dedi. Harika bir danışman oldu. Kimya, elektrik mühendisliği veya fizik olsun, ihtiyacımız olan her yerde yardım alıyoruz. Her şeyi doğru yapmaya çalışıyoruz. Sette tam zamanlı bir danışman yok, ancak sahneleri birkaç uzman ile beraber çekiyoruz. Buşehr Buşehr (Farsça: بوشهر), İran'ın aynı isimli Buşehr Eyaleti'nin yönetim merkezi olan şehir. Fars Körfezi kıyısındaki şehir, başkent Tahran'a 1281 km uzaklıktadır. Günümüzde uluslararası krize neden olan nükleer santrallerden birisi de bu şehirdedir. İran'ın en önemli ihracat limanı olan Buşehr'de madencilik, konserve ve balık ürünleri sanayii, -tüm İran'da olduğu gibi- kilimcilik- ve enerji önemli endüstri kollarıdır. Şehir İran'ın en önemli balıkçılık merkezidir. Şehirde İran Deniz Kuvvetleri'nin önemli tesisleri de bulunur. Şehirde önemli olan limanın haricinde, uluslararası bir havaalanı bulunur. Şehir bölgenin büyük merkezleri Şiraz, Bandar Abbas ve Ahvaz'a düzgün yollarla bağlıdır. Aynı zamanda kendi adını taşıyan Buşehr şehristanı'nın yönetim merkezi olan kentin 2006 yılı nüfusu 166.373'dür. Herbert Backe Herbert Backe (1 Mayıs 1896 - 6 Nisan 1947), Alman politikacı ve savaş suçlusu SS-Obergruppenführer. Bugünkü Gürcistan'ın Batum kentinde doğdu. Mayıs 1942'de Nazi Almanyası'nda yiyecek bakanı, Nisan 1944'te ise Tarım bakanı oldu. Alman insanına yiyecek sağlamak için ve yiyecek temin etmeyi garanti etmek için milyonlarca Slav'ın açlıktan ölmesi için yapılan planlara katıldı. II. Dünya Savaşı'nın son günlerinde amiral Karl Dönitz tarafından siyasal ömrü kısa olan kabinede konumununda tutulmaya devam etti. II. Dünya Savaşı'ndan sonra Nürnberg'deki hücresinde kendini asarak intihar etti. Az bilinmesine rağmen Tarihçi Dr. Gesine Gerhard'a göre Herbert Backe neredeyse Nazilerin Sovyet savaş esirlerine karşı işledikleri suçlar kapsamında yaklaşık 2 milyon Sovyet vatandaşının ölümünden sorumluydu. Kız Kardeşimin Hikayesi Kız Kardeşimin Hikayesi, 2009 yılı ABD yapımı bir sinema filmdir. Jodi Picoult'un aynı adlı romanından uyarlanan film, bir ailenin tüm üyelerinin, lösemi gibi ciddi bir hastalıkla mücadelelerini konu ediniyor. "Kızkardeşimin Hikayesi", güçlü oyuncu kadrosu, sürprizli senaryosu, ve dramatik yapısıyla IMDB'de 10 üzerinden 7.4 puan almış. Filmin tüm müzikleri ve soundtrack'ı da beğenilerek ilgi görmüştür. Anna Fitzgerald (Abigail Breslin), doktorların önerisiyle; genetik müdahaleler yapılarak dünyaya getirilmiş bir çocuktur. Doğumunun amacı olarak, lösemi hastası olan ablası Kate (Sofia Vassilieva)'nın tedavisi ve nihai aşamada gerekli olan böbrek naklinin Anna'dan yapılması düşünülmektedir. Kate'in tedavisi için mesleğini bırakan avukat anne Sara (Cameron Diaz) ve işini ihmal eden baba Brian Fitzgerald (Jason Patric)'ın tüm uğraş ve kaygıları, bir gün Anna'nın sürpriz bir girişimiyle şok bir gelişmeyle karşı karşıya kalacaktır: Anna, ebeveynlerinin kendisi üzerindeki tıbbî haklarının sınırlanması amacıyla kentin en ünlü avukatı olan Campbell Alexander Alec Baldwin'a vekalet vererek anne ve babasına dava açar. Kendisine bu girişiminde ağabeyi Jesse (Evan Ellingson) yardımcı olacaktır. Davaya bakan hakim Joan De Salvo (Joan Cusack), yakın zamanda çocuğunu bir trafik kazasında yitirmiştir. Olaylar ve Kate'in yaşamı beklenmedik gelişmelerle doludur. Pierre Henri Cami Pierre Henri Cami (20 Haziran 1884; Pau, Pyrénées-Atlantiques - 3 Kasım 1958, Paris), Fransız mizahçı ve oyun yazarı. Tam adı, Pierre Louis Adrien Charles Henry olan Cami, "Cenazelerin mesleki ve mizahi ilk yayın organı" olan le "Petit corbillard illustré" dergisinin ilk sayısını 15 Temmuz 1910'da çıkardı. 7 sayı çıkardığı bu dergiden sonra adı gazete çevrelerinde duyulmaya başladı ve askerlikten muaf tutuldu. 1921'de Charlie Chaplin'le tanışan Cami, 1933'te L'Illustration dergisinde çalışmaya başlar. Çeşitli çizgi roman karakterleriyle ünlü olan Cami, 1945'te II. Dünya Savaşı'nın bitimiyle gözden düştü. 3 Kasım 1958'de ise öldü. Karl Gebhardt Karl Gebhardt (23 Kasım 1897 - 2 Haziran 1948), Alman tıp doktoru. Heinrich Himmler'in çocukluk arkadaşı ve özel doktoru. Nazilerin iktidara gelmelerinden sonra hızla yükseldi ve Alman Kızıl Haçı'nın lideri oldu. Ravensbrück ve Auschwitz Toplama Kampında Nazi insan deneyleri ve cerrahi deneyler yaptı. Ravensbrück toplama kampında kadınlarda yaralar açarak, bu yaralara sülfanilamid enjekte ediyordu. Bu deneylerin hepsinde de kadınlar öldü. II. Dünya Savaşından sonra ABD askeri mahkemesinde diğer 22 doktorla beraber Doktorlar davası'nda yargılandı. İnsanlığa karşı işlenen suçlar ve savaş suçlarından dolayı suçlu bulunarak 20 Ağustos 1947 tarihinde ölüm cezasına çarptırıldı. 2 Haziran 1948 tarihinde asılarak idam edildi. Livestation Livestation 20'den fazla dilden televizyon kanalını izleme imkânının bulunduğu bir İnternet üzerinden televizyon izleme yazılımıdır. "Skinkers Ltd." yazılım şirketi tarafından geliştirilmiştir. Ayrıca yazılımda herhangi bir kanalı izlerken, o kanalı izleyenler arasında sohbet edebilme olanağıda yazılımın özgün özelliklerinden biridir. Avusturya mutfağı Avusturya mutfağı, Avusturya'nın ulusal mutfağıdır. Bu mutfaktaki Lezzet ve malzemeler büyük ölçüde Avusturya-Macaristan İmparatorluğu'ndan aktarılmıştır. Osmanlı mutfağı da bu mutfağı etkilemiş ve onun zenginleşmesini sağlamıştır. Avusturya mutfağı ayrıca İtalyan, Macar ve Alman mutfaklarından da etkilenmiştir. Avusturya mutfağı çoğunlukla Viyana mutfağıyla özdeşleştirilir, fakat büyük yöresel farklılıklar bulunmaktadır. Valeri Ã‡kalov Valeri Pavloviç Çkalov (; d. 2 Şubat 1904, Vasilyovo, Nijniy Novgorod Oblastı, Rus İmparatorluğu - ö. 15 Aralık 1938, Hodinka alanı, Moskova, Sovyetler Birliği), Sovyet askerî test pilotu. Son rütbesi Kombrig (Tugay komutanı). Sovyetler Birliği Kahramanı. 1904 yılında Nijniy Novgorod Oblastı'nın Vasilyovo (günümüzde Çkalovsk) kasabasında doğdu. 1919'da ilk defa uçağı görüp Kızıl Ordu'ya katılmaya karar verdi. Pilot olarak eğitildi ve 1925'te avcı birliğine verildi. 1927'de Olga Orekova ile evlendi. 1930'lu yılların ilk yarısında test pilotu oldu. 1936 - 1937 yıllarında uzun mesafeli uçuşlarına katıldı. Temmuz 1936'da ikinci pilot Georgi Baydukov (Георгий Филиппович Байдуков) ve navigatör Aleksandr Belyakov (Александр Васильевич Беляков) ile birlikte Tupolev Tasarım Dairesi'ne bağlı olarak çalışan Pavel Suhoy tarafından tasarlanmış Tupolev ANT-25 ile, Moskova ile Uzak Doğu arasındaki 9.374 kilometrelik (5.825 deniz mili) mesafeyi Stalin Rotası denilen rotayla 56 saat 20 dakikada uçtu. Çkalov ekibi Moskova'dan hareket ederek Zemlya Frantsa-İosifa (Franz Josef Toprağı) - Severnaya Zemlya - Tiksi - Yakutya - Petropavlovsk-Kamçatski - Habarovsk - Ohotsk Denizi'nin üzerinden geçerek 20 Temmuz 1936"da Amur Nehri'nde bulunan Udd Adası'nın plajına indi. Ertesi gün "Pravda" gazetesi "Stalin'in şahinlerin zaferi!" («Слава сталинским соколам!») manşet yazısıyla yayınlandı. Udd Adası'nda ahşap yapmı pist inşa edilen 8 Ağustos'ta ANT-25 Moskova'ya doğru yola çıktı. Dönüş yolculuğu yaklaşık bir hafta sürdü ve Çkalov ekibi Habarovsk, Çita, Krasnoyarsk ve Omsk'ta durakladı ve her yerde sıcak karşılandı. Çkalov üçlüsü Sovyetler Birliği Kahranı oldu. Udd Adası'nın adı Çkalov olarak değiştirildi ve yakınlarında bulunan diğer adalara da Baydukov ve Belyakov'un adları konuldu. 18 - 20 Haziran 1937 tarihleri arasında Çkalov üçlüsü (kapitan pilotu: Valeri Çkalov, ikinci pilot: Georgi Baidukov ve navigatör: Aleksandr Belyakov) Moskova ile ABD'nin Portland şehri arasındaki 9.130 kilometrelik (5.670 deniz mili) mesafeyi hiç duraklamadan 63 saat 25 dakikada uçtu. 60. saatte Seattle'nın üzerinden geçti ve iki saat sonra Portland'da Kolumbiya Nehri'nde bulunan feneri geçerek ABD toprağında ilerledi. Eugene şehrinin üzerinde yakıtın azaldığına fark ettiği için Vancouver'da bulunan askerî hava üssüne döndü ve Pearson Havaalanı'na indi. Yaklaşık bir ay sonra 12 - 14 Temmuz 1937 tarihleri arasında rakibi Gromov üçlüsü (kapitan pilotu: Mihail Gromov, ikinci pilot: Sergey Andrey Yumaşev ve navigatör: Sergey Danilin) yine Kuzey Kutubu Rotası'yla Moskova ile San Jacinto (ABD) arasındaki 10.148 kilometrelik (7.100 deniz mili) mesafeyi 62 saat 17 dakikada uçtu. 15 Aralık 1938'de Moskova'da Hodinka alanı'nda bulunan M.V. Frunze adına Merkezî Aerodom'da Polikarpov I-16'nın ardılı olarak Polikarpov Tasarım Dairesi tarafından tasarlanmış prototip uçak Polikarpov I-180'in test uçuşu sırasında yaşanan kazada öldü. Esrarengiz ölümünden sonra Nikolay Polikarpov'un kariyerine son verildi. Andrey Tupolev ise hapse atıldı (Stalin'in ölümünden sonra tahliye edildi) ve Gromov da tutuklama eşiğindeydi. Orenburg şehrinin adı Çkalov olarak değiştirildi ve 1957 yılına kadar öyle kaldı. Doğduğu kasaba Vasilyovo ise Çkalovsk oldu. 1964 Yaz OlimpiyatlarÄ±'nda halter Tokyo'da yapılan 1964 Yaz Olimpiyatları'nda halter mücadeleleri, sadece erkeklerde yedi klasman içeriyordu. Organizasyon aynı zamanda 1964 Dünya Halter Şampiyonası olarak kabul edilmişti. 1968 Yaz OlimpiyatlarÄ±'nda halter Meksiko'da yapılan 1968 Yaz Olimpiyatları'nda halter yarışması yalnızca erkek halterciler için olup, yedi klasman içeriyordu. 1976 Yaz OlimpiyatlarÄ±'nda halter Montreal'de yapılan 1976 Yaz Olimpiyatları' nda halter yarışmaları ylnız erkek halterciler için olup, dokuz klasman içeriyordu. Press stili klasman uygun form üzerinde anlaşmamazlıktan dolayı listeden kaldırıldı. Polonyalı Zbigniew Kaczmarek aslında 67.5 kg yarışını kazandı, Bulgar Valentin Khristov aslında 110 kg yarışını kazandı ve Bulgar Blagoy Blagoev aslında 82.5 kg yarışında gümüşü kazandı, fakat bu yarışmacılar doping testlerinin pozitif çıkmasından sonra diskalifiye edildiler. 1980 Yaz OlimpiyatlarÄ±'nda halter 1980 Yaz Olimpiyatları'nda halter on klasmanda temsil edildi(hepsi - erkeklerin bireysel yarışması). Yarışma Moskova'nın doğu kısmında yer alan "Izmailovo Park" boyunca konumlanan "Izmailovo Sports Palace" ın da 20 Temmuz ve 30 Temmuz tarihleri arasında yapıldı. İşaretler: Who Says "Who Says" Amerikalı şarkıcı-söz yazarı John Mayer'in 13. teklisinin adıdır. Ayrıca dördüncü stüdyo albümü Battle Studies'ten piyasaya sunulan ilk teklidir. Şarkı Mayer'in 2007'de Say adlı parçasından sonra stüdyoda kaydedip yayınladığı ilk tekli olma özelliğini de taşımaktadır. 25 Eylül 2009'da Mayer'in resmi sitesi üzerinden dinleyenlere sunulmuştur. Şarkının klibi Mayer'in gece kulüplerinde eğlenirken ve dışarıda arkadaşlarıyla yemek yerken geçirdiği anlarından karelerle başlamaktadır. Daha sonra Mayer, evinde ortalığı temizlerken ve gitarıyla takılırken görülmektedir. Boy George Boy George ya da George Alan O'Dowd, İrlanda asıllı İngiliz pop müzik sanatçısı besteci ve söz yazarıdır. Özellikle 1980'ler İngilteresinde etkili olan, pop müzikte romantizm akımının en dikkat çeken temsilcilerinden biri olarak kabul edilir. Boy George 14 Haziran 1961'de Londra'da Barnehurst Hastanesi'nde dünyaya geldi. İrlanda kökenli O'Dowd ailesinin 6 çocuğundan biridir. Diğer kardeşlerinin isimleri Richard, Kevin, David, Gerald ve Siobhan'dır. Doğduğu anda hafif kilo fazlası olan George özellikle sevimliliği nedeniyle bir bakıma ailenin en çok ilgi gösterdiği bebeği olmuştur. 6 yaşına kadar sıradan bir yaşamı olan Boy, MTV high Lights programında özellikle okul yıllarında babasından sevgi ve şefkat görmediğini belirtmiştir. Babasının, "Biz ondan çok umutluyduk, onu çok seviyorduk ama o farklı biriydi. Bütün erkek çocuklar erkeklerle oynarken o kızlarla oynuyordu. Arkadaşları beyzbol oynarken o kızlarla ip atlıyordu," sözlerine karşı Boy, yine aynı programda şu cevabı vermiştir: "Benim adım Boy ve bu benim seçimimdi. Hiçbir şeyden asla pişman olmadım." Müziğe okul yıllarında ilgi duyan Boy George henüz erken yaşlarda birden fazla müzik aleti çalmayı öğrenmiştir. Özellikle etkili sesi nedeniyle okul yıllarında her müzikal gösteriye davet edildiğini söyleyen ünlü sanatçı müziğin içinde artarak büyüyen bir tutkuya dönüştüğünü belirtmiştir. Birçok müzikal kulüpte amatör olarak çalışan Boy George'un dünyada tanınması 1980'li yıllarda olmuştur. Müziğe başladığı ilk dönemlerine gece kulüplerinde Steve Strange ile Visage grubunda çıkan Boy George'un ünü yavaş yavaş tüm İngiltere'ye yayılmıştır. İngiliz pop müzik dünyasına ilk adım attığı dönemlerde özellikle İngiltere'de etkili olan romantik pop müziğinin genç önderlerinden biri olarak kabul edilmiştir. Uluslararası müzik arenasında ilk çıkardığı albüm bir solo çalışma olan Everythink I Own'dır. Boy George uzun dönem uyuşturucu bağımlılığı ile mücadele etmiştir. 1986 ve 2007 yılında uyuşturucu bulundurmaktan tutuklanan ünlü sanatçı özellikle birçok arkadaşını uyuşturucudan kaybettikten sonra bu konuda daha mücadeleci bir yapıya bürünmüş ve hatta uyuşturucu bağımlıları için de çeşitli konserler düzenlemiştir. Boy George özellikle eşcinsel gruplar ve kuruluşlarla olan yakın ilişkileri nedeniyle sık sık magazin basınlarının gündeminde yer etmiştir. [ edit ] EPs [Değiştir] EP [ edit ] Singles and/or videoclips [Değiştir] Tekler ve / veya videoclips Yasemin Bilgen Yasemin Bilgen (d. 9 Haziran 1984, İstanbul, Türkiye) Türk snowboardcu. Spor hayatına çok küçük yaşlarda ailesinin desteğiyle başladı. Yüzme, jimnastik, tenis gibi sporlarla başladıktan sonra, kayakla tanıştı ve 8 yıl kayak yaptı. Bunun yanında ortaokula başladığında, okulunun basketbol takımına girdi ve 7 sene okul ve kulüp takımlarında pivot mevkiinde lisanslı basketbol oynadı. Üniversiteye başladıktan sonra basketbolu bırakmak zorunda kaldı. Lise 1'de atıcılık sporuna merak saldı ve 1 sene kadar bu sporla ilgilendi. Fakat üniversiteye hazırlandığı için devam edemedi. Snowboard yapmaya 1996 yılında başladı. 2003-2004 sezonunda Yeditepe Üniversitesi'nde kayak ve snowboard takımının kurulmasıyla Erciyes'te Türkiye Üniversitelerarası Kayak Şampiyonası'na katıldı ve ilk yarışında 3. oldu. 2004-2009 yılları arasında Yeditepe Üniversitesi takımında kız takımı kaptanı olarak her yıl yarıştı ve dereceler elde etti. 2004-2005 sezonunda Türkiye Şampiyonalarına katılmaya başladı. İlk Türkiye Şampiyonası'nda Türkiye 2.si oldu. 2006 senesinde Türkiye Şampiyonası'nda Slalom Türkiye 1.si oldu ve o yıl ilk defa kurulan Türkiye Snowboard Millî Takımı'na seçildi. 18 Kasım 2006 tarihinde Snowboard Milli Takımı'yla Magnitogorsk FIS yarışına katıldı. Ocak 2007'de Türkiye Üniversite Millî Snowboard Takımı'na seçildi ve tek kadın snowboardcu olarak Türkiye'yi Bardonecchia'da yapılan Universiade Kış Oyunları'nda temsil etti. Şubat 2009'da Üniversite Milli Takımı'na tekrar seçildi ve Çin'in Harbin şehrinde yapılan Universiade Kış Oyunları'nda yarıştı. Anlamsal gÃ¼venlik Anlamsal güvenlik bir açık anahtarlı şifreleme sistemindeki güvenliği tanımlamak için sık kullanılan bir ifadedir. Bir şifreleme sisteminin anlamsal olarak güvenli olması için, hesaplama yetenekleri sınırlı olan bir saldırganın, elinde sadece şifreli metin ve buna karşılık gelen açık anahtar bulunduğunda, gizli metin hakkında önemli bilgi çıkartabilmesinin uygulanabilir olmaması gerekir. Anlamsal güvenlik sadece "edilgin" saldırgan durumunu inceler, örn. bir kişinin açık anahtarı kullanarak sadece seçtiği açık metinlere karşılık gelen şifreli metinleri incelediği durum. Diğer güvenlik tanımlamaları gibi, anlamsal güvenlik, saldırganın seçtiği bazı şifreli metinlerin açık hallerini elde edebildiği seçilen şifreli metin saldırısı durumunu göz önünde bulundurmaz ve birçok anlamsal güvenlik şifreleme şemalarının seçilen şifreli metin saldırısına karşı güvensizliği gösterilebilir. Sonuç olarak anlamsal güvenlik genel bir şifreleme şemasının güvenliğini tanımlamak için yetersiz sayılır. Anlamsal güvenlik tanımı ilk olarak Goldwasser ve Micali tarafından 1982'de ortaya atıldı. Fakat, ilk önerdikleri tanım uygulamalı şifreleme sistemlerinin güvenliğini kanıtlamak için hiçbir basit yol önermemekteydi. Goldwasser/Micali daha sonra anlamsal güvenliğin, diğer bir güvenlik tanımı olan şifreli metin ayırdedilemezliğine denk olduğunu gösterdiler. Bu tanım asıl tanımdan daha yaygın kabul gördü, çünkü uygulamalı şifreleme sistemleri için daha iyi bir güvenlik kanıtı getirdi. Seçimli açık metin saldırısı altında ayırdedilemezlik genelde aşağıdaki oyun üzerinden tanımlanır: Eğer düşman bu iki mesajdan hangisinin kahin tarafından seçildiğini (rastgele tahminin başarı oranı olan) formula_4 olasılıktan anlamlı şekilde daha yüksek olasılıkla tespit edemiyorsa bu yapıdaki şifreleme sistemi IND-CPA (ve dolayısıyla seçimli açık metin saldırısı karşısında anlamsal olarak güvenlidir). Bu tanımlamanın değişik biçimleri ayırdedilemezliği seçimli şifreli metin saldırısı ve uyarlanabilen seçimli şifreli metin saldırısı (IND-CCA, IND-CCA2) altında tanımlar. Düşmanın yukarıdaki oyunda açık anahtara sahip olması dolayısıyla, bir anlamsal güvenlik şifreleme şemasının tanım gereği, rastgelelik kaynağı içeren, olasılıksal şifreleme olması gerekir, eğer bu koşul sağlanmazsa, düşman basitçe formula_1 ve formula_2 değerlerini deterministik olarak şifreler ve sonuçları kahinin tercihini bulabilmek için dönen mesajlarla formula_3 karşılaştırır. Anlamsal olarak güvenli şifreleme algoritmaları arasında Goldwasser-Micali, El Gamal ve Paillier sayılabilir. Bu şemalar, anlamsal güvenlikleri bazı zor matematiksel problemlerin (örn. Decisional Diffie-Hellman ya da Quadratic Residuosity Problem gibi) çözümüne indirgenebileceği için kanıtlanabilir güvenlik sunar. Diğer RSA gibi anlamsal olmayan güvenli algoritmalar Optimal Asymmetric Encryption Padding (OAEP) gibi rastgele şifreleme dolgu şemaları kullanılarak (daha kuvvetli varsayımlar altında) anlamsal güvenli hale getirilebilir. 2006 Dünya Erkekler Voleybol Şampiyonası 2006 Erkekler Dünya Voleybol Şampiyonası, 17 Kasım-3 Aralık tarihleri arasında Japonya’da düzenlendi. Maçlar Saitama, Fukuoka, Nagano, Sendai, Hiroşima ve Tokyo’da oynandı. On altıncı şampiyonaya kıta elemelerini geçen yirmi dört ülke katıldı. 2006 Dünya şampiyonluğunu Brezilya kazandı. Metal Gear (anlam ayrımı) Âşık Şenlik Aşık Şenlik (d. 1850 - ö. 1913), 19. yüzyıl saz şairi, halk lideri. Türklerin Terekeme boyundandır. Asıl adı Hasan’dır. 1850'de Çıldır'ın (Suhara) Aşık Şenlik Kasabası (Yakınsu) köyünde doğmuştur. 19 yaşındayken Ahilkelekli Aşık Nuri'den saz çalmayı öğrenmiştir. Kars, Ahıska, Borçalı, Tiflis, Gürü ve Revan'ı gezerek çağının diğer saz şairiyle karşılaşmalar yapmıştır. 1913'teki Revan yolculuğu sonrasında oradaki rakip saz şairlerinin kıskançlığıyla yemeğine zehir katılmış ve memleketi Çıldır'a ulaşamadan Arpaçay ilçesinde ölmüştür. 1877-1878 Osmanlı-Rus Savaşı esnasında halk-toplum önderliği yapmıştır. Ünlü şiiri "93 Koçaklaması"nı bu esnada söylemiştir. Bu şiirde geçen, "can sağ iken yurt vermeniz düşmana" mısrası o dönemki yurt savunmasının temel felsefesini oluşturmuştur. 180 adet şiiri, Selman Bey, Latif Şah ve Sevdakar Şah gibi hikâyeleri bulunmaktadır. Yöre saz şairlerinden "âşık meclisleri"nde dinledikleri, yine yörede yapılan sohbetlerden ve okunan cönk kitaplarından faydalanmıştır. Şiirlerinde Köroğlu, Dadaloğlu ve Karacaoğlan ile Azerbaycan sahası saz şairlerinden Hasta Hasan'ın etkisi vardır. Kendi çağında ve kendisinden sonra gelen pek çok saz şairi üzerinde etkisi olmuştur. Sümmani, Posoflu Zülali, Azerbaycanlı Aşık Elesker bunlardan bazılarıdır. Hande Kazanova Zişan Hande Kazanova (d. 25 Eylül 1973, İzmir) Türk tiyatro sinema ve dizi oyuncusu ve sunucu. Kazanova ailesinin tek çocuğudur. İlkokulunu Alaybey İlkokulu ortaokulu ve liseyi İzmir Fatih Koleji'nde okumuştur. 1992 yılında İstanbul Üniversitesi İdari Bilimler Fakültesinde okumuştur. Türkiye'yi temsil ettiği Miss Internatonial (1993) yarışmasında ilk 10 arasına girmiştir. TRT İstanbul Radyosunda tiyatroculuk dersleri almıştır. 2000 yılında Kiss TV'de kendi adını taşıyan VJ Hande Kazanova programını sunmuştur. Aynı sene astroloji yazarı olmuştur. Şu anda Habertürk adlı gazetede burç astroloji yazarlığını yapmaktadır. MTV Made Made, Amerikan müzik kanalı MTV'nin gençlere kariyer hedeflerine ulaşmalarına ve hayallerine kavuşmalarına olanak sağlayan bir televizyon programı. Amaçlarına ulaşırken profesyonel antrenörlerden veya ünlü yıldızlardan yardım alırlar. Orijinal bölümler ABD'de çekilir ve MTV Türkiye tarafından altyazıyla yayınlanır. Made Türkiye'de Regal sponsorluğunda MTV Türkiye tarafından çekilmiştir. Başvurular arasından seçilen 3 şanslı kişinin serüvenlerini izleyeceğimiz MTV Made, iyi bir eğitim, sıkı çalışma ve Regal’in desteği ile tüm ideallerin ulaşabilir olduğunu gösteriyor. Bölüm 1 | Bölüm 2 | Bölüm 3 | Reşt Reşt (Farsça: رشت), İran'ın kuzeydoğusundaki Gilan Eyaleti'nin yönetim merkezi olan şehirdir. Hazar Denizi kıyısında (Şehir, Hazar'a Bender Enzali limanı ile açılır) önemli bir ticaret ve turizm merkezidir. 2012 resmî sayımına göre 1.010.193 nüfusa sahip kent, İran'ın Avrupa'ya açılan kapısı konumundadır. Reşt kentinin adı ilk kez, 682 tarihli belgelerde geçse de şehrin tarihi daha eskilere dayanır. Şehir, Sasani hakimiyeti sırasında önemli bir limandı. İran Meşrutiyet Devrimi'nde Reşt halkı önemli bir rol oynadı. Devrimin öne çıkan isimlerinden, Cengeli Hareketiyle bilinen Mirza Küçük Han da bu şehirde doğmuştur. Şehir İran'ın kuzeybatısında, Hazar Denizi'nin güney kıyısından biraz içeridedir. Elburz Dağları'nın Hazar'ın güney kıyısında başlangıç yaptığı kısımda bulunan büyük ve verimli bir ovada kuruludur. Bu sebeble de ılıman bir iklime sahiptir. Şehrin özellikle yağmurlu havaları meşhurdur. Şehir geçmişinden gelen batıya dönük yüzünü bugün de sürdürmektedir. Pek çok uluslararası firma ve finans şirketlerinin Reşt'te faaliyetleri ve büroları bulunur. Hazar Denizi kıyısında olması nedeniyle turizm de oldukça gelişmiştir. Şehirde bulunan lüks oteller İran'ın iç turizmine olduğu kadar dış turizme de hitap eder. Verimli bir ova üzerinde bulunması nedeniyle tarım ve tarıma dayalı sanayi de gelişmiştir. Rusya ile yapılan ticaretin tamamı Batılı devletlerle yapılan ticaretin önemli bir kısmı ise buradaki Bandar Anzali Limanı üzerinden yapılmaktadır. Şehirdeki Guilan Üniversitesi İran'ın önemli eğitim kurumlarından birisidir. Şehirde bulunan Reşt Uluslararası Havaalanı ülkedeki üçüncü büyük ve işlek havaalanıdır.Şehirden Azerbaycan ve Arap ülkelerine direkt uçuşlar yapılmaktadır. Sean Flynn Sean Flynn-Amir (d. 14 Haziran 1989 Los Angeles, Kaliforniya doğum adı: Sean Rio Amir), Amerikalı aktör ve şarkıcı. Sean Flynn, bir televizyon yapımcısı olan "Gideon Amir" 'in ve bir fotoğrafçı olan "Rory Flynn" 'ın oğlu olarak Los Angeles'ta dünyaya gelmiştir. Babasının sayesinde Flynn, küçük yaşta dünyanın pek çok yerini gezdi. Babasının işi dolayısıyla Londra, Paris, Prag, Tel Aviv'de uzun bir süre kaldı. Nickelodeon'un Türkiye'de de gösterilen Zoey 101 adlı dizisindeki "Chase Matthews" rolüyle ünlü oldu. Fakat ilk oyunculuk deneyimlerini 90'lı yılların sonunda filmlerde ve televizyon yapımlarında çeşitli yan rollerle edindi. Sean Flynn-Amir, Tazmanya, Avustralya kökenli Hollywood-Starı Errol Flynn'ın torunu. Britney Spears'ın kız kardeşi Jamie Lynn Spears ile çok yakın arkadaş. Bakırköy Ruh ve Sinir Hastalıkları Hastanesi Bakırköy Prof. Dr. Mazhar Osman Ruh Sağlığı ve Sinir Hastalıkları Eğitim ve Araştırma Hastanesi, Sağlık Bakanlığına bağlı Türkiye'nin ilk modern ruh sağlığı ve sinir hastalıkları kurumu. Üsküdar'daki "Toptaşı Bimarhanesi"nin (Akıl hastanesi) ihtiyaca cevap verememesi ve ölüm olaylarının artması üzerine 1924 yılında Mazhar Osman'ın girişimiyle bimarhanenin taşınmasına karar verildi. Bakırköy'deki Reşadiye kışlası hastane binasına dönüştürülerek 15 Ekim 1924 tarihinde Bakırköy Ruh ve Sinir Hastalıkları Hastanesi adıyla hizmet vermeye başladı. Psikoloji ve Nöroloji dallarında klinikler açıldı. Hastane ilk kurulduğu yıllarda toplumun hastaneye bakış açısını değiştirmek adına "Deli değil ruh hastası", "Tımarhane değil akıl hastanesi" gibi sloganlarla basın kampanyası başlattı. 1960'lı yıllarda başhekim Faruk Bayülkem'in girişimleriyle hastaların topluma yeniden kazandırılması hedefiyle toplum temelli psikiyatrik rehabilitasyon uygulamaları başladı. Hastaların topluma yeniden adapte olmaları için çalışıldı. Ancak zamanla hastane yakın bölgede başka hastane açılmamasından dolayı ihtiyaca cevap veremez oldu. Hasta sayısının artması, tedavi tekniklerinin dünya uygulamalarının gerisinde kalması gibi nedenlerle kamuoyunda hastane hakkında olumsuz yargılar oluştu. 1979 yılında Yıldırım Aktuna'nın başhekim olmasıyla yeni ek binalar yapıldı, personel sayıları artırıldı ve yeni klinikler açıldı. Bu iyileştirme çalışmaları sırasında ismi kısaca AMATEM olan Alkol ve uyuşturucu madde bağımlılığı kliniği de açıldı. 1992'de Bakırköy Ruh ve Sinir Hastalıkları Hastanesi Araştırma ve İleri Eğitim Merkezi (BARİLEM) kurularak araştırma ağırlıklı çalışan grupların oluşumu sağlandı, veritabanlarına ulaşım kolaylaştırıldı, araştırma kültürü geliştirildi. Şizofreni, bipolar bozukluk, evrimsel psikiyatri, psikofarmakoloji, toplum psikiyatrisi, genetik grupları kendi alanlarında birçok çalışmayı tamamladı. BARİLEM eğitim hastaneleri içinde kurulmuş ilk ve tek araştırma merkezi olma özelliğini hâlen korumaktadır. Hastanenin bilimsel amaçlı Düşünen Adam ve RHCP olmak üzere iki, nörofelsefe içerikli de Nefes adıyla bir dergisi bulunmaktadır. Tahir Musa Ceylan'ın "Bir Zamanlar Bakırköy" adlı romanı hayali karakterler üzerinden hastanenin atmosferini yansıtır. 1914 yılında hastane yapısı içerisine inşa edilen saat kulesi zamanla önemini kaybetmiş ve bakımsız kalmıştır. 1990'lı yıllarda Şule Gürbüz ve Recep Gürgen tarafından saatinin onarılıp kulenin yeniden işlev görür hale getirilmesi konusunda çalışma yapılmış olsa da bu çabalar sonuçsuz kalmıştır. Saati Reşadiye Kışlası'na kaldırılan kulenin kendisi de 1999 Gölcük depremi ile toprak altında kalmıştır. Photomatix Photomatix, Mac OS X ve Microsoft Windows işletim sistemleri altında çalışabilen bir HDR fotoğraf oluşturma yazılımıdır. Yazılım "HDRsoft" şirketi tarafından geliştirilmiştir. Photomatix yazılımı ile tek kareden 3, 5 veya 9 kare gibi çekimlere kadar HDR fotoğraf yapmak mümkündür. Araştırma ve geliştirme Araştırma ve geliştirme (veya kısaca Ar-Ge) OECD tarafından, "bilgi dağarcığını artırmak amacıyla sistematik olarak sürdürülen yaratıcı çalışma ve bu bilginin yeni uygulamalar yaratmak için kullanılması" olarak tanımlanmıştır. Araştırma ve geliştirmenin üç bölümü vardır: Araştırma ve geliştirme, kültür, insan ve toplumun bilgisinden oluşan bilgi dağarcığının artırılması ve bunun yeni süreç, sistem ve uygulamalar tasarlamak üzere kullanılması için sistematik bir temelde yürütülen yaratıcı çalışmaları, çevre uyumlu ürün tasarımı veya yazılım faaliyetleri ile alanında bilimsel ve teknolojik gelişme sağlayan, bilimsel ve teknolojik bir belirsizliğe odaklanan, çıktıları özgün, deneysel, bilimsel ve teknik içerik taşıyan faaliyetleri kapsamaktadır. Araştırma ve geliştirme; hem bir şirket, hem de bir ülke için yenilikçilik yoluyla büyüme ve gelişmenin başlıca bir unsurudur. Ar-Ge yapan kuruluşlar, üretkenliklerini ve üretim kalitelerini artırmak veya yeni ürün ve hizmetler yaratmak amacını güderler. Futbol derbileri listesi Dünya çapında önemli futbol rekabetleri bulunmaktadır. Özellikle 1980'li yıllara kadar İngiltere'de aynı şehrin takımları arasında yapılan karşılaşmalara "Derby" Türkçe "derbi" adı verilirdi. Ancak gelişen ekonomik şartlar ve futbolun endüstrileşmesi sonucu artık derbi kavramı da genişlemiştir. Günümüzde "derbi" aynı şehrin takımları arasında oynanan karşılaşmalar dışında tarihi geçmişi bulunan, ekonomik gücü olan medya ve halk desteğine sahip kulüplerin kendi aralarındaki rekabetleri de derbi olarak adlandırılmaktadır. Eskiden daha çok saha sonuçları ve kupalarla ile ölçümlendirilen derbi rekabetleri günümüzde taraftar sayısı, medya desteği, forma satışları, TV izlenme oranları gibi kavramlarla da değerlendirilmektedir. =Afrika (CAF)= Wydad Casabalanca - Raja Casabalanca Al-Ahly - Zamalek =Asya (AFC)= Sydney FC-West Sydney Wanderers Perspolis - İstiklâl =Avrupa= Münih kentinin takımlarını karşı karşıya getiren karşılaşmalardır. Bayern Münih rakibine karşı her anlamda büyük üstünlük kurmuştur.FC Bayern 28 kere lig şampiyonu olmuş,TSV 1860 München ise sadece 1966'da bir şampiyonluk görmüştür. 1860 Münih,2004 yılından beri 2. Ligde oynamaktadır. Bayern'in Bavyera genelinde taraftar kitlesi vardır. 1860 Münih ise Münih'te kemikleşmiş bir taraftara sahiptir. Dünyanın en büyük derbileri arasında gösterilir. Almanlar tarafından Revierderby olarak adlandırılır. Diğer ismi ise Ruhr Derbisi olarak adlandırılabilir. Bu derbinin Ruhr adını almasının sebebi ise bu iki takımın şehirlerinin Ruhr havzasında yer almasıdır. Dortmund ve Gelsenkirchen şehirleri sanayi dalı başta olmak üzere günümüzde dahi çekişme içerisindedirler. Her iki takımda II. Dünya Savaşı yıllarında Nazi diktatörlüğüne baş kaldırmakla tanınır. Fakat iki şehir halkı da birbirinden nefret eder. Birbirlerinin isimlerini dahi ağızlarına almazlar. Schalke taraftarı Dortmund'un Juventus ile oynadığı UEFA Kupası finalinde Juventusu desteklemiş, Dortmundlu taraftarlarda intikam için Almanya-Hollanda maçında maç boyunca Schalkeli futbolculara küfür etmiştir. İlk maç 3 Mayıs 1925'te oynanmıştır ve Schalke 4-2 kazanmıştır. 1925 yılından bu yana oynanan 132 derbide 55 maçı Schalke 04 kazanmıştır, 46 maçı da Borussia Dortmund kazandı. 34 maç berabere biterken, 260 gol Schalke 04'ten geldi, Borussia Dortmund ise 204 golle karşılık verdi. Viyana şehrinin iki takımı mazilerini arasalar da, aralarında ülke çapında büyük ve köklü bir rekabet vardır. İlk defa 8 Eylül 1911'de karşılaştılar ve Rapid, Austria'yı 4-1 yenmeyi başardı. Bugüne kadar Rapid 124 kere kazanırken, Austria 109 kere galip gelebilmiştir. Lig şampiyonluğu konusunda ise Rapid'in rakibine karşı 32-21 gibi büyük bir üstünlüğü göze çarpar. Azerbaycan'ın bu iki en büyük şehri ve takımı arasında her zaman büyük bir rekabet olmuştur.Ülkenin iki en büyük takımı arasında olan bu rekabetin kökü Sovyetler dönemine dayanıyor.1992-den bu yana İki takımın arasında oynanan maçlarda 19 kez Neftçi galibiyet alırken 15 kez Kepez zafer almıştır. Sadece 7 kez berabere kalmışlardır. Azerbaycan'ın en başarılı iki takımı arasında her zaman büyük rekabet olmuşdur. Azerbaycan Liginde Neftçi'nin 8 şampiyonluğuna karşı Qarabağ 7, Azerbaycan Kupasında Neftçi'nin 7 şampiyonluğuna karşı Qarabağ 6 şampiyonluk kazanmışdır. Azerbaycan Liginde ve Kupasında bu günedek oynanan 80 maçlarda 23 kez Neftçi galibiyyet alırken 28 kez Qarabağ galib ayrılmışdır. 29 maç berabere bitmişdir Kepez Gence - Turan Tovuz Batı Derbisi. Azerbaycan'ın Batı bölgesinin iki takımı arasında büyük rekabet vardır. Çek Cumhuriyeti futbolu, Çekoslovakya'dan ayrıldıktan sonra hafif bir düşüş yaşasa da bu iki başkent kulübü Çek futbolunu ayakta tutan takımlar olmuşlardır. 29 Mart 1896'da ilk defa karşılaşmışlar ve maçtan gol sesi çıkmamıştır. Sparta Prag Çekoslovak Ligini 21 kere,Çek Ligini ise 11 kere kazanmıştır.Slavia Praha ise Çekoslovak Ligini 13 kere,Çek Ligini ise 3 kere kazanarak rakibinin biraz gerisinde kalmıştır. Başkent Prag'da aralarındaki çekişme günümüzde de sürmektedir. Danimarka'nın başkenti Kopenhag'ın iki kulübünün karşılaşmalarıdır.Kopenhag son 11 senede 8 kere Danimarka Ligini kazandığından ve son yıllarda Şampiyonlar Liginde de boy gösterdiğinden rakibine büyük üstünlük kurmuştur.Brondby ise rakibine oranla daha köklü bir kulüptür. Danimarka Kupasını 6 kere kazanmıştır. Kopenhag ise 4 kere kazanabilmiştir. Diğer derbiler gibi olmasa da iki takım arasında yıllara dayanan bir rekabet bulunmaktadır. Tórshavn kentinin iki takımı Gundadalur Stadyumunda iç saha maçlarını oynamaktadırlar. İki kulübün tarihlerinde Havnar Bóltfelag'ın 22 lig, 26 kupa şampiyonluğu bulunmakla birlikte rakip B36 Tórshavn'ın 10 lig ve 5 kupa şampiyonluğu bulunmaktadır. Fransa'nın adası olan Korsika'nın iki takımı; Ajaccio ile Bastia arasında geçen rekabet Fransa'da çok fazla önemsenmese de Korsika'da büyük önem kazanmaktadır. Maçlar genelde çekişmeli geçmektedir. Hemen hemen her maç hem futbolcular, hem de taraftarlar arasında gerginlikler yaşanmakta ve bu durum bazen kavgayla da sonuçlanmaktadır. Özellikle; 2 Mart 2013'te oynanan maçta tam 5 kırmızı kart çıkmıştır (2'si Bastia ve 3'ü Ajaccio) ve bu kırmızı kart sayısı; "bir Ligue 1 maçında en çok çıkan kırmızı kart" rekorunu elinde bulundurmaktadır. İlk kez 1965 yılında karşılaşan takımlar genelde Fransa 1. Ligi'nde karşılaşmışlardır ve Bastia 17, Ajaccio 10 galibiyet alırken, 6 kez de berabere bitmiştir. Fransa'nın en büyük üç şehrinden ikisi arasındaki rekabetten kaynaklanan bir derbidir. Fransızlar 'Le Classique' diye adlandırır. Derbinin geniş bir tarihi veya hikâyesi yoktur fakat Fransa'nın en etkili derbilerinden birinin olmasının nedenini ülkeye göçen Afrikalı göçmenler oluşturur.Paris ve Marsilya'nın varoşlarındaki bu gençler aralarındaki hemen her karşılaşmada önlenemeyen kavgalara tutuşmaktadırlar. Bugüne kadar sayısız yaralanma ve bir felç ile bir ölüm olayı gerçekleşti.Aralarıdaki maçlarda Marsilya 31 kere ile daha çok gülen taraf olmuştur.Saint Germain'in sadece 41 yıllık bir mazisi olmasından dolayı derbinin 40 yıllık bir mazisi vardır.İlk kez 1971'de karşılaşmışlardır. Güneydoğu Fransa'nın Paris'ten sonraki en büyük iki şehrinin takımları arasındaki maçlara sahne olur. Derbinin adı; Choc des Olympiques'dir. Son yıllarda Fransa futbolunun demir başı olan bu iki takımın karşılaşmalarında tek bir neden yoktur. Çünkü takımların başarıları şehir ekonomisi için de büyük anlam taşır.Marsilya 34, Lyon ise 31 kere galip gelmiştir. Olympique Marsilya 1991'de finalde kaybettiği Şampiyonlar Ligi'ni 1993'te kazanarak büyük sükse yapmıştır. Lyon ise 2010'da bu alanda yarı final oynamıştır. Lyon 2002 ile 2008 yıllarında üst üste 7 şampiyonluk kazandı ve Fransa'yı domine etti. Lyon'un başka da şampiyonluğu bulunmamaktadır.Marsilya ise 10 kere Fransa lig şampiyonu olmuştur. Fransa'nın en çekişmeli rekabetidir. Güneydoğu Fransa'daki Rhône-Alpes bölgesinde aralarında 50 km. mesafe bulunan komşuları,Rhône Nehri ayırır. Bundan dolayı Fransızlar Rhone derbisi diye adlandırır.Saint Etienne 39 kez kazanırken,Lyon buna 32 galibiyetle cevap vermiştir.İlk maç 28 Ekim 1951'de yapılmıştır. 20.yüzyılda Lyon,St.Etienne'in başarılarını izledi.St.Etienne Fransa'da fırtına gibi esip 10 kez şampiyon olurken, Lyon'un tek şampiyonluğu yoktu.Fakat 21.yüzyılda Lyon fırtınasını komşuları izlemek zorunda kaldı.Üstüste 7 kere şampiyon olan Lyon,St.Etienne'in çok önüne geçti.Şampiyon Kulüpler Kupası'nda 1976'da bir kez de final oynayan St.Etienne,Lyon'u 21.yüzyılda Avrupa'da izlemek zorunda kaldı. Son senelerde ise St.Etienne aradaki farkı kapatmaya başlamıştır. Gallerdeki en büyük iki büyük takım arasında oynanır. 7 Eylül 1912'de Swansea'nin o zamanki sahası Vetch Field'da oynanmış ve 1-1 berabere sonuçlanmıştır. Güney Galler derbisi olarak adlandırılır.Cardiff 43 kere kazanmıştır.Swansea'nin ise 35 galibiyeti vardır. Son senelerde iki takım da büyük atılım göstermiştir. Cardiff 2009-2010 ve 2010-2011 sezonlarında Play-offlarda elendi.Swansea ise 2011-2012'de Premier League'de oynayacak ilk Galler takımı oldu. Kulüpler bazında Avrupa Kupalarında fazla varlık gösteremese de Hırvatistan futbolu çıkardığı yıldızlarla dünya çapında tanınmış bir ekoldür. Kulüpler arasında en büyük derbi ise Hırvatistan'ın en büyük iki şehri Zagreb ile Split arasındaki rekabete dayanır.Yugoslavya'nın dağılmasından sonra bağımsızlığını ilan eden Hırvatistan'da bu iki kulüp artık savaş yıllarının acılarını silmekte ve geleceğe aydınlık bir şekilde bakmaktadırlar.Yugoslavya Birinci Ligi'nde Hajduk Split 7 kere şampiyon olmuş,Dinamo Zagreb ise 4 kere şampiyon olabilmiştir. Hırvatistan Liginde ise Zagreb 13-6 ile şampiyonlukta üstünlük sağlamıştır. Hollanda'nın en büyük derbisidir. Taraftarın fazla ateşli olmaması nedeniyle karşılaşmalar çok fazla hikâyeye konu olmamıştır. Derbi olmasının temel nedeni ise kulüplerin Hollanda tarihindeki tartışmasız en büyük iki kulüp olmasıdır.Ajax'ın 22 PSV'nin 18 lig şampiyonluğu vardır.İki takımın Avrupa'da da önemli şampiyonlukları vardır. Hollanda'nın en başarılısı olmak için yapılan bu rekabet günümüzde de çekişmelere sahne olmaktadır. Son yıllarda Londra'nın en çok ön plana çıkan iki takımı olduklarından özellikle son yıllardaki maçları çok daha çekişmeli geçmektedir. Aralarındaki ilk lig maçı 9 Kasım 1907'de Stamford Bridge'de oynanmıştır. Aralarındaki seyirci sayısı en yüksek karşılaşma ise 82.905 kişi ile 1935'te Stamford Bridge'de oynanmıştır. Aralarında oynadıkları 174 karşılaşmanın 69'unu Kuzey Londra temsilcisi Arsenal kazanırken,Batı Londra takımı Chelsea 54 kere gülmüştür. 51 karşılaşma berabere sonuçlanmıştır. Arsenal'in 249 golüne Chelsea 224 gol ile cevap vermiştir. Londra'nın en prestijli derbisidir. Kuzey Londra'nın iki takımı Kuzey Londra'nın en büyüğü olabilmek için yüz yılı aşkın süredir büyük rekabet göstermektedirler.İlk buluşma 19 Kasım 1887'de o zamanlarda Arsenal'in ikamet yeri olan Manor Ground'da oynandı.Maçın bitimine 15 dakika kala ve Tottenham 2-1 öndeyken, havanın kararması nedeniyle maç iptal edildi.İlk lig maçı ise 4 Aralık 1909'da oynandı ve maçı Arsenal 1-0 kazandı. Arsenal 1910'da iflasın eşiğine gelir ve kulübü zengin bir İngiliz satın alır. Kulüp,1913 yılında Plumstead'den Kuzey Londra'ya Highbury'ye taşınır.İşte bu olay Tottenham taraftarlarını kızdırır.Çünkü onlar Londra'nın kuzeyini paylaşmak istemezler. Aralarındaki maçlar Arsenal’in Highbury’e 1913'te taşınmasıyla derbi niteliği kazandı ki Highbury, Tottenham'a 4 mil uzaklıktaydı.Komşu olarak ilk 1914 yılında Spurs'un sahası White Hart Lane'de karşılaştılar. O zaman Arsenal 2. Ligdeyken Spurs 1. Ligdeydi.Arsenal maçı 5-1 kazandı. Birinci Dünya Savaşından sonra iki takımın bugünlere kadar sürecek olan düşmanlık hikâyelerinin temelleri atıldı.Savaştan sonra 1. Ligi genişletmeyi düşünen yetkililer bir toplantı düzenledi.Toplantıda 19.sıradaki Chelsea oylamayla ligde kalırken, 20.sıradaki Tottenham düşürülüyordu.İkinci Ligi 3.bitiren Barnsley de düşürülüyordu ki ligi normalde 6.bitiren Arsenal oylamaya yanlış hesaplamalar ve masa altı oyunlarıyla 5.olarak katıldı. (Yanlış hesaplama 1975 yılında İngiltere Futbol Ligleri tarafından onaylanmıştır. Arsenal bununla da kalmayıp oylama süresince gizli kulislerle ve masa altı oyunlarıyla Birinci Lige çıkarılmıştır ki bu Tottenham'ın İkinci Ligde oynaması demekti).Bu olaydan 1 yıl sonra tekrar lige yükselen Tottenham ilk maçta intikamını almış ve savaşın bugünlere kadar geleceğinin haberini vermiştir. Arsenal'in bugüne kadar rakibine galibiyetlerde 71-52 üstünlüğü vardır. 47 maç ise berabere sonuçlanmıştır. Birmingham, İngiltere'nin ikinci büyük şehridir. Bundan dolayı derbilere İngilizler 'Second City Derby' demektedirler.Şehrin iki takımı Aston Villa ile Birmingham City FC'nin tek derdi ise Birmingham şehrine sahip olmaktır. 27 Eylül 1879'da başlayan rekabetlerinin ilk buluşma noktası o zamanlar Small Heath adını kullanan Birmingham City'nin sahası Muntz Street idi.Aston Villa oyuncuları tarafından "yalnızca mağaracılık için uygun" olarak tanımlanan Birmingham'ın sahası Muntz Street'te yapılan maç,Birmingham'ın 1-0'lık galibiyetiyle sonuçlandı.İki takım arasındaki ilk resmî maç 1887'de oynandı.Aston Villa; FA Cup ikinci tur mücadelesini 4-0'lık sonuçla kazandı.1894'te oynanan ilk lig maçında ise yine Aston Villa, sahadan 2-1'lik galibiyetle ayrıldı. Aston Villa'nın 50 galibiyetine, Birmingham 37 galibiyet ile karşılık verebilmiştir. İngiltere’nin kuzey batısındaki Mersey Nehri, coğrafi olarak fazla büyük bir nehir olmasa da yine de dünyada en çok bilinen nehirlerden biridir.Çünkü bu nehir içinden geçtiği Liverpool şehrinin mavi ve kırmızı komşularını yaklaşık 116 yıldır kendi ismi etrafında karşı karşıya getirmektedir.İngiltere'nin en büyük derbilerinden biri olan 'Merseyside Derbisi', Liverpool şehrinin ya da başka bir deyişle Merseyside Bölgesinin kırmızıları ile mavilerinin savaşıdır. 13 Ekim 1894'te başlayan rekabette ilk gülen 3-0 ile ev sahibi Everton olmuştur. 1900’lü yılların ilk yarısında Everton hem daha eski olmanın, hem de İngiltere liginin kurucu kulüplerinden biri olmanın verdiği avantajla rekabetin daha üstün olan kulübüydü. Ancak 1965'li yıllardan sonra rekabette Liverpool damgası oluşmaya başladı. Bu yıllara kadar ligde şampiyonluk sayıları bakımından bir Liverpool, bir Everton öne geçiyordu. Ve daha önemlisi Avrupa kupası başarısı diye bir şey söz konusu değildi. Ama 1965 li yıllardan itibaren Bill Shankly ile başlayan, Bob Paisley, Kenny Daglish ile devam eden bir Liverpool fırtınası bu rekabetin seyrini tamamen değiştirdi. 1973-1984 yılları arasında, yani sadece 11 yıl içinde alınan 2 UEFA ve 4 Şampiyon Kulüpler Kupası Şampiyonluklarına sadece 1984-85 sezonunda 1 Kupa Galipleri Kupası ile karşılık verebildi Everton. Aslında 1985 yılından sonra başka başarılar da kazanabilirdi. Çünkü takım 1985 ve 1987 yıllarında ligde şampiyon olmuş ve Liverpool fırtınasını dindirmişti. Ama Heysel Faciası ile gelen süresiz men cezası, Everton’ın da olası Avrupa başarılarını engellemiş oldu. (Olay sonucu, İngiltere'ye ve İngiliz takımlarına uluslararası karşılaşmalardan 5 yıl men cezası verilmiştir. Liverpool'a ise 8 yıl ceza verilmiştir.) Everton tribünleri ve taraftarları ise Liverpool’un son 40 yılda kazandığı pek çok başarıya rağmen kulüplerini sevmekten hiçbir zaman vazgeçmediler. Avrupa Kupalarında Liverpool’un başarılarının gölgesinde kalmış olsa da, Liverpool şehrinde bu kulübün oldukça büyük bir taraftar kitlesi var. Yıllardır Liverpool takımında forma giymiş, bu kulübün sembol futbolcularından biri olmuş Graeme Souness’in bir beyanatı da bu durumun net bir açıklayıcısı : "Everton are a bigger club than Liverpool. I really mean that. Everywhere you go on Merseyside you bump into Everton supporters." Türkçesi : "Everton, Liverpool'dan daha büyük bir kulüptür. Bunu gerçekten ifade ediyorum.Merseyside'da nereye gitseniz Everton taraftarlarına karışırsınız. " Merseyside derbisinin seyrini değiştiren, dolayısıyla Liverpool taraftarları için çok özel olan kişi hiç tartışmasız Bill Shankly’dir. Kasım 1959 - Temmuz 1974 yılları arasında Liverpool’un menajerliğini yapan ve Avrupa’da fırtına gibi esecek olan takımın temellerini atan Shankly, verdiği bir beyanatla da hem Liverpool taraftarlarının hem de Everton taraftarlarının kalplerinde yer etmiş bir kişidir. Tabi Everton taraftarının kalbindeki yeri pek iyimser değildir: "In my time at Liverpool we always said we had the best two teams in Merseyside, Liverpool and Liverpool reserves." Türkçesi : " Benim zamanımda çoğunlukla şunu söylerdik : Merseyside'da en iyi iki takım Liverpool ve Liverpool Rezerv(Paf) takımıdır. " 1983-1834 Lig Kupası Finalini tam 100.000 kişi izlemiştir. Aralarında oynadıkları maçlarda ise Liverpool'un 85-66 galibiyet üstünlüğü vardır. 64 maç ise berabere bitmiştir. Liverpool gol sayılarında 258-249 üstün olan taraftır. Liverpool ile Manchester şehirlerinin rekabeti ne ise Liverpool ile United takımlarının rekabeti de odur. Bu tam anlamıyla bir İngiltere Derbisidir. Liverpool ve Manchester arasındaki rekabet, 19. yüzyıldaki sanayi devrimi ile yaşıttır. Yani futboldan önce başka meselelere kadar uzanır. Başta tekstil olmak üzere imalat üretiminin başkenti olan Manchester, sanayi devriminin başladığı ilk şehir olarak, ezeli rekabete 1-0 önde başladı. Bilimsel sosyalizmin kutsal kitaplarını yazan Marx ve Engels sanayi devrimi sürecindeki üretim ilişkileri sürecini irdelerken sürekli olarak Manchester’a atıfta bulundular. Başta İrlanda ve İskoçya olmak üzere İngiltere’nin tüm iç sömürgelerinden ucuz iş gücü Manchester’a akın ettiğinde, Liverpool dünyanın en büyük ve işlek limanlarından birisini restore etti ve o zamanların ticaretin en karlı yolu olan deniz ticaretinin bayrağını İngiltere’nin gönderine çekerek durumu 1-1 yaptı.Her iki şehir de sanayi devriminin kurumsallaşması sürecinde daha ucuz bir iş gücüne olan talebin bağlamında göçmenlerin akımına uğradı. Henüz sosyologlar “multietnik” terimini icat etmeden ve insan hakları savunucuları “bir arada yaşam”ı kutsamadan önce dünyanın ilk multietnik bir arada yaşamın gerçekleştiği şehirler Liverpool ve Manchester oldular. Bu da daha sonraları her iki şehirle özdeşleşecek ve İngiltere’nin başka hiçbir yerinde eşine rastlanmayacak Liverpool’lu “Scouser” ve Manchester'lı “Mancunian” aksanlarının gelişimini sağladı. 20. yüzyılın hemen başındaki İngilizce sözlüklerinde sadece Manchesterlı ve Liverpoollulara özgü yeni bir İngilizce diyalekti yer almaya başladı. Liverpool ve Manchester’da, İngilizlerin iç sömürgelerinden gelen göçmenlerin yanı sıra dünyanın her yerinde renkleri yüzünden horlanan Afrika kökenli siyahlar, Çinliler ve ticarete olan üstün yetenekleri ile dinleri yüzünden aşağılanan, her türlü faşizmin hedefi haline gelen Museviler ilk kez diğerleri tarafından eşit muamele ve haklara tabi oldular. Multietnik yapının kurduğu sosyo-ekonomik denge her iki şehri Ada’nın en cazip modern yaşam merkezleri haline getirirken, Manchester 19. yüzyılın sonunda büyük Manchester Kanalı’nı açarak, Liverpool’daki deniz ticaretinin merkezi olan limanın tekeline son verdi ve 2-1 öne geçti.Futbol sahasında ise ilk gol Manchester United’dan gelmiş gibi gözükse de Manchester United 1878’de ilk kurulduğunda adı Newton Heath FC’di. Newton, tam da kurucuları olan İrlandalı göçmen işçilere atıfta bulunarak adını Manchester Celtic yapmaya karar verdiğinde, içeri giren İtalyan göçmen Louis Rocca 1902 yılında “Eğer takımımızın adını tek bir etnik kökene indirgersek Liverpool’luların dilinden kurtulamayız” diyerek Manchester United adını önerdi ve bu isim oybirliğiyle kabul edilirken efsanenin temelleri atıldı. Lancashire bölgesinin diğer yakasındaki, sadece 400 mil uzaklıktaki Liverpool’da ise çoktan 1892 yılında Everton kulübünden ayrılan Houlding’in Liverpool FC’si kurulmuştu bile.Her iki takım da endüstriyel ekonomi bağlamında Ada’nın öncü şehirleri olmalarına rağmen II. Dünya Savaşı öncesinde futbolda şehirlerine kimliklerine göre son derece sıradan takımlardı. 1911 yılında, Old Trafford adlı Manchester şehrinin bitmek tükenmek bilmeyen hayallerini temsil eden futbol tapınağının açılışında kaderin harika bir cilvesi olarak Manchester United, Liverpool ile karşılaşacaktı.Manchester’ın kızılları 3-0 öne geçmesine rağmen Liverpool efsanevi geri dönüşlerinden ilkini yaparak 4-3 kazanacak tarihi rekabette skoru 2-2’ye eşitleyecekti.Rekabet bu olaydan sonra iyice kızışıyor ve günümüzün en büyük yarışlarından biri haline geliyordu. 2001’de Liverpool hem UEFA Kupası, hem EFL Cup, hem de FA Cup’ta şampiyon olurken 11 yıl sonra büyük bir geri dönüşü müjdeleyecek ama gerisi gelmeyecekti.Manchesterlılar için 1999 kazandıkları UEFA Şampiyonlar Ligi, FA Cup, İngiltere Ligi üçlemesinden sonra sadece bir “Mickey Mouse üçlemesi” olabilecek Liverpool geri dönüşü, sadece medyanın partizanca bir histerisinden başka bir şey değildi.Ama bir zamanlar Liverpool’un taraftar grubu Kop’un ilahı olan Robbie Fowler, Manchester City formasıyla United filelerini havalandırdığında farklı düşünüyordu: 2006 kışında Manchester United’a golünü attığında elleriyle “Beş” işareti yaparak Liverpool’un kazandığı toplamdaki beş Avrupa Şampiyon Kulüpler Kupası’na gönderme yapmış diğer eliyle de Manchester United’ın kazandığı “sadece” iki Avrupa’nın en büyük kupası şampiyonluğuyla alay etmişti. Günümüzde ise Manchester United taraftarları Liverpool ile 1990 yılında beri kazanamadığı Lig şampiyonluğundan dolayı alay etmektedirler. Liverpool 18 şampiyonluğa sahipken, Manchester United onları 19 şampiyonlukla geride bırakmayı başarmıştır. Manchester United,Liverpool'a karşı 71-61 galibiyet üstünlüğü sağlamıştır. 50 maç ise berabere sonuçlanmıştır. İlk karşılaşma 12 Kasım 1881'de oynandı ve o zamanki adı Newton Heath olan kırmızı formalı Manchesterlılar, o zaman adı St.Marks olan Manchesterın mavi formalılarını 3-0 yendi.Bu karşılaşma 150 yılına doğru giden Manchester derbilerinin ilk kıvılcımıydı. Manchesterlılar, diğer İngiltere şehirlerine karşı ben İngiliz değilim Manchesterlıyım diyerek bir nevi İzmir'in Karşıyakası olmaktadır. Fakat sıra kendi aralarındaki maçlara geldiğinde ise bir City taraftarı için United; United taraftarı için ise City taraftarı olmak kadar büyük bir suç olamaz. Manchester’ın mavi yakası City, ezeli rakipleri United’ın stadı Old Trafford’un Manchester şehrinin dışında olmasına ve taraftarlarının yarısından fazlasının Manchester dışından olmasına gönderme yaparak “Adımızda da vurguladığımız gibi” asıl Manchester olduklarını iddia ederler. Unitedlılar ise 90'lı ve 2000'li yıllarda İngiltere’nin en başarılı ve dünyanın kendi yağıyla kavrulan en zengin takımı olduklarını ileri sürüp “Nasıl olur da 29 yıldır tek bir kupa kazanamayan City asıl Manchester olduğunu iddia edebilir?” diye ezeli rakiplerini alaya alır. İşin aslı, 19. yüzyılın sonlarında kurulan her iki takımın da benimsedikleri ilk isimlerinde Manchester şehrinin adı geçmez. 1878 yılında Newton Heath adıyla kurulan Manchester United, şehre bağlı ilçelerden birinin adını kullanır. Manchester City ise ilk olarak kilise çalışanlarının girişimiyle 1880 yılında St. Marks adıyla futbol hayatına başlar. 1887 yılında Ardwick AFC adını alan kulüp, 1893-94 yılında yaşadığı ekonomik krizden sonra adını değiştirmek zorunda kaldığında Manchester City ismini seçer.Mavilerin City adını benimsemesinden 8 yıl sonra, rakipleri misali bir ekonomik yeniden yapılanma süreci yaşayan Newton Heath yöneticileri, Manchester Central ve Manchester Celtic isimleri arasında kararsız kalırken, Louis Rocca isimli bir İtalyan göçmen şehirde birçok farklı etnik topluluğun bir arada yaşamasına gönderme yaparak Manchester United ismini ortaya atar. 26 Nisan 1902’de Manchester United adı oybirliğiyle kabul edilerek tescil edilir. Manchester'ın kuzeyi ve şehir dışı ağırlıklı olarak United'ı destekler.Şehir merkezi ve güneyi ise takımları her ne kadar United'în çok arkasında kalmış olsa bile mavi-beyaz renklere gönül verir. Şeyh Mansour bin Zayed Al Nahyan, City kulübünü satın alıp kulübe büyük yıldızlar kazandırınca maviler, kırmızıları hiç olmadığı kadar zorlamaya başladı.2011'de ilk defa UEFA Şampiyonlar Ligi'ne katılacak olan City'nin gelecek senelerde United'ı geçip geçemeyeceği ise şehrin insanlarını heyecanlandırmaktadır. Oynanan toplam 174 maçta United 72 kere kazanırken City galibiyette 44 rakamını gördü. 52 maç ise berabere sonuçlandı. Eğer Thames Nehri Londra'nın bu iki yakasını ayırmasaydı sonuç ne olurdu,Londralılar bunu düşünmek bile istemezler. Sadece Büyük Britanya'da değil belki Dünya'da daha fanatik ve kulübüne bu kadar sıkı sıkıya bağlı taraftarlar yoktur.İşte bu yüzden aralarındaki rekabet Green Street Hooligans filmine de konu olmuştur.Millwall ve West Ham'ın ülke genelinde dikkat çekici bir başarıları olmasa da bu iki küçük Londra kulübü taraftarları ve rekabetleri sayesinde dünyaya konu olmuşlardır. Millwall F.C’nin kafakağıdında 1885 yazmaktadır. Londra’nın doğusunda Thames nehrinin hemen kenarında Isle of dogs denilen yerde kurulmuştur. Kulübün kurucuları James Morton isimli bir demir tüccarının Millwall tersanesinde açtığı konserve yiyecek firmasının çalışanlarıdır.İşçilerin tamamı olmasa da büyük çoğunluğu Morton gibi İskoçya vatandaşıdır. Kulübün ilk başkanı ise İrlandalı William Murraydır. Kulübün ilk ismini bulundukları tersanenin isminden dem vurarak Millwall Rovers olarak belirlemişler.Renkleri de mavi ve beyazdır. İlk yıllarında “tersaneciler” olarak anılan kulüp 1900 yılında FA Cup yarı finaline yükseldiğinde armasına bir aslan eklemiş ve o tarihten sonra da “The Lions” yani aslanlar olarak anılmışlardır. Kulübün mottosu da tam taraftarlarının ruh halini yansıtan “We Fear No Foe”(hiçbir düşmandan korkmuyoruz) dur.Mottosundan da anlaşılacağı üzere Millwall kendi taraftarları dışında herkesin nefret ettiği bir kulüptür. Yani çok fazla düşmanı var. West Ham United ise 1895 yılında Thames Ironworks F.C ismiyle bu tersanenin işçileri tarafından kurulmuş. Kulüp 1900 yılına kadar bu isimle kalmış, şu anki stadları Upton Park’a taşındıktan sonra ise mahallelerinin ismi olan West Ham United ismini almışlar. İşçilik köklerini ölümsüzleştirmek içinde amblemlerine çekiç eklemişler ve bu tarihten sonra da “The hammers”(çekiçler) olarak anılmışlar. Upton Park’a taşınmalarının ardından ilk maçlarını 23 Eylül 1897'de ezeli rakip Millwall ile yapıp 3-0 kazanmışlar. 10.000 kişinin önünde oynanan bu karşılaşma Daily Mirror’a da konu olmuş ve komşu mahallelerin maçını West Ham’ın kazandığını duyurmuş gazete.Bu karşılaşmadan sonra Thames'in iki işçi mahallelerinin takımı olan Millwall ile West Ham United arasındaki ezeli rekabet tam anlamıyla başlamış oluyordu.Esas patlak veren olaylar ise 1920'de tersaneler arasındaki grev kavgasıydı.Millwall çalışanları Thames işçisi birini öldürünce mahalle savaşları başlamış oldu. Birbirlerine çok yakın ama birbirlerinden ölesiye uzak iki mahallenin, iki halkın Güney Londra’nın ara sokaklarından tüm Dünya’ya yayılan nefretinin hikâyesinin matematiksel sonuçlarında ise Millwall 38, West Ham ise 33 kere galip gelmiş; 26 maç ise berabere sonuçlanmıştır. Kuzey İngiltere'nin soğuk iki memleketinin büyük rekabetine İngilizler 'Tyne-Wear Derbisi' demektedirler. Tyne-Wear, Tyne Nehrinden dolayı İngilterenin kuzeydoğusundaki bu bölgeye verilen isimdir. Kuzeyinde Newcastle, güneyinde ise Sunderland şehirleri bulunur. İngiltere’nin kuzeydoğusundaki Tyne-Wear Bölgesi’ndeki Newcastle-Sunderland rekabetinin ilk kez İngiliz İç Savaşı’yla başladığına inanılır. Stuart Dönemi’nin hemen arkasından patlak veren savaşta Newcastle kraliyet yanlılarının saflarına katılırken, Sunderland ise parlamenter sisteme destek verenlerin başında gelir. İç savaş sonrası kurulan parlamento bir süre sonra yerini tekrar krallığa bırakırken, bu iki şehrin çekişmesi de sona ermemiştir. 18. yüzyılın sonlarında, Fransa destekli Katolik Jakobitler’in Hannoverli Kral George’a karşı giriştikleri isyanlarda iki şehir yine ayrı cephelerdeydi. Newcastle, George’un yanında yer alırken, Sunderland, Stuart Monarşisi’nin geri gelmesini isteyen isyancılardan yana tavır koymuştu. Rekabetin futbol tarafına bakıldığında ise Newcastle United ve Sunderland’in ilk yıllarda doğrudan bir çekişmeye girmedikleri görülür.İki takımın oynadığı ilk maçın tarihinin 1883 olmasına rağmen maçların derbi hüviyeti kazanması dokuz yıl alır. Bunun nedeni ise 19. yüzyılın son yıllarında iki kulübün de kentlerindeki tek takım olmamasıdır. Eski adıyla Newcastle East End, West End’le; AFC Sunderland ise Albion’la üstünlük mücadelesini sürdürürken, 1892′de iki kentte de birer kulüp dağılıyor ve Newcastle-Sunderland rekabetinin futbol ayağı tam anlamıyla bu yıldan itibaren başlar. Hâlen pek çok kaynak, iki kulübün birbiriyle yaptığı maçları sıralarken ilk karşılaşma olarak 1888 yılındaki FA Cup mücadelesini alır. Newcastle United’ın Birinci Lig’e çıkışı ve çok kısa sürede başa güreşir hâle gelmesi derbinin de seyrini bir hayli değiştirir. Sunderland’in şampiyon, rakibinin ise üçüncü bitirdiği 1901-02 sezonunda Paskalya Cuması’nda Newcastle’ın sahası St.James Park’ta oynanan maça kapasitenin tam kırk bin üzerinde seyirci gelir. 1903-04 sezonu ise tarihe Newcastle’ın ligi ilk kez Sunderland’in önünde bitirdiği sezon olarak yazılır. Daha sonraki yıllarda ise Newcastle da şampiyonluk kazanmaya başlar ve derbi iyice keyiflenir. Newcastle’ın dört yıl içinde üçüncü kez şampiyon olduğu 1908-1909 sezonunda kendi evinde Sunderland’den yirmi sekiz dakika içinde sekiz gol yemesi ve maçı 1-0′dan 1-9 kaybetmesi unutulmazlar arasına girer. Bu yıllar aslında hem iki ekibin hem de derbinin altın yıllarıdır.Çünkü sonrasında Liverpool,Manchester United,Arsenal,Wolverhampton,Burnley gibi takımların şampiyonlukları Kuzeydoğu İngiltere futbolunun liderliğini düşürecektir. Nottingham şehrini paylaşan iki takımın derbileridir.Notts County dünyanın en eski profesyonel futbol takımı olarak dikkat çeker. En büyük başarısı 1893-1894 FA Cup şampiyonluğudur.Nottingham Forest ise İngiltere'nin en dikkat çekici takımlarından biridir. 4 Lig Kupası,2 FA Cup ve 1 Lig şampiyonluğu bir kenarda dursun, 1979 ve 1980 yıllarında UEFA Şampiyonlar Ligi'ni kazanarak İngilizlerin saygı duyduğu bir takım haline gelmiştir. İki rakip ilk defa Forest kurulduktan bir sene sonra 1866 senesinde karşılaştılar.İlk resmi maçları ise 16 Kasım 1878 tarihinde FA Cup mücadelesiydi.Bu maçı Forest 3-1 kazandı. Nottts County ilk yıllarda daha çok ön safta olan takım olmasına rağmen 1970'lerden sonra hep rakibinin gerisinde kaldı.Aralarındaki son lig maçı 1994 yılında oynandı.Her iki takım da son yıllarda atılım göstermektedir. 2007-2008 sezonunda Forest, EFL League One'dan Champhionship'e çıktı.2010-2011 ssezonunda ise Premier League'i Play-Offlarda kaçırdı.Notts County ise 2009-2010 sezonunda League One'a yükseldi. Nottingham küçük bir şehir ve uzun yıllardır başarıya aç olduğundan olsa gerek iki kulüp arasında fazla gerginlik çıkmaz.Misafir taraftarlar genelde dostça karşılanırlar. Sheffield, küçük bir şehir olsa da futboldaki ünü kendisinden büyüktür.Çünkü dünyanın gelmiş geçmiş en eski takımı olan Sheffield FC bu topraklarda kurulmuştur. Ayrıca dünya futbol tarihindeki ilk derbi maçının da Sheffield takımları olan Sheffield FC ile Hallam FC arasında oynandığı da bilinmektedir. Ne var ki bu takımlar bugünlerde amatör düzeyde kaldığından esas rekabet United ile Wednesday arasındadır.Rekabet sıkı sıkıyadır. 45 maçı United 41 maçı Wednesday kazanmış, 39 maç berabere bitmiştir. Sheffield kentinin son zamanlarda derbilerinin eskisine göre biraz daha sade geçmesinde takımların eski mazilerini araması etkilidir. Sheffield United 2006-2007'de Premier League'de Sheffield kentini temsil eden son takım oldu. Bask Bölgesi İspanya'nın en milliyetçi kesimidir. Bundan dolayı da her zaman İspanyollarca dışarı planda tutulmuş, sevilmemiştir. Fakat aralarındaki birliktelik onları her zaman güçlü kılmıştır.İşte bu birliktelik Bask Özerk Bölgesinin bu iki takımının maçlarında da vardır. Beklenenin aksine karşılaşmaları dostça geçmektedir. Taraftarlar maçları hep beraber aynı tribünde yan yana izlemektedirler. Athletic Bilbao,Real Madrid ve Barcelona ile beraber hiç küme düşmeyen (80 sezon) 3 takımdan bir tanesidir. San Sebastian kentinin takımı Real Sociedad ise 68 sezon La Liga'da mücadele etmiş,16 sezonunu da 2. Lig'de geçirmiştir. Aralarında ilk maç Şubat 1929'da oynandı.Şuana kadar Athletic'in galibiyetlerde 61-44 üstünlüğü vardır. 38 maç berabere bitmiştir. Madrid'in iki köklü kulübünü karşı karşıya getiren karşılaşmalardır. Real Madrid kralın ve yüksek kesimin takımı olarak anılmıştır. Atletico ise halkın işçi sınıfının takımı olmuştur. Her ne kadar günümüzde böyle bir ayrım pek kalmasa da ilk senelerde bunun etkisiyle maçlar hep kıran kırana geçmiştir. İlk lig maçını 1928-1929 sezonunda oynadılar ve Real Madrid 2-1 kazandı. Günümüzde de Real Madrid'in 80-35 galibiyet üstünlüğü bulunmaktadır. 1950li yıllara kadar hep kafa kafaya gittiler. 1955'te her ikisinin de dörder şampiyonlukları vardı. Fakat fark 1956'dan sonra açılmaya başladı.Ferenc Puskás, Alfredo Di Stéfano gibi efsane isimlerle Real Madrid 1956-1970 arasında 10 lig şampiyonluğu kazandı. Atletico Madrid ise 2 kere bu sevinci yaşayabildi. Bundan da önemlisi Real Madrid üst üste 5 kere Şampiyon Kulüpler Kupası şampiyonluğu yaşadı. Bu tarihten sonra da Atletico, Real'in başarılarını izlemek zorunda kaldı. Real Madrid, başarılarının da etkisiyle dünya çapında taraftarı olan bir kulüptür. Atletico'yu ise Güney Madrid'deki işçi sınıfı ağırlıklı bir kesim destekler. Fakat Atletico taraftarı Real taraftarına göre daha ateşlidir. Dünya çapında bilinen ismiyle El Clásico, günümüzde dünyanın en çok seyredilen karşılaşmalarına konu olur. Gerçek nedeni Barcelona ile Real Madrid'in İspanya'nın en büyük iki kulübü olması değildir. Sebep İspanyanın ta kendisidir. Kralın takımı olarak bilinen Real Madrid merkeziyetçi yapıyı ve İspanya diktatörü Francisco Franco'yu temsil eder. Diktatör Franco, efsane yıldız Alfredo Di Stéfano'yu bile zorla Barcelona'ya imza atacakken Real Madrid'e getirtir.Katalan halkının takımı Barcelona ise ayrılıkçı, cumhuriyetçi kesimi temsil eder. Bağımsız Katalunya'nın hayallerini kuran halkının günümüzde bile en büyük sesidir. Aralarında ilk maç 17 Şubat 1902'de yapıldı.İlk lig maçı ise 17 Şubat 1929'da oynandı ve Real Madrid deplasmanda 2-1 kazandı. Diktatör Franco,Katalanca ve Baskça'nın İspanya'da konuşulmasını bile yasaklar ve Bask ile Katalunya'nın özerkliğine son verir. Bu durum sonrasında yüzbinlerce kişinin öleceği 1936-1939 İspanya İç Savaşı'na neden olacaktır. İspanya'da ilk defa 1977'de genel seçimler yapıldı.İspanya demokrasiye doğru hızlı bir atılım yaptı.Fakat uzun seneler Barcelona taraftarları,Real Madrid’i İspanya’yı 1939’den 1975'e dek demir yumrukla yöneten General Franco’nun rejimine benzetirken, Madridlilerse Katalan ekibini ayrılıkçılıkla özleştirdi.Ancak artık bu günlerde Kralcı-Cumhuriyetçi ayrımının zamanla silinmeye yüz tuttuğu da açıkça görülüyor. Barcelona ve Real Madrid arasındaki nefret tarihsel ve politik nedenlerle başlamış olsa bile şimdiki rekabetin nedeni daha çok malî niteliklere sahiptir.Reklam yapma telâşı futbol endüstrisinin bu iki devinin arasındaki rekabetin en büyük yapıtaşlarından biri hâline geldi. Real Madrid 86 kere galip geldi.Barça ise 83 kere.44 maç berabere bitti.Real'in 353 golüne karşılık,Barça 342 gol atmıştır. Barselona kentinin iki takımı arasındaki maçlardır.İspanyollar El derbi barceloní diye adlandırırlar. Cumhuriyetçi ve ayrılıkçı Barcelona'ya karşı,Espanyol kralı desteklemiştir. Bundan dolayı iki kulüp de hiç hafife alınmayacak kadar büyük bir rekabet içerisindedirler.İlk maç 7 Nisan 1929'da oynandı.Barcelona 85 kere kazanmıştır. Espanyol ise 34 kere galip gelebilmiştir. 34 maç ise berabere sonuçlanmıştır. Espanyol'un hep Barcelona'nın gölgesinde kalması derbinin önemini azaltsa da derbi günlerinde şehrin havası değişir. Sevilla kenti İspanya'nın en büyük kentlerinden biridir. Daha çok Endülüs şehri olarak bilinir.Sevilla ve Real Betis takımının da derbileri bu şehrin en dikkat çekici özelliklerindendir.İki takımın da çok ciddi taraftar potansiyeli vardır.İlk defa 8 Ekim 1915'te karşılaştılar ve maç günümüze kadar rekabetlerinin kıran kırana geçeceğinin habercisi gibiydi.Maçı Sevilla 4-3 kazandı. Aralarındaki istatistikler dahi kıran kıranadır. Betis 36 kere,Sevilla ise 51 kere kazanmıştır.İki takımın da birer tane La Liga şampiyonluğu bulunmaktadır.Copa del Rey'i Sevilla 5 kere,Betis ise 2 kere kazanmıştır. Son yıllarda Sevilla daha üstün olan taraftır.İki kere UEFA Kupası almaları bunda büyük pay sahibidir. Betis ise son yıllarda maddi sıkıntılar yaşamaktadır. La Liga'dan Segunda'ya düşmüşlerse de 1 sene sonra yeniden 2011-2012 sezonunda La Liga'da oynama hakkı elde etmeyi başarmışlardır. Glasgow derbisi Dünya üzerindeki en zorlu ve karmaşık futbol maçlarından biridir.İki takım arasındaki ezeli rekabet 'Old Firm' olarak bilinir ve iki tarafı birbirinden ayıran şey; din ile politikadır.İlk defa 28 Mayıs 1888'de karşı karşıya geldiler. Aralarında tam 399 karşılaşma oynandı. Rangers 159, Celtic ise 144 kere kazandı ve 96 maç ise beraberlikle sonuçlanmıştır. Celtic 1888’de Glasgow şehrinin Doğu’sunda İrlanda nüfusunun yüksek olduğu ve Katolik vakıflarına bolca bağış yapılan bölgede kuruldu.Bölgede yer alan İrlandalıların büyük çoğunluğu gece kondularda ve kenar mahallelerde yaşarken yabancı muamelesi gördükleri dönemde çok düşük maaşlara çalışmayı kabul ettiler. Bu durum Katoliklerin Protestanlara nazaran çok daha düşük bir yaşam kalitesi içinde yaşamasına yol açtı.Büyük bir taraftar desteğini arkasına alan ve Edinburgh’daki Hibernian kulübünden de birçok katolik oyuncu tranfer eden Celtic kısa sürede oldukça iyi durumda olan ve Govan’da kurulmuş olan Rangers’ın ezeli rakibi oldu. Rangers sadece Protestanlara açık bir kulüp olarak başlarken Celtic’de rakibi gibi ilk zamanlarda sadece Katolik oyunculara sahada şans tanıdı.Zamanla Katolikler tarafından Katolik Takımı olarak görülmeye başlanan Celtic karşısında yer alan Rangers ise Protestanların desteğiyle anti-Katalolik bir kulüp oldu.İşte bu durum sonuç olarak futbolda mezhep savaşlarını doğurdu.Günümüzde bile Katolik-Protestan kavgalarının eskisine nazaran daha nadir de olsa sürdüğü Britanya'da; bu iki kulüpten Rangers Protestanları,Celtic ise Katolikleri temsil eder. Günümüzde bu iki kulüp Scottish Premier Leaguei domine etmektedirler. Ligde bu iki takım dışında en son 1984-1985 sezonunda Aberdeen FC şampiyon oldu.İlk yıllarında iki takım da kendi mezhebi dışında oyuncu almıyordu.Bugünlerde iki ekipte de fazla yerel bölge futbolcusu kalmadı, ancak taraftar ilk günkü kadar ateşli ve heyecanlı bir şekilde bağlı olduğu renkleri destekliyor. Milano kentinin devleri arasındaki bu mücadelelere İtalyanlar "Derby della Madonnina" demektedirler. 10 Ocak 1910'da başlayan bu rekabette Milan 108 kez kazanarak rakibine galibiyet sayısında üstünlük kurmuştur.Paolo Maldini tam 56 kere Milano derbisinde boy göstermiştir. Milan, 16 Eylül 1899 tarihinde, Milano’daki Du Nord otelinin bir odasında kuruldu.Kuruluşundan 2 yıl sonra yani 1901 yılında ilk İtalya Ligi şampiyonluğunu kazandı.bu şampiyonluğu 1906 ve 1907 yıllarında kazanılan üst üste 2 şampiyonluk daha izledi.Artık Milan, dönemin İtalyan futbolunda oldukça önemli ve büyük kulüpler arasındaki yerini almıştı.Bu görünüm altında, Milan’ın ve İtalya futbolunun geleceğini etkileyecek bir olayın gerçekleşeceği 1908 yılına gelindi. 9 Mart 1908 tarihinde, Milan kulübü içinde anlaşmazlık yaşayan bir grup, kulüpten ayrılmaya ve yeni bir kulüp kurmaya karar verdiler."Football Club İnternazionale Milano" kulübünü kurdular. Kulübe yabancı uyruklu futbolcuları da çekebilmek maksadıyla kulübün ismini İnternazionale Milano (Uluslararası Milano) olarak seçmişlerdi.Bunun da bir göstergesi olarak, takımın ilk kaptanı İsviçreli Hernst Manktl olmuştu.Kulüp renk olarak mavi ve siyahı seçti.İnter de aynı Milan gibi, kuruluşundan 2 yıl sonra, yani 1910 yılında ilk italya ligi şampiyonluğunu kazandı.Böylece İtalya'nın bu büyük ezeli rekabeti 1908 yılında başlamış oldu. İnter kurulduktan sonra, Milan’da uzun yıllar sürecek bir durgunluk dönemi başladı.Milan kulübü 1907 yılından sonra ilk şampiyonluğunu 1950-51 sezonunda kazanabildi.Tam 44 yıl şampiyonluk bekledi.Bu 44 yıl boyunca tek bir kupa da kazanamadı.Aynı dönemde İnter ise 1910, 1920, 1930, 1938, 1940 yıllarında italya ligi şampiyonluğunu, 1939 yılında da Coppa Italia kazanmış, Milano şehrinin demirbaşı olmuştu. Giuseppe Meazza önderliğindeki kadrosu dünya futbol tarihine unutulmayacak bir şekilde yazılacaktı. 1951 yılından sonra, her iki kulüp karşılıklı olarak şampiyonluklar kazanmaya devam ettiler.İnter, Milan’ın 1951 yılına kadar devam eden şampiyonluksuz yıllarında elde ettiği "daha çok şampiyon olma" unvanını çok uzun yıllar elinde tuttu.Öyle ki İnter İtalya’da her 10 şampiyonluğa verilen sarı yıldızı Milan’dan tam 13 sene önce 1965-66 sezonunun sonunda göğsüne taktı. milan ise 1978-79 sezonunun sonunda bu hakkı kazandı.İnter'in 20.yüzyıldaki son İtalya Ligi şampiyonluğunu kazandığı 1988-89 sezonunun sonunda şampiyonluk sayılarında İnter 13, Milan 11 idi.O yıldan sonra, İnter'in bir duraklama dönemine girmesi ve Milan’ın Fabio Capello ile büyük çıkış yakalaması sonucunda, Milan 1991-92 ve 1992-93 sezonlarındaki şampiyonluklarıyla durumu 13-13 yaptı.Milan, 1993-94, 1995-96 ve 1998-99 sezonlarında 3 kez daha şampiyon olarak durumu 16-13’e getirdi.2006'da İtalya'da şike skandalı patlak verince İnter