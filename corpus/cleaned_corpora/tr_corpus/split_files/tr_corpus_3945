Algida olsa da, farklı ülkelerde farklı adlarla satılmaktadır. Eskişehirspor 2007-08 sezonu Eskişehirspor'un 2007-08 sezonunda oynadığı maçların listesidir. 2007-08 sezonunda Eskişehirspor 1. Lig ve Türkiye Kupası'nda mücadele etmiştir. Yeni sezonda kadrosunda birçok değişiklik yapan Eskişehirspor önceki sezondan 10 futbolcuyla yollarını ayırmış ve yeni sezona 14 yeni transfer ile girmiştir. Alt yapıdan Berkay Onarıcı ve Orhan Altın A takıma çıkarılmıştır. Teknik direktör Metin Diyadin iki genç oyuncu için ""İkisi de büyük yetenek. Tek eksikleri kuvvet ve ve tecrübe. Bu özellikleride kazandılar mi görün o zaman."” yorumunda bulunmuştur. Ayrıca 4 büyüklerde de oynamış olan tecrübeli futbolcu Sergen Yalçın'ı ve Antalyaspor'un golcü futbolcusu Coşkun Birdal'ı transfer etmiştir. Yeni sezona girilirken yönetim açık tribünün kapısına ilk kurucu başkanı Aziz Bolel’in ismini vermiştir. En iyi oyuncusu tabii ki de Engin Öztonda'dır.. Ligi 4. sırada bitiren Eskişehirspor play-off müsabakalarında ligi 5. olarak tamamlayan Diyarbakırspor ile eşleşmiştir. Diyarbakırspor'u penaltılar sonucu 6-5 eleyen takım finalde Boluspor'u 2-0 yenerek Süper Lig'e çıkan 3. takım olmuştur. 1. Lig'de ilk üç maçını kayıpsız geçen Eskişehirspor, dördüncü haftada hakem kararlarının çok tartışıldığı bir maç sonunda deplasmanda Malatyaspor'a 2-1 yenilmiştir ve ikinci hafta ele geçirdiği liderliği Malatyaspor'a devretmiştir. 5. Haftada Antalyaspor ile oynadığı maçı son iki dakikada yendiği gollerle karşılaşmayı 3-1 kaybetmiştir. Maçtan sonra yapılan röportajda teknik direktör Metin Diyadin maç ile ilgili şunları söylemiştir: ""5-6 hafta sonra hedef oynayacak takım sayısının 5'e düşeceğini tahmin ediyorum. Biz bu takımların içinde olacağız. Bu ligde maç kazanmak kolay değil, hiçbir takım hiçbir yerde ismiyle oyun kazanamaz."" Ligin 7. haftasında Sergen'in attığı 2 golle Giresunspor'u mağlup ettiği maçtan sonra teknik direktör Metin Diyadin Sergen ile ilgili şunları söylemiştir: ""Giresunspor maçında mücadelemizin karşılığını galibiyetle aldık. İlk 11'de şans verdiğim Sergen görevini en iyi şekilde yerine getirerek kendisine inananları mahcup etmedi. Kendisine teşekkür ediyorum."" Ligin 10. haftasında yönetim Diyarbakırspor maçının tüm gelirlerini şehit ailelerine bağışlayacağını açıklamıştır. Başkan Nebi Hatipoğlu konuyla ilgili şöyle konuşmuştur. ""Yönetim olarak toplanıp (bu sıkıntılı günlerde ülke için ne yapabiliriz?) diye düşündük. Eskişehirspor olarak şehit aileleri için bir yardım kampanyası yapma kararı aldık. 28 Eylül'de sahamızda oynayacağımız Diyarbakırspor maçının hasılatını terör mağdurlarına bağışlayacağız. Diyarbakırspor maçında tezahüratlarımızla, afişlerimizle terörü lanetleyeceğiz. Taraftarımızın stadı doldurmasını istiyoruz. Teröre olan kızgınlığımızı Atatürk Stadı'nda haykıracağız."" Bu karardan ötürü, yönetim kurulu üyeleri, kombine bilet sahipleri ve basın mensupları, kapalı tribün için 30, açık tribün için de 15 YTL olarak belirlenen biletleri satın alarak maçı izlemiştir. Sahaya rakip takım "Şehitler ölmez vatan bölünmez" yazılı pankartla çıkmıştır. Maç öncesi gelen taraftarlara Türk bayrağı dağıtılmıştır. İstiklâl Marşı okunurken açık tribünün tamamını kaplayan Türk Bayrağı ile üzerinde "Şehitler ölmez vatan bölünmez" yazan dev pankart açılmıştır. Ligin ilk yarısını 4. sırada tamamlayan Eskişehirspor ara transferde Gençlerbirliği Oftaş Spor'dan kaleci Ferhat Odabaşı'nı kadrosuna katmıştır. Ligin 26. haftasında Sakaryaspor ile 1-1 biten maçın ertesinde yönetim kurulu aldığı kararla, teknik direktör Metin Diyadin'in sözleşmesini tek taraflı olarak feshetmiştir. Konuyla ilgili konuşan Diyadin şunları söylemiştir:""Eskişehirspor, 48 puanla zirveyi paylaşıyor. Bu karar tamamen yönetimin tasarrufudur. Maalesef Türkiye'de böyle şeyler oluyor"" 20 Mart'ta yapılan açıklamayla kulübün başına teknik direktör olarak Nejat Biyediç getirilmiştir. Eskişehirspor büyük taraftar kitlesinin bulunduğunu belirten Biyediç yaptığı açıklamada "Eskişehirspor taraftarı beni heyecanlandırdı. Eskişehirspor'un Süper Lig özlemi ve taraftar kitlesi beni buraya çekti. Kendime güveniyorum. Eskişehirspor'u uzun bir aradan sonra Süper Lig'e çıkarmak istiyorum" söylemiştir. 33. haftada yönetimin aldığı kararla Sergen Yalçın'ın kadro dışı bırakılmıştır. Sergen takımda 1745 dakika oyunda kalıp, 6 gol atmış. 32 haftada 19 maça ilk 11'de başlayan Sergen, 10 maçta 90 dakika görev yapıp, 11 sarı kart görmüştür. Türkiye Kupası'na 1. turdan başlayan Eskişehirspor ,Kocaelispor'u 1-0 yenerek 2. tura geçmiştir. 2. turda Süper Lig takımlarından Çaykur Rizespor ile deplasman karşılaşan EsEs rakibinin 10 kişi kalmasına rağmen karşılaşmadan 3-1 yenik ayrılmış ve Türkiye Kupası'na veda etmiştir. Türkiye ve Orta Doğu Amme İdaresi Enstitüsü TODAİE veya Türkiye ve Orta Doğu Amme İdaresi Enstitüsü, 1958 yılında 7163 sayılı Kanunla kurulmuş amme idaresi enstitüsüdür. Kamu yönetimi alanında İktisadi ve İdari Bilimler bölümleri mezunlarına yüksek lisans ve doktora seviyelerinde 1952 - 2018 yılları arasında hizmet vermiştir. TODAİE, Türkiye Cumhuriyeti Hükûmeti ve Birleşmiş Milletler arasında yapılan bir teknik yardım anlaşmasına dayanılarak 1952 yılında kamu yönetici ve personelini yetiiştirmen üzere Ankara Üniversitesi Siyasal Bilgiler Fakültesi'nin bünyesinde kurulmuştur. 1958 yılına kadar bu akademik kurum içerisinde müstakil bir biçimde işlevlerini yürüten TODAİE, 1958 yılında kabul edilen 25 Haziran 1958 tarihli ve 7163 sayılı "Türkiye ve Orta Doğu Amme İdaresi Enstitüsü Teşkilat Kanunu" ile tüzel kişilik kazanmış ve bilimsel, yönetsel ve mali özerkliğe sahip olmuştur. Amme İdaresi Dergisi (AİD), Mart, Haziran, Eylül ve Aralık aylarında olmak üzere yılda dört kez yayımlanmaktadır. Ankara Hacı Bayram Veli Üniversitesi, yayımlanmak üzere kamu yönetimi ve siyaset bilimi alanlarındaki özgün kabûl edilen makaleleri kabûl etmektedir. AİD, Social Sciences Citation Index (SSCI), Social SciSearch, Journal Citation Reports/Social Sciences Edition, Uluslararası Yönetim Bilimleri Enstitüsü (IIAS), Avrupa Kamu Yönetimi Grubu (EGPA) Anadilde Yayınlanan Kamu Yönetimi Dergileri Veri Tabanı ile Tübitak ulakbim Sosyal Bilimler Veri Tabanı indekslerinde taranmaktadır. Dergi, Ankara Hacı Bayram Veli Üniversitesi, Amme İdaresi Dergisi web sitesi üzerinden yayın yapmaktadır. Yükseköğretim Kurulu'ndan (YÖK), ""703 sayılı Kanun hükmünde kararname ile kapatılarak teşkilatı ve bütçesi YÖK'e devredilen TODAİE bünyesindeki öğretim üyeleri ve öğrencilerin, YÖK tarafından belirlenecek bir yükseköğretim kurumuna 3 ay içinde devredilmesi""nin öngörüldüğü hatırlatıldı. Bu yetki kapsamında, TODAİE, 9 Temmuz 2018 itibarıyla öğrenim gören öğrencilerin Ankara Hacı Bayram Veli Üniversitesi'de eğitimlerine devam etmesi kararlaştırılmıştır. 9 Temmuz 2018 tarihli, 703 sayılı KHK ile teşkilat kanunlarının lağvedilmesiyle TODAİE, kapatılmıştır. Uykusuz Uykusuz, Türkiye ve Kuzey Kıbrıs'ta haftada bir yayımlanan ve Türkiye'nin en çok satan mizah dergisi. Mürekkep Yayıncılık tarafından Perşembe günleri çıkarılan dergi, 16 sayfadır. Derginin İmtiyaz Sahibi Uğur Gürsoy, yazı işleri müdürü Barış Uygur'dur. Amblemi, Yiğit Özgür'ün çizdiği atletli ve çizgili pijamalı adamdır. Derginin kapağında "haftalık mizah dergisi" olduğunu belli eden bir ibare ile tarih, sayı numarası, Türkiye ile KKTC satış fiyatları, derginin İnternet adresi ve bir de ürünün barkodu bulunmaktadır. Kapak; gündemi belirleyen siyasî, ekonomik ya da sosyal olayları karikatürize eder. Dergi günümüzdeki hemen hemen tüm haftalık mizah dergilerinde olduğu gibi ülke gündemine yön veren olayları konu alan iki sayfalık bir girişi içerdikten sonra, çizerlerin kişisel karikatür köşeleri ve çizgi romanları ile mizah yazılarını barındırır. Sondan bir önceki sayfada ise "Gelen Kutusu" adı altında amatör çizerlerin gönderdiği çalışmalara ayrılan bir bölüm yer alır. Derginin sayfa düzeni değişiklik gösterebildiğinden, arka kapakta yer alan Otisabi iç sayfalarda yer alıp, derginin iki kapakla çıktığı da olmaktadır. Genel düzen olarak, arka kapakta daima Otisabi yer almaktadır. 2007 yılının Ağustos ayında "Penguen" dergisinden ayrılan Yiğit Özgür, Ersin Karabulut, Oky, Umut Sarıkaya, Uğur Gürsoy ve Memo Tembelçizer isimli altı karikatürist tarafından kuruldu ve yayın hayatına 5 Eylül 2007 günü başladı. Derginin isminin Uykusuz olmasını, Yiğit Özgür, ""Çok isim düşündük, sonra halimize bakıp 'Uykusuz'dan başka ne olabilir ki abicim' dedik."" sözleriyle açıklamıştır. Kurucu kadronun "Penguen"den ayrılmasının nedeni, "Leman"dan "Penguen"in doğuşu gibi politik ya da "Fermuar"'ın "Penguen"den doğuşu gibi mizah tarzındaki farklılıklardan dolayı değil; dostane bir şekilde, sadece yeni bir dergi çıkarmak amacıyladır. "Uykusuz"un, önceli "Penguen"den bariz bir politik ya da mizahî farklılığı yoktur. Öte yandan, adları daha önce sıralanan, kurucu 6 kişilik çekirdek grup, tamamen "Gırgır"-"Limon"-"Leman" silsilesine dahil değildi. Oky, Memo Tembelçizer ve Barış Uygur gibi bazı önemli sanatçılar, "Pişmiş Kelle" ekolünden gelmektedirler. Bu nedenle Uykusuz ile Penguen'in mizah tarzında hafif bir farklılık görülür. 2008'de yayın hayatına son vermek zorunda kalan "Fermuar" dergisinden gelen Üstün Kardeşler ve Emrah Ablak ile 2009'da yayın hayatına son vermek zorunda kalan "Cici" dergisinden gelen Alpay Erdem ve Yetkin Gülmen gibi çizerlerle kadrosu zenginleşmiştir. Umut Sarıkaya 2015 yılında dergiden ayrılmış, Naber isimli bir dergi kurmuştur. Bu dergide zaman zaman Uykusuz çizerlerinin de çalışmaları yer almaktadır. Hal Hartley Hal Hartley (d. 3 Kasım 1959), Amerikalı film yönetmeni, senarist, yapımcı ve besteci. 1997 yılında çektiği "Henry Fool" adlı filmi 1998 Cannes Film Festivali'nde Altın Palmiye'ye aday gösterildi ve En İyi Senaryo ödülünü kazandı. "Henry Fool"un devamı niteliğindeki filmi "Fay Grim" (2006), 2007 İstanbul Film Festivali'nde de gösterildi.Yönetmenliğin yanında filmleri için besteler yapmasıyla da tanınan Hartley, aynı zamanda Possiblefilms.com adlı İnternet sitesinin de sahibidir. Alain Delon Alain Delon (d. 8 Kasım 1935, Fransa), Fransız oyuncudur. Annesi ve babası kendisi daha çocuk yaştayken ayrılmış olduğundan zorlu bir çocukluk geçirmiştir. Dünyaca ünlü yönetmenlerden Luchino Visconti, Jean-Pierre Melville ve Michelangelo Antonioni gibileriyle çalışma imkânı yakalamıştır. 2006'da İstanbul Film Festivali'ne katılması beklenirken, katılamayacağını son gün açıklayarak, bekleyenleri hayal kırıklığına uğratmıştır. Delon kalp sorunu ile aynı dönemde Tiyatro oyunuda iptal ettirmiştir. Delon oyunculuğu oynayarak öğrenmiş Gabin ve Venturayı ustaları gören bir oyuncudur. General De Gaulle el yazmalarını satın alıp, Invalide müzesine bağışlamıştır. Ayrıca hayvanlara tutku ile bağlı olan oyuncu, Brigitte Bardot'un federasyonun talebi ile Çin Cumhurbaşkanı'na hayvanlara kötü davranılmaması ile ilgili açık mektup yazmıştıır. Anthony, Anouchka, Alain-Fabien adlı 3 çocuğu vardır. Babannesi Korsikalı'dır. Baba tarafı Güney Fransa'dan anne tarafı ise Alsas bölgesindendir. Fransız milliyetçi Le Pen ile dost bir De Gaullecüdür. Büyük bir Resim ve Heykel koleksiyonu olan oyuncu, Douchy adlı köydeki geniş arazisinde hayvanları ile yaşamaktadır. Paris'te yaşamanın hayvanlarla mümkün olmadığından Paris'te yaşayamayacağını belirtmiştir. 2002'de ağır bir depresyon geçiren oyuncu intiharı denemiştir. Gençlere oyuncu olmalarını tavsiye eden oyuncu, Oyunculuğu dünyanın en güzel mesleği olarak nitelendiriyor. Django Django, Python Programlama Dili için hazırlanmış ve BSD lisansı ile lisanslanmış yüksek seviyeli bir web çatısıdır. Basit kurulumu ve kullanımı, detaylı hata raporu sayfaları ve sunduğu yeni arayüz kodlama yöntemleriyle diğer sunucu yazılımı ve çatılardan kendini ayırmaktadır. İsmi, caz gitaristi Django Reinhardt'tan gelmektedir. Django Projesi'nin temel hedefi, karmaşık bir yapıda olan ve bir veritabanı kullanan web uygulamalarının gerçekleştirimini kolaylaştırmaktır. Django yeniden kullanılabilirlik, modülerlik, hızlı geliştirme süreci ve DRY prensiplerini sonuna kadar kullanma politikasına sahip bir yapıda tasarlanmaktadır. Django ayrıca her projeye temel kayıt ekleme, silme, düzenleme ve güncelleme fonksiyonlarını bünyesinde barındıran dinamik bir yönetim paneli sağlar. Django uygulama çatısı içinde veri modelleri (Python sınıfları olarak tanımlanır) ve ilişkisel veritabanı arasında aracı olarak çalışan bir nesne-ilişkisel eşleştirme bileşeni; düzenli ifadeler tabanlı bir url dağıtıcı; istekleri işlemek için bir görünüm sistemi; ve şablon sistemi barındırır. Çatının özünde ayrıca aşağıdaki bileşenler de bulunur: from django.http import HttpResponse import datetime def current_datetime(request): from django.shortcuts import render from Blog.models import Gonderiler def gonderi_goster(request , gonderi_id): Gonderi adi = Gonderi icerik = Gonderilme tarihi = İzmir Hayvanat Bahçesi İzmir Fuar Hayvanat Bahçesi, İzmir Kültürpark içerisinde, 9 Eylül Kapısı ile Cumhuriyet Kapısı arasında bir mevki bulunan bir hayvanat bahçesiydi. 2008 yılında kapatılmış, tüm hayvanlar İzmir Doğal Yaşam Parkı'na taşınmıştır. İzmir Fuar Hayvanat Bahçesi, 1936 yılında şehir merkezinde yer alan Kültürpark’ın bir parçası olarak dönemin şartlarına uygun şekilde Türkiye’nin ilk koleksiyon tipi hayvanat bahçesi şeklinde inşa edilmiştir. Hayvanat bahçesinde 21 tür memeli, 50 tür kanatlı, 17 tür sürüngen olmak üzere 88 tür ve 1000 adet hayvan barınmaktadır. Her yıl ortalama 450.000 kişi tarafından ziyaret edilen bahçe 18.000m² alanda doğal bitki örtüsüyle 75 yıl boyunca hizmet vermiştir. 2007 yılında kapanarak, hayvanat bahçesindeki tüm hayvanlar İzmir Doğal Yaşam Parkı'na taşınmıştır. Hem İzmir Fuar Hayvanat Bahçesi'nin, hem de İzmir'in önemli simgelerinden olan Pak Bahadır isimli asya fili, 21 Temmuz 2007 tarihinde 59 yaşında bir ameliyat sırasında hayatını kaybetmiştir. Yusuf Kenan Bulutoğlu Yusuf Kenan Bulutoğlu (d. 1931, Çarşamba, Samsun), Türk siyasetçi. İstanbul Üniversitesi Hukuk Fakültesi'ni bitirdi., Paris Üniversitesi'nde Ekonomi Doktorası yaptı. Boğaziçi Üniversitesi Ekonomi Bölüm Başkanlığı, 5. (XVI) Dönem Samsun Milletvekilliği ile Devlet ve İşletmeler Bakanlıkları yaptı. Evli ve iki çocuk babasıdır. Ekran çözünürlüğü Ekran çözünürlüğü, dijital televizyonun, bilgisayar monitörünün ve benzeri görüntü aygıtlarının ekranının her boyutuna düşen piksel sayısını ifade eder. Çözünürlük sistemleri şöyledir: Görüntü standardı Çözünürlük(Genişlik x Yükseklik) Ekran oranı Görüntü standardının açılımı Çözünürlük arttıkça piksel küçülür, piksel hassasiyeti artar. Çözünürlük değiştiği zaman bilgisayar ekranında simgelerin büyüklüğü de değişir. Ekran değerleri, piksel/inç cinsinden ifade edilir ve ekran boyutuna bağlı değişkenlik gösterir. Piksel/inç değeri aynı olan ekranlarda ppi değeri yani (piksel yoğunluğu) da aynıdır. 1024x768 çözünürlük pek çok ekran için standarttır. Renk ve görüntü kalitesi ise ekran kartıyla ilgilidir. Nelly Nelly ("doğum adıyla:" Cornell Haynes Jr.; 2 Kasım, 1974; Austin, Teksas, ABD), Amerikalı R&B ve hip hop şarkıcısı. Mariah Carey, Kelly Rowland, Christina Aguilera ve Ashanti gibi ünlülerle çalışmıştır. En iyi erkek rapçi ve en iyi rap sanatçısı ödüllerini almıştır. Ashanti ve Nelly 2005 yılından beri sevgililerdir. Ayrıca Nelly Charlotte Bobcats NBA takımının sahiplerinden biridir. Charlotte Bobcats takımının 3 sahibi vardır, bunlar Robert L. Johnson, Nelly ve Michael Jordan'dır. Hip&Hop müziğinin en iyilerinden biri olarak kabul edilen Nelly'nin ilk son albümü Brass Knuckles 4 defa ertelenmenin ardından 2008 sonbaharında piyasaya sürülecektir. Albümden çıkan single'lar arasında Akon ve Ashanti ile birlikte söyledikleri "Body On Me" isimli şarkı Amerika'da oldukça popüler olmuştur. Nelly 2003 yılından beri ünlü şarkıcı Ashanti ile birliktedir. Çift 2007 yılının kışında nişanlanmıştır. 2010 yılında Kat Sacks ve Nelly hakkında çıkan seks iddiaları ve Nelly'nin son doğum günü partisinden sonra ikili ayrılmıştır. Nelly 2009 yılının başından beri yeni albümünün çalışmalarını yapmaktadır albümün adı önce "Les Is More" sonra "Nelly" daha sonra "Let's Get It" ve son olarak da "5.0"olarak değişmiştir. Nelly'nin kuzeni Michael Johnson 2 ırkçı öğrenci tarafından evine giderken vuruldu ve öldü daha sonra Nelly albümü ertelediğini ancak albüme Jammie Foxx, Usher ve Dr. Luke ile çalışacağını söyleyerek hayranlarını biraz olsun beklemekten doğan kızgınlığını dindirdi. Nelly albüm teması için "Ford" firmasiyla 2011 model "Mustang" araba için anlaştı 1990'lı yılların başında Nelly ve arkadaşları "St.Lunatics" adında bir rap grubu kurarlar ve ilk şarkıları "Gimmie What You Got"ile St. Louis şehrinde parlamaya başlarlar devamında gelen şarkılarda Nelly, Universal şirketi yöneticilerinin ilgisini çeker ve 'rekor fiyatla' "Universal Music" Rapçisi olur ve Nelly'nin solo kariyeri başlar. Nelly'nin 1999'da çalışmasına başladığı ve 2000 yılının yazında çıkardığı albüm kesinlikle Nelly'nin en iyi dönemlerinden biriydi. Albümde pek şöhret sahibi olan rapçiler yoktu, albümün konukları şu isimlerdi: St.Lunatics Lil Wayne, The Teamsterz ve Cedric The Entertainer. Albümün hit parçaları ise "Ride With Me", "Country Grammar", "E.I.", "Tho Dem Wrappas" ve "Batter Up" şarkılarıydı. Şarkılar gerçek rap şarkılarıydı ki vaktinin en iyi rapçilerinden Eminem ile inanılmaz bir rekabet içerisindeydi ve albüm 9.500.000 sattı bir 'debut' albüm için oldukça iyi olan bu rakam ayrıca albüm "9 Platin Plak" kazandı bu başarı Nelly'nin kariyerini şüphesiz iyi ya da kötü etkileyecekti. Yine Nelly'nin milyonlar sattığı ve "6 Platin Plak" kazandığı albümdür. Nelly'nin kariyerini şüphesiz bir yöne sokan bu albümün birçok "mainstream" dinleyici için mükemmel bir albüm olduğu düşünülse de, underground dinleyicileri Nelly'nin, "Country Grammar"'dan başarılı olamayacağını ve oda diğer rapçiler gibi yavaş yavaş silineceğini kanısına vardırdı fakat albümden çıkan 2 parça Amerika listelerini "darma duman" etti. İlk olarak Nelly, 2002'nin Mart ayında The Neptunes'in prodüktörlüğünü yaptığı "Hot In Herre" şarkısını piyasaya sürdü ve şarkı Amerika'daki Hip Hop dinleyicilerinin ilgisini çekti... Ve Nelly'nin kariyerinin şüphesiz en iyi şarkısı "Dilemma" 2002 senesinin Temmuz ayında piyasaya çıktı şarkı "Pop-Rap"müzik türünün ilk şarkısı olarak gösterilse de hiç kimse bu şarkı üzerinden Nelly'e dil uzatamadı aynı dönemde çıkan bu 2 şarkı "Billboard Hot 100"listesinde #1 ve #2 numaranın sahibi olmuştu. Albüm bu 2 şarkının büyük payıyla beraber "2003 Yılı Grammy Ödülleri En İyi Albüm"ödülünü kazandı...Albümden çıkan diğer hitler "Air Force Ones","Work It" ve "Pimp Juice" şarkılarıydı... "Air Force Ones" şarkısı Nelly'nin grubu St.Lunatics'in popülerliğini arttırmak için yapılmıştı ama flow'ları harika dizen"Trackboyz" St.Lunatics'e çok iyi bir destekçi olmuştu. Diğer bir şarkı "Work It" ise Justin Timberlake'le yapılmış eğlenceli ve "playboy" temalı bir şarkıydı. 5. ve son single "Pimp Juice" ise Nelly'nin o dönem çıkardığı içecek "Pimp Juice"un bir nevi reklamı gibiydi ve çok eğlenceli bir klibi vardı ayrıca klipte Nelly'e ünlü rap şarkıcısı Snoop Dogg da eşlik ediyor. Nelly 2003 yılında "double albüm" yapmaya karar verdi... Biri "Sweat" diğeride "Suit" olan albümlerin "Sweat"olanı "Rap" tarzında "Suit"olanı ise daha soft ve "R&B" kokuyordu"Nellyville"'den sonra popülerliği dünyaya yayılan Nelly artık daha güçlü isimler ve daha ticari işler yapmaya başladı... Albümün beklenildiği gibi çok tutmadığı söylenilebilir 8.500.000 ve 6.000.000 satan bir rap şarkıcısı için 2.000.000 civarı bir satışın onu pek de tatmin edebileceği söylenemezdi. "Sweat"Albümün konuk isimleri ise; Jazze Pha,Lincoln Üniversite Korosu, Murphy Lee, Stephen Marley, Christina Aguilera, Fat Joe, Jung Tru,Remy Ma,St.Lunatics,Moob Deep,Missy Elliot,Ali,Gube Thug,Lil Flip ve Big Gipp'di. Diğer albüm "Suit"'in konukları ise Pharrell, Jazze Pha, T.I., Jaheim, Snoop Dogg, Ron Isley, Avery Storm, Mase ve Anthony Hamilton. İlk olarak "Sweat" albümünden çıkan The Neptunes imzalı ilk single "Flap Your Wings" 'saman alevi' gibi kısa süreli bir alevlenme yarattı ve söndü. Herkes Nelly'nin bittiğini ve daha iyi işler yapamayacağını söylüyordu.Ancak "Suit" albümünü alanlar kesinlikle 'single' olarak çıkacağını düşündüğü "Play It Off" şarkısını Nelly single olarak kullanmayınca bir yerde şoka uğradılar çünkü şarkı harika "R&B" ritimleri ve Pharrell'in ince sesi ile harika bir ahenk tutturmuştu ancak bu şarkının yerini daha bir "Pop" olan "Suit"albümünden çıkma Jaheim vokalli "My Place"şarkısı aldı... Yine günü kurtaracak olan Nelly,Christhina Aguilera düeti "Tilt Ya Head Back" isimli şarkıyla yine zirveye oturdu yani bir yerde günü kurtardığı söylenilebilirdi Nelly için. Diğer single yine "Suit" albümünden Tim McGraw vokalli "Over And Over" şarkısıydı...Rapçi Nelly Country Şarkıcısı Tim McGraw ile çalışmıştı ki zaten bu şarkıya biraz önyargılı bakılmıştı ancak şarkı yine de büyük bir kitleye hitap ediyordu ve kısa süre sonra tüm dünyaya yayılacak bir hit oldu... Aslında önceki 2 parçaya göre daha bir Rap olan şarkı "Na-NaNa-Na" kesinlikle "Sweat"'in 'en iyileri"ndendi oldukça hareketli,basslı, yüksek ritimli ve Jazze Pha vokalli bir şarkı olan "Na-NaNa-Na" arabaların ve partilerin vazgeçilmezi oldu.. Ve son single "Suit"'den "N Dey Say" şarkısı oldu oldukça derin bir anlam taşıyan şarkıda Nelly çeteler ve aşk arasındaki mesafe ve umut temalı bir şarkı yapmıştı ve bu birçok çete üyesini ya da üyelik yolundaki insanlara doğru yolu gösterdi... Nelly'nin zor günler yaşadığı dönemde çıkması planlanan albüm Nelly'nin kafasının rahatladığı bir zamana ertelenmek istendi ve bunun için 4 kez ertelendi... Nelly'nin 4 albümünün aksine 400.000 civarı satan albüm Nelly'nin rap kariyerine kötü bir leke olarak kalacaktı. Albüm oldukça iddialı isimlerle ve prodüktörlerle yapılmıştı ki albümün konuklar şöyleydi ;Akon,Ashanti,Avery Storm,Chuck D,Ciara,Fergie,Jermaine Dupri,Keri Hilson,LL Cool J,Nate Dogg,Pharrell Williams,R.Kelly,Rick Ross,Snoop Dogg,St.Lunatics,T.I. ve Usher gibi isimlerdi. Ancak her ne olduysa Nelly'nin tekrar "Country Grammar" gibi bir albüm yapmaya çalışması nedeniyle albümün şarkıları oldukça sert beatlerle yapıldı. İlk single "Party People" ünlü pop şarkıcısı Fergie ile yapıldı ve harika tempolu yüksek ritimli bir şarkıydı ayrıca klibinde Ciara,Keri Hilson,Polow Da Don ve St.Lunatics isimleri görünüyordu yine bir ekleme şarkının bir kısmınıda ünlü rapçi/prodüktör ve söz yazarı Sean Garret sözleri bulunuyordu bu sefer oldu diye düşünülen albümün olmayacağından herkes bihaberdi... 2.Single "Body On Me" çok sakin ritimli ve 'Las Vegas'taki Hayat' temalı bir şarkıydı şarkıda Nelly'e sevgilisi Ashanti ve Akon eşlik etti...Oldukça popülerleşen şarkı bir anda yeni rap şarkılarıyla ortadan kayboldu ve Nelly şaşkınlığa uğradı ayrıca albümü alan beyaz insanların büyük bir tepkisini çeken şarkıda "Self Esteem" şarkısı oldu çünkü Nelly oldukça ırkçı bir şarkı yazmıştı ve ona Chuck D eşlik ediyordu... Şarkılar arasında belki de en vasatı olan "Stepped On My J'z"e klip çekmeye karar veren Nelly nereye gittiğinin farkında değildi çünkü albümde "Long Night","L..A","Hold Up" ve "U Ain't Him" gibi 'en azından' "Stepped On My J'z" şarkısından iyi olan şarkılardı ama Nelly yanlarından dahi geçmedi.Şarkı ayakkabı temalı ve bir yerde Nelly'nin ortağı Michael Jordan'a yaptığı bir jest gibiydi ayrıca şarkıya Ciara ve Jermaine Dupri eşlik ediyordu pek beğenilmeyen şarkının klibinde Dj Drama boy gösteriyordu. Yine aşk temalı şarkıyı single olarak çıkaran Nelly "One & Only" şarkısını piyasaya sürdü fakat oldukça başarısız bir sonuç aldı ve albüm hikâyesi sona erdi. Nelly'nin kariyerinin en 'tatlı' adımını atması beklenen albüm 2010 yılının Kasım ayında bekleyenleriyle buluşacak albümün 5 kez ertelenmesi ve albümün teması olacak olan Mustang DUB 2011 5.0 L model arabanın içinde geçen "5.0" yüzünden "5" rakamının uğuruna inanan Nelly albümün adını bu yüzden 5.0 olarak koymaya karar vermiş albümdeki konuklar oldukça kaliteli isimler,albümdeki isimler Diddy, The Notorious B.I.G., Plies, Sean Paul, Chris Brown, T-Pain, Kelly Rowland, T.I., Avery Storm, Dj Khaled ve Birdman'dir. Ancak albüm bir haftada 65.000 civarı sattı az satmasının sebebi de kesinlikle bir skandaldı.Nelly'nin albümü Universal Motown tarafından sadece 200.000 tane basılmıştı ve Atlanta, Teksas, Alabama gibi şehirlerde albüm satışa dahi sunulmamıştı.Sebep olarak da ortaya Nicki Minaj'ın albümünün fazla satması için Nelly'nin albümünün promosyonun yapılmaması ortaya atıldı.Ayrıca albüm eleştirilerinde ;Rolling Stone,RapReviews gibi önemli site ve birçok dergi Nelly'nin albümü 5.0'nun Nicki Minaj'ın Pink Friday albümünden daha iyi ve kaliteli olduğunu verdikleri puanlarla ortaya koydular. Nelly kariyerine başlarken kardeşinin aldığı 10 yıl hapis cezasıyla şoka uğramış ve müzik kariyerine başlamayı bir kere daha düşünmüştü fakat düşük gelirle yaşadığı için müziğe başlamak zorundaydı ve ilk albümünü çıkardı. Albümden sonra Nelly kardeşinin üzüntüsünü unutmuş gibiydi. Daha sonra Nelly, KRS-One gibi bir rap sanatçısıyla dissleşmek zorunda kaldı. Zorunda kaldı çünkü kariyerinin başında, insanların onu bir ödlek olarak bilip bir kenara atmasını istemiyordu. Nelly bu sıkıntılardan sıyrıldı ve 2002-03 yılları arasında Tip Drill klibi yüzünden bazı şehirlere alınmadı ve kimse Nelly'e cevap hakkı tanımadı. 2010 yılında verdiği röportajlarda epey kızgındı. Nelly: "Benim yetişkin dinleyici ve izleyicilerim de var. Nasıl Dilemma, Over And Over gibi aşk şarkıları yapıp çiftlere hitap ediyorsam onlara da hitap etmek zorundayım." diyebildi fakat iş işten geçmişti. 2005 yılında Nelly'nin ablası ilik kanserinden ölmüştü bu durum onu oldukça etkilemişti çünkü Nelly iyi bir aile hayatı yaşamamıştı iyi bir ailesi olmadığını Nelly "Say Now" şarkısında şu şekilde dile getiriyordu. "Why my mother was gone ? Why my daddy went home ? And the same sh*t they told me , i found myself and tellin' my own" Nelly ablasının ölümüyle oldukça kötü bir hal almıştı. Uzun bir süre müziğe ara verdi Suit ve Brass Knuckles arasında gerçekleşen bu olay Nelly'nin kariyerine mâl oluyordu ki, yakın arkadaşları St. Lunatics üyeleri, T.I. ve Jermaine Dupri, Nelly'e destek oldular ve T.I., Nelly'i albümüne konuk ederek onu müziğe geri döndürmekte başrolü oynadı.2008 yılında Nelly,Brass Knuckles albümünü yayınladı ama farkında olmadığı 2. bir şok onu bekliyordu Nelly ilk hafta sadece 92.000 satabildi ve hayal kırıklığına uğradı ve bu başarısızlığı düzeltmek için hemen 5.0 albümünü hazırlamaya başladı fakat Nelly değişecekti onu değiştirecek olan müzik piyasası olacaktı. Normal bir Rap şarkıcısına göre Nelly harika bir R&B vokaliydi çok iyi işler çıkarabiliyordu örnek olarak Rap Müzik Tarihine geçen albümü Country Grammar'daki ,"Luven Me" şarkısı bir örnek olabilirdi ya da sonraki Nellyville albümündeki Grammy Ödüllü hit parça "Dilemma" hiç kimse Nelly'nin değiştiğini fark edememişti ancak Suit albümü başlı başına bir R&B albümü olucaktı Nelly bunu açıkladıktan sonra insanların ona bakışı oldukça değişti albümlerini almamaya başladılar Nelly bu tarzı Brass Knuckles'ta kullanmadı ama albüm fazla satamamıştı ikilemde kalan Nelly ,Universal Motown baskısıyla R&B vokali oldu ancak Nelly her zaman "Rapper Nelly" olarak anılmak istiyordu bu durumu Nelly "Problems" şarkısında şöyle anlattı "Got me lookin at my albums like, Who wrote this shit? Believe me mani hope this get, A tad bit better but I doubt that shit, It's like hey I can hear these people say, Dam that boy done changed, But they don't understand, The pressures I'm going through." Universal Motown bu şarkıyı kendilerine bir saldırı olarak gördü ve şarkıyı albüme almadılar.Bunun üstüne Universal Motown ,Nelly'nin 5.0 albümünden 200.000 tane bastırarak iyi bir intikam aldılar ve Nelly'e 3. şoku yaşattılar. S.l.i.m. Vs. Nelly Slim (S.Saint,L.Louis,I.Is,M.Mine) ve Nelly'nin büyük tartışması Slim'in Nelly'i basketbol maçına davet etmesinin akabinde diğer oyuncuların Nelly'i istememesiyle başladı.Nelly bu olayı Slim'e bağladı ve twitter'dan şu mesajı yolladı "Bugün St.Louis'deki hiçbir basketbol maçında oynamayacağım 'Shady Lame Ignorant Muthafuccers'" diyerek kavganın fitilini ateşledi ve Slim cevaplamaya başladı Slim art arda Nelly'i bombalamaya başladı ve ilk önce "Ateşle oynadığının farkındasın dimi ? Henüz asıl kartlarımı açmadım hazırmısın ? başlayalım" yazarak Nelly hakkında iddialar ortaya attı bu iddialar oldukça ciddi ve doğru olabilecek iddialardı.Slim,Nelly'nin bütün parasının bittiğini ve tüm parasını kokaine,yasa dışı steroide,penis büyütücüye,Ashanti'ye ve kumarda bitirdiğini iddia etti bütün bunlarla kalmayarak Nelly'nin ruhunu şeytana sattığını iddia etti.Nelly'se bunlara cevap olarak "1.si eğer Slim'in benim eski menajerim olduğunu düşünüyorsanız baştan kaybediyorsunuz.Belki bu Slim'in yaptığı onu öldürmeye gelenleri durdurduğum için ettiği bir teşekkürdü" diyerek diğer cevapları sıraladı."2.si bu vücudun içersine ;balık,hindi,tavuk,protein,şarap,votka viski ve şekerlemeler dışında hiçbir şey girmedi" diyerek kendini savundu. Kariyeri boyunca 11 kez aday gösterilmiş, 3 ödül kazanmıştır. İstanbul İktisadi ve Ticari İlimler Akademisi İstanbul İktisadi ve Ticari İlimler Akademisi, 1883 yılında kurulan "Hamidiye Ticaret Mektebi"’nin devamı niteliğinde bir öğrenim kurumu olarak 1959 yılından itibaren hizmet vermiş; 1982’de kurulan Marmara Üniversitesi’nin temelini oluşturmuş olan kurumdur. 1982’de Marmara Üniversitesi İktisadi ve İdari Bilimler Fakültesi‘ne bağlanmıştır. 16 Ocak 1883'te ""Hamidiye Ticaret Mektebi"" ismi altında Ticaret ve Ziraat Orman ve Maadin nezaretine bağlı olarak Cağaloğlu'nda İstanbul Kız Lisesi'nin arkasında iki katlı bir konakta (bugün Marmara Üniversitesi rektörlük binası olan bina) eğitime başladı. Ticaret Nazırı Abdüllatif Suphi Paşa’nın girişimi ve Milli Eğitim Bakanı Münif Paşa’nın desteği ile kurulan okul "dört yıl " idi. İlk müdürü Avusturyalı Ferdinand Grati Efendi oldu. Gelenbevizade Sait Bey’in müdür olduğu 1887 yılında ilk mezunlarını 13 kişi olarak veren okul, 21 Eylül 1889 tarihinde Maarif Nezaretine bağlandı. Eğitim süresi 3 yıla indi. Bazı dersler Fransızca okutulmaya başladı. 1893 yılında ileride ıslahı ve tekrar açılışı düşünülmek üzere lağvedildikten sonra 15 Ekim 1897 tarihinde yine Maarif Nezaretine bağlı olarak yeniden açıldı ve o günden sonra Marmara Üniversitesi olana kadar kesintisiz olarak eğitim faaliyetlerini sürdürdü. 1915 yılında yapılan değişiklikle okul “Kısm-ı Evvel”, “Kısm-ı Sani” isimleri ile iki kademeli hale getirildi. Okulun adı “"Ticaret Mektebi Âlisi"” olarak değişti. Cumhuriyet döneminin başlamasından sonra 1923-1924 ders yılında okul “"Orta Ticaret Mektebi"”, “"Yüksek Ticaret Mektebi"” ve “"İstanbul Ulumu Aliye-i Ticarriye Mektebi"” isimleri ile üç kademeli hale getirildi ve İktisat Vekaleti’ne bağlandı. 1924-1925 ders yılından itibaren kurumda karma eğitim başladı. Türkiye’de kız-erkek bir arada karma eğitimin yapıldığı ilk kurumdur. 15 Şubat 1932 tarihinde okul Maarif Vekaleti’ne yeniden bağlandı ve üç kademesi “"Küçük Ticaret Mektebi"”(1934 - 1935 yılından sonra adı “Orta Ticaret Mektebi” oldu), “"Ticaret Lisesi"” (günümüzde Sultanahmet Ticaret Meslek Lisesi olarak eğitimi sürdürür) ve “"Yüksek İktisat ve Ticaret Mektebi"” şeklinde yeniden düzenlendi. 1959 yılında çıkan “Akademiler Kanunu” ile “"İstanbul İktisadi ve Ticari İlimler Akademisi"” haline dönüşen okulun süresi 4(dört) yıla çıkarıldı. Kurum; 1969 yılında tüzel kişiliğe sahip katma bütçeli tam özerk bir kuruluş haline getirildi 1977-1978 eğitim ve öğretim yılında Akademi bünyesinde “Ekonomi”, “İşletme” ve “Siyasal Bilgiler” bölümleri açıldı. 1982 senesinin Temmuz ayında çıkarılan 41 sayılı Kanun Hükmündeki Kararname ve 28 Mart 1983 tarihinde yürürlüğe giren 2809 sayılı kanun ile akademi, bünyesindeki bazı okullar akademi bünyesinde katıldı, akademinin tüm fakülteleri birleştirilip yeni kurulan Marmara Üniversitesi bünyesine “"Marmara Üniversitesi İktisadi ve İdari Bilimler Fakültesi"” adıyla katıldı. İlgili kanunla birlikte fakülte statüsü kazanan bu okullar eğitim süresi dört yıl olmuştur. Bu kanunla "Galatasaray İktisat ve İşletmecilik Yüksek Okulu" İstanbul İktisadi ve Ticari İlimler Akademisi’nin İşletme Fakültesi’ne katılmış; "Aksaray Yüksek Ticaret Okulu" ve "Beyazıt Maliye Muhasebe Yüksek Okulu", "Ticari Bilimler Fakültesi"ne dönüştürülmüş böylece sayısı dörde çıkan fakülteler birleştirilip Marmara Üniversitesi’ne bağlı tek bir fakülte haline gelmiştir. 23 Mart 2012 tarihinde ve 28242 sayılı Resmi Gazete'de yayınlanan Bakanlar Kurulu kararıyla, Marmara Üniversitesi İktisadi ve İdari Bilimler Fakültesinin kapatılması ve yerine İşletme, İktisat ve Siyasal Bilgiler Fakültelerinin kurulmasıyla, Marmara Üniversitesi İşletme Fakültesi olarak anılmaya başlanmıştır. Darphane ve Damga Matbaası Genel Müdürlüğü Darphane ve Damga Matbaası Genel Müdürlüğü, 18 Haziran 1984 tarihli ve 18435 sayılı T.C. Resmî Gazete'de yayımlanan 234 sayılı Kanun Hükmünde Kararname hükümlerine göre, madeni ufaklık ve hatıra para, Cumhuriyet altın sikkeleri ile Cumhuriyet ziynet altınlarının basımı, resmi mühürlerin, madalyon, madalya ve nişanların üretimi, her çeşit vize ve harç pulları ile değerli kağıtların basımı ve dağıtımını sağlamak üzere kurulmuştur. Türkiye Cumhuriyeti Hazine ve Maliye Bakanlığı'na bağlı kuruluş olarak faaliyetlerini sürdüren Darphane ve Damga Matbaa Genel Müdürlüğü'nün merkezi İstanbul'dadır. İstanbul'da iki ayrı binada hizmet veren kurumun Genel Yönetim ile Darphane bölümü, Beşiktaş Balmumcu'daki Genel Müdürlük binasındadır. 1967 yılında taşınılan bina, 11.000 metrekare arsa üzerinde yaklaşık 7.000 metrekare kapalı alan ve 1.000 metrekare iç avludan oluşmaktadır. Damga Matbaası bölümü ise 1726 yılından beri hizmet verilen Topkapı Sarayı avlusundaki eski Darphane (Darphane-i Amire) binalarından 2012 yılı Mart ayı itibarıyla Kartal Cevizli'deki yeni hizmet binasına taşınmıştır. Buradaki kullanım alanı yaklaşık 26.500 metrekare kapalı ve 20.000 metrekare açık alan olmak üzere toplam 46.500 metrekare civarındadır. Güner Özkul Güner Özkul (d. 1 Şubat 1966, İstanbul), oyuncu ve sunucu. Bir süre CNN Türk'teki Afiş adlı kültür-sanat programını sunmuş, film ve dizilerde rol almıştır. Suna Selen ile Münir Özkul'un kızıdır. 1988 yılında Mimar Sinan Üniversitesi grafik bölümünden mezun oldu. 1992 yılında, aynı bölümde yüksek lisans eğitimini tamamladı. Aynı üniversitenin sinema televizyon bölümünde doktora eğitimine devam etmektedir. Bir süre grafikerlik ve daha sonra mankenlik yaptı. Gökçe Doruk Erten - GDE Team ajansına bağlıdır. Seslendirme de yapmaktadır. Vajina Monologları oyununda rol aldı. Samanyolu TV'de yayınlanan "Kollama" dizisinde "Sevilay" karakterini canlandırdı. Annesi Suna Selen'in Güner Sümer'le yaptığı evlilikten olan kardeşi Sinan Sümer de oyunculuk yapmaktadır. Kendisi evli olup bir kızı vardır. Safa Kılıçlıoğlu Safa Kılıçlıoğlu, (d. 1911 - ö. 1988) Türk iş adamı, gazeteci, yazar. Galatasaray Lisesi'nden mezun olarak ticarete başlayan Safa Kılıçlıoğlu, 1948'de Yeni Sabah gazetesini satın aldı. Millet Partisi yönetiminde yer aldı. Gazeteciliğe başladıktan sonra Demokrat Parti'yi destekledi. Gazete teknolojisinde yeni araçları Babıali'ye getirdi. 1956'da "Pazar" dergisini, 1964'te Hakkı Devrim ile "Meydan" gazetesini yayımladı. Yeni Sabah'ın yayınına 1964'te son verdikten sonra 1969'da Nezihe Araz ve Hakkı Devrim'le 'yi yayınladılar. Nepotianus Flavius Iulius Popilius Nepotianus Constantinus (ö. 30 Haziran 350), Roma İmparatorluğu'nda kısa bir süre için tahta çıkan Konstantin Hanedanı mensubu isyancı. Diğer bir isyancı olan Magnentius'un generali Marcellinus tarafından öldürüldüğü 30 Haziran 350 tarihine kadar yirmi sekiz gün boyunca Roma kentini yönetmiştir. Nepotianus, imparator I. Konstantin'in üvey kız kardeşi Eutropia ve Virius Nepotianus'un oğullarıdır. Anne tarafından imparator Constantius Chlorus ve imparotoriçe Flavia Maximiana Theodora'nın torunudur. Magnentius'un isyanının ardından, Nepotianus kendini imparator ilan etti ve 3 Haziran 350 tarihinde gladyatör grubuyla birlikte Roma kentine girdi. Bir grup başı bozuk Roma vatandaşının direniş denemesinin ardından devrilen Magnentius yanlısı şehir prefekti ("Praefectus urbi") Titianus (ya da Anicius, ya da Anicetus...) şehirden kaçtı. Magnentius hemen dikkatini bu isyana yöneltti ve en güvendiği adamlarından "magister officiorum" Marcellinus'u Roma'ya gönderdi. Tarihçi Eutropius'a göre, Nepotianus 30 Haziran tarihinde çatışmalar sonucunda öldürüldü, bir mızrağa geçirilen kesik başı şehre getirildi. Takip eden günlerde, annesi Eutropia da Nepotianus'un birçoğu senatör olan yandaşlarının cezalandırılması sırasında öldürülenlerin arasında yer aldı. Victorinox Victorinox, merkezi Schwyz, İsviçre'de bulunan bir bıçak üreticisidir. Rakip firma Wenger'ın 2005 yılında satın alınmasından sonra İsviçre çakısının tek resmî sağlayıcısı durumuna geldi. Bu şirket 1884 yılında kuruldu. 1891 yılına kadar şirket İsviçre Ordusu için çakı üretti. Ünlü simgeleri — haç ve kalkan — Victorinox tarafından 1909'dan beri kullanılmaktadır. O yıl, şirketin kurucusu olan Karl Elsener'ın annesi vefat etmiştir ve onun onuruna şirket adı "Victoria" olarak değiştirilmiştir. 1921'de, "inox" ekinin ürünlerine eklenmesi ile (stainless steel, paslanmaz çelik, "acier inoxydable" Fransızca karşılığı) , şu anki şirket markası ve adı olan "Victorinox" ("Victoria"+"Inox") meydana gelmiştir. 26 Nisan 2005'te Victorinox, diğer resmi İsviçre çakısı üreticisi Wenger'ı satın aldı. Victorinox, şimdilik her iki markayı da muhafaza edeceğini duyurdu. İsviçre çakısı, Victorinox'un kalbi olan üründür. 1908'de Wenger ile kontrat yapılmasından beri tek sağlayıcıdır. Her iki firma arasındaki bir uzlaşma Victorinox'a "Orijinal İsviçre Çakısı" isim hakkını verirken, Wenger "Gerçek İsviçre Çakısı" unvanında hak iddia eder. Victorinox'un Wenger'ı satın almasından beri her iki marka da bozulmamış olarak kaldı. İsviçre çakıları ordu dışında da geniş olarak kullanılır. Yararlı çok fonksiyonlu aletler olarak günlük hayatta kullanılırlar ve geniş boyut ve fonksiyon kombinasyonuna sahiptirler. NASA astronotları standart ekipman olarak Victorinox çakılarına sahiptirler. Victorinox çakıları Everest Dağına ve Kuzey Kutubu'na da götürülmüştür. SwissChamp, Victorinox'un amiral gemisi, New York'ta Museum of Modern Art'da "Permanent Design Collection"'da yer almaktadır. Cep çakılarının son yıllarda kullanımındaki düşüşe uyum sağlamak için Victorinox SwissCard gibi, bir kredi kartının yerini almak için dizayn edilen çok fonksiyonlu aletlerin farklı formlarına uyum sağlamaya çalışmıştır. SwissTool Victorinox'un Leatherman stili çoklu aletleri versiyonundadır. İsviçre Ordu markası bir grup cep ve kol saatleri de üretmektedir. Kapaklı saatlerden, klasik sade saatlere kadar çeşitliliği vardır. Çok geniş çeşitlilikte fonksiyonel sofra ve mutfak bıçakları Victorinox tarafından üzerlerinde diğer ürün çeşitlerinde bulunan İsviçre Ordusu logosu olmadan satılmıştır. Buna ek olarak, Victorinox Forschner markası ile mutfak bıçakları da piyasaya sürmüştür. Bugünlerde, Victorinox markası bıçaklardan daha öteye, saatlere, yazı gereçlerine, valizlere, ve hatta süs eşyalarına kadar yayılmıştır.Bu ürünler, firma tarafından üretilmekten ziyade, İsviçre Ordu Kalkanı logosunun lisansının kullanımını kapsamaktadır. Rie fu , asıl adı , 11 Ocak 1985'te Tokyo'da doğmuş bir Japon söz yazarı ve şarkıcıdır. Rie fu Temmuz 2007'de Londra Sanat Üniversitesi'nin Central Saint Martins kolejinden mezun olmuştur. Albümlerinin kayıt ve reklam işlerinde İngiltere ve Japonya ile ortak iletişim halindedir. Meydan Larousse Meydan Larousse: Büyük Lugat ve Ansiklopedi 1969-1973 arasında 12 cilt halinde yayımlanan Türk ansiklopedisi. Yayıncılar Safa Kılıçlıoğlu, Nezihe Araz, Hakkı Devrim'dir. Meydan Gazetecilik ve Neşriyat Limited Şirketi tarafından yayınlandı. Cağaloğlu Sultanmektebi sokağında yayına başlayan ansiklopedinin genel yayın müdürü Hakkı Devrim'di. Telif servisinin başında Nezihe Araz, tercüme servisinin başında Adnan Benk, lügat servisinin başında Ali Karamanlıoğlu vardı. Danışma kurulunda Münir Aktepe, Şükrü Baban, Besim Darkot, Nihat Erim, Burhan Felek, Macit Gökberk, Mehmet Kaplan, Sabri Esat Siyavuşgil, Faruk Timurtaş vardı. 200'e yakın madde yazarı bulunuyordu. Meydan Larousse, Grand Larousse Encyclopedique'i esas alıyor ve Türkçe telif maddeler ekleniyordu. 12 cilt tamamlandıktan sonra 2 ek ciltle yeni maddeler eklendi. 1990'larda Hürriyet, Milliyet ve Sabah gazeteleri arasında yaşanan promosyon rekabeti sırasında Sabah gazetesi kupon karşılığında Meydan Larousse'un tıpkıbasımını 3. hamura basarak okurlarına verdi. Ansiklopedi çıkarken önsözde Hakkı Devrim özetle şöyle diyordu: Türkiye henüz yaşayan Türkçenin tam bir lügatından ve A'dan Z'ye tamamlanmış büyük ve ciddi bir ansiklopediden yoksundur. Cumhuriyet öncesi lügatler faydalanılamaz durumdadır. Meydan, Türkiye'nin iki büyük ihtiyacını tek elde topluyor. Dünyanın ilk büyük lügat ve ansiklopedisini Fransa'da Pierre Larousse, herkesi her konuda aydınlatmak sloganıyla çıkardı. 1897-1904 arasında 17 ciltte tamamlandı. 1960-64 arasında basılan son Larousse ise Grand Larousse adıyla 10 ciltti, 450 bin madde vardı, 31.458 resim, 1058 harita bulunuyordu. Meydan ile Larousse kurumları 1966'da ansiklopedinin Türkçede yayını konusunda anlaştılar. 1969'a kadar 2,5 yıllık hazırlık sürecinde Grand Larousse Türkiye'de yayınlansaydı nasıl olurdu diye sorularak buna göre yayına hazırlandı. 450.000 madde yeniden fişlendi. Konular 147 bölüme ayrıldı. Yüzlerce uzman konularında tercüme ve telifte çalıştılar ve Türkçe madde başlıkları alfabetik olarak yeniden yazıldı. Grand'da yer alan Fransızca lügat çıkarıldı, yerine Türkçe lügat konuldu. Böylece aslında üç eser birlikte verildi: Dünya çapında bir ansiklopedi, bir Türk-islam ansiklopedisi, bir de Türkçe lügat. Baskı tekniği Larousse gibi yapıldı, ofset tekniği kullanıldı, kâğıt kalitesi Larousse ile aynıydı ve eser 6 punto ile basıldı. Her cildin sonunda madde yazarları, genel kaynaklar ve bibliyografya verildi.(ML, cilt 1, önsöz). Meydan Larousse'un her cildi yaklaşık 1000 sayfadır. Sayfa tasarımı 3 sütuna 6 punto ve yanlarda resim ve grafiklerin yer aldığı bir düzendir. Özel isimlerin yazılışında soyadı esası ve eski söyleyiş tarzı uygulandı. Her cildin başında renkli resimler ve haritalar belirtildi. İlk cildin başına bir kısaltmalar listesi konuldu. Meydan Larousse Büyük Lugat ve Ansiklopedi, 2000'li yıllarda bile Türkçenin en kapsamlı lügatı olma özelliğini korumaktadır. Pek çok ansiklopedi maddesi güncellenmediği için lügat dışındaki maddeler eskimiş olmasına rağmen, tarihsellik içermeyen maddeler tarafsız yazılışlarıyla hala kaynaktır. Pek çok resim ve grafik kaynak olmuştur. Jean Baptiste Carrier Jean Baptiste Carrier (1756 - 16 Aralık 1794), Fransız Devrimi sırasında Nantes'ta karşıdevrimcilere karşı acımasız tutumuyla ünlenen radikal devrimci. Auvergne Aurelliaca yakın olan Yolet köyünde 6 çoçuklu bir ailenin üçüncü çocuğu olarak doğdu babası çiftçiydi. 1785 Yılına kadar Paris te bir Hukuk bürosunda avukat olarak çalıştı daha sonra Aurillaca döndü ve evlendi. 1790 yılında Jakobenlere üye oldu 1792 yılında Ulusal Mecliste milletvekili oldu XVI. Louis'in idamı lehine oy verdi 31 mayısta Jirondenlerin devrilmesinde önemli rol aldı Mart 1793'te Devrim Mahkemesi'nin kurulmasında katkıda bulundu. Ağustosta Kamu Güvenliği Komitesi Carrier'yi bir görevle Bretanya'ya gönderdi. Carrier iki ay sonra Nantes'ı Vendée'li cumhuriyet karşıtı ayaklanmacılardan kurtarma emrini aldı.Nanteste kurduğu Marat Tugayı ile çok sayıda kişiyi tutukladı. Nantes'ta tutukladığı ayaklanmacılar için yeterli yiyecek bulamayınca çoğunun giyotine gönderilmesini ya da kurşuna dizilmesini emretti. Binlerce mahkûmda hapishanede tifüsten öldü. Ayrıca Kasım 1793-Ocak 1794 arasında çoğu kadın rahip ve çocuk dört bini aşkın tutukluyu gemilere doldurtup Loire Irmağında batırdı. Bu haberler Paris'e ulaşınca Kamu Güvenliği Komitesi'nin birinci sözcüsü Robespierre 8 Şubat 1794'te Carrier'yi geri çağırdı. Carrier 9 Termidor'da (27 Temmuz 1794) Robespierre'i ve Kamu güvenliği komitesini deviren harekete katıldı. Ancak Bu durum Carrierin yaptıklarının ortaya çıkmasına neden oldu Nantes den tutuklayıp Parise getirdiği 132 mahkûm mahkemede beraat etti ve serbest bırakıldı. Mahkûmlar Carrier'in yaptıklarını şikayet ettiler. İhbarlar artınca 3 eylül 1794 de tutuklandı Mahkemeye çıkarılan Carrier savunmasında Nantes de çok az bir süre bulunduğunu Çoğunlukla Rennes de görev yaptığını,orduya 200.000 erkek temin ettiğini söyledi. Carrier 27 kasımda sonuçlanan dava sonucunda kitle katliamlarından suçlu bulundu ve giyotinle idam edildi. William Stewart Halsted William Stewart Halsted (d. 23 Eylül 1852 - ö. 7 Eylül 1922), Amerikalı cerrah. Kendi üzerinde yaptığı deneylerle, büyük duyu sinirlerine şırınga edilen kokainin bu sinirlerdeki iletiyi kesintiye uğratarak sinirlerin geldiği vücut bölgesinde duyu yitimine neden olduğunu buldu; ketleyici ya da blok anestezi adı verilen bu yöntem cerrahi girişimlerde kullanılmaya başladı. Halsted bu deneylerin neden olduğu kokain bağımlılığından iki yılda kurtulabildi. Vetranio Vetranio (ö. 360 civarı), bazen (çoğunlukla yanlış olarak) Vetriano adıyla da bilinen ve Roma İmparatoru II. Constantius'nin kız kardeşi Constantina'nın isteğiyle 1 Mart 350 kendisini Sezar ilan eden, deneyimli asker ve yüksek memur. Erkek kardeşi Constans'ın Magnentius tarafından öldürülmesi üzerine Constantina, kendisini ve ailesini isyancılardan koruyabileceği düşüncesi ile Sezar olması istenmiştir. Constantius, başlangıçta yeni Sezar'ı kabul etmiş gibi görünse de, 25 Aralık 350 tarihinde bu unvanı geri alındı. Vetranio'ya, hayatının geri kalanını sade bir vatandaş ve devletten emekli olarak yaşaması izni verildi. 360 yılı civarında bir suikaste kurban gittiği sanılır. Hakan Balta Hakan Kadir Balta (d. 23 Mart 1983 Berlin), defans mevkiinde görev alan Türk eski millî futbolcudur. Orta saha olarak başlayıp, sırası ile sol kanat, sol bek ve sonunda da libero oyuncusu olmuştur. Hakan Balta, 23 Mart 1983 tarihinde Almanya'nın en büyük şehirlerinden Berlin'de gurbetçi bir ailenin çocuğu olarak doğdu. Küçük yaşlarda futbola ilgi duydu. Henüz 9 yaşında bir amatör kulüpte futbola başlayan Balta, 2000 yılına kadar yani 17 yaşına kadar mahalle aralarında ve amatör kulüplerde futbol oynadı. Balta, futbola 2000 yılında Hertha Berlin takımının rezerv takımı olan Hertha BSC-II takımında başladı. Bu takımda santrafor olarak başlayan Balta, sol ayağıyla çektiği şutlarla dikkat çekti. 2000-01 sezonunun devre arasında bu takıma katılan Balta, sezonun ikinci yarısında yalnızca 5 maçta şans buldu. Ancak ilerleyen zamanlarda takımdaki sol bek oyuncularının sakatlanmasının ve takımda bu oyuncular dışında sol ayaklı oyuncunun bulunmamasıın ardından bu mevkiiye Hakan Balta çekildi. 2001-02 sezonunda Franck Vogel'in değişilmez futbolcusu olmayı başaran Balta, ilk maçına Berlin Türkiyemspor karşısında çıktı. O dönemde Tomasz Kuszczak ile birlikte takımının en dikkat çekmeyi başaran Hakan, o sezon toplam 23 maça çıktı. O sezon ilk gollerini ise ligin 2.haftasında iki gol attığı Brandenburger SC Süd maçında attı. 2 tane de Aufstiegsrunde zur Regionalliga Nord maçına çıkan Hakan, sezonu 25 maç, 2 gol ve 1,874 dakika ile tamamlamıştır. 2002-2003 sezonunda ise ilk 2 hafta sakatlığı nedeniyle forma giyemeyen Balta, ilk maçına ligin 3. haftasında çıktı. O sezon ilk golünü ise 15 Şubat 2003 tarihinde TSG Neustrelitz ağlarına yolladı. 2002-03 sezonu boyunca 14 maça çıkan oyuncu 2 gol attı ve 617 dakika sahada kaldı. 2000-03 yılları arasında bu takımın formasını terleten Balta, son dönemlerinde ise yaşadığı uzun süreli sakatlıklar ve onu takıma alan hocası Frank Vogel'in ayrılması ve yerine Dirk Schlegel'in getirilmesi nedeniyle şans bulamamaya başladı. Bu dönemli ilgili Hakan bir röportajda; "Hertha Berlin’de kalmış olsaydım büyük ihtimalle futbol kariyerimde bulunduğum aşamadan daha düşük bir noktada olurdum. Çünkü orada geçirdiğim büyük sakatlıklar ve beni çok seven hocamın değişmesi takımdaki yerimi sarsmıştı." ifadelerinde bulundu. 2003 yılında Vestel Manisaspor takımında Mustafa Denizli'nin yardımcı antrenörlüğünü yapan Ali Gültiken tarafından takibe alındı. O dönem kadrosuna Almanya'dan Uğur İnceman, Metin Aslan, Mahmut Yılmaz ve Sezer Badur gibi geleceğe yönelik genç ve maliyetsiz oyuncular transfer eden Manisaspor ile kısa sürede anlaştı. Bu takıma katılmasıyla bir zamanlar kendi gibi sol bek mevkiinde forma giyen Mustafa Denizli, Balta ile özel olarak ilgilendi. 2003-04 sezonunda Türk Telekom Lig A'da mücadele eden ve Süper Lig'e çıkma amacıyla kadrosunu güçlendiren Manisaspor'da "18" numaralı formasıyla ilk maçına 24 Ağustos 2003 tarihinde Yimpaş Yozgatspor karşısında çıktı. Bu maçın 69. dakikasında İzzet Kaçar'ın yerine girerek çıktı. O sezon ilk golünü 5 Ekim 2003 tarihinde Aliağa karşısında atan Balta, 12 Kasım 2003 tarihinde ise ilk Türkiye Kupası maçına Çanakkale Dardanel karşısında çıkmıştır. O sezon ligde toplamda 26 lig maçında 5 gol atarken Türkiye Kupası'nda ise 3 maça çıkarak adını duyrmaya başladı. Ancak şampiyonluk iddiasıyla çıkan Manisaspor sezonu 4.sırada bitirdi. 2004-05 sezonu öncesinde ise kadrosunu Caner Erkin ve Vedat İnceefe gibi isimlerle güçlendiren Ersel Uzgur yönetimindeki Manisaspor'da ilk maçına 28 Ağustos 2004'te Bursaspor karşısında çıkan Balta, ilk golünü de bu maçın 27. dakikasında attı ve takımının 2-1 galip gelmesinde büyük pay sahibi oldu. O sezon ligde 27 maça çıkan Balta, biri kendi kalesine olmak üzere 6 gol attı. Takımı da başarılı bir sezonun ardından Süper Lig'e yükseldi. Alt ligde adını duyuran Balta, 2005-06 sezonunda ise ilk kez Süper Lig'de forma giyecekti. Balta ligin ilk haftasındaki maçı hafif sakatlığı nedeniyle kaçırsa da Süper Lig kariyerinin ilk maçına 13 Ağustos 2005'te Malatyaspor karşısında çıktı. Ersun Yanal yönetimindeki Manisaspor'un sol bek'teki banko ismi olan Balta, Süper Lig'deki ilk ve o sezonki tek golünü ise Çaykur Rizespor ağlarına 6 Kasım 2005'te yolladı. 3-1-4-2 sisteminde defansın solunda forma giyen Balta, kadrosunda Selçuk İnan, Ufuk Ceylan, Arda Turan, Sinan Kaloğlu, Filip Hološko ve Caner Erkin'i bulunduran Manisaspor'da "16" numaralı formasıyla defansın vazgeçilmez ismi olmayı başardı. O sezon Süper Lig'de 31 maça çıkan oyuncu, 1 de gol attı. Türkiye Kupası'nda da Turgutluspor maçında yer alan Balta, bu maçta ise takımının mağlup olarak elenmesine engel olamamış ve sezonu 32 maç ve 3 gol istatistiğiyle kapatmıştır. Süper Lig'in yeni ekibi Manisaspor ise sezonu 10.sırada tamamlamıştır. 2006-07 sezonu başında ise Galatasaray'dan Arda Turan, Beşiktaş'tan Sinan Kaloğlu kiralık geldiği takımlarına dönmüş, takımın tecrübeli oyuncusu Vedat İnceefe ise futbolu bırakmıştır. Ancak kadro Sezer Öztürk, Ersan Gülüm ve Güven Varol gibi isimlerle güçlendirilmiştir. Hakan Balta'ya da başta Galatasaray talip olsa da transfer gerçekleşmemiş ve Hakan kulübünde kalmıştır. O sezonda ise ilk maçına Ersun Yanal yönetimindeki Manisaspor'da Süper Lig'in 1.haftasında Beşiktaş karşısında çıkmıştır. Bu maçta 90 dakika sahada kalan oyuncu performansıyla tekrar beğeni toplamış ve Manisaspor rakibini 1-0 mağlup etmiştir. O sezon ise 4-4-2 sisteminin sol bek mevkiinde forma giyen Balta, ilk golünü ise Süper Lig'in 3.haftası olan 19 Ağustos 2006'da Galatasaray ağlarına atmış ve maç 2-2 beraberlikle sonuçlanmıştır. Bu maçtan hemen bir hafta sonra ise MKE Ankaragücü deplasmanında takımının tek golünü atmış ve galibiyeti getirmiştir. Balta o sezon en ilginç olayı ise 12 Kasım 2006 tarihinde Vestel Manisaspor - Ankaraspor maçında kaleci Fevzi Tuncay'ın kırmızı kart görmesi ve Vestel Manisaspor'un 3 oyuncu değişikliğini yapmış olması üzerine kaleye geçip, bu olaydan doğan serbest vuruşta Gökçek Vederson'un golüne engel olamamıştır. Sezon boyunca 28 maça çıkan Balta, 4 gol atmıştır. Balta toplamda 2.462 dakika şans bulmuş ve 6 sarı kart görmüştür. Giray Bulak yönetimindeki Manisaspor ligi o sezon küme düşen Antalyaspor'un yalnızca 3 puan üstünde 42 puanla 12.sırada tamamlamıştır. 2007-08 yaz transfer döneminde Hakan Ünsal, Ergün Penbe gibi oyuncuları ile yolları ayıran ve uzun bir dönemdir sol bek transferi yapmak isteyen Galatasaray'nün dikkatini çekti. Kamp dönemini Giray Bulak'ın Manisaspor takımında geçşren Balta, o sezonki ilk Süper Lig maçına ise 12 Ağustos 2007 tarihinde Kayserispor deplasmanında çıktı. Maçın 52.dakikasında Uğur İnceman'ın pasını gole çeviren Balta, takımına 1-1 beraberliği getirerek o sezonki ilk resmi golünü atsa da takımı maç sonunda 3-1 mağlup oldu. Hazırlık maçlarında olduğu gibi 4-5-1 sistemini tercih eden Bulak tarafından sol bek mevkiinde görev yapan oyuncu, Ufuk Ceylan, Ümit Bozkurt, Oumar Kalabane, Selçuk İnan, Uğur İnceman ve Sezer Öztürk gibi en fazla dikkat çeken oyunculardan biri olmaya devam etti. Bu maçtan 2 haftasonra yani ligin 3.haftasında Denizlispor maçında o sezonki 2.golünü atan Balta, 4.haftada kendisini takip eden Galatasaray karşısında 90 dakika forma giydi ve maç 2-2 beraberlikle bitti. Bu maçın ardından Galatasaray yöneticileri Manisaspor yöneticileriyle görüşmelere başladı ve Balta'yı kadrosuna kattı. Balta ise bu dönemle ilgili bir röportajda "Ara transfer dönemiydi; ligin dördüncü haftası... Vestel Manisaspor Galatasaray ile karşılaşacak. Maçtan üç gün önce menajerim aradı ve ‘Galatasaray ile görüşmelere başladık; transferin olabilir’ dedi. Maç gününe kadar da hiçbir haber gelmedi. Açıkçası ben olmadı diye düşünmeye başladım. Nihayet pazar günü Galatasaray maçına çıktık. Bir de gol kaçırdım. Hatta arkadaşlarım daha sonra ‘Bilerek mi kaçırdın?’ diye takıldı. Böyle bir şey yok tabii. Karşılaşmadan sonra eşimi selamlamak için tribünlere gittim ve eşim, ‘Hayırlı olsun; başkan söyledi Galatasaray’a gidiyorsun’ dedi. Çok büyük heyecan yaşadım." ifadeleriyle anlattı. 2007-2008 transfer sezonunun son gününde Galatasaray'a transfer olan Hakan'ın bonservisi için Galatasaray kulübü Vestel Manisaspor'a 1.000.000 € ayrıca bonservisi ile Ferhat Öztorun'u ve Aydın Yılmaz ve Anıl Karaer'i 1 sene kiralık olarak vermiştir. Bu transferin ardından Vestel Manisaspor İdari Menajeri Mustafa Turgat, "Geçen sezon Caner'i CSKA Moskova takımına 4 milyon euroya satmıştık. Bu sezon da Hakan Balta'ya karşılık kasamıza 1 milyon euro girdi. Ayrıca Galatasaray'dan 4 önemli oyuncuyu takım kadromuza dahil ettik. Bu transferler herkese hayırlı olsun" ifadelerinde bulundu. Transferi sonrası Balta ise "Stoper oynadım, sol bek oynadım. Sol önde oynadım, ikili arkası oynadım, hatta kaleye bile geçtim. Ama benim en iyi oynadığım yer savunmanın soludur. Hakan Şükür ve Hakan Ünsal’dan sonra Hakan abilerim gibi tarihe geçmek istiyorum." ifadelerinde bulundu. Balta Galatasaray formasıyla ilk maçına ise 16 Eylül 2007'de Konyaspor karşısında 79.dakikada Marcelo Carrusca'nınyerine 7-0 biten karşılaşmasa da girdi. Volkan Yaman ile forma rekabetine giren Balta, ilk defa bu maçtan sadece bir hafta sonra 23 Eylül 2007 tarihinde Kasımpaşa SK karşısında Karl-Heinz Feldkamp tarafından ilk 11 başlatıldı. Bu maçla birlikte takımın vazgeçilmez oyuncusu olan Balta, sol kanatta Manisaspor'dan eski takım arkadaşı Arda Turan ile oynadı ve tüm dikkatleri üstüne çıktı. Bu maçtan bir hafta sonra ise Beşiktaş karşısında forma giyen Balta, ilk derbi maçında Galatasaray formasıyla ilk golünü de atmış oldu. Bu maçın ardından maç kaçırmayan Balta bundan bir sonraki golünü ise 14.haftada İstanbul BB ağlarına yolladı. 2007-2008 sezonu boyunca Hakan Balta, 24'ü ilk on bir olmak üzere 33 maçta forma şansı buldu ve Galatasaray'da 3 gol attı aynı zamanda ilk sezonunda neredeyse sezonun yarısını hocasız geçiren Galatasaray'da Süper Lig şampiyonluğu yaşadı. Ligin son haftasında Gençlerbirliği Oftaş'a uzaktan çok sert bir vuruşla attığı inanılmaz golle dikkatleri bir kez daha üstüne çekmiştir. Öyle ki, golün tekrar görüntüsünde dahi top görülememektedir. 200.3 km hızla ağlarla buluşan bu gol, aynı zamanda Süper Lig tarihinin gelmiş geçmiş en sert gol vuruşu olarak tarihe geçmiştir. 2008-2009 sezonunda ise sezona Michael Skibbe ile başlayan Galatasaray'da ilk maçına UEFA Şampiyonlar Ligi eleme turunda 13 Ağustos'ta forma giyen Balta, takımının UEFA Şampiyonlar Ligi'nden elenmesine engel olamamıştır. Bu maçın ardından ise 17 Ağustos 2009'da Kayserispor ile Türkiye Süper Kupası'nda karşılaşan Galatasaray'da ilk 11 başlayan Balta bu maçta 72 dakika forma giymiş ve yerini Volkan Yaman'a bırakmıştır. Bu maçın sonucunda Galatasaray rakibini 2-1 mağlup etmiş Balta'da ilk Türkiye Süper Kupası şampiyonluğunu kazanmıştır. Balta o sezon ise takımın en istikrarlı futbolcularından biri oldu. Galatasaray'ın oynadığı resmi maçların 41'i ilk on bir olmak üzere 43'ünde forma giyen Hakan Balta, 2008-09 sezonundaki tek golünü ise sezonun ilk maçında Denizlispor karşısında ceza sahası dışından sol ayağıyla atmıştır ve 2008-09 sezonunda sadece 2 sarı kart görerek Galatasaray'ın en az sarı kart gören oyuncularından olmuştur. O sezon aynı zamanda kariyerindeki ilk UEFA Avrupa Ligi tecrübesini ise ön eleme turunda AC Bellinzona maçının Ali Sami Yen Stadyumu'nda oynanan rövanşında çıkmıştır. Takımdaki sakatlıklar nedeniyle bazen stoper bazen Sağ açık bazen de Sol açık oynayan Balta, bşr röportajda bununla ilgili olarak "O dönemde çok sakat oyuncumuz vardı. Hatta bir dönem ondan fazla sakat oyuncumuz oldu. Genelde stoperde olsam da sol açık, sağ açık oynamışlığım bile vardır. Beni stoperde ya da sol açıkta oynatmak eminim ki onun da ilk tercihi değildi, şartlar gerektirdiği için aldığı kararlardı. O yüzden tepki vermedim, elimden geleni yapmaya çalıştım. Profesyonel futbol da bunu gerektirir." ifadelerinde bulunmuştur. Ayrıca teknik direktör Michael Skibbe ile yolların ayrılmasının ardından yerine Bülent Korkmaz'ın getirilmesiyle ilk maçına Bordeaux karşısında çıkmıştır. "Efsane maçlar" arasına giren bu maçı Galatasaray 90'da Sabri Sarıoğlu'nun golüyle 4-3 yenerken, adını bir üst tura yazdırmıştır. Balta ise 77 dakika sahada kalmıştır. Hakan Balta, 2009-10 sezonunda ise teknik direktörlüğe Frank Rijkaard'ın getirilmesi ile beraber zaman zaman defansın ortasında görev yapmaya başladı. O dönemde kadrosunu Abdul Kader Keita ve Elano Blumer'le güçlendiren Galatasaray, ayrıca Hakan'ın Manisaspor'dan takım arkadaşı Caner Erkin'i kiraladı. Caner zaman zaman Balta'nın mevkiinde forma giyse de genellikle sol açıkta şans buldu. Hakan ise o sezon ilk resmi maçına 23 Temmuz 2009'da Tobol karşısında çıktı ve takımı maçı 2-0 yenerek üsttura yükseldi. Daha sonra Makkabi Netanya ile eşleşen Cim-Bom, 30 Temmuz 2009'da rakibini deplasmanda 4-1 mağlup ederken gollerin biri de Balta'dan geldi. Bu maçın rövanşında ise rakibini 6-0 mağlup eden Cimbom, sonraki turda Levadia Talinn ile eşleşti ve 5-0 yenilen maçta Balta bir tane de asist yaptı. Daha sonra Galatasaray gruplara katılma hakkı kazandı. O sezon ligde ise ilk maçına Gaziantepspor karşısında ligin ilk haftasında çıktı ve tüm alanlarda Aynı sezon, 35'i ilk on bir olmak üzere 39 maçta forma şansı buldu. O sezonki ilk ve tek golünü ise Fenerbahçe ağlarına Fenerbahçe Şükrü Saracoğlu Stadyumu'nda 25 Ekim 2009'da attı. Böylelikle hem Beşiktaş hem de Fenerbahçe ağlarını havalandırmış oldu. Galatasaray o sezon son 18 turunda Atlético Madrid ile eşleşti ilk maçta Vicente Calderón Stadyumu'nda ilk 11 başlayan Balta, Abdul Kader Keita'nın attığı golün asistini yaptı ve takımı rakibiyle 1-1 berabere kaldı. Bu maçın rövanşında ise Ali Sami Yen Stadyumu'nda rakibine 2-1'lik skor ile boyun eğerek bu turnuvadan elendi. Galatasaray SK 2010-11 sezonuna Hollandalı teknik adam Frank Rijkaard ile devam etti. Sezon başında ise kadro Emiliano Insua ile güçlendirirken bu oyuncu sezon boyunca Hakan Balta ile forma yarışına girdi. Balta o sezon ilk maçına Beograd ile oynanan eleme maçında çıktı ve takımı rakibini eledi. Bir sonraki turda ise Karpaty Lviv ile oynanan maçta şans bulan Balta ve Galatasaray ilk maçta kendi evinde 2-2 ikinci maçta ise deplasmanda 1-1 berabere kalarak çok erken bir şekilde UEFA Avrupa Ligi'ne henüz gruplara katılamadan veda etti. Sezonun ilk maçında ise Sivasspor deplasmanında 90 dakika forma giyen Balta, bu maçta 90 dakika forma giysede takımı 2-1 mağlup oldu. Bu maçın ardından dizinin dış bağından sakatlanan sol bek oyuncusu, 7.haftaya kadar forma giyemedi. 8. haftada sahalara dönen Balta, Emiliano Insua'nın sol bek oynaması ve stoperlerin sakatlığı nedeniyle maça sol stoper'de başladı ancak takımı MKE Ankaragücü'ne 4-2 mağlup olarak büyük tepki toplarken, Frank Rijkaard ile Galatasaray yollarını ayırdı. Bu gelişmelerin ardından teknik direktörlüğe Gheorghe Hagi'nin gelmesiyle Fenerbahçe maçıyla birlikte tekrar Sol bek mevkiine geçen Hakan, bu maçta takımının 0-0 berabere kalmasında büyük pay sahibi oldu. Balta o sezonki ilk golünü ise ligin 15.haftasında Kasımpaşa SK ağlarına attı. Balta, 2010-2011 sezonunda 18'i ilk on bir olmak üzere 20 maça çıkmış ve bu sezonda sadece 1 gol atmıştır. Galatasaray o sezon tarihinin en kötü sezonunu geride bırakmıştır. 2011-2012 sezonunda Beşiktaş'tan transfer teklifi almasına rağmen Fatih Terim'in isteğiyle Galatasaray'da kalan Hakan, takıma birçok sol bek ismi gündemine gelmesine rağmen takımın as sol beki olarak kaldı. Fatih Terim yönetimindeki Galatasaray'da takımın savunmasının vazgeçilmez isimlerinden oldu. Inter FC, Liverpool, Olimpiakos ve Real Madrid CF gibi maçlarda Çağlar Birinci'yi maçların ilk yarılarında yedek bıraksa da Fatih Terim Çağlar'ı da bu maçların ikinci yarısında oyuna sürmüştür. 2011-12 sezonunun ilk Süper Lig maçında ise Fatih Terim, Hakan Balta'yı tercih etmemiş Çağlar Birinci'yi tercih etimştir. Ancak Çağlar bu maçta bekleneni verememiş ve maçın sonlarına doğru hafif bir sakatlık geçirmiştir. Bu gelişmelerin üzerine ise Fatih Terim sol bek mevkiinde Süper Lig'in 2.haftası itibarıyla Hakan Balta'yı kullanmıştır. Bu maçla birlikte her maç üstüne koyan Balta, ilk asistini ise Süper Lig'in 4.haftasında Eskişehirspor maçında Felipe Melo'ya yapmıştır. Bu maçın ardından Süper Lig'in 21. haftasına kadar tüm maçlarda 90 dakika oynayarak Selçuk İnan ve Felipe Melo gibi isimler ile takımın en devamlı oyuncusu olan Balta, 26.haftada MKE Ankaragücü maçına dinlenmek üzere kadroya alınmamıştır bu maçta Çağlar Birinci görev yapmıştır. Bu maçın ardından da Süper Lig'in son haftasına kadar Albert Riera'nın sol bek mevkiinde oynadığı Kayserispor maçı hariç tüm maçlarda 90 dakika forma giymiştir. Hakan 2011-2012 sezonundaki ilk golünü ise Fenerbahçe'ye karşı Süper Lig'in 31.haftasında 2-2 berabere biten karşılaşmanın 86. dakikasında atmıştır. Takımının 2-2 berabere kalmasında büyük pay sahibi olmuştur. Normal sezonda 34 maçın 32'sinde 90 dakika şans bulan Hakan, o sezon statü gereği oynanan Süper Final'de de takımıyla tüm maçlara 90'ar dakikadan çıkmış o sezonun son maçına ise takımıyla Fenerbahçe karşısında çıkmıştır. 2011-2012 sezonunda 40 maçın 37'sinde görev yapan Hakan, bir gol atmış ve 3 asist yapmıştır. Son maç olan Fenerbahçe maçında yani takımının berabere kalması durumunda dahi şampiyonluğunu ilan edeceği bu maça Albert Riera ile sol kanatta başlayan Balta, 90 dakika sahada kalmış ve takımının 0-0 berabere kalmasında büyük pay sahibi olmuştur. Bu maçta 90 dakika forma giyen Hakan sakatlanmış fakat kendi isteğiyle maçı tamamlamıştır ve Galatasaray formasıyla ikinci Şampiyonluğuna ulaşmıştır. Hakan Balta, Ayhan Akman'ın o maçla birlikte takımdan ayrılmasının ardından takımın 2. kaptanı olmuştur. 2012-13 sezonunun ilk resmi maçına bir önceki sezonun Türkiye Kupası şampiyonu Fenerbahçe karşısında çıkan Balta, 12 Ağustos 2012'de oynanan 2012 Türkiye Süper Kupası maçına kaptan olarak çıkmıştır. Bu maçta Galatasaray sahadan 3-2 galip ayrılarak 2012 Süper kupa Şampiyonu olmuştur. Hakan'da Galatasaray ile ikinci kez bu kupayı kaldırma başarısı göstermiştir. 2012-13 sezonunda ilk resmi maçına Kasımpaşa SK karşısında Süper Lig'in 1.hafta müsabakasında çıkan Balta, Süper Lig'in ilk 4 haftasında da forma giyme başarısı gösterdi. Bu maçların ardından ise uzun bir süre sonra UEFA Şampiyonlar Ligi gruplarına katılma başarısı gösteren Galatasaray'da grup müsabakasında Manchester United karşısında ilk 11'de forma giyen oyuncu, takımının 1-0 mağlup olmasına engel olamamıştır. Bu maçta performansı beğenilmeyen oyuncu, Süper Lig'in 5.haftasında formasını Albert Riera'ya kaptırmıştır. Hakan Balta Süper Lig'in 6.haftasında yabancı kontenjanının doluluğu nedeniyle Riera yerine tercih edilse de bu maçın ardından sürekliliğini kaybetmiş ve çoğu maçta Albert Riera'nın arkasında yedek beklemiştir. O sezon ilk golünü Süper Lig'in 8.haftasında Albert Riera'nın serbest vuruşu sonrasında Gençlerbirliği ağlarına yollayan oyuncu, ilk asistini ise 23.haftada Orduspor müsabakasında yapmıştır. Süper Lig'de 34 maçın yalnızca 14'ünde 1,066 dakika forma giyen Balta, 6 sarı kart görmüş, 2 gol atmış bir tane de asist yapmıştır. Türkiye Kupası'nda da bir maça çıkmış, UEFA Şampiyonlar Ligi'nde de Manchester United FC maçı dışında başka bir maçta oynayamamıştır. Sezon sonundaysa Galatasaray üst üste ikinci şampiyonluğunu elde ederken Balta ise Galatasaray ile üçüncü Süper Lig kupasını kaldırmıştır. 2012-13 sezon sonunda sözleşmesi biten Balta'nın sözleşmesi 6 Haziran 2013 tarihinde 2+1 yıl opsiyonlu olmak üzere Haziran 2013'te uzatıldı. 2013-14 sezonunda ise Emirates Cup maçları ve SSC Napoli ve Málaga CF ile oynanan hazırlık maçlarında formasını Albert Riera'ya kaptıran oyuncu için yerine Brezilyalı sol bek Carlinhos'un gelmesi konuşulsa de yabancı kontenjanının kabarıklılığından bu transfer gerçekleşmemiştir. Hakan Balta ise o sezon ilk resmi maçına tıpkı bir sezon önce olduğu gibi Türkiye Süper Kupası'nda Fenerbahçe karşısında çıkmıştır. Bu maçta da kaptanlık pazubandıyla çıkan Hakan, normal süresi 0-0 biten karşılaşmada etkili bir performans göstermiştir. Maçın 99.dakikasında ise Didier Drogba'nın galibiyeti getiren kafa golünün ortasını yapan isim olmuş ve takımının 1-0 galip gelmesinde büyük pay sahibi olmuştur. 120 dakika sahada kalan Balta, Süper Lig'de ise ilk maçına ligin ilk haftasında Gaziantepspor karşısında çıkmıştır. Kadroda Wesley Sneijder, Didier Drogba, Fernando Muslera, Felipe Melo, Emmanuel Eboué ve Aurelién Chedjou gibi isimlerin bulunması nedeniyle kadroya girmekte zorlanan Riera, Hakan Balta'nın da bu iyi performasnları üzerine satış listesine konuldu. O sezon da bir önceki sezon olduğu gibi UEFA Şampiyonlar Ligi'nde mücadele veren Galatasaray'da forma giyen oyuncu grup maçlarının ilk maçı olan ve Galatasaray'nün 6-1'lik farklı skorla mağlup olduğu Real Madrid CF maçında forma giymemiştir. Süper Lig'de ise ilk 6 haftanın tamamında 90 dakika forma giymiştir. Bu 6 maçın ardından Galatasaray ile Fatih Terim yollarını ayrılmış ve yerine İtaylan teknik adam Roberto Mancini getirilmiştir. Balta Mancini'nin ilk maçı olan Juventus CF maçında ilk 11 başlatılmış ve 90 dakika forma giyerek o sezonki ilk UEFA Şampiyonlar Ligi maçına çıkmıştır. Bu maçın ardından Süper Lig'in 7.haftasında Akhisar Belediyespor maçında da Mancini tarafından 90 dakika oynatılmıştır. Ancak bu maçtan bir hafta sonra Kardemir Karabükspor maçında da ilk 11 başlayan oyuncu, maçın 78.dakikasında sakatlanmış ve zorunlu olarak yerini Dany Nounkeu'ye bırakmıştır. Diz iç bağlarında gerginlik tespit edilen Balta, ligde 3 maç forma giyememiştir. Bu 3 maçın ardından Sivasspor maçında sahalara dönen Balta, bu maçta Albert Riera'nın arkasında yedek olarak beklemiştir. Bir sonraki hafta kadroya dahi alınmayan oyuncu, 14.haftada ise Elazığspor maçında yedekler arasında yer almış ve bitime 7 dakika kala Felipe Melo'nun yerine oyuna girmiştir. Mancini bu maç ile birlikte takımda 3-5-2 sistemini oynatmıştır. Bir sonraki hafta ise Gençlerbirliği maçında sahaya kaptan olarak çıkan Balta, 3-5-2 sisteminde Sol kanat olarak forma giymiştir. Ancak 37.dakikaya kadar etkisiz bir performans gösteren oyuncu yerini 37.dakikada Burak Yılmaz'a bırakmıştır. 16.haftada Trabzonspor derbisinde de yedek bekleyen Balta, ligin ilk yarısının son haftasında Kayseri Erciyesspor maçında 4-2-3-1 sisteminin sol bek mevkiinde forma giymiştir. Devre arasında ise Galatasaray kadrosunu o sezon Brezilya'nın en iyi sol bek oyuncusu seçilen Alex Telles ile güçlendirmiştir. 2014-2015 Gerek stoper gerek sol bek mevkilerinde forma giyen Hakan Balta, sezonun ilk yarısında 9 lig, 5 kupa ve 2 Şampiyonlar Ligi maçında forma giymiştir. Galatasaray'ın, Borussia Dortmund'a 4-1 mağlup olduğu karşılaşmada 1 gol kaydetmiştir. Bu gol Galatasaray'ın UEFA Şampiyonlar Ligi tarihinde attığı 200.goldür. Ligin ikinci yarısında yükselen formu ve defansta yaşanan sakatlıklar sebebiyle forma şansı bulmuş ve 2014-15 sezonunda ligde 17, Türkiye Kupası'nda 6 ve Şampiyonlar Liginde 2 maçta oynamıştır. Süper Lig'de 28.haftada oynanan Galatasaray-Gaziantepspor mücadelesinde attığı kafa golü ile takımına 1-0'lık galibiyeti getirmiştir. Bu gol Galatasaray'ın Türk Telekom Arena stadında attığı 200.goldür. 2015-2016 Hakan Balta 2015-16 sezonunda 27'si lig olmak üzere toplamda 44 maça çıkıp bu maçlarda 1 gol ve 2 asist ile oynamıştır. Bu 44 maçta UEFA Şampiyonlar Ligi mücadelesinde Astana'ya karşı kendi kalesine 1 gol atmıştır. Toplam 8 sarı kart 1 tane de kırmızı kart gördü. Ligdeki tek golünü 29 Kasım 2015 tarihinde Kasımpaşa maçında atmıştır. 2016-2017 Sezona ilk olarak Türkiye Süper Kupası mücadelesinde Beşiktaş'a karşı forma giyerek başlamıştır. Bu maçta Wesley Sneijder'in asistinde takımını 1-0 öne geçirmiştir. Normal süresi 1-1 biten maçta Galatasaray penaltılar sonucu 4-1 kazanmıştır. Daha sonra ligde sırasıyla Kardemir Karabükspor, Akhisar Belediyespor, Kayserispor, Çaykur Rizespor'a karşı 90 dakika oynamıştır. Türkiye millî futbol takımında da oynayan Hakan Balta, ilk kez 17 Kasım 2007 günü Norveç millî futbol takımı ile oynanan Avrupa Şampiyonası eleme maçında millî formayı giydi. İlk millî golünü ise 20 Mayıs 2008 günü Slovakya ile oynanan hazırlık maçında Türkiye adına tek golü atarak 1-0 galibiyette baş rol oynadı. Süper Lig'de gösterdiği performans ile 2008 Avrupa Futbol Şampiyonası kadrosunda kendine yer buldu. Hakan Balta, Euro 2008'de Türk millî takımının bütün maçlarında 90 dakika görev yapan tek oyuncudur. Bu başarılarından dolayı rüya gibi bir sezonu geride bıraktığını söylemiştir. Euro 2008'den sonra millî takımın ilk şampiyonasında yani 2016 Avrupa Futbol Şampiyonası'nda da her maç 90 dakika oynamıştır. Fakat millî takım gruplardan çıkamamıştır. Toplamda 49 millî maça çıkıp 2 gol atmıştır. !Toplam||43||2 NOT:"Evsahibi olarak Türkiye baz alınmıştır." Hasan Ali ToptaÅŸ Hasan Ali Toptaş (d. 15 Ekim 1958 Baklan) Türk yazar. Öykü, roman ve şiirsel metinleriyle tanınır. 1987'de ilk öykü kitabı "Bir Gülüşün Kimliği", 1990'da ikinci öykü kitabı "Yoklar Fısıltısı" yayımlandı. 1990'lı yıllarda yayımlanan kitaplarıyla pek çok ödül aldı. Veznedarlık, icra memurluğu ve hazine avukatlığında memurluk yaptı. Toptaş, dili kullanmadaki ustalığıyla tanınmakta, postmodern edebiyatın önemli temsilcilerinden biri olarak kabul edilmektedir. Yazarın Gölgesizler romanını yönetmen Ümit Ünal sinemaya uyarlamıştır. Filmde Hasan Ali Toptaş da rol almıştır. Kuşlar Yasına Gider romanı Türkiye Yazarlar Birliği tarafından "yılın romanı" seçilmiştir. FK Ekranas Futbolo Klubas Ekranas, Panevėžys kasabasında kurulan ve A lyga'da mücadele eden bir futbol kulübüdür. 1964 yılında kurulmuştur. 5 Kasım 2004 tarihinde A lyga'da şampiyonu belirleyecek olan FBK Kaunas maçında Litvanya Futbol Federasyonu tarafından şike yaptığı tespit edilince ligden ihraç edildi ama ertesi gün karar bozuldu. Ağustos 2006'da FK Ekranas, Liepāja kentinde oynanan maçlarda Estonya şampiyonu TVMK Tallinn'i 6-4 yenerek ve Letonya şampiyonu Liepājas Metalurgs ile 1-1 berabere kalarak tarihinde ilk defa Baltık Şampiyonları Kupası'nı kazandı. 2015’te kapatılmıştır. Mehdi HÃ¼seyinzade Mehdi Hüseyinzade (; d. 22 Aralık 1919, Novhanı, Bakü - ö. 2 Kasım 1944, Vitovlje, Trieste yakınları), II. Dünya Savaşı'nda Kızıl Ordu subayı, Sovyet Azerbaycan gerillası, gözcü, ressam. Petersburg Güzel Sanatlar Akademisi ressamlık bölümü mezunudur. Almanca, Rusça, Fransızca, İtalyanca ve Slovenceyi çok iyi bilmekteydi. 1942 yılında Stalingrad yakınlarında Almanlar tarafından esir alındı. Kurtulduktan sonra, Yugoslavyalı gerillalara katıldı ve 1944 yılında özel keşfin bir komutanı olarak Yugoslavya Partizan 11. timin saptırıcı birimine dahil oldu. Başarılı keşif ve sabotaj hareketlerinden dolayı "Mikhaylo" lakabı takıldı. Anjelika adlı İtalyan asıllı partizan sevgilisi ile de çok sayıda keşifilere katıldı ve başarılı operasyonlar gerçekleştirdi. Daha sonra bir operasyonda Anjelika Almanlar tarafından esir alınarak işkenceyle öldürüldü. Bir ara Almanlara yakalandıysa da ressamlığı vasıtasıyla Alman subayı Hans Fritz'in yağlı boya resmini çizerek kurtuldu. Arkadaşı Mirdamat Seidov ile birlikte, Trieste'de "Opchina" sinemasında ertelenen harekâtı gerçekleştirdi. Patlamada, 800 kişi öldü ve 260 Alman yaralandı ve 40 kişi ise daha sonra hastanede öldü Nisan'ın sonunda 24 arabanın da tren kazasına götüren Postayno demiryolu istasyonunun yakınında bir köprüyü patlattı. Gazinoyu patlatarak 150 Alman'ı öldürdü ve 350'ünü de yaraladı. Alman subay formasını giyerek çok sayıda köprüler, gazinolar, Alman askeri kamplarını patlattı. Öldürülmesi için 400.000 Mark ödül konulmuştu. 2 Kasım 1944'te, bir Nazi mühimmat deposunu imha etmek için başarıyla yürütülen bir görevden dönen Hüseyinzade, Vitovlje kasabası yakınlarındaki bir Nazi birliğine denk geld. Nazilerie eşitsiz bir mücadele yaşadıktan sonra 25 kişiyi öldürdü. Ancak kurşunu bitti ve Nazilerin eline geçmemek için sonuncu mermiyi kendini öldürmek için kullandı. Mezarı Trieste yakınlarında (eski adıyla Vittuglia) Vitovlje'dedir. Azerbaycan'ın başkenti Bakü ve doğduğu şehrin bulunduğu Abşeron Rayonu'nda olduğu gibi Trieste'de bir heykeli dikilmiştir. İtalyanların ve Slovenlerin de ulusal kahramanıdır. Kembos Ovası Kembos (Gembos) Ovası, Akdeniz Bölgesi'nde, Batı Toroslar kesiminde, kuzey güney doğrultulu 14 x 3 km boyutlarında karstik ova. Yükseltisi 1.150 m'dir. Kireçtaşının hakim olduğu dağlar arasında yer alır. Kuzey ucunda, kendisine katılan Uzunsu ile beslenir. Dışarıya akıntısı olmayan ova, kışın ve ilkbaharda 20 km'lik bir göl