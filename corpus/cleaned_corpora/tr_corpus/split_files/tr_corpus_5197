Gelenekler ve soyağacına göre, Vajrayana teknikleri aydınlanmaya giden yolu ivmelendirir. Daha önceki Theravada ve Mahayana okulları Nirvanaya ulaşmak için birçok yaşam boyu sürebilecek bir yol sunarken, Vajrayana tekniklerinin aydınlanmaya (Budalığa) çok daha kısa bir sürede, hatta bir yaşam süresi içerisinde ulaşma imkânı sunduğu söylenir. Vajrayana Eğitmeni Tenzin Palmo, Budist pratiğe bu farklı yaklaşımları şöyle açıklıyor: Hinayana Budizmi okuluna göre, bir şeyleri arzuladığımız ve bunlara sıkıca yapıştığımız için bu sonsuz doğum-ölüm-yeniden doğum çarkında hapis kalırız... Hinayana okulu arzularımızın en zayıf köklerini bile ortadan kaldırmamız gerektiğini vurgular. Mahayana okuluna göre, bu yeniden doğum çarkına hapsolmamızın nedeni cahilliğimiz, farkında olmayışımızdır... Farkında olmayan zihinde düşündüğümüz her şey nesnelerin doğası hakkındaki bu yanlış algılamamızı yansıtır. Bu nedenle yapmamız gereken bu cahilliğimizin köklerini kazıyacak bir "aşkın bilgelik" geliştirmektir. Vajrayana'ya göre, bu doğum-ölüm-yeniden doğum çarkında hapsolmamızın nedeni saf olmayan algılarımızdır. Gözümüzle gördüklerimizin; katı, sıradan, birbirinden farklı ve ayrı olduklarına inanırız. Buna karşı antidot "saf algı" geliştirmektir. Vajrayana Budistleri Theravada ya da Mahayana uygulamalarının geçersiz olduğunu iddia etmez; tam aksine, bu geleneklerdeki öğretilerin Vajrayana uygulamalarının inşası için temel teşkil ettiği söylenir. Vajrayana tekniklerinin etkili olabilmesi için bu öğretilerin üzerinde durulması gereklidir. Vajrayana uygulamalarında İki gerçek öğretisi merkezi bir kavram, metodun felsefi dayanağıdır. İki gerçekle kastedilen 'uzlaşımsal gerçek' ve 'nihai gerçektir'. Uzlaşımsal gerçek, neyin varolup neyin varolmadığı konusunda "konsensus realitesi", veya "sağduyu" ile belirlenen gerçektir. Nihai gerçek ise, aydınlanmış olan zihnin gördüğü şekliyle realitedir. Mahayana'nın 'Sutrayana' uygulamalarında "sebebin yolu" seçilmiştir; uygulayıcı kendindeki potensiyel Buda-doğasından hareketle, onu sürekli besleyerek sonuca, Budalık meyvesine ulaşmaya çalışır. Vajrayana'da ise "meyvenin yolunu" seçilmiştir; uygulayıcı meyvelerin özünde var olan Buda-doğasını uygulama aracı olarak alır. Herkesin doğuştan aydınlanmış bir zihne sahip olduğu önermesinden hareketle, nihai gerçek gözüyle dünyaya bakma uygulamaları kendi Buda-doğamıza ulaşmaya yardımcı olabilir. Nihai gerçeğin deneyimlenmesi Vajrayana'da kullanılan bütün tantrik tekniklerde temel amaçtır. Aydınlanmış zihindeki boşluğun doğasının deneyimlenmesi için kullanılan Dzogchen ve Mahamudra ileri meditasyon teknikleri hariç, tüm uygulamalar bir şekilde saf olmayan algının temizlenmesi yoluyla uygulayıcının nihai gerçeği görmesini sağlamak amacını taşır. Bunlar ngondro, veya başlangıç uygulamaları olabileceği gibi, tantrik sadhana'nın daha ileri teknikleri de olabilir. Genel olarak, Vajrayana uygulayıcıları tavırlarında bir takım yeminlere (samaya) uygun olarak hareket etmelidir. Alt seviyedeki tantralar için uyulması gereken kurallar Pratimoksha yeminleri ve Bodhisattva yeminleri temel alınarak hazırlanmıştır. Daha üst düzeydekiler için uygulamanın kendine has bir takım yeminler olabilir. Vajrayana Budizmi ezoteriktir; bu bağlamda ezoterizm, kimi hızlandırıcı faktörlerin yalnızca öğretmenden öğrenciye bir inisiasyon veya yetkilendirme ile doğrudan uygulanmasıdır, kitaplardan öğrenilemez. Çoğu teknik için gizli tanımı yapılır; ancak bazı Vajrayana öğretmenleri gizliliğin yalnızca bir gerçekliğin yan-etkisi olduğunu, çünkü tekniklerin öğretmen-öğrenci soyağacı dışında bir geçerliliği bulunmadığını vurgular. Bu tekniklerin doğru uygulanmadığı takdirde uygulayıcılara fiziksel ve zihinsel olarak zarar verebileceği söylenir. Bu tehlikelerden kaçınılması için uygulama öğretmen/öğrenci ilişkisi dışında "gizli" tutulması gerekir. Gizlilik ve öğrencinin vajra guruya adanmışlığı samaya (Tib. "damtsig"), veya "kutsal bağın" özelliğidir; böylelikle hem uygulayıcı hem de öğretinin bütünlüğü korunmuş olur. Öğretiler kişiye doğrudan söylense dahi, eğer bağlamı uygun değilse anlaşılamaz; bu nedenle öğretilerin "kendinden gizli" olduğu kabul edilir. Eğer kişi basit bir meraktan fazla ilgi gösteremiyorsa, öğreti onun zihninde hep "gizli" kalacaktır. Ezoterik aktarımın çerçevesi farklı formlar alabilir. Tibet Budizminin Nyingma okulu Dzogchen adı verilen metodu kullanır. Tibet Kagyu okulu ve Japonya Shingon okulu Mahamudra denilen alternatif bir metot kullanmaktadır. Nenad JestroviÄ‡ Nenad Jestrović (d. 9 Mayıs 1976, Obrenovac), Sırp eski futbolcudur. 2004-2005 sezonunda RSC Anderlecht'te müthiş bir sezon ardından 2007-2008 sezonunda Crvena Zvezda (Kızılyıldız) takımlarında bulunduğu ligde gol kralı oldu. Temmuz 2008'de daha önce iki kere Türkiye Kupası'nı almış fakat 5 yıl önce ligden düşen ve 2007-2008 sezonunda 1. Lig'de şampiyon olarak tekrar Süper Lig'e çıkan Kocaelispor'a geldi. Ligde ilk maçında gol attı. Kocaelispor'un ligdeki kötü gidişatından dolayı 2 Sırp futbolcuyla beraber takımdan kaçtı. Metz'e transfer olduktan 1 sene sonra futbolu bıraktı. Gömü, Amasra Gömü, Bartın ilinin Amasra ilçesine bağlı bir köydür. Köyde 2018 resmî sayım sonuçlarına göre 501 nüfus yaşamaktadır. Nuri Pakdil Nuri Pakdil (1934, Kahramanmaraş - 18 Ekim 2019, Ankara), Türk yazar ve hukuk müşaviri. İstanbul Üniversitesi Hukuk Fakültesi'ni bitirdi. İlk çalışmalarını, şiir ve deneme türlerinde Kahramanmaraş'ta, "Demokrasiye Hizmet" gazetesinde yayımladı. Lisedeyken "Hamle" adında bir dergi çıkardı (1954/55). İstanbul'da bir haftalık dergide sanat sayfaları düzenledi (1964). "Edebiyat" dergisini (Şubat 1969) ve Edebiyat Dergisi Yayınları'nı (1972) kurdu. Edebiyat Dergisi Yayınları'nın ilk kitabı "Batı Notları"dır. "Edebiyat" dergisi, kimi aralıklarla uzun yıllar sürdürdüğü yayınına, Aralık 1984'te ara verdi. Edebiyat Dergisi Yayınları, 1972-1984 yılları arasında 18'i Nuri Pakdil imzasını taşıyan, 45 kitap yayımladı. 28 Şubat 1997 tarihinde Edebiyat Dergisi Yayınları'ndan yeniden kitap yayımlamaya başladı. Daha önce yayımlanan 5 kitabın yeniden çalışılmış basımı ve 12 yeni kitabın ilk basımları yapıldı. Kasım 2014'te Necip Fazıl Saygı Ödülü'nün ilkini aldı. Aynı yıl yaptığı bir açıklamada, "Muhafazakar değil devrimciyim," dedi. Sağcı veya solcu olmadığını belirtip "İslamcı" olduğunu söyledi. "Özgürlükçü, emekten yana olan dinden yanayım" şeklinde ifadeleri de mevcuttur. Pakdil marksizme ve komünizme yakınlık hissetmediğini fakat ilgiyle izlediğini de açıkladı. 2014 yılında TRT1'de yayınlanmış olan Yedi Güzel Adam dizisinde Nuri Pakdil'i Kemal Uçar canlandırmıştır. Knol Knol, İngilizce "knowledge" kelimesinden türetilmiş, Türkçe "bilgi" anlamına gelen bir arama aparatı. Bu yolla istenilen herhangi bir konuda o konuyla ilgili yazılmış olan bütün yazılar ve yazarların makaleleri bulunabilmekte. diğer taraftan bu yazılara yorum ve görüş eklenebilmektedir. Bu şekilde kendi içinde bir geri besleme sistemi oluşturulmuştur. International Music Score Library Project International Music Score Library Project (IMSLP), veya Petrucci Müzik Kütüphanesi, bir kamu malı beste kütüphanesidir. Temmuz 2008 yılından itibaren Ottaviano Petrucci'nin hatırasını yaşatmak için Petrucci Music Library adını da kullanmakta olan site, Wikipedia gibi Wiki yöntemi ile çalışmaktadır. IMSLP genelde Tarayıcı ile toplanan, eski, Telif hakkı süresi biten Notalardan oluşuyor. Bu açıdan, sadece bilgisayar ile yeni kayda geçen, yeni notalardan oluşan Mutopia Projesi ile farklılık gösterir. IMSLP projesinin hedeflerinden birisi Bachs eserlerinin tamamını kayıt etmektir. "Bach-Gesellschaft Ausgabe" (1851-1899). Ekim 2007 yılında, projenin mimarı, telif hakkı ihlali suç duyurusu sebebiyle siteyi tamamen kapattı. Universal Edition Wien telif hakkı ihlali suç duyurusunu mahkeme kararı ile kazandı. 30 Haziran 2008'de proje yeniden açıldı. ShamRain ShamRain, 2000 yılında kurulmuş, melankolik müzik yapan Fin grubudur. Son albümlerine kadar vokalistliğini Entwine’dan Mika Tauriaine yapmıştır. Şimdiye kadar 4 albüm çıkaran grup, 2004 yılında çıkarılan "A Tribute to the Cure" da yer alan bir "Charlotte Sometimes" coverıyla yer almaktadır. Özer Uçuran Çiller Özer Uçuran Çiller (d. 21 Eylül 1937), Türk mühendis. Türkiye'nin eski başbakanlarından Tansu Çiller ile evli ve iki çocuk babasıdır. Evliliğinden sonra "Çiller" soyadını aldı. Caddebostan'ın ilk ve 30 yıllık muhtarı ve market sahibi Ramiz Uçuran ile İsmet Uçuran çiftinin iki çocuğundan biri olarak dünyaya geldi. Saint Joseph Fransız Lisesi'nde okuduktan sonra Robert Kolej'de (Boğaziçi Üniversitesi) mühendislik ve yüksek mühendislik tahsilini yaptı. Amerika’da Boston ve Connecticut üniversitelerinden MBA derecesi kazandı. 1975 yılına kadar Amatek Inc. şirketinde Holding Ekonomik Kontroller Direktörü olarak görev yaptı. 1963 yılında Tansu Çiller ile evlenen Özer Çiller, 8 yıl Amerika'da kaldıktan sonra Türkiye'ye döndü ve Mehmet Emin Karamehmet'in yanında Çukurova Holding’te CEO olarak görev yaptı. 1983 yılında kendi şirketini kuran Özer Uçuran Çiller aynı zamanda, Milliyet ve Güneş gazetelerinde köşe yazarlığı da yaptı. Eşi Tansu Çiller'in siyasete atılıp 1993 yılında ilk kadın başbakan olmasından sonra Türkiye'nin ilk "First Gentleman"ı (Başbeyefendi) unvanını aldı. 2000'li yılların başlarından itibaren alternatif tıbba merak salan Özer Çiller'in bu konuda yayınlanmış kitapları bulunmaktadır. Özer Çiller, Kanuni Sultan Süleyman'ın, Yavuz Sultan Selim’in ve II. Beyazıt’ın 24 yıl Şeyhülislamlığını yapan şeyhülislamlarından olan Zenbilli Ali Efendi'nin (Ali Cemali) torunlarındandır. Zenbilli Ali Efendi’nin şeceresine göre Özer Çiller aynı zamanda Ebu Bekir’in torunlarından olup, Mevlana’nın da soyundandır. Kanuni Sultan Süleyman tahta çıktığında, yanında Şeyhülislam Zenbilli Ali Efendi ve yine soyundan olduğu Sadrazam Pir’i Mehmet Paşa vardı. Eski Hersek Eski Hersek (veya Doğu Hersek), Karadağ'daki bir tarihsel bölge. Bu bölgedeki en geniş şehir Nikšić ve ikinci geniş şehir Herceg Novi'dir. ANS TV ANS TV ("Azerbaijan News Service"), 1991 yılında 3 Azeri gazeteci: Vahid ve Seyfulla Mustafayev kardeşleri ile Mirşahin Ağayev tarafından kurulmuş, Azerbaycan'da faaliyet gösteren ilk özel televizyon kanalıdır. ANS Şirketler Grubu'na ("ANS Şirketler Grubu") "ANS televiziya", "ANS-PRESS Nəşriyyat Evi", "ANS Kommers" ve "ANS ÇM" dahildir. Grup başkanı Vahid Mustafayev'dir. Azerbaycan'ın bağımsızlığını elde ettiği ilk zamanlarda Azerbaycan iç siyaseti hakkında bilgi veren ilk özel kanaldır. Karabağ Savaşı ve Hocalı Katliamı'nı da kayda almıştır. Hocalı Katliamı'nı tüm dünyaya gösteren Azeri kameraman Cengiz Mustafayev savaş sırasında ölmüştür ve Azerbaycan'da milli kahraman unvanına sahiptir Vahid Mustafayev televizyon kanalında 2007-2008 yılları arasında yayınlanan ^Türkün Meseli^ adlı eğlence programında ilk Türkiye türkçesi'nin yorumunu kullanmıştır. İlhan Özbay adlı Türk gencine sunum yaptırarak Azerbaycan medyasında sarsıcı bir gündem oluşturmuştur, sonrasında 14 Mart 2007 tarihinde Azerbaycan Milli Meclisi tarafından alınan bir kararla Azerbaycan' da Türkiye Türkçesi ile yayın yapmak yasaklanmıştır. ANS Group, Dubai ve Bakü'de çeşitli distrübütörlükler almış olup, televizyonu 2007 yılı son çeyreğinde bir süre kapatılmıştır. ANS TV kapatılmasından 17 gün sonra devlet başkanının kararı ile tekrar yayına başlamıştır. 18 Temmuz 2016 tarihinde FETÖ'ye verdiği destekten dolayı yayınları Azerbaycan İletişim Bakanlığı tarafından durduruldu. Olympia (tablo) Olympia, Fransız ressam Édouard Manet'nin 1863 yılında tamamladığı tablosudur. Gerçekçilik akımının bir örneği olan eser, şu anda Paris'teki Orsay Müzesinde sergilenmektedir. Tablo, ilk kez 1865 yılında Paris Salonu'nda, sanatçının bir diğer çalışması olan "" ile birlikte sergilendiğinde büyük bir skandala sebep oldu. Eserde, hayat kadını olduğu izlenimi uyandıran çıplak beyaz bir kadın, üzerinde yastıklar olan bir yatağa uzanmış halde betimlenmişti. Kadına elinde bir buket çiçek tutan siyahi bir hizmetçi ve kara bir kedi eşlik ediyordu. Manet, klasik tabloların aksine hiçbir gönderme içermeyen gerçek bir çıplak çizmişti. Dönemin izleyicileri ve eleştirmenleri, bir tanrıça yerine hayat kadınının konu edildiği, keskin ana hatlara ve tezat içeren sert renklere sahip resimle karşılaşınca çok şaşırdılar. Olympia'nın izleyenlere utanmazca bakması, ışığın kadının soluk tenini okşaması ve üzerinde yattığı saten çarşaflardan yansıması ilgi çekti. O seneki Paris Salonu hakkında yazılan 85 makalenin 72'si, genç kızların ve hamile kadınların uzak durmaları konusunda uyarıldıkları "Olympia" hakkındaydı. Salon yönetimi, sergi devam ederken, Manet'nin her iki tablosunu başka bir odaya taşımak ve saldırı ihtimaline karşı koruma altında tutmak zorunda kaldı. Gelen eleştirilere karşı Charles Baudelaire, Émile Zola, Claude Monet gibi isimlerin savunduğu tablodaki çıplak, Manet'nin favori modeli Victorine Meurent idi. 16. ve 17. yüzyıllarda Yunan ve Roma heykellerinin keşfiyle çıplak kadın tabloları popüler olmuştu. Manet de "Olympia"nın kompozisyonunda bu dönemin önemli örneklerinden biri olan Titian'ın "Urbino Venüsü"nden etkilendi. Ayrıca, Giorgione'nin "Uyuyan Venüs"ü ve Francisco Goya'nın "Çıplak Maya"sı ressamın diğer esin kaynaklarıydı. Bu tarihi göndermelere rağmen Manet'nin kadınında bir başkaldırı vardır ve ressam geleneksel eserlerdeki ideal kadın imgesini bozmuştur. Pablo Picasso, Ernst Ludwig Kirchner, Paul Gauguin, Paul Cézanne, Larry Rivers, Jean Dubuffet, Jean-Michel Basquiat gibi ressamları etkileyen ve onlara esin kaynağı olan "Olympia"nın, sanat tarihinin ilk avangart çıplağı olduğu düşünülür. Ayrıca eser, Manet'nin diğer iki tablosu "Kırda Öğle Yemeği" (1863) ve "Folies-Bergère'de Bir Bar" (1881) ile birlikte modernizmin simgesi kabul edilir. 1860'lara gelindiğinde Manet'nin ilgi alanı eski ustaların başyapıtlarıydı. Ressamın çocukluk arkadaşı ve daha sonra biyografisini yazacak olan Antonin Proust'un 1890 yılında anlattıklarına göre, ikili bir pazar günü Argenteuil'e giderek Seine Nehri'nin kenarına oturup beyaz filikaları izlemişlerdi. O gün Manet, Proust'a "Öyle görünüyor ki bir çıplak çizmeliyim. Evet, mutlaka bir tane yapacağım." dedi. Ardından önce "Kırda Öğle Yemeği"ni, daha sonra ise "Olympia"yı yaptı. İlk tablonun düzenlemesi Floransa'dan gelip Venedik'e doğru giderken ikincininki Venedik'ten gelip Floransa'ya doğru gidiyordu. Ressamın İspanya seyahatinden hemen önce tamamladığı bu tabloda da tıpkı "Kırda Öğle Yemeği"nde olduğu gibi figür ve natürmort yan yanaydı. On dokuzuncu yüzyıl Paris'inde burjuvazinin yükselişi ile cinsel bir devrim yaşanıyordu. Manet, çıplak bir Venüs'ün ideal fantezisi yerine çağdaş bir fahişenin tüketilebilir bedenini çizerek modern bir gerçekçilik anlayışı sergiledi. Modelin bakışları, pozu, güzelliği ve vücudu şüphe götürmeyecek kadar gerçekçidir. 1865 Paris Salonu'nda sergilenen tablo büyük bir skandala sebep oldu. Nemflerin, satirlerin ya da egzotik odalıkların betimlendiği tablolar ahlakla ilgili hiçbir soruyu akla getirmezken Olympia'nın çıplaklığını cesurca kabul edişi izleyicileri utandırmıştı. Bu skandalın ardından Manet, avangartın lideri oldu. "Olympia"daki çıplak, Manet'nin favori modeli Victorine Meurent idi. Ressam, bu tabloda Meurent'i sıska bir şekilde betimlemişti. Baudelaire bu konuyla ilgili şöyle dedi: "Onu büyüleyici yapan açık saçıklığındaki inceliktir. İncelik şişmanlığa nazaran daha sade olmasına rağmen daha edepsiz." 1860'larda Paris'teki hayat kadınlarının kendilerine imparatorun metresi Marguerite Bellanger'ı örnek aldığı bilinmekteydi ve Bellanger ortalama ölçülerin çok altında incelikte bir kadındı. Resmin merkezinde, yatakta uzanmış çıplak beyaz bir kadın vardır. Şık beyaz çarşafların üzerinde çiçek desenleriyle süslenmiş ve altın rengi püskülleri olan bir yatak örtüsü görünür. Çarşafın bir kısmı şiltenin görüneceği şekilde yukarı kalkmıştır. Yastıklar buruşmuştur. Modelin arka tarafında kâğıt kaplanmış bir duvar ya da bir bölme vardır ve bu bölümde kahverengi fon üzerinde çiçekler dikkat çeker. Yeşil bir perde ise asılı şekilde durmaktadır. Modelin saçında kırmızı bir çiçek takılıdır. Bir madalyonun sarktığı kalın altın bir bileziği, şık küpeleri ve boynunda siyah kurdelesi vardır. Bazı yazarlar saçındaki çiçeğin bir orkide türü olduğunu söyler, fakat bu çiçek aslında amberdir. Normalde kızıl saçlı olan model Victorine Meurent'nin saç rengi resimde kahverengi olarak betimlenmiştir. Kadının saten, mavi ve altın rengi, orta yükseklikte topuklu terliklerinden biri ayağında, diğeri ise yatağın üstündedir. Terliklerin önü kapalıdır ve terliksiz ayağındaki tırnaklar diğer ayağındaki terlik tarafından kapatıldığından görünmemektedir. Kadın, elleriyle cinsel organını kapatmıştır. Pembeye yakın beyaz renkte kıyafet giymiş siyahi hizmetçi, elinde bir buket çiçekle kadının arkasında durmaktadır. Buketteki çiçeklerin renkleri mavi, kırmızı ve beyazdır. Siyahi kadının kulağındaki küpe, modelin saçına takılı çiçek ve buketteki çiçek aynı renktedir. Hizmetçi, beyaz kadına bakmaktadır. Kara bir kedi modelin ayaklarının ucunda gerinerek durmaktadır. Hem kedi hem de model izleyiciye bakmaktadır. Tabloya ilk bakıldığında sadece iki renk tonu varmış gibi görünüyordu. Bu açık ve kapalı tonlar ise birbirlerine saldırır gibiydiler. Ressam, beyaz çarşaflar üzerinde uzanmış açık tenli bir kadın çizerek siyah arka plan üzerinde geniş solgun bir leke oluşturmuştu. Figürlerdeki detaylar ise kaybolmuş gibiydi. Örneğin, modelin dudakları iki pembe çizgi, gözleri ise birkaç siyah fırça darbesi ile şekillendirilmişti. Yakından incelendiğinde her şey basitleştirilmiş gibi görünürken, bütüne bakıldığında buketin tazeliği ilgi çekiyor, kadının gözlerindeki ifade ve yüzünün basitliği ayırt edilebiliyordu. Manet, büyük kütleler oluşturarak ve ışığı geniş alanlarda kullanarak doğal görünen bir tablo çizmeyi başarmıştı. Manet'nin siyahi bir zenci ve kedi kullanmasının sebebi de bu renge ihtiyaç duyuyor olmasıydı. Olympia'nın çıplaklığı koyu fon üzerinde daha da belirginleşmektedir. Ressamın "Olympia"da tonsal zıtlığa ulaşabilmek için ilk fikri, kadının yanına küçük bir Etiyopyalı köle yerleştirmekti. "Olympia"da, tıpkı "Kırda Öğle Yemeği"nde olduğu gibi, figürler ve natürmort yan yanaydı. Paul Cézanne da tablodaki bukete odaklanmıştı. Ona göre bu buket natürmortu Manet'nin sanatının en saf haliydi. Ressam, tablolarında merkezdeki figürlerini önde çizmeyi ve tablonun dışına baktırtmayı tercih ederdi. Ayrıca, tüm figürlerini ya donmuş bir ifadeyle ya da izleyicinin gözlerinin içine bakarken çizerdi. Bu tabloda da Olympia izleyenlere "Beni seyrederken sizi seyrediyorum" der gibidir. Üç boyutlu yanılsamalara alışmış 1865 Salonu ziyaretçileri için, bu çok ağır bir durumdu. Gustave Courbet ise eserin iki boyutluluğu hakkında "Bir iskambil destesinden alınmış maça kızı banyodan henüz çıkmış gibi" yorumunu yaptı. Manet'nin tahmini, çalışmasının ileriki dönemlerde daha iyi anlaşılacağı yönündeydi. "Şu andan bir sonraki yüzyılda yaşayacak olanların görsel organları bizimkine göre çok daha gelişmiş olacak. Bizden daha iyi görecekler." diyerek bu konudaki fikrini açıkladı. Manet'nin 1860'larda çizdiği tabloların çoğu gerçek boyutludur. "Olympia" boyut olarak "Kırda Öğle Yemeği"nden daha küçüktür. Fakat, model Victorine Meurent 1,58 ya da 1,61 metreden daha kısaysa bu çalışma da gerçek boyutlu olabilir. Manet, tablosundaki kadına tanrıça veya orman perisi gibi kimlikler yüklemeyerek resim sanatının geleneksel yapısına karşı gelmişti. Eserde, ticaretin önemli olduğu bir dünyada modern bir sokak kadını betimlenmişti. Hiçbir mitolojik gönderme içermeyen bu kadın, gerçek, doğal ve çıplaklığının farkında görünüyordu. Kadının bakışlarında meydan okuma vardı ve "Sunduğum kadarını (vücudumu) satın alabilirsiniz, fakat sadece ben vermeyi kabul edersem, çünkü kendimin tek sahibi benim" der gibiydi. Yatağın görüntüsündeki zenginlik, iyi giyimli uşak ve abartılı buket, kadının toplumdaki yeri hakkında ipucu veriyordu. Olympia, sokaklarda fahişelik yapmıyordu, mekân kendisine aitti ve hizmetçi ile kedi onu tanıyordu. Hem aksesuarlar hem de hizmetçi geneleve değil, gösterişli bir burjuva evine ait gibidir. On dokuzuncu yüzyılda Paris'te zina yapılan evler, dışarıdan saygın görünmesi ve müşteri ile kadın bu evi paylaşıyormuş hissi vermesi için burjuva evleri gibi döşenirdi ve bu ev de onlardan biri olabilirdi. Olympia'nın odası burjuvazi zevkliliği ile genelevin adı çıkmışlığının arasına sıkışmış gibiydi. Model gözlerini tablonun dışına dikerek izleyicilere izlendiğinin farkında olduğunu söylermişcesine uzanır. Çıplağın, tüm dikkatini kendisine yöneltmiş olan hizmetçiye değil de seyirciye bakıyor olması, tablonun bir hikâyesi olduğunun kanıtı gibidir. Kedinin de dışarıya bakması ve hizmetçinin bir çiçek buketi getirmiş olması, izleyiciyi müşteri pozisyonuna düşürür. Hizmetçi "Bu çiçekler yeni geldi. Bunları nereye koyayım?" diyormuş gibi bakar. Çiçeği kendisinin göndermediğini bilmekte olan izleyicide, ortamda bir başka izleyici daha olduğu duygusu uyanır. Bu diğer kişi bir sevgili, müşteri ya da hayran olabilir. Bu durumda bu randevunun asla söylenemeyeceği birileri vardır: bir eş, nişanlı, anne ya da büyük anne gibi. "Olympia"nın ressamın en "Baudelairevari" eseri olduğu ve "Kötülük Çiçekleri"ndeki şiirleri anımsattığı kabul edilir. Walter Benjamin'in de belirttiği gibi kadının bakışındaki ifade Baudelaire'in mısralarını hatırlatır: "Bize bakan gözler ayna gibi bir boşluk içerir ve uzaktırlar. Kesinlikle bu yüzden bu gözler mesafe haricinde hiçbir şey bilmez. Bu gözler canlandığında vahşi bir hayvan gibi avlanacaktır." Baudelaire, modern üst sınıf hayat kadınlarının sadece kutsal varlıklar olarak çizilmemeleri gerektiğini, maddesel olarak da gösterilmelerinin daha doğru olduğunu söylemişti. Şair, bu açıdan fahişeler ve ressamların yakın olduğunu düşünüyordu. Ressamın vizyonu, dışarıdaki gerçeği anlatabilmesi, bir karakteri ifade edebilmesiydi. Olympia'nın elleri dikkati cinselliğine çeker ama yine de onu kapatmıştır. Ressam da hem gerçeği üretir, hem de onu izleyiciden uzaklaştırır. Bu sebeplerden Olympia Manet'nin alter egosu kabul edilir. Manet'nin tabloya "Manette" olarak seslenmesinin nedeni kızın içinde kendi kişiliğini görmesidir. Olympia'nın taktığı bileziğin ressamın annesine ait olması ve ressamın sakalından bir buklenin de tablo da çizilmesi bu iddiaları güçlendirmektedir. Siyahi kadın da Baudelaire'in şiirlerindeki hayali, egzotik duyarlılığı temsil ediyordu. On dokuzuncu yüzyılın kültürel klişelerinden biri, siyah kadınların beyaz kadınlara göre daha sekse düşkün olduğuydu. Tabloda da iki figür birbirinin izdüşümü gibi görünmektedir ve siyah kadının vücudu ön plandaki beyaz kadının varlığını vurgular. Her ikisi de benzer aşağı sosyal statüye sahip bu kadınların, erkek fantezisine hitap etmek için çizildiği de iddia edilir. Baudelaire, çok etkilendiği Edgar Allan Poe'nun "Kara Kedi" isimli hikâyesini Fransızca'ya 1857 yılında çevirmişti. Manet'nin okuma alışkanlıkları hakkında çok az bilgi olsa da, ressamın arkadaşının bu çevirisini okuduğu düşünülür. Bu yüzden de bu öyküde ima edildiği gibi kendi kedisini "kılık değiştirmiş bir büyücü" olarak çizmiş olabilirdi. Dönemin en popüler teması kır/köy resimleriydi. Yeterli geliri olmayan, alt sınıf halkı çiziyor olmak ister istemez kapitalizme dokundurmayı gerektiriyordu. Hayat kadınlığı da burjuva toplumu için hassas bir konuydu. Hem cinselliği hem de paranın önemini içerdiğinden, "kapitalizmin doğasındaki menfaatle ilgili tedirgin edici bir duyguyu" kışkırtıyordu. Kır resimleri nasıl alt sınıfın burjuva olma özlemini dile getiriyorsa, "Olympia" da para özlemini ve sınıf ayrımının yarattığı gerginliği canlandırıyordu. Tabloya "Olympia" isminin verilmesinin sebepleriyle ilgili çeşitli iddialar öne sürülmektedir. Manet'nin 1865'e kadar eserine herhangi bir isim vermediği, Paris Salonu'na kabul edildikten sonra arkadaşı Zacharie Astruc'un sergi katalogunda resmin yanına yerleştirilmesi için bir şiir yazdığı ve bu şiirden sonra eserin Olympia olarak adlandırıldığı söylenmektedir. Astruc, sonraki zamanlarda "Olympia"nın en önemli savunucularından biri oldu ve bu yüzden pek çok eleştiri aldı. Şairin, tablo için yazdığı ve katalogda yer alan dizeler şöyleydi: Resmi, Titian'ın "Urbino Venüsü"nden esinlenerek yapan Manet'nin çalışmasına tanrıların dağı manasına gelen "Olympia" ismini verdiği ve böylece de dağı feminenleştirdiği de bir diğer yorumdur. Beatrice Farwell ise on dokuzuncu yüzyılda hayat kadınları için "Olympe" takma adının kullanıldığı söyler. Alexandre Dumas'nın "La Marriage dOlympe" isimli romanında da üst sınıflara hizmet eden kibar bir fahişe tuzak kurarak genç bir aristokratla evlenir. Gene Dumas'nın "Kamelyalı Kadın" romanında ise Olympia isminde bir fahişe vardır. Manet'nin edebi bir gönderme yapmak adına resme "Olympia" ismini vermiş olması da bir olasılıktır. Ressam, 1851 yılında izlediği "Hoffmannın Masalları" isimli oyundaki Olympia'yı anımsamış ve tablodaki siyah kediyi de oyundaki kediye bir gönderme olarak çizmiş olabilir. Tarihteki en tanınmış Olympia ise Olimpia Maidalchini'dir. Papa X. Innocentius'un dul baldızı ve açıkça bilinen metresi olan Maidalchini, Manet'nin ilgisini çekmiş olabilir. Çünkü sanatçının hayranlık duyduğu Diego Velázquez, 1649 yılında Roma'yı ziyareti sırasında bu kadının portresini çizmişti. Ayrıca Maidalchini, Étienne-Jean Delécluze'nun 1862 yılında yeni baskısı yapılmış, o dönem çok popüler olan romanı "La Dona Olympia"nın da kahramanıydı ve ressamın bu roman dolayısıyla kadını tanıma olasılığı da vardı. On dokuzuncu yüzyılın ilk yarısında Fransa'da, Venedik Okulu'nun eserleri çok popüler oldu ve dönemin ressamlarını etkiledi. Manet'nin eğitmeni Thomas Couture'un başyapıtı kabul edilen "Çöküş Dönemi Romalıları" ("Les Romains de la décadence") isimli çalışmasında bu etki görülebilir. Édouard Manet'nin de 1856 yılında İtalya'yı ziyaret ettiği ve Rönesans ustalarının tablolarını kopyaladığı bilinmektedir. Sanatçı, İtalya'dan döndükten sonra Louvre Müzesi'ndeki birçok klasik tablonun benzerlerini yaptı. Manet bu çalışmalarında, Couture'un tavsiyesi doğrultusunda eserlerin edebi detayları ile ilgilenmiyor, bunun yerine yapı ve tekniklerini yineliyordu. "Olympia"nın kompozisyonu ise ressamın Floransa'daki günleri sırasında Uffizi Galerisi'nde kopyaladığı, Titian tarafından 1538 yılında yapılan "Urbino Venüsü" isimli tablodan alınmıştır. Manet'nin 1856 tarihli "Urbino Venüsü" kopyasındaki kadının bakışları ve kafasının duruş şekli, ""nde (1868) arka planda yer alan Olympia'nın duruşunu anımsatır. Ayrıca, bu çalışmadaki kadın, izleyiciye Titian'ın tanrıçasından daha yakın durmaktadır. "Urbino Venüsü"nün Ingres, Franz von Lenbach ve William Etty de dahil olmak üzere pek çok ressam tarafından kopyasının yapıldığı bilinmektedir ve Manet'ninki hariç tüm kopyalar aslına uygundur. "Urbino Venüsü"nde klasik bir aşk tanrıçası elinde bir demet gül, ayaklarının ucunda küçük bir köpekle beyaz çarşaflı bir yatağa uzanmış izleyiciye bakmaktadır. Arka planda, dışarının göründüğü bir pencere ve sandığa kıyafet yerleştirmekte olan iki hizmetçi vardır. Titian'ın evcilleştirmeyi tercih ettiği Venüs'ünün bakışları çekingendir, eli cinsel organını yumuşakça, kolayca kaldırılabilir şekilde kapatmıştır. Ayağının ucuna yerleştirilmiş olan köpek sadakati, sandık evliliği ve pencereden görünen ağaçlar doğurganlığı temsil eder. Manet ise çıplağını kapalı bir iç mekânda betimlemeyi tercih etmişti ve saklanacak bir şey varmış gibi pencereleri sıkıca örtmüştü. Kadının ayak ucuna köpeğin yerine, yeşil gözleri parlayan siyah bir kedi yerleştirdi. Kedi argoda "fahişe" manasına gelse de bu tabloda karmaşık duyguları ifade ettiğine inanılır. Hizmetçinin getirdiği çiçekler ise evliliği değil yasak ilişkiyi temsil ediyordu. Olympia'nın eli dikkati oraya çekmek istermişcesine cinsel organının üstündedir. Oysa Venüs, gizlemek istermiş gibi cinsel organına bastırmaktadır. Titian'ın çıplağı ağırkanlılıkla yatmaktayken Manet'nin çıplağı, gergin, dik ve kedinin farkında bir şekilde uzanmıştır. Yumuşak bir şekilde çizilmiş, yuvarlak hatlara sahip tanrıça, sade ince küpeleri ve bileziği haricinde tamamen çıplaktır. İnce, kemikleri görünen Olympia'nın ise saten terlikler, ağır altın bilezik, saçındaki çiçek gibi abartılı süsleri vardır. Venüs, izleyicisine baştan çıkartıcı bir şekilde bakıyor olsa da Olympia'nın yanında oldukça cansız bir kadın gibidir. Olympia ise Titian'ın tanrıçasıyla karşılaştırıldığında bağımsızlığın simgesi gibi görünmektedir. Manet'nin bu tabloyu oluştururken aklında Olympia'nın modern bir Venüs olduğu olduğu düşüncesi vardı. "Urbino Venüsü", sonraki yıllarda da Uffizi Galerisi'nde sergilenmeye devam etti. Buna rağmen, "Olympia" ile arasındaki benzerlik 1890'lı yıllara kadar anlaşılamadı. İlk kez Gustave Geffroy’un bir "Venedik tablosuna" benzettiği "Olympia"nın kompozisyonunun "Urbino Venüsü"nden alındığını, 1897 yılında Léonce Bénédite ortaya çıkardı. Ressamın aynı sene çizdiği "Kırda Öğle Yemeği" tablosunun Raffaello Santi'nin tasarladığı ve Marcantonio Raimondi'nin oyduğu "Paris'in Yargısı" gravürünün kompozisyonu ile benzerliği dönemin eleştirmenlerince "Olympia"ya göre çok daha kolayca görülebilmişti. Bunun sebebi de bu benzerliğin diğerine göre çok daha açık olmasıydı. Giorgione'nin "Uyuyan Venüs" (1510) isimli tablosu da dolaylı olarak Olympia'ya örnek olmuş bir diğer eserdir. Titian'ın "Urbino Venüsü"nün kompozisyonunda Giorgione'nin bu tablosunu örnek aldığı bilinmektedir. Bu yüzden Manet'nin Olympia ile klasik atalarından olan bu çalışmayı da andığına inanılır. Manet'nin Olympia'yı çizerken etkilendiği bir diğer tablonun İspanyol ressam Francisco Goya'nın "Çıplak Maya" isimli eseri olduğuna inanılır. Ressamın "Çıplak Maya"yı ilk kez görmesine, arkadaşı Charles Baudelaire sebep oldu. Fotoğraf sanatçısı Nadar İspanya'ya gittiğinde, Baudelaire için "Alba Düşesi" olduğu iddia edilen bir modelin poz verdiği çıplak tablonun fotoğraflarını çekti. Manet'nin de bu fotoğrafları gördüğü bilinmektedir. "Olympia"nın siyahi bir hizmetçi figürü eklenmiş "Çıplak Maya" gibi olduğu düşünülür. Édouard Manet, 1870 yılında Madrid'e yaptığı ziyaret sonrasında bir arkadaşına gönderdiği mektupta şunları yazdı: Manet'nin bu mektubunda Goya'nın diğer bir tablosu olan "Giyinik Maya"dan bahsedildiği varsayılır. Çünkü ressamın "Olympia"sının selefi olan "Çıplak Maya" sergilenmiyordu ve ancak özel izinle görülebiliyordu. Bir diğer iddiaya göre ise Manet, İspanya'yı ziyareti sırasında "Çıplak Maya" üzerinde çalıştı. "Çıplak Maya" da tıpkı "Olympia" gibi dönemine göre modern bir eserdir. Goya, bu eseriyle ilk kez tanrıça olmayan sıradan bir çıplağı betimledi ve Manet de Goya'nın başlattığı bu yolda ilerledi. Goya'nın Maya'sı tehlikeli ufak tefek bir kadınken, Manet'nin Olympia'sı Parisli bir hayat kadınıydı. Francisco Goya'nın "Caprichos" serisinde de Maya kadar çıplak olmasalar da yanlarında hizmetçileri olan genç kadınlar vardır. Örneğin, serinin bir levhasında genç kadın ayaklarının tekini ileriye uzatmış, tıpkı Olympia gibi izleyicinin gözünün içine bakmaktadır. Bu levhadaki arka plan ise Manet'nin Olympia'sını andırır. Gustave Courbet'nin "Olympia"yı ilk gördüğünde iskambil kâğıtlarına benzetmesinin sebebi, Manet üzerindeki Japon sanatının etkisi olarak yorumlandı. O dönemdeki pek çok sanatçı Japon resimlerindeki yassılıktan, parlak renklerden ve cesur hatlardan etkileniyordu. "Olympia"daki iki boyutluluk aynı zamanda o dönemin pornografik fotoğraflarını anımsatıyordu. O günlerde fotoğraf çekme furyası vardı ve bu fotoğrafları bazı hayat kadınları kartvizit olarak da kullanıyorlardı. Manet'nin bu çalışmalardan herhangi birinden etkilenip etkilenmediği bilinmemekle birlikte, 1854 yılında Eugène Durie tarafından çekilen "Odalık" ("Odalisque") isimli fotoğraf gibi "Olympia"nın kompozisyonuna çok benzeyenleri vardır. "Olympia"da çıplak poz veren kadın Manet'nin favori modellerinden Victorine Meurent idi. Ressamın arkadaşlarından Théodore Duret'nin anlattığına göre ikili, Manet'nin babası Auguste Manet'nin çalıştığı Palais de Justice'de tanıştı. Duret, konuyla ilgili olarak "Bir kalabalıkta tesadüf eseri karşılaştılar. Onun özgün ve belirgin görünüşünden çok etkilenmişti." dedi. Meurent, "Olympia"dan önce "Kırda Öğle Yemeği", "Sokak Şarkıcısı", "Victorine Meurent İspanyol Kıyafetleri İçinde", "Victorine Meurent'nin Portresi" gibi tablolar için poz verdi. Ressam çoğunlukla ailesini, yazar arkadaşlarını, diğer ressamları ve Berthe Morisot gibi hem ressam hem aileden olan insanları model olarak kullandığından, Meurent ile bu kadar uzun süre çalışması ilginç bir durumdu. Ressam ve modeli için 1863 yılı özeldi çünkü Meurent, ilk kez o sene hem "Kırda Öğle Yemeği" hem de "Olympia" için çıplak poz verdi. Ayrıca, Victorine Meurent'nin poz verdiği her iki kompozisyonda da ilk kez kendisine başka modeller eşlik ediyordu. Bu yeni pozları ile eski pozları arasında fark bulunması, modelin aynılığı konusunda şüphelere yol açtı. Dahası, "Kırda Öğle Yemeği"nde genç modelin vücudu kaba, geniş, beyaz, şekilsizken "Olympia"da yumuşak, ufak, gergin ve hafif olarak betimlenmişti. Bu yüzden de bu iki tablodaki bedenlerden birinin Victorine Meurent'e ait olmadığına inanılır. Meurent, Manet'ye son kez ABD'den döndükten sonra 1873 yılında "Saint-Lazare Garı" isimli tablo için poz verdi. 1870'lerde sık sık Edgar Degas, Pierre Auguste Renoir gibi izlenimcilerin buluşma noktası olan Café de la Nouvelle-Athenes'de görünen model, kendisi de resim yapmaya başladı ve 1876 ile 1885'te Paris Salonu'na kabul edildi. 1880'lerde kendini içkiye veren ve Montmartre sokaklarında şarkı söyleyerek para kazanmaya çalışan Meurent, Salon'a son kez 1904 yılında katıldı. Victorine Meurent, "Olympia"da olduğu gibi görünüyordu: Bir model ve Paris'in fakir kısmından bir kız. Meurent'nin Manet'nin vefatının ardından eşi Suzanne Manet'ye bir mektup gönderdiği ve mektupta "Şüphesiz bildiğiniz gibi, kocanızın birçok tablosu, özellikle de unutulmaz eseri "Olympia" için poz verdim. Bay Manet'nin benimle ilgili endişeleri vardı ve sık sık resimlerini sattığında benim için kenara bir miktar para ayıracağını söylerdi. O zamanlar gençtim ve hiçbir kaygım yoktu. Amerika'ya gittim. Döndüğümde resimlerimin çoğunu satmış olan Bay Manet, bu satıştan elde edilen gelirin bir kısmının bana ait olduğunu söyledi. Kabul etmedim ve gün gelir de eğer modellik yapamayacak olursam, bu sözünü ona hatırlatacağımı söyledim. O gün tahminimden daha erken geldi." diyerek kadından para istediği de bilinmektedir. "Olympia"da kullanılan zenci model ise Manet'nin tabloya hazırlık aşamasında yaptığı "La Négresse" (1862 - 1863) isimli eserde görünen Laura adındaki kadındır. Baudelaire'in siyahi bir sevgilisi olduğu ve Laura'nın bu sevgili olabileceği de söylenmektedir. "Olympia"nın en çok karşılaştırıldığı eserlerin başında 1863 yılında Paris Salonu’nda sergilendiğinde büyük beğeni kazanan Alexandre Cabanel'in "Venüs’ün Doğuşu" ("La naissance de Vénus") isimli tablosu gelir. Cabanel’in çıplağı Manet’ninkinin aksine idealize edilmiş, pastel renklerde ve pudralanmış gibi görünmektedir. Bu haliyle de parfüm ya da iç çamaşırı reklamlarında rastlanabilecek bir erotizme sahiptir. Fakat, kadının baştan çıkartıcılığı ressamı tarafından tanrıçalığının ardına gizlendi. Oysa Manet, tablosunda hiçbir şeyi örtbas etmeye ya da gizlemeye çalışmamıştı. Alexandre Cabanel'in pürüzsüz ve düzgün çıplağının aksine Manet, çıplaklığını, vahşiliğini ortaya çıkarmış gerçek bir kadın çizmeyi tercih etti. Émile Zola, iki tabloyu karşılaştırarak, eğer Manet de Cabanel gibi çıplağının yüzünü ve göğüslerini pudralasaydı, genç kadının topluma sunulmasının bu kadar tepki alıp almayacağını sorguladı ve Manet'nin tek suçunun diğer ressamlar gibi resim yapmamak olduğunu söyledi. Yapıldığı dönemde "Olympia" ile benzer ilgiyi çeken eser Rembrandt'ın "Banyosunda Betşeba" (1654) isimli tablosuydu. Hem Betşeba hem de Olympia ölümlülükleri izleyiciye sunulan sade kadınlardı. Fakat Manet, Rembrandt’ın aksine bu sadeliğe kışkırtıcılık da eklemişti. Sahip ve onun emrindeki hizmetçisi konusuna ise resim tarihinde, özellikle de klasik, modern ya da İncil’i konu alan çalışmalarda sık sık rastlanıyordu. Joseph Vernet, Jean-Marc Nattier gibi ressamların beyaz çıplak kadın ve onun siyahi hizmetçisi temalı eserleri vardı. On sekizinci yüzyılın ortalarında ise bu konu odalık ve koyu tenli, müzik yapan yardımcısı olarak betimlenmeye başladı. Bu tarzın en tanınmış örneklerini veren isim Jean Auguste Dominique Ingres oldu. Ingres, Manet'ye ilham kaynağı olmadı fakat Manet'nin eğitmeni Thomas Couture'un eserlerinde ressamın cariye temalı çalışmalarının etkisi görülebilir. "Olympia"ya en çok benzeyen odalık tablosu ise 1842 Salonu’nda sergilenen Jean Jallabert’e ait olandı. Çünkü bu eserde de zenci bir hizmetçi vardı. On sekizinci yüzyılın şehvetli konulara düşkün olan ressamı, gerçekçilik akımının öncülerinden olan Gustave Courbet idi. Eserlerindeki çıplak kadınlar, Ingres ve Eugène Delacroix gibi klasik ve romantik ressamlarla karşılaştırıldığında idealleştirilmemiş gibi görünseler de, Courbet’nin nü resimler üzerinde çalışırken akademik ölçülerin dışına çıkmamaya özen gösterildiği biliniyordu. Gizli bir çalışma odası için yapılmış "" (1866) isimli çalışmasında dahi erotizm kaba fırça darbeleriyle dondurulmuştu. Oysa Manet’nin tablosunda tüm gerçekliği ile çıplak bir kadın görülmekteydi. "Olympia" ile aynı dönemde hayat kadınlığını konu edinen başka tablolar da vardı. Örneğin, Jean-Léon Gérôme'un "" (1861) isimli çalışmasında ortaya yerleştirilmiş fahişeyi izleyen Parisliler, klasik Yunanlar gibi çizilmişti. Auguste-Barthélemy Glaize ise "La Pourvoyeuse misere" (1860) adlı tablosunda çıplak ya da yarı çıplak kadınları bir yolda yürürken betimledi. 1864 yılında, tüccar Paul Durand-Ruel Thomas Couture'a "" ("Modern Fahişe") isminde bir tabloyu 25.000 franka ısmarladı. Bu tablo 1873 yılında tamamladı. Tüm bu eserlerin ortak özellikleri ise "Olympia"nın aksine hayat kadınlarının idealize edilerek çizilmiş olmasıydı. Manet'nin 1860'lardaki en önemli ve ünlü iki tablosu, "Kırda Öğle Yemeği" ve "Olympia" olarak kabul edilmektedir. Bu iki eser, cinsel içerikleri ve yenilikçi tarzlarıyla sanat dünyasında skandal yarattı. Ressam, her iki tabloda da bilinçli olarak bir öykü ya da düşünce anlatma fikrini reddetti. Ayrıca, sanatçının çizdiği sahnelere şahit olduğu gibi bir kanıt da yoktu. Bu iki tabloda da sanat tarihinin önemli eserlerine göndermeler ve bu eserlerle ilgili ironi vardı. "Olympia"da, Titian'ın "Urbino Venüsü"nden esinlenilmişti. "Kırda Öğle Yemeği"nde ise hem Giorgione hem de Rafael'in etkileri vardı. Manet, her iki çalışmasında da avangart kültürün standart yöntemi olarak eski ustaların başyapıtlarının postmodern bir şekilde yeniden yapılmasını uygulamıştı. Ressamın ilk nü tablosu, 1859 - 1860 yıllarında çizdiği "Peri Kızının Şaşkınlığı" idi. Bu çalışmada Manet'nin modeli, ileride eşi olacak Suzanne Leenhoff'tu. İki eserdeki çıplakların betimlenişinde farklar vardır. Suzanne vücudunu kibar bir şekilde saklamaya çalışıp utangaç bakışlarla izleyiciye bakar. Yüzünde kişisel hiçbir mimik yoktur ve sadece İncil'den bir hikâyenin betimlenebilmesi için çizilmiş gibidir. "Peri Kızının Şaşkınlığı" geleneksel tarzda çizilmiş bir tabloyken Manet, "Olympia"da geleneklerden kopmuştur. Manet'nin 1874 yılında yaptığı "Portrait de Madame Edouard Manet sur un canapé bleu" ("Mavi Kanepedeki Madem Manet'nin Portresi") isimli tablo zaman zaman "Olympia" ile karşılaştırılır. Bu iki eserde modeller benzer şekillerde poz vermiş olsalar da çok farklı çizilmişlerdir. Olympia'nın küçük göğüsleri, düz karnı ve ince vücudu vardır. Suzanne Manet ise dışarı bakan ayakları, geniş vücudu, bedeni kadar ağır görünen elleri, kare şeklindeki şapkası ve şapkasının yanlarından sarkan kurdeleleri ile baştan çıkartıcılıktan çok uzaktır. Kaba bir şekilde koltukta uzanmış olan Madam Manet, bir bacağını diğerinin üzerine atamıyor gibidir. Manet'nin bu tabloyu çizerken ne yaptığını çok iyi bildiğine ve Olympia'nın bir parodisini oluşturduğuna inanılır. Beth Archer Brombert'e göre Manet, nasıl Titian'ın tanrıçasını üst sınıf bir hayat kadınına çevirdiyse Olympia'yı da fazla kilolu karısına çevirmişti. Sanatçının 1877 yılında Paris Salonu'na gönderdiği ama ahlaksız bulunduğu için kabul edilmeyen "Nana" isimli tablosunun, "Olympia"nın devamı olduğu düşünülür. Her ne kadar iki farklı dönemde iki farklı model poz vermiş olsa da tıpkı Francisco Goya'nın "Çıplak Maya"nın ardından "Giyinik Maya"yı çizmesi gibi Manet de bir ikili oluşturdu. "Nana"ya eşlik eden siyahi bir hizmetçi değil, siyah top şapkalı bir erkekti ve kadın tıpkı Olympia gibi eşlikçisi ile değil izleyici ile etkileşim halindeydi. Yatağın ucundaki siyah kedinin yerini bu tabloda duvar kağıdındaki turna almıştır. Salon'a kabul edilmeyince Boulevard des Capucines üzerinde süs eşyaları satan bir dükkânın vitrininde sergilenen "Nana"daki model de Olympia gibi seyircinin gözlerinin içine bakıyordu ve kadının flörtçülüğü, şıklık taslaması göze çarpıyordu. Modern dünyada güzelliğin simgesi olabilecek Nana'nın edebi alandaki benzerinin Émile Zola'nın 1870'lerde yazdığı romanlar olduğu düşünülür. Yaklaşık on sene önce çizilmiş "Olympia" ise Baudelaire'in şiirleriyle eş tutulur. Hem "Nana"da hem de ressamın diğer önemli eserleri arasında yer alan "Folies-Bergere'de Bir Bar", "Kırda Öğle Yemeği", "Saint-Lazare Garı" gibi tablolarda yer alan modeller tıpkı "Olympia"da olduğu gibi izleyicinin gözlerinin içine bakarlar. İzleyicilerin gözleri modelle kesiştiğinde düşüncelerinin merkezine de bu kadınlar yerleşir. Öte yandan, Baudelaire'e ithaf edilmiş olan "" (1862), "" (1862), "Mavi Kanepedeki Madem Manet'nin Portresi" gibi tablolardaki kadınların pozları ile Olympia'daki modelin pozu benzer olmasına rağmen her birinin izleyicinin üzerinde bıraktığı etki bambaşkaydı. Manet, bu tabloda kullandığı siyah kediyi 1868 tarihinde yaptığı "Atölyede Öğle Yemeği" isimli çalışmasında da kullanmıştır. Manet, "Olympia"yı "Kırda Öğle Yemeği" ile birlikte 1863 yılında tamamlamasına rağmen bu resimle Paris Salonu'na 1865 yılında başvurdu. Ressamın "Olympia" ile senelik olarak düzenlenen sergilerin iki tanesine başvurmamasının sebebi merak konusu oldu. Oğlu Leon Leenhoff'un hatıralarına göre sanatçıyı 1865 yılında başvurmaya ikna eden kişi, arkadaşı şair Charles Baudelaire'di. Öte yandan, Manet'nin yaşlılık günlerinde onunla arkadaş olan ressam Jacques-Emile Blanche, sanatçıyı karısı Suzanne'in ikna ettiğini öne sürdü. 1865 yılında ancak dört yaşında olan Blanche'ın güvenilir bir kaynak olmadığı düşünülür. İzin almadan eşinin atölyesine bile giremeyen Suzanne Manet'nin ressam üzerinde sanatsal bir etkisi olduğuna dair de hiçbir kanıt yoktur. Diğer taraftan Manet için Baudelaire'in düşüncelerinin önemi vardı. Manet'nin şaire 1865'te yazdığı iki mektup, Baudelaire'in Salon başvurusunun arkasındaki isim olduğu iddiasını destekler: "Sen bir bilgesin ve ben umutsuzluğa düşmekte haksızdım. Bu mektubu sana tablomun kabul edildiğini söylemek için yazıyorum. Bana ulaşan dedikodulara göre bu sene benim için hiç de kötü bir sene olmayacak." Zengin ve muhafazakâr bir aileden gelen Manet, sanat kariyerinin ancak Salon'da kazanacağı bir popülarite ile gelişebileceğine inanıyor olabilirdi. Bu popülarite de tarihi göndermeler içeren modern bir resimle sağlanabilirdi. Ressamın, geleneksel bir türün çağdaş versiyonunu yaparak halkı kışkırtacağını düşünmüş olma olasılığı da vardır. Fakat, 1863 yılında Reddedilenler Salonu'nda yaşanan "Kırda Öğle Yemeği" skandalından sonra Manet'nin böyle bir yola girmek istemeyeceği düşünülür. Ressam, bir önceki sene düzenlenen sergide "", "" gibi tehlikesiz tablolar sunmuştu. Antonin Proust ise arkadaşının, tekniğine ve bakış açısına olan özgüveninin artması sonucunda tabloyu seçmelere gönderdiğini açıkladı. Zacharie Astruc, eserden ilham alarak bir şiir yazmıştı. Manet'nin bu şiirden etkilenerek resmi sergilemeye karar verdiği de söylenir. Fakat, Baudelaire ve Stéphane Mallarmé gibi şairlerle dost olan, bu kişilerin tabloları uğruna şiirler yazdığı Manet'nin "Kötülük Çiçekleri"ne özenilerek yazılmış bir aşk şiirinden şevke gelmiş olması çok olası değildir. Toplam 3559 çalışmanın yer aldığı Salon'da "Olympia", Manet'nin "Askerlerin Hor Gördüğü İsa" isimli tablosuyla birlikte sergilendi. Titian da ilk kez V. Karl'ın huzuruna davet edildiğinde krala iki resim sunmuştu. Bunlardan birincisi kırbaçlanmış ve dikenlerden bir taç giymiş İsa iken diğeri bir Venüs tablosuydu. Manet de benzer konulardaki iki tabloyu bir arada kendi toplumunun önde gelenlere sunarak Rönesans ustalarına saygısını göstermiş olabilir. "Askerlerin Hor Gördüğü İsa" ve "Olympia", temaları çok farklı tablolardı. Manet'nin, kadın vücudunu betimlemede olduğu kadar erkek vücudunu betimlemede ve modern resim kadar geleneksel resimde de başarılı olduğunu göstermek için böyle bir seçim yaptığına inanılır. Tabloların birinde yatay pozisyonda çıplak bir kadın, diğerinde ise dikey pozisyonda çıplak bir erkek vardı. Biri kutsal bir konuya değinen tarihi bir resimken diğeri dünyevi bir konuya değinen modern bir resimdi. Bu ikili beden, gelenek, modernlik ve cinsellikle ilgili sorgulamalara sebep oldular ve bu duruma batı sanatında daha önce rastlanmamıştı. Olympia'nın bedenini kabul etmiş ve ondan utanmaz hâli, İsa'nın her an incinebilir görüntüsüyle tezat oluşturur. Öte yandan ressam her iki tabloya da izleyicinin bakışlarını dahil etmiştir ve farklı sebeplerle olsa da iki esere de bakan izleyici utanır. 1865 yılında, Paris Salonu'nun gururu ise Jules Breton'un "Ot Kurutan Kadınların Molası" isimli çalışması oldu. Ressamın Prens Napolyon tarafından III. Napolyon'un kuzenlerinden birine hediye olarak alınan bu eseri hakkında dönemin eleştirmenlerinden Edmond About "Breton'un tablosu, hepimizin gözünde atalarımızın saygınlığını arttırdı." yorumunu yaptı. "Olympia", 1863 yılında Reddedilenler Salonu'nda "Kırda Öğle Yemeği"nin yarattığı skandaldan daha büyük bir skandala sebep oldu. 1865 yılında açılan Paris Salonu ile ilgili o günlerde yazılmış 85 makalenin 72 tanesi "Olympia"dan bahsediyordu. Gelen tepkiler sebebiyle Salon yönetimi tabloyu koruması için adam tuttu ve eseri saldırı girişimleri olduğu için insanların erişemeyeceği kadar yükseğe astı. Eleştirmenler ve halk resmi, fahişeliğin hayasızca savunulması olarak gördüler ve ona "Sarı Karınlı Cariye", "Kedili Venüs", "Bir Çeşit Dişi Goril" gibi adlar verdiler. Manet, "bulaşık fırçası ile yeşil kadınlar çizen bir zorba" olarak anılmaya başlandı ve genç kızlar ile hamile kadınların tablodan uzak durması istendi. Dönemin Paris savcısının eşi tabloyu gördüğünde şoke olduğunu açıkladı. Bir eleştirmen "Bilmiyorum, acaba Fransız estetik sözlüğünde bu kadını tanımlayacak bir söz var mı? Aptal bir yüz, pörsümüş bir cilt." yorumunu yaptı. O günlerde gazetelerde çıkan eleştirilere "Temel öğeler çocukça bir cahillikle çizilmiş. Ressamın bu davranışı akıl almaz bir kabalık", "Kim bu sarı göbekli cariye? Nereden geldiği bilinmeyen rastgele bulunmuş, rezil biri. Olympia'yı kim resmetmiş? Olympia? Ne Olympia'sı? Şüphesiz bir fahişe!", "Bu kumral kadın çok çirkin. Suratı aptal, teni kadavra gibi. Renklerin uyuşmazlığı ise sersemletici." gibi cümleler örnek olarak verilebilir. "Olympia" ile birlikte sergide yer alan "Askerler tarafından hor görülen İsa"yla ilgili olarak ise tablonun daha ziyade ressam tarafından hor görüldüğü iddia edildi. Eserin bu kadar eleştirilmesinin sebebi Manet'nin bir tabuyu yıkmasıydı. Olympia, geleneksel bir çıplak değildi. Vahşi gözleri, utanmaz ifadesi ve cesur tavırlarıyla izleyiciyle aynı odada gibiydi. Ayrıca, eser üzerinde X-ışınları ile yapılan incelemede siyah kedinin sergiye gönderilmeden kısa bir süre önce (tablo yapıldıktan bir sene sonra) eklendiği ortaya çıktı. Bu da Manet'nin ilgi çekme arzusunun kanıtı olarak kabul edilmektedir. Halk ve eleştirmenlerin büyük bir kısmı eserin içerdiği sanatsal göndermelerle ilgilenmedi. Fakat kimse bir kadın olarak Olympia'nın aslında nereye ait olduğunu ve tablonun neyi anlatmak istediğini anlayamamıştı. Eleştirmenler kadını Paris'in gündelik hayatının içine yerleştirmeye çalıştılar ama başarılı olamadılar. Bir yüzyıl sonra George Hamilton, "Olympia, çarşafa yayılmış sıska bir modeldi ve bir zenci ile bir kedi de hemen oradaydı. Hepsi bu. Onları açıklamayı gerektiren bir durum yok. Açıklamak da zaten imkânsız. Bir tablonun ihtiyacı oldukları dışında söylenebilecek başka bir şey yok." açıklamasını yaptı. Eleştirmenler ise bu skandaldan sonra Manet'nin ismini Francisco Goya, Edgar Allan Poe ve Charles Baudelaire ile birlikte anmaya başladılar. Sergiden sonra oluşan genel kanı Manet'nin hak ettiğini aldığı yönündeydi. Başvurduğu iki tablosunu sergiye kabul etmek, reddetmekten daha bilgece bir hareketti. Böylece bu tabloların değersizliği, Fransız geleneği karşısında ezilmesi ve Fransız halkı tarafından küçük görülmesi sağlanmıştı. Olympia'nın üzerine bu kadar gelinmesinin esas sebeplerinden biri de modelin asıl kimliğinin biliniyor olmasıydı. Tablo yapıldığında Victorine Meurent, Manet'nin sanatında ayırt edilebilir bir yerdeydi. Manet, tüm bu eleştirilere çok kırıldı ve "Bana yöneltilen saldırılar, yaşamın gidişi içinde beni yıktı. Sürekli hakarete uğramanın ne demek olduğunu kimse bilemez. Bu öyle bir şeydir ki, insanın hevesini kırar, mahvolursun." dedi. 1865 yılındaki sergilenişin ardından yapıtın en önemli savunucuları Émile Zola ve Charles Baudelaire oldu. Manet'nin modernizmini takdir ederek ona "yüzyılın çocuğu" olarak seslenen Zola, tablo için "Louvre'a nasip olacak bir kısmet" yorumunu yaptı. "Olympia"nın bir başyapıt olduğunu da sözlerine ekleyen Zola, Manet'ye hitaben "Çıplak bir kadına ihtiyacın vardı ve Olympia'yı seçtin. Parlak ışığa ihtiyacın vardı. Tabloya bir buket yerleştirdin, karanlık noktalara ihtiyacın vardı. Siyah bir kadın ve köşeye siyah bir kedi çizdin. Tüm bunların anlamı ne? Cevabını bilmiyorum. Bence sen de bilmiyorsun." dedi. 1850'lerin sonlarından beri Baudelaire ve Manet yakın arkadaştılar ve birbirlerinin işlerini yakından takip ediyorlardı. Tablosuna gelen tepkiler üzerine mayıs ayında dostuna bir mektup yazan Manet şunları söyledi: Baudelaire, cevabında Manet'ye destek verdi ve moralini bozmamasını istedi. Yeniliğe karşı çıkan insanları umursamamasını söyledi ve sanatı yüzünden eleştirilen ilk kişinin kendisi olmadığını ona hatırlattı. Bir dönem Richard Wagner ve François-René de Chateaubriand da aynı durumda kalmıştı. Avangart ile gelenek arasında bir bağ kurulması önemliydi. Chateubriand ve Wagner'in edebiyat ve müzik arenasındaki havayı temizlemelerini takdir ediyordu. Şiir alanında kendi çalışmalarını da bu kapsamda görüyordu. Manet ise Baudelaire için resimde bunu yapacak isimdi ve onun umudunu kaybetmesini ve bu işi bırakmasını istemiyordu. Claude Monet, tablo hakkında şunları yazdı: "Manet'nin "Olympia"sı iyi bir şeyden çok öte. Fakat halkın büyük çoğunluğu gerçekten bakmak yerine gülmeyi daha kolay buluyor ve zekaları için fazla soyut kalan sanattan hiçbir şey anlamıyor." Gene Zola, "Olympia"ya gelen eleştirilere "Babalarımız Bay Courbet'ye güldüler oysa biz onun resimlerine hayranlıkla bakıyoruz. Bugün biz Bay Manet'ye gülüyoruz; onun tuvallerine de bizim çocuklarımız hayranlık duyacak." dedi. Ressamın yeğeni Julie Manet ile evlenen şair Paul Valéry, 1932 yılında Orangerie Müzesi'nde düzenlenen Manet'nin yüzüncü yıl sergisi katalogunda "Olympia" için "O bir skandal, bir idol, güç simgesi. Bizleri primitif barbarlıklarımızı ve hayvanlığımızı sorgulamaya zorluyor." diye yazdı. Françoise Cachin, "Mona Lisa haricinde hiçbir tablo edebiyatın katmanları ile bu kadar parlatılmamıştı ve sanat tarihçilerinin açlığını bu kadar doyurmamıştı." dedi. İlk kez 1865 Salonu'nda tanıtılan "Olympia" bu serginin ardından 24 Mayıs 1867'deki Paris Salonu'nun açılmasından altı hafta, Gustave Courbet'nin kişisel retrospektifinin açılmasından beş gün önce, Manet'nin Place de l'Alma'da açtığı "Exposition Particulière" isimli kişisel sergisinde yer buldu. Bu tarihten sonra tablo ressamın atölyesinden ancak o öldükten sonra çıkabildi. 1884 yılında ressamın anısına düzenlenen sergide gösterildi. Bir yıl sonra atölyedeki eserlerin satışında değer biçilen fiyata alıcı çıkmayınca Manet'nin eşine kaldı. 1889 senesindeki Dünya Fuarı'nda sanatçının 14 çalışmasıyla birlikte sergilendi. Tablo bu tarihten sonra 1932, 1952, 1983, 1994'te Paris'te muhtelif sergilerde yer aldı. 1889'daki sergiden sonra eseri bir Amerikalı'nın alacağı dedikoduları yayıldı. Bunun üzerine 1890 yılında, Claude Monet tabloyu Suzanne Manet'den satın alıp Louvre Müzesi'ne bağışlamak için bir kampanya başlattı. Bağışta bulunan katılımcılar arasında ressamlar, sanatçılar, koleksiyoncular, yazarlar ve hatta ressama büyük eleştirilerde bulunmuş eleştirmenler dahi vardı. Manet'nin büyük destekçisi ve yakın arkadaşı Émile Zola ise bu girişimi desteklemeyi reddetti ve sebebini şu şekilde açıkladı: "Manet'yi kalemimle destekledim ama zaferi için pazarlık yapamam. Manet, Louvre'a girecek ama bu kendi kendine, yeteneği ve ünü ülkede yayıldıkça olmalı. Bir armağanmış gibi verilmemeli." Sanatçının yakın arkadaşlarından Stéphane Mallarmé ise kampanyaya katılmayı tercih etti. Diğer katılımcılar arasında Edgar Degas, Henri Fantin-Latour, Alexandre Millerand, Antonin Proust, Camille Pissarro, Pierre-Auguste Renoir gibi isimler vardı. Monet, 19.415 frank topladı ve tabloyu satın aldı. Daha sonra ise o dönemin çağdaş sanat eserlerinin sergilendiği Lüksemburg Müzesi'ne bağışladı, çünkü Louvre'a bir ressamın çalışmaları vefatından en az on sene sonra kabul ediliyordu. 1890 yılından 1907 yılına kadar Lüksemburg Müzesi'nde sergilenen tablo bu tarihte Louvre Müzesi'ne nakledildi ve Ingres'in "Büyük Odalık"ının yanına asıldı. 1986 yılına kadar Louvre'un farklı galerilerinde sergilendi. 1986 yılında Orsay Müzesi'nin kurulmasıyla birlikte döneminin diğer önde gelen çalışmalarıyla birlikte bu müzedeki yerini alan "Olympia", 19 numaralı odanın sağ tarafında asılıdır. Manet'den etkilenerek kendi ""ni (1869-1870) çizen Paul Cézanne, 1873 yılında ise "Olympia"dan ilham alarak barok tarzda "Modern Bir Olympia" isimli tabloyu yaptı. Cézanne'nın tablosunda "Olympia"ya dışarıdan baktığı kabul edilen erkek de tuvalin içindedir ve ressam bu erkek olarak kendisini çizmiştir. Tablodaki erkeğin pozu ise "Kırda Öğle Yemeği"ndeki erkek modellerin pozunu andırır. Manet'nin aynı zamanda yakın arkadaşı olan ressam Henri Fantin-Latour, 1883 yılında büyük ihtimalle sanatçının vefatından sonra yazılan bir anma yazısı için "Olympia" kopyası çizdi. Bu çalışmasında şekillerin sert hatlarını yumuşatan, kuvvetli ton tezatlarını ortadan kaldıran, kadın, zenci hizmetçi ve kediyi bulanıklaştırarak eserin dramatik etkisini yok eden Fantin-Latour, Olympia'yı bir Ingres odalığı gibi idealize ederek resmin vahşi ve hayvansı havasına son verdi. 1896 yılında Paul Gauguin, "Siyahi Olympia" ismini verdiği bir tablo yaptı. Manet'ye büyük hayranlık duyan Gauguin, "Olympia"'nın kopyasını da yapmıştı ve Markiz Adaları'ndaki kulübesinde bir "Olympia" oyması da vardı. 1901’de ise Pablo Picasso bir "Olympia" parodisi çizdi. Bu çalışmasında Picasso, uzanan ince beyaz modeli, şişman bir siyahi modelle değiştirdi ve yan tarafına meyve sepeti taşıyan bir adam oturttu. Diğer yöne ise kadına bakan bir başka bir adam yerleştirdi. Ressam, böylece tablodaki kişilerin sosyal statüleri ve ırksal rollerini değiştirmiş oldu. 1950 yılında Jean Dubuffet, "Corps de Dame" serisinin bir parçası olarak "Olympia"nın ilginç bir yorumlanışını çizdi. Bu tablodaki kadının geniş ve hoş olmayan vücudu, Manet’nin çıplağının tezadı gibiydi. İlk sergilendiğinde tıpkı "Olympia" gibi itici ve çirkin bulunan bu eser, II. Dünya Savaşı sonrası yaşanan toplumsal karışıklığı yansıtıyordu. Amerikalı minimalist sanatçı Robert Morris, 1965 yılında gerçekleştirdiği "Site" isimli performans gösterisinin bir kısmında maske takıp, beyaz çarşaflar üzerinde oturarak Olympia pozu verdi. Soyut dışavurumculuğun önde gelen isimlerinden Larry Rivers ise 1970 tarihli "I like Olympia in Blackface" ("Olympia'yı Siyah Yüzlü Seviyorum") isimli çalışmasında hayat kadını ile hizmetçinin yerlerini değiştirdi ve siyahi çıplak hayat kadını, beyaz bir hizmetçi ve beyaz bir kadın betimledi. Çalışmanın üst tarafında ise eserin aslının bir kopyası duruyordu. Jean-Michel Basquiat ise batı sanatında görsel farklılıkları algılamayı sağlamak adına nasıl ırkçılık yapıldığını göstermek için Manet'nin "Olympia"sını seçti. 1982 yılında yaptığı "Three Quarters of Olympia without the Servant" isimli çalışmasında Basquiat, Olympia’yı siyahi hizmetçi olmadan çizdi. Böylece hem "Olympia"ya saygı gösteren modern geleneğin yanında yer aldı, hem de ırkçılığa tepkisini dile getirdi. Manet, modelinin bir hayat kadını olduğunu gösteren dağınık yatak, gerdanlık, terlikler gibi pek çok ipucu kullanmıştı. Fakat bu ipuçlarının en önemlisi siyahi bir hizmetçiydi. Feminist sanat tarihinde tablo, on dokuzuncu yüzyıl Fransa’sında kadının yeri ve modernizmde kadının temsili açısından çok önemsenmişti. Sander Gilman’a göre o dönemin sanat eserlerinde siyahi kadınlar seks objesi olarak betimlenmez, aksine bozulmuş ya da hastalanmış kadınları anlatmak için kullanılırlardı. Manet’nin Olympia’sındaki siyahi hizmetçi de rahatsızlığın amblemi olmuştu. Hizmetçi figürü ırkçılık ve bozulmuşluğun öne çıkan belirtisiydi. Basquait de bu bakış açısıyla yaklaşarak, Manet'nin ırkçı denklemini reddetmişti. Gürol Irzık Gürol Irzık, (d. 3 Haziran 1955, Denizli), felsefeci. 1973 yılında Robert Lisesi’nden, 1977 yılında Boğaziçi Üniversitesi, Elektrik Bölümünden mezun oldu. 1979 yılında yine aynı üniversitede Matematik bölümünde yüksek lisansını tamamladıktan sonra, ABD’ndeki Indiana Üniversitesi’nden Bilim Tarihi ve Felsefesi Bölümünden 1986 yılında doktorasını aldı. Bir süre Amerika’da ders verdikten sonra 1988 yılında Boğaziçi Üniversitesi Felsefe Bölümüne öğretim üyesi olarak atandı. 2002 yılında Sabancı Üniversitesinde, Sanat ve Sosyal Bilimler Fakültesi'nde felsefe dersleri vermeye başladı. Halen Sabancı Üniversitesi'nde, Felsefe ve Sosyal Bilimler, Bilim ve Felsefe vb. dersleri vermektedir. Duke Üniversitesi, Pittsburgh Üniversitesi, Auckland Üniversitesi, Sabancı Üniversitesi ve İTÜ’de konuk öğretim üyesi ve araştırmacı olarak bulundu. 2004 yılında Türkiye Bilimler Akademisine, 2007 yılında da Avrupa Kültür Parlamentosuna seçildi. Bilim felsefesi, nedensellik kuramları, bilim - toplum - siyaset ilişkileri ve bilim eğitimi üzerine makaleleri bulunmaktadır. Irzık, European Society For Analytic Philosophy, History of Philosophy of Science Association, Philosophy of Science Association, Türkiye Felsefe Kurumu, International Federation of Philosophical Societies gibi kurum ve kuruluşlara üyedir. Maemo Maemo, Nokia'nın akıllı telefonlar ve tablet bilgisayarlar için geliştirdiği, açık kaynaklı ve Debian tabanlı bir mobil işletim sistemidir. Maemo, tabanında Linux ailesinden olan Debian üzerine ve GUI yani görsel kullanıcı arayüzü ise yine açık kaynaklı GNOME kütüphaneleri üzerine kurulmuştur. Maemo altında pencere yöneticisi olarak Matchbox ve görsel kullanıcı arayüzü için de GTK tabanlı Hildon kullanılır. Nokia 770, Nokia N800, Nokia N810 ve Nokia N900 modellerinde bulundu. Ayrıca, Mobil Dünya Kongresi 2010'da Maemo'nun MeeGo sistemini geliştirmek amacıyla Nokia tarafından Moblin ile birleştirilmesi kararı alınmıştır. Maemo Linux 2.6 çekirdeğini kullanır. Linux GNU GPL lisansı altında binlerce gönüllü tarafından geliştirilen açık kaynaklı ve özgür bir işletim sistemidir. Linux çekirdeği tek parçalı bir mimariye sahiptir. Bütün çekirdek işlemleri yönetici yetkisiyle yürütülür. BartÄ±n Fen Lisesi Bartın Fen Lisesi ya da Bartın Hasan Sabri Çavuşoğlu Fen Lisesi, Ağdacı köyü'ndeki eski Köy Hizmetleri idari binasında kurulmuştur. 17 Eylül 2007'de eğitim ve öğretim hayatına başlamıştır. Şu anda 16 şubede toplam 342 öğrenci ile eğitim vermektedir. Okul, şehir merkezine 7 km uzaklıktadır. Okulun yeni binası, Zonguldak yolu üzerindeki Şiremirçavuş mahallesinde inşa edilmiş olup 2011-2012 eğitim öğretim yılında hizmete geçmiştir. Yurt, okulun kurulduğu alan içerisinde bulunmaktadır. Yeni yurt binası, 2011-2012 eğitim öğretim yılında hizmete geçmiştir. 96 kişiliktir. 2 kişilik odalar mevcuttur. Zemfira Meftahatdinova Zemfira Meftahatdinova(; d. 28 Mayıs 1963, Bakü), Azeri eski atıcı. Skeet kategorisinde 2000'de altın, 2004'te ise bronz olmak üzere iki Olimpiyat madalyası kazanmıştır. 28 Mayıs 1963'te Azerbaycan SSC'nin başkenti Bakü'de doğdu. Azerbaycan Devlet Beden Eğitimi ve Spor Akademisi'nden mezun olmuştur. Aynı zamanda polis memuru ve beden eğitimi öğretmeni olan Meftahatdinova, Kasım 2002'den beri Olimpiyat Birliği programının bursunu elinde bulundurmaktadır. Azericenin yanı sıra Rusça ve İngilizce dillerini bilmektedir. 1991 yılına kadar Sovyetler Birliği adına yarışan Meftahatdinova, o seneden sonra ise Azerbaycan adına yarışmaya başlamıştır. 1986, 1987 ve 1988 yıllarında takım hesabında Avrupa şampiyonu, özel hesapta 1986 ve 1988 yıllarında 2., 1987 ve 1990 yıllarında 3., 1986 yıl takım hesabında Dünya Kupası gümüş Ödülü, 1986 SSCB Kupası bronz Ödülünü kazanmıştır. Meftahatdinova, Yaz Olimpiyat Oyunları'nda 3 kez yarışmıştır: Zemfira Meftahatdinova, hayatı boyu bir sürü ödüller almıştır. Bu ödüller sırasında en önemlileri Azerbaycan'nın "Şöhret" nişanı () ve 2 kez aldığı "Kalkınma" madalyası () olmuştur. 2000 Yaz Olimpiyatları'ndakı başarısı ile ilgili olarak 26 Ocak 2001′de Azermarka tarafından posta pulu basılmıştır. 1000 manat değerinde olan o posta pulunun dizayn işlerini H.Mirzeyev yapmıştır. Azerbaycan tarihinde burakılmış 585. posta pulu olan bu posta pulundan toplamda 25.000 adet burakılmıştır. Google Kitaplar Google Kitaplar (İngilizce: Google Books) (daha önceki adlarıyla Google Book Search ("Türkçe": Google Kitap Arama) veya Google Print), Google bünyesinde bulunan ve kullanıcıların kitaplar hakkında detaylı arama yapmasına olanak sağlayan arama motorudur. Bu servis 2002 yılından itibaren devreye girmiştir. Özgür lisanslı kitapların içeriğinin hepsi ve yayıncıların izin verdiği kadarı ile bazı kitapların içeriğinin belli kısmı yayınlanır. TED Karadeniz Ereğli Koleji TED Karadeniz Ereğli Koleji, Karadeniz Ereğli'de bulunan özel bir okuldur. Okulda çeşitle alanlarda etkinlikler düzenlenmektedir. Her sene mayıs ayında "Bahar Şenliği" düzenlenmektedir. Bu yıl (2008) 5. Bahar Şenliği 10 Mayıs 2008 Cumartesi günü düzenlenmiştir. Siyenit Siyenit, yeşil ve pembe renklerde renkli iç püskürük bir taştır. Adını Mısır'daki Asvan şehrinden almıştır. Siyenit dağılınca kil oluşur. Bileşiminde bol miktarda alkali feldispat bulunan bir granittir. Jarosław Bako Jarosław Bako (d. 12 Ağustos 1964, Olsztyn, Polonya), Lech Poznań, Beşiktaş ve Hapoel Tel Aviv gibi futbol takımlarında forma giymiş eski Pololonyalı millî kalecidir. Futbola daha 6 yaşında OKS 1945 Olsztyn takımında başladı. 1982'de ise Polonya 1. Ligi Ekstraklasa takımı ŁKS Łódź takımına geçerek profesyonel futbola başladı. 85'te Olimp Złocieniec takımında forma giydi. 85-86 sezonunda Legia Warszawa'nın ikinci kalecisi oldu. Sezon sonu lig ikincisi oldular. Yeterli forma şansı giyemeyince eski takımı ŁKS Łódź'a geri döndü. 1989'a kadar forma giydi. 1989'da Zagłębie Lubin'e geçti. İlk sezonunda lig ikincisi oldular. Bu takımın o zamana kadarki en iyi lig başarısıydı. 1990-91 sezonunda ise bu başarıyı ileri götürerek, Polonya Ligi'ni kazandılar. Polonya Kupası'nda ise finale kaldılar. Bu başarılar sonrası Bako'nun talipleri arttı. 1991'de takım arkadaşı Adam Zejer ile birlikte Türkiye şampiyonu Beşiktaş'a transfer oldu. 1991-92 sezonunda namağlup şampiyon olan kadronun kalecisiydi. Sonraki sezon ise çok az farkla birinciliği kaçırdılar. 1993'te Polonya Şampiyonu Lech Poznań'da forma giydi. 1994'te ise İsrail takımı Hapoel Tel Aviv'e geçti. 2 sezon boyunca ilk 11'in değişilmez ismi oldu. 1996-97 sezonunda bir başka İsrail takımı Hapoel Jerusalem FC'de oynadı. 1997'de ilk kulübü OKS 1945 Olsztyn ile son kez Polonya Ligi'nde forma giydi. 1999'dan sonra Jeziorak Iława , GKS Stawiguda , Tecza Biskupiec ve Polonia Warszawa'nın ikinci takımında alt liglerde oynadı ve sonra futbolu bıraktı. 1989'dan 1993'e kadar Polonya millî futbol takımında 38 kez forma giydi. Ayrıca 1983'te FIFA 20 Yaş Altı Dünya Kupası'nda 3. olan Polonya kadrosunda ikinci kaleci olarak yer aldı. Bako şu an Polonya 2. Lig takımı Polonia Warszawa takımının kaleci antrenörlüğünü yapmaktadır. Google GÃ¶rseller Google Görseller (Orijinal ad: "Google Images"), Google'ın Aralık 2001'de hizmete aldığı, kullanıcıların her türlü ve boyda görsel aramalarını kolaylaştıran arama motoru. Bu hizmetin hazırlanmasında Jennifer Lopez'in 2000 Grammy Ödülleri'nde giydiği elbisenin de etkisi olmuştur. İrade Aşumova İrade Aşumova ("Azerice: İradə Süleyman qızı Aşumova", d. 25 Şubat 1958; Bakü, Azerbaycan SSC), Azeri atıcıdır. 2002 Dünya Şampiyonası'nda gümüş madalya kazandı. 2004 Yaz Olimpiyatları'nın 10 metre olimpik hava tabancası kategorisinde yarışdı ama madalya alamadı. Lakin, 1985'te aynı disiplinde 1152 puanla dünya rekoru kıran ulusal Sovyet takımının bir parçasıydı. Aşumova Bakü'deki Azerbaycan Beden Eğitimi Enstitüsü'nde öğretmendir. Sporcu Kasım 2002'den beri Olimpiyat Birliği programının bursunu elinde bulundurmaktadır. Google Haritalar Google Haritalar (), Google tarafından hizmete koyulmuş ve ücretsiz çevrimiçi haritalama servisidir. Google Haritalar ayrıca diğer sitelerin de hizmetten yararlanması için API (uygulama programlama arayüzü) desteği de sunmaktadır. Google Haritalar'ın yazılım versiyonu olan Google Earth; Windows XP, Windows Vista ve Linux tabanlı işletim sistemleri üzerinde çalışabilmektedir. Google Haritalar servisinde üç boyutlu bina modelleri de sunulmaktadır. "Street View", 360° sokakları gezmeyi sağlayan özelliktir. İlk olarak 2007'de ABD'de kullanılmaya başlanmıştır. Araç ve sırt kameralarıyla fotoğraflar çekilebilmektedir. İnsanlar, plakalar ve telefon numaraları buzlanmaktadır. İzmit Atık ve Artıkları Arıtma Yakma ve Değerlendirme A. Ş. İzmit Atık ve Artıkları Arıtma Yakma ve Değerlendirme A.Ş. (kısa adı: İzaydaş), İzmit Büyükşehir Belediyesi'ne bağlı bir kuruluştur. İzaydaş, 1993 yılı başında hazırlanarak resmi gazetede yayımlanan öncelikli bir proje uyarınca 1996 yılı Mayıs ayında İzmit Entegre Çevre Projesi kapsamında kurulmuştur. Kuruluş, Avrupa Birliği standartlarında çevre ve sanayi dostu en büyük atık yok etme merkezi olmak temelinde, yasal yakma lisanslı yetkili kurum olarak çevre bilinciyle hareket ederek kaliteli bir şekilde teknolojik gelişmelere açık toplumsal görev anlayışıyla sanayiden kaynaklanan tehlikeli atıkların ve evlerden üretilen evsel atıkların bertarafını sağlamak amacını gütmektedir. İzaydaş, bu doğrultuda; evsel ve endüstriyel atıkların düzenli depolanarak yokedilmesi, endüstriden kaynaklanan tehlikeli ve tıbbi atıkların özel fırınlarda yakılarak ortadan kaldırılması ve enerji üretimi konularında etkinlik gösterir. Bu etkinlikler; insana ve geleceğine saygı çevreyi korumak ilkesi çizgisinde yürütülür. Ayrıca İzaydaş, web sitesi aracılığıyla halkı bilinçlendirme çalışmaları yapmakta, lisanslı taşıyıcıların listesini sunmakta, çeşitli etkinlik, ihale ve yasaları duyurmaktadır. John Locke (anlam ayrımı) KÃ¼bra Siyahdemir Kübra İmren Siyahdemir (d. 21 Haziran 1986, İzmit), millî Türk basketbolcu. 1,82 m boyundadır ve forvet pozisyonlarında oynamaktadır. Günümüzde Kadınlar Basketbol Süper Ligi ekiplerinden Hatay Büyükşehir Belediyespor forması giymektedir. Dönüşü Olmayan Yol Dönüşü Olmayan Yol 1967 ABD yapımı suç gerilim filmidir. Özgün adı Point Blank tir. "Point Blank" bir balistik ve adli tıp terimi olup ateşli silahlarla yapılan "yakın atış" anlamına gelmektedir. Donald E. Westlake'in Richard Stark adını kullanarak yazdığı "The Hunter" ("İng: Avcı") adlı piyasa romanından senaryosunu Alexander Jacobs'ın uyarlayıp yazdığı filmin yönetmeni John Boorman'dır. Başlıca rollerinde Lee Marvin, Angie Dickinson, Keenan Wynn ve John Vernon oynamışlardır. Filmi yönetmesini Boorman'dan Lee Marvin istemişti ve filme oyunculuğu dışında da birçok katkıları olmuştur. 1967 yılının Los Angeles'ında geçen bu gangster filminde, bir soygun sonrasında ortağının (John Vernon) ve kendi karısının (Sharon Acker) ihanetine uğrayan ve ölüme terkedilen Walker'ın (Lee Marvin) hayatta kalarak intikam peşine düşmesi anlatılmaktadır. Bu modası geçmiş yalnız adam hem kendisine ihanet edenleri bulmak hem de soygunda payına düşen parayı alabilmek için girdiği arayışta geri planda bir suç örgütünün de işin içinde olduğunu anlar. Aslında bildik bir konuyu Avrupa sanat filmlerinin anlatım tarzı ile sunan Boorman Yeni Dalga sinemacılarınınkine benzer hızlı tempolu bir kurgu ve mekân kullanımını tercih etmiştir. Sam Peckinpah western türünde nasıl şiddetin şiirini yazdıysa aynı şeyi bu kara film türünde de Boorman yapmıştır. Point Blank Point Blank ÅŸu anlamlara gelebilir: Afak Hoca Afak Hoca, Abakh Hoca, Apak Hoca, Appak Hoca veya daha önemlisiHace Afak (? - 1693/94) Kaşgar'ın (şimdiki Sincan'ın ["Xinjiang"] güneyinde) dini ve siyasi önderidir. Hidayetullah Hoca diye de tanınır. Çinliler, Afak Hoca'nın ismini 阿帕克霍加, "Apake Huojia" veya 阿帕尔霍加, "Apa'er Huojia", ara sıra 阿帕霍加, "Apa Huojia"; "khoja" bir başka deyimle 和卓, "huozhuo" diye yazarlar. Doğu Türkistan, kaynaklarında "Afak" olarak geçmektedir. Afak kelimesi Arapça "Ufuk" kelimesinden geldiği ileri sürülüp, dünya tarafları anlamına gelmektedir. Afak Hoca ise Alem Hocası manasına gelmektedir. Mehmet Emin Buğra, Kalmuklar tarafından yüceltmek için "Afak" unvanı verildiğini ve daha sonraları müridleri tarafından “Appak” olarak söylenmeye başlanıldığını kaydetmektedir. Anvar Baytur, "Tavarihi Cemsei Şarki"'den aktardığına göre ise: "Pak", "Appak" bembeyaz, tertemiz veya günahsız manasına gelen "Appak" kelimesini kullanmışlardır. Afak Hoca ünlü Nakşibendi Sūfī Piri, Ahmet Kazani'nin torunudur, bir sūfī piri gibi saygıdeğerdir ve Aktağlık önderidir. Bazı müslüman Uygur'lar için, Afak Hoca bir Seyyid'dir, yani İslâm peygamberi Muhammed'in akrabasıdır. Yarkent Hanlığı döneminde, İşan Kalan ("Īšān Kalān Ḵāja Moḥammad-Amīn")’ın oğulları Hoca Muhammed Yusuf ve Hoca Afak, Doğu Türkistan’ın Kaşgar şehrine gelmişler. Semerkant yakınlarında ortalama 11 km uzaklıkta olan Dehbit ("Dahbīd") ismindeki kasabadan Doğu Türkistan’a geldiklerinde Appak Hoca 33 yaşlarındadır. Hocalar, Abdullah Han (1638-1668) zamanınında çok büyük imtiyaz ve desteğe sahip olmuşlardır. Özellikle Appak Hoca ve kardeşi Yusuf Hoca taraftarları, Abdullah Han’ın sağladığı özel kolaylıklar sayesinde onların iktidara gelmeleri kolaylaşacaktır. Kısa zaman içinde kuvvetli bir nüfuza sahip olan Appak Hoca İslâm dini inancına uygun Doğu Türkistan Türklerine yıllarca tarikat dersi vermiştir. Yarkent şehrinde dini faaliyetlere başladılar, daha sonra kardeşi Yusuf Hoca, Kaşgar’a bir günlük mesafedeki Topuluk ("Toprak") adındaki yerleşim yerinde vefat etti. Kardeşinin ölümünden sonra tek kaldığı için bütün Aktağlık tarikat mensupları Appak Hocanın şemsiyesi altında toplandılar. Afak Hoca, Yarkent'den Çağatay Hanedanın daveti üzerine Tibet'in ruhani dini lideri 5. Dalay Lama ("Ngawang Lobsang Gyatso") ile gizli diplomatik ilişki kurmuştur. Afak Hoca kuvvetli bir hükümdar olarak, 1685 ile 1686 yılları arasında Emir İsmail (1659 - 1660) zamanında Doğu Türkistan bölgesini, ayrıca Hotan, Yarkent, Korla, Kucha, Aksu ve de Kaşgar şehirlerini kontrol altına almıştır. Appak Hoca bir müddet Kalmukların yardımlarıyla ikinci defa iktidarını yürütmüş, daha sonra ise Doğu Türkistandaki müritleri ile Kalmuk ve Çinlilere karşı mücadeleye girişmiştir. Bu mücadele yolunda Aksu ile Kaşgar arasında Karatağ savaş meydanın da 1693'de şehit düşmüş, cesedi Kaşgar’a getirilerek gömülmüştür. Hocanın kabri Kaşgar şehrinin kuzey doğusunda şehirden ortalama 6 km. uzaklıktaki Yağdu ismindeki yerleşim yerinde bulunmaktadır. Appak Hoca Kalmuklara vergi vermek suretiyle Kalmukların vekili olarak 13 yıl iktidarda kalmış ve Hürmetcan Abdurrahman Fikret’e göre, 1693 yılında zehirlenerek öldürülmüştür. Molla Musa Sayrami, Hocaların Kalmukların yardımı ile Doğu Türkistan’ı ele geçirmesini ""... O zamanın seyid ve yardımcıları yönetime gelme maksatlarıyla, dinsiz-müşriklerin hizmetine girmeyi uygun görüp, İslâm padişahları ve Müslümanların üstüne, kafirleri getirmekten başka, yeni zulüm ve kötü işleri ortaya çıkarıp, müslümanların malını, mülkünü kafirlere verip, beş günlük dünyaya gururlanıp dünya telaşına düşmüşlerdir..."" şeklinde değerlendirmiştir. Afak Hoca'nın ölümüyle, Aktağlık ve Karatağlık arasındaki tartışmalar tekrar ateşlenir. Afak Hoca türbesi Müslüman Sincan Uygur Özerk Bölgesi'nin kutsal mekanlarından biridir. Türbe Haohan (浩罕村; Yağdu olarak da bilinmektedir) denilen yerleşim yerinde, küresel yer bulma sistemindeki yeri , kuzeydoğusunda bir yörekent'te yaklaşık 5 km Kaşgar'ın şehir merkezinden uzaktadır. İlk önce 1640 yılında Muhammad Yusuf için yapılmış olan, güzel çinilerle süslü türbede Afak Hoca ve ailesinden beş kuşak, 72 aile üyesi erkek ve kadınlar gömülmüştür. Ricky Ullman Raviv Ullman (İbranice: רביב אולמן), "-Ricky Ullman olarak da tanınır-", (d. 24 Ocak, 1986, Eilat, İsrail), İsrail doğumlu Amerikalı aktör. Disney Channel'ın Phil Zaman Yolculuğunda adlı dizisindeki Phil Diffy karakteriyle meşhur olmuştur. Şu anda Rita Rocks adlı sitcom'da "Kip" karakterini canlandırmaktadır. Ullman Eilat, İsrail'de dünyaya geldi. Anne-babası olan Brian Ullman ve Laura Ehrenkatz'ın ABD vatandaşı olması sayesinde, Raviv de Amerikan vatandaşlığına sahip oldu. Anne tarafından dedesi olan Joseph Ehrenkatz ise Stamford, Connecticut (ABD)'de bir haham ve ailesi Connecticut'lı senatör Joe Lieberman'la akrabadır. Doğduktan sonra, ailesiyle birlikte Fairfield, Connecticut (ABD)'ye taşındı. Raviv küçükken babası palyaço olarak çalışıyordu. Raviv'in oyunculuğa olan ilgisi bir müzikalde açığa çıktı ve daha sonra bir Tiyatro & Oyunculuk kampına katıldı.Kampa katılması o yılın yazında gerçekleşti ve orada başrollerde ve yan rollerde kendini gösterdi. Ullman akıcı bir şekilde İbranice konuşuyor,kendi kendine bateri çalmayı öğrendi ve Connecticut'taki "Fairfield Warde High School" adlı liseden mezun oldu. Raviv, ünlü şarkıcı ve aktör Jesse McCartney ile çok iyi arkadaş, aynı zamanda onun büyük bir fanı. Ayrıca Phil Zaman Yolculuğunda dizisinden rol arkadaşı Alyson Michalka ile bir ilişki yaşadı. Ama sonra ayrıldılar ve şu an çok yakın arkadaşlar. Ricky, Güney Kaliforniya'da 4-5 arkadaşıyla beraber yaşamaktadır ve bunlardan ikisi Avustralyalı pop grubu The Veronicas üyeleri Lisa ve Jess Origlasso'dur. Haziran 2006'da Raviv ve birkaç arkadaşı Webee Boys adında bir parodi hip hop grubu kurdular ve ilk şarkıları olan "Pointy Hat (The Boat Song)" 'un video klibini yayınladılar. Klip,YouTube'a yüklenme tarihi olan 26 Temmuz 2006'dan itibaren 290.000'den fazla kez izlendi. Daha sonra Ağustos 2006'da 90.000'den fazla izlenen "Refrigerator (Gangsta' Way)" ve Mart 2007'de "Bop It (Webee Anthem)" klipleri geldi. Webee Boys Hollywood, Kaliforniya'daki Gig adlı mekanda sahneye çıktı. Aralık 2006'da Ullman, Douglas Smith adlı bir aktörle tanıştı ve birlikte Goodbye Ian adlı bir müzik grubu kurdular. Grup bazen 6 bazense 7 kişiden oluşmaktadır, daha sonra grubun ismini His Orchestra olarak değiştirdiler. Ullman grupta bateri ve glockenspiel çalıyor. His Orchestra, "Field Guide to the Wilds" adlı ilk albümünü 24 Şubat 2009'da piyasaya sürdü. Her iki grup da üyeleriyle MySpace ve Twitter üzerinden iletişim kuruyor. BlÃ¶f (iskambil oyunu) Blöf, mantık ve kimi zaman psikolojik analiz gerektiren bir iskambil oyunudur. Bir deste ile ve en az üç kişi ile oynanır. Altı ve daha fazla oyuncu için iki deste ile oynanabilir. Blöf, şansın etkisinin çok az olduğu, kâğıt saymak ve psikolojik analize dayalı bir iskambil oyunudur. Oyundaki temel amaç, oyuna ismine veren eylem; blöftür. İyi blöf yapan ve başkasının blöfünü görebilen oyunu kazanır. Oyunu başlatacak oyuncu, ortaya en az bir kağıdı kapalı şekilde koyar. Ardından bu kağıdın ne olduğunu diğer oyunculara duyurur. Örneğin; Bir vale. Oyuncu gerçekten bir vale koymuş olabilir veya blöf yapmış olabilir. Artık sıra, kağıdı atan oyuncunun sağında oturan kişiye geçmiştir. Bu kişi kağıdın blöf olduğuna inanıyorsa kağıdı açar ve gerçekten blöf yapılmışsa, blöf yapan kişi tarafından geri alınır. Oyunu devam ettirme hakkı blöf gören oyuncuya geçer. Eğer sağ tarafta oturan oyuncu, yerdeki kağıdın blöf olduğuna inanıyor ama yerdeki kâğıt doğruysa, bu sefer yerdeki kağıdı kendi eline alması gerekir. Çünkü, diğer oyuncunun blöfünü görememiştir. Oyunun temel amacı, blöf yapan kişi veya kişileri bulmaktır. Böylelikle kendi elinizdeki kâğıtları azaltmış olursunuz. Yere bir kâğıt konulabildiği gibi iki kâğıt, üç kâğıt veya dört kâğıt aynı anda konabilir.Bir oyuncu "dört tane vale" diyebilir. Turu başlatma hakkını kendimize almak için mutlaka turu başlatan oyuncunun blöfünü yakalamamız veya son kağıdı kendiniz attıktan sonra diğer oyuncuların pas demesini beklemelisiniz. Eğer açtığınız kâğıt turu başlatan oyuncuya ait