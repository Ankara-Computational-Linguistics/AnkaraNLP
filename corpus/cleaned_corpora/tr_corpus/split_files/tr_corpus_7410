çapında külüplere attığı gollerle takımını galibiyete taşıdı ve bu maçlardaki oyunuyla birçok Avrupa kulübünün transfer listesine girdi. Yaser el-Kahtani, 2006 FIFA Dünya Kupası'nda Tunus'a attı ve 2007 AFC Asya Kupası'nda gol kralı oldu. El-Kahtani, IFFHS'nin yaptığı en golcü futbolcular sıralamasında 6. sırada yer almaktadır. T端rk k端lt端r端nde Nevruz Nevruz, Türkün yeniden tarih sahnesine çıkışını, yeni bir yılın başlamasını ifade eden bir gündür. Bir diğer adı ""Ergenekon Bayramı""dır. Hun, Göktürk, Uygur, Selçuklu, Osmanlı ve Türkiye Cumhuriyeti döneminde örfi bir bayram olmuş ve merasimler, eğlencelerle olagelmiştir. Yani bugün Büyük Selçuklu Devleti'nin tarihi sınırlarında bulunan her yerde Nevruz bayramı yöresel bazı farklılıklar dışında, aynı anlam çerçevesinde kutlanmıştır. Nevruz, Kuzey Kıbrıs'tan Doğu Türkistan'a kadar ulusun ulu günü, yeni yıl habercisi ve bahara ulaşmak gibi anlamlar ifade eder. Ayrıca ""Nevruz Sultanı"", "Mart Dokuzu" gibi isimlendirmeler de yapılır. Özellikle gelişmemiş ve kırsal kesimlerde böyle adlandırılmaktadır. Nevruz, her şeyden önce İslama dayandırılması yanlış olan, aynı zamanda Alevilikle, Sünnilikle, Bektaşilikle bağdaştırılamayan, Türklerin islamiyeti kabulünden çok daha gerilere uzanır. ""Uygur Halk Ağız Edebiyatının Esasları"" adlı eserde bu bayramın çok eskiye dayandığı, Kazak, Kırgız, Özbek ve Tatar Türkleri tarafından kutlanıldığı ve Çin halkı üzerinde büyük etkiler yarattığı bilinmektedir. Yine bu eserde merasimin kaide ve kuralları yer almaktadır. Bu kural ve kaidelere binayen; nevrûz-nâme adı verilen koşak ve beyitler hazırlanır. Nevruzun olduğu gün halk, ibadethanelere, camîlere, mescit, takke veya pazar yerlerine toplanırlar. Buralarda dans gösterileri, çeşitli eğlenceler, oyunlar oynanır. Şair ve atışmacılar (koşakcı) aralarında atışırlar. Bu topluluk münasebetiyle gençler şiir yoluyla birbirleriyle muhabbet ederek; kendilerini açarlar. Okuyan çocuklar (okuyucular denilir) nevruz şarkısı söylerler. Öğrenciler ağaçlara yazılan nevrûznâmeleri taşıyarak birbirleriyle değiştirirler. Bu sayede ilme teşvik edilmiş olunur. Cemaat para toplayarak kazanlar kaytanılır. Zengin aileler kendi yaptıkları yemekleri merasim alanına getirirler. Anadolu'da Mevleviler'de de kutlanan nevruz, "selam" sözüyle başlayan ve yedi ayetten oluşan bir duayla kutlanırdı: "Ey gece ve gündüzün tedbircisi, ey gözleri ve gönülleri başka hale çeviren, ey kudret ve halleri değiştiren! Halimizi en güzele çevir!". Bektaşilerde ise dergahlarda toplanılarak, cem ayinleri yapılarak dualarla başlardı. Ve bu dualar genellikle ahlak ve ruh temizliği üzerine olurdu. Dua faslı bittikten sonra herkese süt ikram edilerek, "Nevrûziyeler" okunurdu. Anadolu'da birçok yerde nevruz, Allah'a secde ve iman ile kutlanırdı. Değişik yerlerde de eğlenceler düzenlenir; evler temizlenir, yemek şölenleri verilir, küs olanlar barışır; suçlular affedilirdi. Nevruz gününde göze sürme çekildiğinde, bazı hastalıklardan ve özellikle göz ağrısından kurtulunacağına, gusül abdesti alanın o yıl içerisinde hastalıktan uzak kalacağına inanılırdı. Doğu Anadolu Bölgesi'nde, özellikle Antep ve Diyarbakır'da 21 Mart'ı 22 Mart'a bağlayan gece nevruz olarak kabul edilir. Saati belli olmayan bir vakitte gökte görünen bir kız ve kuş kılığına girmiş bir ermiş nevruz olarak kabul edilirdi. Bu saatlerde uyumayanların dua ve dileklerinin kabul olacağına inanılırdı. Nevruz olayı hem edebî, hem folklorik yönüyle toplumda çok büyük etkiler yaratmıştır. Merasim gereği olagelenler koşmalara, kopuzlara, türkülere mâl olmuştur. Özellikle Türk-Uygur ağzının gelişmesinde büyük rol oynamıştır. Branko Stanković Branislav "Branko" Stanković (Okunuşu: Stankoviç; 31 Ekim 1921, Saraybosna- 20 Şubat 2002, Belgrad), Bosnalı defans oyuncusu ve teknik direktör. Futbolculuğa SK Slavija Sarajevo'da 1937 yılında başladı. 2. Dünya Savaşı yüzünden takım dağılınca 1941'de Beograd'a transfer oldu. Ancak 2. Dünya Savaşı nedeniyle ülke çapında futbola ara verildi. 1945'te ligler yeniden açıldığında ilk lig Yugoslavya'yı oluşturan her bir devletin kendi karma takımlarından oluşan bir turnuva olarak oluşturuldu. "Sırbistan" takımında forma giyen Stankovic, 1945 lig şampiyonluğunu kazandı. Aynı yıl Stankoviç Crvena Zvezda'a geçti. 13 yıl formasını giydiği Kızılyıldız'da 195 lig maçında 15 gol, toplamdaysa 495 maçta 36 gol attı. 1951, 1953, 1956, 1957 yıllarında Yugoslav Ligi şampiyonluğunu, 1948, 1949, 1950 yıllarındaysa Yugoslavya Kupası'nı kazandı. Stankovic Yugoslavya millî futbol takımının birçok önemli organizasyonunda yer aldı. 1948 Yaz Olimpiyatları kadrosunda yer aldı. Turnuvada bir gol atıp, gümüş madalya kazanan kadroda yer aldı. 1950 FIFA Dünya Kupası'nda takımdaydı. 1952 Yaz Olimpiyatları'nda da gümüş madalya kazanan kadroda bulundu. 1954 FIFA Dünya Kupası elemelerinde de 3 maç oynayarak takımının FIFA Dünya Kupası'na çıkmasına yardım etti ve kupada da yer aldı. Millî takımda toplam 63 maçta forma giydi ve 3 gol attı. Teknik direktörlüğe 1959-60 sezonunun ortasında Željezničar takımının başına geçerek başladı. Ancak 60-61 sezonunun başında da gönderildi. 1963-64'te Olimpija Ljubljana'yı çalıştırdı. 1964'te FK Vojvodina'nın başına geldi. 1965-66 sezonunda takımına tarihlerinin ilk Yugoslavya birinciliğini kazandırdı. Bu başarının devamı gelmeyince 1967'de takımdan ayrıldı. Buy sırada 1966'da kısa bir süre Yugoslavya millî futbol takımı yardımcı teknik adamlık yaptı. 1968'te Yunan takımı AEK'nın başına geçti. İlk sezonunda takımını Şampiyon Kulüpler Kupası'nda çeyrek finale çıkardı ancak Çekoslovak Spartak Trnava'ya elendiler. Sonraki sezon lig ikincisi olsa da 1970-71 sezonunda Yunan ligi birinciliğini kazandı. 1973'te görevinden ayrıldığında 5 yılda 184 maçta 98 galibiyetlik bir oran yakaladı. Atina sonrası 1975'te FC Porto'nun başına geçti. 75-76 sezonunda ligde dördüncü olup kupalarda da başarısız olunca sonraki sezon devam edemedi. 1977'de ülkesine geri dönüp eski takımı FK Vojvodina'nın başına geçti. 78'de ise Kızılyıldız'ın başına geçti. İlk sezonunda defansif bir sistemle takımını 1978-79 UEFA Kupası finaline çıkardı. İlk maç kendi sahalarında Borussia Mönchengladbach ile 1-1 berabere kalsa da ikinci maç rakiplerine 1-0 yenilip ikinci oldular. 1979-80 sezonu onun için başarılı bir sezon oldu. ligi rahat bir şekilde birinci bitirdi ancak kupada finali kaybetti. 80-81'de de ligi kazandı. 81-82'de ligi ikinci bitirdi ancak bu sefer de Yugoslav Kupası'nı kazandı. 1982'de Türkiye macerası başladı. İlk olarak Fenerbahçe'yi çalıştırmaya başladı. 2 sezon çalıştırdığı takımda ilk sezonda Lig şampiyonluğu, 1 TSYD Kupası, 1 Cumhurbaşkanlığı Kupası, 3 Donanma Kupası ve Fenerbahçe'nin 2012'ye kadar en son kazandığı Türkiye Kupası'nı almıştır. Bu iki sezonda takımla 99 maça çıkan Stankoviç, ikinci sezon ikinci olduğu için görevden alındı. 1984'te bir başka Türk takımı Beşiktaş'nin başına geçti. İlk sezonunda eski takımı Fenerbahçe'yle kıyasıya geçen bir çekişme sonrası averajla lig ikincisi oldu. Stankoviç kaybedilen şampiyonluğun sorumlusu olarak gösterilse de sözleşmesinin devam etmesi kararı verildi. Bu karar 1985-86 sezonunda bu sefer averajla kazanılan bir şampiyonluk getirdi. Ayrıca 1984 TSYD Kupası, 1986 Cumhurbaşkanlığı Kupası'nı da kazandırdı. Sezon sonu 1986 gizli bir transferle eski takımı Fenerbahçe'ye geri kazandırıldı. Ancak 1986-87 sezonu eski sezonlarını arattı. Ligin sonlarına doğru 4 maç üst üste kazanamayınca lig bitmeden takımdan kovuldu. Fenerbahçe o sezonu 5. olarak bitirdi. 1988'de eski takımı Kızılyıldız'a son bir kez döndü. Ancak başarılı olamayıp sezonun sonlarına doğru görevinden ayrıldı. 1989 yılında Karşıyaka'yı çalıştırdı. Futbolcu: Teknik direktÃ¶r: Döşeğimde Ölürken Döşeğimde Ölürken, (özgün adı: "As I Lay Dying"), Amerikalı yazar William Faulkner'ın (1897 - 1962) yazdığı bir romandır. Türkçeye Murat Belge tarafından çevrilmiştir (İstanbul: De, 1965). Faulkner, 1930'da yayımlanan "Döşeğimde Ölürken"'i, bir "tour de force" ("güç gösterisi") olarak tanımlamıştır. Yazarın beşinci romanı olup; başlığı, Homeros'un "Odysseia"'sının On Birinci Bölümünden, Agamemnon'un Odysseus'a söylediği sözlerden alınmıştır. Roman, bilinç akışı tekniği, farklı anlatıcıları ve farklı uzunluktaki bölümleriyle bilinir; en kısa bölüm, yalnızca beş sözcükten oluşur: "My mother is a fish" ("Bir balıktır benim annem"). "Döşeğimde Ölürken", 15 farklı anlatıcının gözünden anlatılmış 59 bölümden oluşur. Konusu, Addie Bundren'in ölümü ve ailesinin onun Jefferson kasabasında gömülme arzusunu gerçekleştirme çabasıdır. Faulkner'ın birçok yapıtında olduğu gibi, konu Mississippi'deki düşsel Yoknapatawpha County'de geçer (Yoknapatawpha County esinini Faulkner'ın doğduğu yer olan Mississippi'deki Lafayette County'den alır). Roman, on beş farklı karakterin bakış açısını yansıtır: 59 bölümden her birini, bu on beş karakterden biri anlatır; aralarında, ölmüş olan ve tabutundan düşüncelerini dile getiren Addie de vardır. Yalnızca anlatıcıların adlarıyla anılan bölümlerden her biri, okurun aşama aşama, farklı algılamalar ve bakış açıları belirginlik kazandıkça, karakterleri daha derinlemesine tanımasını sağlar. James Joyce gibi, Faulkner da bilinç akışı tekniğinin öncüleri arasında yer alır. Romancı bu tekniği ilk olarak "Ses ve Öfke" 'de kullanmıştır; bilinç akışı, Bundren ailesinden kişilerin iç monologları ve yolda rastladıkları kişiler yoluyla, "Döşeğimde Ölürken"'e baştan sona hâkim olan içtenlik duygusunun yaratılmasında en önemli etmenlerden biridir. Keza bu teknik, okurun yaşam ve varoluş üzerine, gündelik yaşamın varoluş metafiziği üzerine düşünmesini sağlar. Addie Bundren'in anlattığı tek bölüm, bir kadın olarak Addie ancak ölümünden sonra sesini duyurabildiği için, edebiyatta feminizm ve annelik konularının ön plana çıkarılmasında önemli bir işlev üstlenmiştir. Barat hacÄ± Barat Hacı ( 16 Ekim 1910 - 00 Şubat 2003 ) Barat Hacı 16 Ekim 1910 yılında Doğu Türkistan'ın Kaşgar şehrinde dünyaya geldi.Berat gecesinde doğduğu için adını Barat koydu babası. 1931 senesinde Doğu Türkistan'ın Kumul şehrinde Mançur-Çin istilacı hakimiyetine karşı Hoca Niyaz önderliğinde mücadele haberini duyan Barat Hacı,birkaç arkadaşıyla birlikte bu mücadeleye katıldı.Barat Hacı ayaklanmada etkin rol oynadı ve arkadaşlarıyla birlikte birçok bölgeyi kurtardılar. 1932 senesinde,Hoca Niyaz'ın Kaşgar çıkartmasıyla beraber kendi evine Mücahit olarak döndü.1933 senesinde kurulan Doğu Türkistan İslam Cumhuriyeti'nin ilanına kadar Kaşgar civarındaki birçok ilçe ve köydeki çarpışmalara katıldı. 1937 senesinde Doğu Türkistan İslam Cumhuriyeti'nin yıkılmasıyla Barat Hacı'nın da hapishane hayatı başladı.İlk zindan deneyimi 1937-1942 arasında oldu.Çıktıktan sonra tekrar mücadele saflarına döndü.Barat Hacı'nın Doğu Türkistan'ın güney bölgelerindeki mücadeledeki azmi ve fedakarane tavrı Milliyetçi Çin'in yöneticilerini korkuya düşürdü ve tekrar takibe başladılar. 1945'te kurulan Doğu Türkistan Cumhuriyeti'nin ilanına kadar birkaç defa ölüm tehlikesi atlatan Barat Hacı,kendi komutanlığında birkaç bölgeyi işgalden kurtardı. 1952'ye kadar Doğu Türkistan ordusunda Binbaşı rütbesiyle görev aldıktan sonra,Kızıl Çin'in politikasına aldanan Doğu Türkistanlıların ordularını dağıtmaları üzerine Barat Hacı 1960'a kadar mücadeleyi ferdi olarak sürdürdü. Bu sırada Doğu Türkistan Cumhuriyeti'nin üst düzey yöneticileri,Çinlilerce teker teker idam edilmeye başlandı.Daha alt görevlerde olanlar ise hapse atılmaya başlandı.Bu şekilde Barat Hacı'nın da ikinci hapis hayatı başlamış oldu. 1960'tan 1981'e kadar tam 21 sene Pantürkizm suçundan Çin Zindanlarında,hücrede kaldı Barat Hacı.80 santimetre eninde bir metre uzunluğunda karanlık beton bir hücrede,elleri ve ayakları prangalarla bağlanarak, bir gün yiyip bir gün oruç tutarak 21 yıl direndi Barat Hacı. 1981 senesinde hapisten çıktığında 38 kiloya kadar düşmüştü. Barat Hacı hapisten çıktıktan sonra 1985'e kadar gözetim altında tutulmuş,1993'te Türkiye'ye gelmişti. Doğu Türkistan'da halen devam eden Çin Zulmünü tüm dünyaya haykırmak için zaman zaman Türkiye'de düzenlenen yığılışlara uzun ak sakalı,başında dopbasıyla,bir elinde Al Bayrak diğerinde Gök Bayrak olduğu halde,gençlerin önünde en ateşi mücahid olarak katıldı.Kendisini Çin konsolosluğunun kapısına kilitlediği zaman defalarca ekrana yansıdı. 93 yıllık ömrünün bebeklik ve çocukluk dönemi de dahil tamamını zulüm,işkence,gözyaşı ile cephede ve hücrede geçiren Barat Hacı,hac farizasını ifa edip ismi gibi hacı olduktan sonra Şubat 2003'te Mekke'de vefat etti. Süleyman Çobanoğlu'nun Barat Hacı için yazdığı metin: http://www.youtube.com/watch?v=sD5UYeQatys Maya el yazmaları Maya el yazmaları, Kolomb-öncesi Amerika uygarlıklarından Mayalar'a ait, bazı ağaçlardan elde edilmiş Orta Amerika kağıdı üzerine Maya hiyeroglifleriyle yazılmış el yazmalarıdır. Maya uygarlığı hakkında bilgi veren Maya el yazmaları şunlardır: Chichen Itza bölgesine aittir, 12.-15. yüzyıl dönemine ait olduğu sanılmaktadır, akordeon gibi katlanmış 39 sayfadan oluşur. El yazmasının uzunluğu 3,56 m'dir sayfa boyutları ise 9x20,5 cm'dir. Günümüzde Almanya'nın Dresden kentinde, Sächsische Landesbibliothek'te bulunmaktadır. İçeriğinin bir kısmı Venüs periyodu hakkındadır. Campeche bölgesine aittir, 12.-15. yüzyıl dönemine ait olduğu sanılmaktadır, akordeon gibi katlanmış 56 sayfadan oluşur. El yazmasının boyu 6,82 m'dir, sayfa boyutları 12,5x22,6 cm'dir. Günümüzde Madrid'deki Amerika Müzesi'nde bulunmaktadır. Chipas (Palenque) bölgesine aittir, 13. yüzyıl'dan kaldığı sanılmaktadır, akordeon gibi katlanmış 11 sayfadan oluşmaktadır. El yazmasının boyu 1,43 m'dir, sayfa boyutları 24x13 cm'dir. Günümüzde Paris'teki Ulusal Kütüphane'de korunmaktadır. İçeriğinin bir kısmı Maya kehânetleri hakkındadır. 1970'lerde bir mağarada keşfedilmiştir, 11 sayfadır. Günümüzde New Mexico'daki bir müzede bulunmaktadır, içeriğinin bir kısmı ilâah ve kahramanlar hakkındadır. Indiana Jones ve Kristal Kafatası Krallığı Indiana Jones ve Kristal Kafatası Krallığı (İngilizce: "Indiana Jones and the Kingdom of the Crystal Skull"), 22 Mayıs 2008'de vizyona giren, Indiana Jones macera serisinin dördüncü filmidir. George Lucas yapımcı olarak, Steven Spielberg yönetmen olarak bu yapımda yerlerini aldılar. 1950'li yıllarda çevrilen bilim-kurgu filmlerinden esinlenerek çekilen filmin konusu 1957 senesinde geçmektedir. Harrison Ford maceraperest arkeolog Indiana Jones rolünü burada da tekrarladı. Aktöre Karen Allen, Cate Blanchett, Ray Winstone, John Hurt, Jim Broadbent ve Shia LaBeouf gibi isimler eşlik etmiştir. Filmin senaryo aşaması çok uzun sürdü çünkü Lucas ve Spielberg, serinin ruhundan uzaklaşmak istemiyordu. Filmin senaristliğini David Koepp yaptı. Filmin çekimlerine 18 Haziran 2007'de New Mexico'da başlandı. Serinin önceki üç filminde görüntü yönetmenliği yapan Douglas Slocombe'nin görevini burada Janusz Kaminski aldı. Film 22 Mayıs 2008 tarihinde vizyona girdi. 784 milyon dolar hasılat yapan film, "Kara Şövalye"'nin ardından 2008 yılının en çok gişe hasılatı kazanan filmi oldu. Rus askerleri Amerikan askerlerinin üniformalarını giyerek gizli bir hava üssüne gelirler. Indiana Jones ve yakın dostu Mac, Nevada'da bulunan bir hava meydanına Sovyet ajanları tarafından kaçırılarak zorla getirilmiştir çünkü Rus ajan Irina Spalko'nun istediği bilgi Indy'de vardır. Indy Ruslardan silahlarındaki barutları ona vermesini ister, çünkü aradıkları kutunun manyetik özelliği vardır. Ruslar, Indy'nin bu isteğine ilk başta gülerler fakat Irina Spalko'nun emri üzerine Jones'un isteği yerine getirilir. Jones'tan yardım alarak istediği kutuyu bulan Spalko amacına ulaşır. İstediği kutunun içinde ölmüş bir uzaylı cesedi vardır. Şaşkınlık içerisinde bulunan askerlerin bu durumundan faydalanmak isteyen Indiana Jones kamçısını kullanarak kendine ve Mac'e silah edinir. Rusları, Spalko'yu öldürmek ile tehdit eden Jones arkadaşı Mac'in bir hain olduğunu öğrenir. Buradan kaçarak nükleer bir tesise giren Indy yanlışlıkla bir bombayı çalıştırır. Bir buzdolabının içine saklanarak ölümden kurtulan Indy, evine döndüğünde Mac ile olan arkadaşlığı yüzünden FBI ajanlarının dikkatini çeker. Ayrıca Irina Spalko'nun istediği kutunun, yıllar önce kendisi ve birkaç arkeoloğun camları siyaha boyanmış bir otobüs ile araştırmaya gittikleri kutu olduğunu öğrenir. Ölen Marcus Brody'nin yerine gelen Indy'nin arkadaşı Dean Stanforth, ona üniversiteden kovulması için hükümetin baskı yaptığını söyler Üniversite tarafından tatile çıkması istenen Jones bir trene bindiğinde asi ruhlu genç Mutt ile tanışır. Kişisel sorunlarını çözmesi için Mutt'a yardım ettiği takdirde insanlık tarihinin en görkemli arkeolojik keşiflerinden birisini yapabilecek; büyünün, batıl inançların ve korkunun efsanevi objesi olarak tanınan Akator'un Kristal Kafatası’nı ele geçirebilecektir. Bu genç Jones'a, kendi annesi tarafından gönderilmiştir. Antik mezarlar, unutulmuş kâşifler ve efsanevi altın kentinin ülkesi olarak bilinen Peru'nun en ücra köşelerine giden Indy ile Mutt Harold Oxley'nin yattığı akıl hastanesine varırlar. Oxley'in bıraktığı ipuçları ile küçük bir antik şehire giderler. Burada Francisco de Orellana'nın bulunamayan cesedini keşfeden ikili bu dünyadan olmayan canlılar ile ilgili ipuçları bulurlar. Oranın yerli halkı ile savaşan ikilinin yalnız olmadıklarını fark etmesi uzun sürmez. Sovyet ajanları da Kristal Kafatası'nın peşinde sıcak takiptedir. Sovyet ekibinin şefi, buz gibi soğuk ve acımasız güzel ajan Irina Spalko'dur. Yönettiği seçkin askeri ekiple birlikte, ele geçirip sırlarını çözebildikleri takdirde Sovyetler'in dünyaya hükmedeceğine inandıkları Kristal Kafatası'nı bulmak için buralara gelmiştir. Acımasız Sovyet ajanlarını saf dışı etmenin bir yolunu bulmak zorunda olan Indy ile Mutt, akıl sır ermez gizemin peşinde koşarken rakipleriyle ve hareketleriyle kuşku uyandıran dostlarıyla mücadele ederler. Fakat Ruslar tarafından yine kaçırılan Jones, Mutt'ın annesinin eski sevgilisi olan Marion Ravenwood olduğunu öğrenir. Indy, Mutt, kafatası yüzünden aklını kaçırmış olan Oxley ve Marion dörtlüsü kamptan kaçarlar. Fakat Marion ve Indy bataklığa saplanırlar. Mutt'ın yardım getirmesini bekleyen Jones burada Marion'dan çok önemli bir gerçeği öğrenir. Mutt, Indiana Jones'un oğludur! Mutt tarafından kurtarılan Marion ve Indy, Oxley yüzünden yakalanırlar. Bindirildikleri kamyondan da kaçan Indy, Marion ve Mutt Oxley'i ve FBI için çalıştığını söyleyen Mac'i Irina Spalko'dan kaçırarak bir harabeye gelirler. Burada yıllardır bahsedilen hazineyi ve kafataslarını bulan Indy, Mutt, Marion ve Oxley, yıkılmaya başlayan bu yerden kurtulurlar. Fakat hazineyi toplamaya çalışan ve Indy'nin tüm çabasına rağmen kurtulamayan Mac ile büyük sırrı keşfetmek isteyen Spalko burada ölürler. Indy'nin babası olduğunu ilk başta reddeden Mutt bu duruma alışır. Indiana Jones ve Marion Ravenwood da bir kilise de evlenirler. Dostları, Indy ve Marion'ı kutlarlarken kilisenin kapısı açılır ve Indiana Jones'un şapkası yere düşer. Mutt şapkayı yerden alıp tam da başına takacakken Indy şapkasını geri alır ve eşi ile dışarı çıkar. Ayrıca Indiana Jones, Marshall Koleji'nde öğretmenlik yapmaya devam eder. Indiana Jones rolüyle Harrison Ford: Arkadaşının hain olduğunu öğrenen ve FBI'ın dikkatini üstüne çeken Indiana Jones ve ekibi kristal kafatasının Rusların ellerine düşmesini engellemek ve Oxley'i bulmak zorundadır. Asi genç Mutt ile yollara düşen Ford, birçok sürpriz ile de karşılaşacaktır.t 1980 yılından itibaren 5 filmlik bir seri olması beklenen Indiana Jones'un dördüncü filmi için 64 yaşında çekimlere başlayan oyuncu her gün üç saat egzersiz ve yüksek proteinli bir beslenme ile forma girdi. Harrison Ford, Spielberg ve Lucas'a film için kesin bir tarih verince senaryo çalışmaları hızlandırıldı. Mutt Williams rolüyle Shia LaBeouf: Annesi tarafından Indiana Jones'a gönderilen Mutt, Jones'un kristal kafatasını bulmasına yardım eden asi ruhlu bir gençtir. Mutt bir süre sonra Indy'nin oğlu olduğunu öğreniyor. LaBeouf karakterini yaratırken The Wild One, Blackboard Jungle, Rebel Without a Cause gibi filmlerden esinlenmiştir. Aslında Frank Darabont'un senaryosunda Indy'nin 13 yaşında küçük bir kızı oluyordu. Her ne kadar bu proje gerçekleşemese de Spielberg bu fikri Kayıp Dünya: Jurassic Park filminde kullandı. Koepp ve Nathanson da Indy'ye bir oğul verdiler. LaBeouf rol için Spielberg'in tek adayıydı. Irina Spalko rolüyle Cate Blanchett: David Koepp'in yarattığı bir karakterdir. Stalin'in gözdelerinden olan Irina Spalko uzaylılar ile ilgili sırrı çözmek isteyen bir Sovyet ajanıdır. Blanchett, karakterin giyim tarzını, saç şeklini ve makyajını kendi tasarladı. Karakter yaratılırken Rusya'dan Sevgilerle filmindeki Rosa Klebb'ten esinlenildi. Marion Ravenwood rolüyle Karen Allen: Oğlu Mutt'ı Indy'e gönderen ve onlardan kristal kafatasını bulmalarını isteyen Marion, Ruslar tarafından kaçırılır ve Indy ile buluşur. Mutt'ın Jones'un oğlu olduğunu söyleyen Ravenwood, Indy ile girdikleri harabeden kurtulur. Sonunda da bir kilisede Indiana Jones ile evlenir. İlk olarak Kutsal Hazine Avcıları filminde gözüken Marion karakteri sonraki iki filmde yer almadı. Fakat Ocak 2008 tarihinde, filmin çekileceği ilan edildikten sonra Allen'dan Marion Ravenwood rolünü tekrarlanması istendi. George "Mac" McHale rolüyle Ray Winstone: Indiana Jones ile II. Dünya Savaşı'nda birlikte savaşmıştır. Para için iki taraflı oynayan Mac girdiği, yıkılmaya başlayan harabedeki hazineyi toplamayı bırakmaz ve ölür. Bu karakter ilk filmlerdeki Belloq ve Sallah karakterlerinin bir karışımıdır.. Ayrıca US dergisi film vizyona girmeden önce Ray Winstone'un Indy'nin yardımcısı rolünde gözükeceğini iddia etmişti. Harol "Ox" Oxley rolüyle John Hurt: Kristal kafatasını ararken aklını kaçıran ve sonunda toparlanarak harabede iyileşen Oxley, Frank Darabont'un senaryosundan kalma bir karakterdir. Dean Standforth rolüyle Jim Broadbent: Serinin ilk üç filminde müze müdürü Marcus Brody'yi oynayan Denholm Elliot'ın 1992 yılındaki ölümü yüzünden bu filmde yeni müze müdürü Dean Standforth yer alıyor. Colonel Dovchenko rolüyle Igor Jijikine: Rus asker Dovchenko Irina Spalko'nun sadık bir eridir. General Ross rolüyle Alan Dale: Indiana Jones'un arkadaşı General Ross, birçok Amerikan sit-com dizisinde rol alan Alan Dale tarafından canlandırıldı. Bütün Indy filmlerinde yer alan Harrison Ford rolünü burada da tekrarlamıştır. Serinin ilk filminde yer alan Karen Allen da yapımda yer almıştır. Shia LaBeouf, Nathanson ve Lucas'ın yarattıkları bir karakter olan Mutt Wiliams rolüyle ilk kez bir Indiana Jones filminde oynadı. Jim Broadbent, Ray Winstone ve John Hurt da seriye yeni eklenenen karakterleri canlandırdılar. Joel Stoffer ve Neil Flynn bu filmde FBI ajanları rolüyle cameo yaptılar. Ayrıca Alan Dale, General Ross'u canlandırarak burada yer alıyor. Filmde küçük bir rolü olan Tyler Nelson, Oklohama'daki Edmund Sun adlı yerel gazeteye hikâyeyi ayrıntıları ile anlatınca yapımcılar tarafından dava edildi. Filmin senaryosu yazılırken Jones'un bir kızı da olması düşünülüyordu. "Sandra Bullock", "Michelle Yeoh", "Calista Flockhart" ve "Virginia Madsen" isimleri basında yer almasına rağmen rol için ilk düşünülen Natalie Portman'ın Indiana Jones'un kızı olarak yapımda yer alması bekleniyordu. Ancak Portman rolü reddedince bu karakter senaryodan çıkarıldı. Ayrıca filminde Indy'nin babası "Henry Jones"'u canlandıran Sean Connery de bu filmde oynamak yerine emekliliğine devam etmeyi tercih etti. Indiana Jones'un babası canlandırmaları için Jack Nicholson ve Clint Eastwood'un adları geçse de bu rol de senaryodan kaldırıldı. Indiana Jones ve Kristal Kafatası Krallığı filminin çekimleri 18 Haziran 2007 tarihinde başladı. Filmin yönetmenlik koltuğunda serinin önceki filmlerinde olduğu gibi Steven Spielberg oturdu. Filmi bir ara M. Night Shyamalan'ın yönetmesi gündeme gelse de o sıralar başka bir yapım ile uğraşan yönetmen projeyi reddetti. Filmin senaryosunun kimin yazacağı uzun süre belli olmadı.1996 yılında Jeffrey Boam senaryo için taslak yazmaya başladı. Bu taslakta uzaylılar dünyayı işgal ediyordu. Ancak üç ay sonra gösterime giren Kurtuluş Günü filminde de benzer bir konu olması Lucas ve Spielberg'in bu senaryodan vazgeçmesine neden oldu. Lucas da Yıldız Savaşları'nın yeni filmleri ile ilgilenmeye başladı. 2002 yılında filmi yönetmesi ve yazması gündeme gelen M. Night Shyamalan iki proje ile ilgilenemeyeceği için gelen tekilifi kabul etmedi. Tom Stoppard ve Stephen Gaghan'ın da senaryoyu yazmaları düşünülmüştü. Young Indiana Jones dizisinin yazarlarından Frank Darabont 2002 yılının Mayıs ayında senaryoyu yazmaya başladı. Adı Indiana Jones and City of Gods (Indiana Jones ve Tanrıkent) olacak filmde Indy yine Naziler ile mücadele edecekti. Spielberg ve Ford'un çok sevdiği hikâyeyi George Lucas beğenmeyince proje rafa kaldırıldı. Nathanson 2004 Ağustos'unda Lucas ve Spielberg ile senaryoyu yazmaya başladı. Yazılan senaryo en sonunda Spielberg ile "Jurassic Park" ve "Dünyalar Savaşı"'ında çalışan David Koepp'e gönderildi. Koepp şöyle diyor: Filmin çekileceği setleri Guy Hendrix-Dyas hazırladı. Indiana Jones'un eviyle ilgili setler ise Universal'a ait stüdyo Stage 29'da inşa edildi. Prodüksiyon tasarımcısı Dyas, bu setle ilgili yaklaşımını şu sözlerle belirtti: Indiana Jones'un yaşadığı eviyle ilgili set, ana karakterimizin hayatının daha özel kesitlerini göstermemize izin veren örnek setlerden birisidir. Evin replikalarını yaparken çok sıkı çalıştık. Daha önceki filmlerden görüntüler üzerinde dikkatle odaklandık. Ancak Indiana Jones'un 1930'lu yıllardaki evinin iç mekânlarının rekreasyonunu yaparken artık 1957 yılında olduğumuz gerçeğini aklımızın bir köşesinde tutmaya özen gösterdik.” Filmin müzikleri önceki üç filmde olduğu gibi John Williams tarafından bestelendi. Filmin kurgusunu Akademi Ödülü kazanmış Michael Kahn, Steven Spielberg ile birlikte düzenledi. Görüntü yönetmenliğini bu sefer Douglas Slocombe değil Janusz Kaminski üstlendi. Kostüm tasarımı Mary Zophres ve Bernie Pollack , yardımcı yapımcı görevi Denis L. Stewart'a ait. Yapımın görsel efektlerini, George Lucas'ın Industrial Light and Magic şirketi hazırladı. Aksiyon sahnelerini hazırlanma misyonu serideki üç filmde bu görevi üstlenen Michael Moore'dan Dan Bradley'e verildi. Guy Hendrix-Dyas set tasarımı ile bu yapımda yer aldı. Özel Efektler Koordinatörü ise Dan Sudick'dir. Önceki üç filmde de maceraperest arkeologu canlandıran Harrison Ford bu filmin için günde üç saatlik egzersiz programları yaptı. Shia Labeouf'un Indiana Jones karakteri için yorumu şöyledir: Indiana Jones serisinin bu filminde Harrison Ford'un yanı sıra Karen Allen, Cate Blanchett, Shia LaBeouf, Ray Winstone, John Hurt ve Jim Broadbent gibi tecrübeli ve yetenekli oyucular ise filmin diğer rollerinde yer almaktadır. Dağıtımcılığını Paramount Pictures şirketinin yaptığı film, 24 Mayıs 2008'de sinema salonlarında gösterilmeye başlandı. Filmin bütçesinin 185 milyon dolar olduğu belirtilmiştir. Steven Spielberg bu filmin çekimlerine her zaman olduğu gibi şampanya patlatarak başladı. İlk çekimler New Mexico'daki Hayalet Çiftliği'nde yapıldı. Burada işlerini tamamlayan ekip Deming'e geçerek açılış sahnesini çekmeye başladı. Bu sahne için figüranlara üniforma giydirildi ve ordudan kalan cipler kullanıldı. New Mexico'dan sonra New Haven şehrine geçildi. Bu şehirde Marshall Üniversitesi sahneleri çekildi. Yapımcı Frank Marshall, karşılarını çıkan zorluklardan birinin de serinin ilk üç filmindeki setlerine benzemesi olduğunu söylüyor. Kutsal Hazine Avcıları filminde üniversitedeki sınıfın iç çekimleri Londra'da, dış çekimleri ise Kuzey California'da yapılmıştı. Bu filmdeki iç mekân sahneleri ise New Haven'daki Ivy League okulunda, dış mekân sahneleri de Yale Üniversitesi'nde çekildi. Filmin en zorlu sahnelerinden bazıları Peru'da çekildi. Senarist David Koepp, vahşi yaşam ile medeni dünyanın buluştuğu Iquitos şehrinin Indiana Jones serisinin ruhuna uyması nedeni ile burayı seçtiklerini söylüyor.Kentin dış mekânlarındaki çekimler Universal Stüdyoları'nda gerçekleştirildi. Zorlu bir orman bulma arayışının ardından (ilk bakılan yerler Porto Riko, Meksika ve Guatemala'ydı.) Hawaii'ye bağlı olan Big Island'ta karar kılındı. Burada filmin en zorlu sahneleri çekildi. Bunlara hareket eden arabaların üstünde yapılan kılıç dövüşü sahneleri de dahildi. Hawaii'den California'ya dönülerek Guy Hendrix-Dyas ve ekibinin hazırladığı büyük ölçekli setlerde çekimler yapıldı. Indiana Jones'un evi ise Universal Stüdyolarına ait olan Stage 29'da inşa edildi. Hendrix-Dyas ve Larry Dias birlikte çalışarak Indy'nin ruhunu yansıtmaya çalıştılar. Bunun için oturma ve çalışma odalarını Jones'un dünyanın çeşitli yerlerinde yaşadığı maceralar ile topladığı güzel ve ilgi çekici arkeolojik sanat eserleri ve nesnelerle dolduruldu. Dyas ve ekibi stüdyolarda çeşitli dış mekân setleri de hazırladılar. Bunlar arasında Indiana'nın ve Mutt'ın gittiği tehlikeli kasaba da dahildi. 11 metre yükseklikteki silindire yerleştirilen taş merdiven ise Los Angeles'deki Sony Stüdyoları'nda hazırlandı. Filmdeki karakterler koşarken geri çekilen merdiveni Özel Efektler Koordinatörü Dan Sudick tasarladı. Dan Sudick, Spielberg ile ilk olarak Yakala Yakalayabilirsen filminde çalışmıştı. Spielberg, Sudick'in hazırladğı set ile ilgili olarak Joe Alves'in Üçüncü Türden Yakınlaşmalar için yaptığı setten bu yana en heyecan verici setle karşılaştığını söylemiştir. Spielberg ile "Sıkıysa Yakala" filmindeki ortaklığı ile BAFTA adaylığı kazanan Mary Zophres yeni Indiana Jones filminde de Ünlü yönetmen ile çalıştı. Kostüm tasarımcısı Mary Zophres ve Jenny Eagen bütün süreç içinde Harrison Ford'un kostüm tasarımcısı Bernie Pollack ile ortaklık yaptılar. Mary Zophres işe ilk olarak 1950'li yılların Life dergisini, üniversite günlüklerini, haraba fotoğraflarını ve Rus ordusunun el kitaplarını inceleyerek başlamıştır. Filmdeki Rus ajanı Irina Spalko karakteri için Alman oyuncu Marlene Dietrich'ten esinlenen Zophres, Shia LaBeouf'un canlandırdığı Mutt Williams içinse "The Wild One" filmindeki Marlon Brando'nun karakterinden kaynak aldı. Harrison Ford ile 15 yıldır çalışan Bernie Pollack da Indiana Jones'un kıyafetlerini hazırladı. Pollack'ın hazırladığı elbiseleri çok rahat bulan Ford için aynı stilde 60 adet pantolon ve 72 tane gömlek hazırlandı. Indiana Jones'un fötr şapkasını bulmak için üretici firmalar ile temasa geçen Pollack aradığı şapkayı Almanya'dan buldu. Görevi kamçılar, mumyalar, motosikletler, lamalar vb. şeyleri bulmak ve satın almak olan sahne donanımcısı Doug Harlocker ve ekibi film için hazine değerinde olan gereçleri bir araya getirdi. Bunlar arasında serinin en önemli unsurlarından olan yılanlar da dahildir. Harlocker, Harrison Ford için özel kırbaçlar hazırladı. Ford kırbaç sallama kabiliyetini zaman içinde biraz yitirmiş olduğu için özel bir eğitmen ile çalıştı. Steven Spielberg bu konuda şöyle diyor: Filmin görsel efekt süpervizörlüğünü, Lucas ile ve Spielberg ile Dünyalar Savaşı ve Münih filmlerinde çalışan Pablo Helman yaptı. Steven Spielberg katkının çok az olacağı yerlere CGI desteği istemedi. Önceki filmlerdeki gibi B film tadını yakalamak isteyen yönetmen daha pratik olmayı denedi. George Lucas'ın şirketi ILM (Industrial Light&Magic), Amazonlar'da geçen sahne için farklı coğrafyalarda etkinliklerde bulunmuştur. Uzaylılar için bir renk arayan Steven Spielberg, gri renginde karar kılmıştır. Resim yönetmeni Christian Alzmann uzaylıyı eski B tipi filmlerdeki gibi tasarlamaya özen göstermiştir. Serinin geleneksel bestecisi John Williams bu filmin müziklerini 2007 yılının Ocak ayından itibaren bestelemeye başladı. Williams müzikleri 6 Mart 2008 tarihinde Sony Pictures Stüdyoları'nda sekiz günde kaydetti. The Concord Music Group da filmin soundtrack albümünü 20 Mayıs 2008'de satışa çıkardı. John Williams tarafından hazırlanan soundtrack albümünde serinin önceki filmleri için bestelenmiş müzikler de bulunmaktadır. Williams bu film için bazı müzikleri yeniden besteledi. Aşağıda albümün müzik listesi listelenmektedir. Bundan 27 yıl önce çıkışında en sevilen kahramanlardan olan Indiana Jones, 18 yıl sonra bu film ile geri döndü. Serinin üçüncü filminin üstünden 20 yıl geçmiş olmasına rağmen dünyanın dört bir tarafındaki hayranlar yeni bir film istediklerini hep dile getirdiler. Oynadığı karakter ile özdeşleşen oyunculardan biri olan Harrison Ford dördüncü kez Indy olmaktan dolayı memnuniyetini şu sözlerle belirtti: Projenin senaryo arayışı yüzünden sürekli gecikmesi Ford'un artık yavaş yavaş yılmasına neden oldu. Steven Spielberg'e göre Ford'un Indiana Jones'u oynaması, kendisinin yönetmen olarak yer almasından daha önemliydi. Steven Spielberg bu meselenin önemi ile ilgili olarak: diyor. Harrison Ford, George Lucas ve Steven Spielberg'in filme başlamadan önceki ilk kuralları, Indy'nin yaşamından da 19 yıl geçmesi gerektiğiydi. Ayrıca bu filmin seviyesi önceki üç yapımı da geçmeliydi. Serinin üçüncü filminin konusu 1938 yılında geçiyordu. Artık aradan 19 yıl geçmiştir. Çoğu şey değişmiştir. ABD artık Almanya ile değil Rusya'yla savaş içerisindedir. Kutsal Hazine Avcıları'nın çıkış noktasının 1930'lu yıllardaki bilim-kurgu filmlerinin olduğunu söyleyen Spielberg ve Lucas konunun temeline Rusya ile ABD arasındaki savaşı yerleştirdiler. Filmin tonlamasının değiştiğini söyleyen Spielberg: diyerek film hakkında bilgi veriyor. 1924 yılında F.A. Mitchell-Hedges, İngiliz Honduras'ındaki Orta Amerika ormanlarına bir keşif gezisi düzenlendi. Kayıp kıta Atlantis'i bulmak için kazı çalışmaları yapan Mitchell-Hedges, kızının 17. yaşgününde Lubaantun'daki Maya tapınağında çalışmalarına devam etti. Hedges'in kızının dikkatini gözüne ışığı çarpan bir şey çekmiştir. Bu nesne kristal bir kafatasıdır. Bu buluntuya ilk dokunduğunda bazı garip şeyler hisseden Anna geceleri rüyasında gördüğü Mayaların dinsel törenlerini çok net bir biçimde hatırlıyordu. Kazı bölgesinde yaşayan kızılderililere göre kafatası o kültürü yok etmeye çalışan bir rahip tarafından kullanılmıştı. Bay Mitchell-Hedges, bu kafatasının 3.600 yıllık olduğunu belirtiyordu. Bu durum bir süre sonra bilim dünyasında heyecan yarattı. Birçok kristal kafatası daha bulundu. Mitchell-Hedges ailesi 1970 yılına gelindiğinde kafatasının test edilmesi için California, Santa Clara'da bulunan ve kristal araştırmalar alanında ilerlemiş tesisler arasında bulunan Hewlett-Packard Laboratuvarları'na gönderdiler. Testleri yöneten Frank Dorland'a göre, test sırasında bazı çarpıcı bilgilere ulaşıldı. Araştırmacılarına verdiği raporda, bu kafatasının, kristalin doğal eksenine oldukça uygun bir şekilde oyulmuş olduğunu aktardı. Ancak kafatasının geçmişini doğrulayacak düzgün bir kanıt bulunamadı. Bazı araştırmalara göre Mitchell-Hedges bu kafatasını bir müzayeden aldığını belirttiler. Bu tezi doğrulayan belgeler British Museum'da bulunmaktadır. HP Laboratuvarı'ndaki testin yapıdığı konusunda da herhangi bir kanıt yoktur. Sonraki araştırmalar da kafatasının 19. yüzyılda mücevher oymak için kullanılan araçlar ile şekillendirildiğini ortaya koydu. Kristal kafatasının insanları iyileştirme gücüne sahip olduklarını ve gelecekten haber verdiğini belirten kişiler iddialarını hiçbir zaman kanıtlayamadı. 2007 yılında, 100 yaşındayken ölen Anna Mitchell-Hedges kristal kafatasının hep arkasında durdu. Kristal kafataslarının bazı gizemli kavramalara sahip olduğuna inananlara da hep destek oldu. Indiana Jones ve Kristal Kafatası Krallığı ilk olarak Cannes Film Festivali'nde 18 Mayıs 2008 tarihinde gösterildi. 1982 yılında The Extra-Terrestrial filminden beri Spielberg'in Cannes'da prömiyerini yaptığı ilk film oldu. Bütün Dünya'da vizyona çıkış tarihi ise 22 Mayıs 2008'de olmuştur. Amerika'da 10,000 dijital sinemada gösterildi. Filmin ilk çıkan fragmanı bir ayda 200 milyon kez tıklandı. Yapımın soundtrack albümünün yayınlanış tarihi 20 Mayıs 2008'tir. Paramount Pictures şirketinin hazırladığı filmin iki ve tek disklik DVD ile iki diskli Blu-ray baskısı Amerika'da 14 Ekim'de yayınlandı. Bu baskıların Türkiye'deki dağıtımını Tiglon şirketi yapmıştır. DVD'de bulunan bonus seçeneklerin listesi şöyledir: Filmin DVD'nin iki diskli sürümü metal ve normal kutu olmak üzere iki farklı şekilde satışa sunuldu. Empire Türkiye dergisi editörü Burçin Sait Yalçın filmin DVD'sine beş üzerinden dört yıldız vermiştir. Expedia, Dr Pepper, Burger King, M&M's ve Lunchables şirketleri filmin oyuncaklarının lisansını satın aldılar. Hasbro, Lego, Sideshow Collectibles, Topps, Diamond Select, Hallmark Cards gibi firmalar da yapımın oyun kartlarını çıkardılar. THQ mobile game serinin bütün filmlerinden uyarladıkları Lego Indiana Jones Game adlı video oyununu piyasaya sürdü. Random House, Dark Horse Comics, Diamond Comic Distributors, Scholastic, ve DK adlı kitap yayın şirketleri James Rollins'in Kingdom of the Crystal Skull kitabını, John Jackson Miller'in iki çizgi romanını, çocuklar için dört filmin romanını, the Indiana Jones Adventures romanını ve Indiana Jones Magazine dergisini kapsayan yayınları çıkardılar. Rotten Tomatoes isimli film eleştirmenlerinin yorumlarının yer aldığı internet sitesinde yapılan 239 yorumdan %76'sı film hakkında pozitif görüş bildirmiştir. Böylece filmin puanı 100 üzerinden 74 olmuştur. Indiana Jones'un günümüze olabilecek en iyi şekilde geldiğini yazan Empire Dergisi eleştirmenlerinden Damon Wise filme beş üzerinden dört yıldız vererek olumlu yönde görüş bildirmiştir. USA Today gazetesinden Claudia Puig filmi "Olağanüstü eğlenceli" olarak tanımlamıştır. James Benardidelli dört üzerinden iki yıldız vererek filmi pek beğenmediğini belirtmiştir." Sinema yazarı Roger Ebert de bu filme dört üzerinden üç buçuk vermiştir. Serinin ilk filmi olan Kutsal Hazine Avcıları'nın bu filmle kıyaslanmasının doğru olmadığını belirten Ebert, şu sözlerle sinemaseverleri bu filmi görmeye davet etti: Sinema eleştirmeni Atilla Dorsay film hakkında ""...Bekleneni veriyor. Ancak beklenenin bir adım ötesine de geçemiyor. İyi vakit geçirtiyor ama gerçek anlamda heyecanlandırmıyor. İlk filmdeki tadı hiç veremiyor..."" diye yazdı. Dorsay filme dört üzerinden üç verdi. Yapımın internet sitesi IMDB'deki puanı, 1 Aralık 2008 tarihinden itibaren 96,105 üyenin oylarıyla 10 üzerinden 6.8 olarak belirlenmiştir. Rusya Federasyonu Komünist Partisi, filmdeki Rus karakterler yüzünden Indiana Jones ve Kristal Kafatası Krallığı'nın Rusya'da gösterilmemesini istemiştir. Fakat bu teklifleri geri çevrilmiştir. Ayrıca İngiliz Empire Dergisi'nin, 10,000 dergi okuru, 150 ünlü Hollywood ismi ve 50 film eleştirmeninin oyları ile düzenlediği "Tüm Zamanların En Muhteşem 500 Filmi" anketinde 453. sırada yer aldı. Amerika'da 22 Mayıs Salı günü vizyona giren Indiana Jones ve Kristal Kafatası Krallığı, açılış gününde 25 milyon dolar kazandı. Kanada ve ABD'de 4,260 sinema salonunda gösterilen film ilk hafta sonunda toplam 101 milyon dolar kazanarak Kuzey Amerika gişesinde bir numara oldu. İlk beş gününde dünya çapında 311 milyon dolar gişe hasılatı alıp ikinci haftasında da 151 milyon dolar kazanarak bu dalda rekoru elinde buluduran 'nun önüne geçti. Kara Şövalye filminin ardından 2008 yılının en çok kazanan yapım olan Indiana Jones ve Kristal Kafatası Krallığı, tüm zamanların en çok gişe hasılatı kazanan 23. filmidir. Iron Man (film, 2008) Iron Man (Türkçe: "Demir Adam"), 2008 yapımı, Marvel Comics Şirketi’nin yayımladığı ilk Marvel Sinematik Evreni filmidir. Demir Adam isimli çizgi romanın beyazperde uyarlamasıdır. Robert Downey Jr., filmin kahramanı Demir Adam'ı canlandırmıştır. Filmde oyuncuya Terrence Howard, Gwyneth Paltrow ve Jeff Bridges eşlik ediyor. Filmin devamı 2010 yılında gösterime girdi ve başrolde yine Robert Downey Jr. oynadı. Tony Stark, Afganistan'da Amerikan Generallere yeni silahının sunumunu yapar. Dönüş yolunda bir takım terörist tarafından saldırıya uğrarlar. Tony ve yanındaki askerler Stark malı silahlarla vurulmaktadır. Askerler ölür. Tony tutsak edilir. Teröristler ondan yeni silahından kendilerine yapmalarını isterler. Kendisiyle tutsak edilen Yinsen adında bir adam akü yardımıyla Tony'nin vücuduna isabet eden şarapnel parçalarının kalbine gitmesini engellemiş ve onun hayatını kurtarmıştır. İlk küçük bir ark-reaktörü yaparak Tony'nin göğsüne yerleştirirler. Bu şarapnel parçalarının kalbine gitmesini engeller. Sonra birlikte silah yapıyor gibi görünüp gizliden bir zırh yaparlar. Zırh tamamlanınca teröristeler durumu anlar ve saldırılar. Bu sırada Yinsen Tony ye zaman kazandırmak için kendi hayatını feda ederek teröristleri oyalar ve ölür. Tony, teröristleri öldürür ve oradan kaçar. Amerikan askerleri onu bulur ve evine döner. Yaşadığı olaylar onu değiştirmiştir. Artık silah üretmeyeceğini ilan eder. Ortağı Obadiah Stane bundan memnun olmaz. Tony yeni bir zırh için çalışmalara başlar. Zırh tamamlanınca Afganistan'a gider ve oradaki teröristlere saldırır. Silahlarını yok eder. Bu arada Tony'yi öldürmeleri için teröristleri tutanın Obadiah Stane olduğu anlaşılır. Obadiah evinde Tony'yi felç eder ve ark-reaktörünü söküp onu ölüme terk eder. Obadiah Şirkette kendisine Tony'nin zırhına benzer bir zırh yapmıştır. Tony ölmek üzere iken yedek ark-reaktörünü J.A.R.V.I.S getirir ve Tony göğsüne takar. Obadiah zırhı ile demir adam zırhı kapışır. Obadiah ölür. Tony, kendisinin "Demir Adam" olduğunu basına söyler. Film vizyona girdiği ülkelerde ciddi bir fan kitlesi yaratmıştır. En iyi görsel efektler ve en iyi ses dallarında Akademi Ödülleri (Oscar) adaylıkları vardır. Ancak en iyi görsel efektleri The Curious Case of Benjamin Button'a en iyi ses düzenlemesini de The Dark Knight'a kaptırmıştır. Ödül kazanamamasına rağmen Marvel'in Spider-Man 2'den sonra en iyi süper kahraman uyarlaması olarak görülmektedir. Haberci (film) Haberci, David Brin'in 1985 yılında yazdığı ödüllü kıyamet sonrası bilimkurgu romanından uyarlanan, ABD yapımı film. Kevin Costner yönetimindeki film kuzeybatı Washington (Metaline Falls)'da ve orta Oregon'da çekildi. Kevin Costner'ın aynı zamanda başrolünde yer aldığı filmin oyuncu listesi şöyledir: Will Patton, Larenz Tate, Olivia Williams, James Russo, Daniel Von Bargen, Tom Petty, Scott Bairstow, Roberta Maxwell ve Mary Stuart Masterson Aztek el yazmaları Aztek el yazmaları, Kolomb öncesi Amerika uygarlıklarından Aztekler’e ait el yazmalarıdır. Bu kitaplar, Aztek kültürü hakkında bilgi veren en iyi kaynaklar olarak kabul edilirler. Bunların büyük kısmı Aztek piktogramlardan oluşmakla birlikte, bazı el yazmaları Nahuatl dilinin Latin harfleriyle yazıya geçirilmesinden oluşmuştur. İspanyol koloni dönemine ait el yazmalarının sayısı 500 civarındadır. Eski Aztek el yazmalarının en önemlileri şunlardır: İspanyol istilasından önce Aztek rahiplerince yazılmıştır. Üç bölümden oluşur. İçeriğinin bir kısmı kutsal takvim, 52 yıllık periyot hakkındadır. Meçhul bir Aztek ressamı tarafından oluşturulmuştur. Aztekler’in efsanevi anavatanı olan denizaşırı ülke Aztlan’dan Meksika’ya göç edişlerini konu alır. 1541’de oluşturulmuştur. Üç bölümden oluşur. Fetihler, tarih ve Aztek günlük yaşamı hakkında bilgi verir. Azteklerin efsanevi denizaşırı anavatanları Aztlan’dan Meksika’ya göç edişlerinden İspanyol işgaline kadarki Aztek tarihi hakkında bilgi verir. 81 sayfadır. Esas olarak dinsel bir metindir. 20 günün adları, 52 yıllık periyot,ilahlar,ayinler, kozmolojik inançlar hakkında bilgi verir. Nahuatl dilinden Latince'ye tercüme edilmiştir. Aztekler tarafından kullanılan çeşitli bitkilerin tıbbi özellikleri hakkında bilgi verir. Ä°hsan Aknur İhsan Aknur (d. 24 Mayıs 1953, Ankara), Türkiye'de kendisine ait mesleğiyle ilgili web sitesi olan tek taksici ve yazar. 1994 Şahin model taksisiyle dünyanın çeşitli ülkelerini dolaşmıştır. Müşterilerinin kendisi hakkında fikirlerinden oluşan resimli 20 den fazla kitabı vardır. İhsan Aknur, 24 Mayıs 1953'te Ankara'da doğdu. Ağabeyinin özellikle eski model Chevroletleri kullanması onu çok etkiledi ve o da babasının isteğine karşı gelerek eğitimini yarım bıraktı ve taksi duraklarında çalışmaya başladı. 18 yaşında ehliyetini aldı ve 1949 model bir 8 silindirli Ford ile çalışmaya başladı. 20 yaşında askerlik hizmetini yaptı. Askerlikten sonra İstanbul'a yerleşti ve Anadol model bir taksi aldı ve çalışmaya başladı. O zamanlar şehri bilmediğinden müşterilere yolu tarif etmesini söylüyordu. Turistlerle anlaşamamaktan şikayet eden Aknur, kursa yazılıp önce İngilizce öğrendi ve turistik mekanlarda çalışmaya başladı. Bu sırada evini ve ailesini ihmal etmeye, eve geç ve içkili gelmeye başladı. Bu da evliliğine zarar veriyordu. 2004 yılında evliliği sona erdi. Bu evlilikten dört çocuğu oldu. İnternetteki projesi 4 yıl önce müşterilerinden gelen öneriyle başladı. Web sitesi ardından popülaritesi artan Aknur, yerli gazete ve TV programları dışında ABC televizyonu, Discovery Channel, National Geographic gibi TV programlarında boy gösterdi. Oralet Oralet, portakal özü/tozu markası. 1960'larda Eczacıbaşı'nın piyasaya sunduğu bir üründür. Kavanozlarda sadece turuncu renkli portakal aroması olarak pazara sunulmuştur. Daha sonra 1980'li yıllarda rakip olarak Lezzo gibi başka markalar da pazara girince Oralet pazar payını oldukça yitirmiş, 1995 yılında piyasadan çekilmiştir. 2007 yılında Eczacıbaşı grubu tekrar üretim kararı almıştır. Türkiye'de hazır gıda tüketiminin az olduğu dönemde tam isim karşılığı bulunamamış bu nedenle Eczacıbaşı'nın diğer bir markası Selpak gibi markası isim olmuş bir içecektir. Piyasaya sürüldüğü dönemlerde buzdolabının yaygın olmaması nedeniyle soğuk içme alışkanlığı gelişmediğinden, özellikle sıcak içilen, çay ve Türk kahvesine alternatif olmuştur. Kavanoz Kavanoz, plastik ve cam gibi maddelerden yapılmış ağzı geniş, çeşitli boylarda kap. Türkçeye Rumcadan geçmiştir. Özelliği ağzının geniş olmasıdır ve genellikle kapaklı olarak kullanılır. Cam kavanozlar çok iyi koruyuculardır. Vurgu Vurgu; dil biliminde, bazı hecelere veya sözcüklere daha fazla önem yüklemektir. Sözlü anlatımlarda vurgulanan hece ya da sözcük diğerlerinden farklı tonlanır. Osman , Okul , Kapı Dümdüz, Sapsarı, Masmavi Anayasa, HanÄ±meli Sinop, Urfa Halk şiirinden koşmayı da öğrendik. Gecede sizi de bekliyoruz. sessiz harf ile biten hece Ã¼zerindedir. Kastamonu, Pütürge Okurken sevgiyle yaşarmış. Kardeşimdir. Kardeşiz. Bir cümlede herhangi bir sözcük cümledeki yerinden bağımsız olarak vurgu alabilir. Yazılı anlatımda genellikle yüklemden önce gelen öğenin vurgulandığı varsayılır. Yüklem vurgulanacaksa genellikle cümle başına kaydırılır. İsim cümlelerinde vurgu yüklemdedir. Olaus Magnus Olaus Magnus, Olaus Magni veya Olaus Magni Gothus (d. Ekim 1490, Östergötland - ö. 1 Ağustos 1557), İsveçli yazar ve kilise baş papazı. Özellikle İskandinavya halklarına ilgi duyarak bu konuda çalışmalar yapmıştır. Diyetisyen Diyetisyen, sağlık bilimleri beslenme ve diyetetik eğitim ve öğretim programını en az dört yılda (bir yıl hazırlık ile 5 yılda) tamamlayarak “Beslenme ve Diyetetik Lisans Diploması” alarak “Diyetisyen” unvanını kazanıp; diyetisyenlik mesleğini yapmaya ve uygulamaya hak kazanan profesyonel sağlık personelidir. Diyetisyenlik büyüme, gelişme ve yaşam boyu tüm bireylerin sağlığının korunması, geliştirilmesi, yaşam kalitesinin artırılması için beslenme biliminin ilkeleri doğrultusunda bireysel ve toplu beslenmenin plan ve programlarını düzenleyen; besin ögesi, besin ve beslenmeden kaynaklanan sağlık sorunlarını araştıran, değerlendiren, çözüm yolları bulan; var olan besin kaynaklarının ekonomi ve sağlık kurallarına uygun olarak kullanılmasını sağlayan, besin denetimini yapan, bu konularda fizyolojik, psikolojik ve sosyolojik olarak sağlıklı yaşam biçimlerinin benimsenmesi amacıyla bireyi ve toplumu bilgilendiren, bilinçlendiren, doğuştan ve sonradan oluşan hastalıklar ve diğer özel durumlarda tıbbî ve cerrahî tedavilere uygun, doğal ve tedavi edici besinlerin bileşimlerine göre diyet programı plânlayan, eğitim veren, eğitim programlarını plânlayan uygulatan ve izleyen sağlık meslek alanıdır. Diyetisyenlik meslek grubu, ilk olarak 1961 yılında ILO ("International Labour Organisation") tarafından yapılan meslek sınıflandırılmasında 0.69 kodu ile, 1988 yılında ise 32.23 kodu ile standartlaştırılmıştır. Beslenme ve diyet uzmanı; diyetisyen unvanını diploma ile aldıktan sonra besin, beslenme ve diyetetik alanında bilim uzmanlığı ve/veya doktora derecesi almış diyetisyendir. Not: Diyetisyenler beslenme bilimleri, diyetetik programı, toplu beslenme sistemleri ve toplum beslenmesi ya da klinik diyetisyenlik, halk sağlığı diyetisyenliği, yönetici diyetisyenliği ve eğitim ve araştırma diyetisyenliği anabilim / bilim dallarında bilim uzmanlığı ve doktora programlarına katılmaktadırlar. Digg Digg haber paylaşım ve okuma platformu. Digg, genellikle politika, bilim ve diğer Internet trendlerinin paylaşıldığı, oylandığı ve yorumlandığı bir platform olarak ön plana çıkmaktadır. Kasım 2004'te kurulan Digg, 31 Temmuz 2012 tarihinde format değişikliğine giderek haberlerin Facebook, Twitter gibi sosyal medya platformlarında paylaşıldığı bir ortam haline gelmiştir. Digg Reader; Google Reader'ın kapanacağı duyurmasının ardından, 14 Mart 2013 tarihinde Digg'in kendi RSS okuyucusu olarak duyuruldu. 28 Haziran 2013'te Digg Reader'ın web ve iOS uygulamaları; 29 Ağustos 2013'te ise Android uygulaması yayımlandı. Hydrocharitaceae Hydrocharitaceae , Alismatales takımına ait bir familyadır. Tropik ve ılıman bölgelere yayılmış 17 cins ve 100 türle temsil edilir. Sucul otsu bitkiler, hem su yüzeyinde hem de su altında yaşarlar. Tatlı sularda ve denizlerde bulunurlar. Yapraklar farklı şekillerde, alternat, opposit ya da vertisillat, stipulsuzdur. 1900 Dünya Artistik Patinaj Şampiyonası Dünya Artistik Patinaj Şampiyonası Uluslararası Patenciler Birliği (ISU)'nin onayladığı, artistik patencilerin Dünya Şampiyonluğu unvanı için yarıştıkları yıllık artistik paten müsabakasıdır. 1900 yılı müsabakası 10-11 Şubat tarihlerinde İsviçre'nin Davos kentinde yapıldı. Avusturya ve İsveç'ten sadece iki yarışmacı katıldı. Avusturya'dan bir hakem olmasına karşın İsveç'ten hiç hakem yoktu. Hakemler: Biatlonda Olimpiyat madalyasÄ± kazananlar listesi 1960 ve 2006 yılları arasında Biatlon'da Olimpiyat madalyası kazananların listesidir Kadınlarda bayrak yarışı üç farklı mesafede yapılmıştır: Avrupa Havacılık Emniyeti Ajansı Avrupa Havacılık Emniyeti Ajansı (EASA), Avrupa Birliği'nin sivil havacılık güvenliği çerçevesinde oluşturduğu ve 2010 itibarıyla JAA'nın (Müşterek Havacılık Otoriteleri) yerini alan girişimidir. EASA, İngilizce European Aviation Safety Agency ifadesinin kısaltmasıdır. EASA, 15 Temmuz 2002 tarihinde hizmete geçmiş ve Avrupa hava sahasıyla ilgili bir güvenlik kurumudur. Merkezi Almanya'nın Köln şehrindedir ve tüm üye uluslardan yaklaşık 300 görevli çalıştırmaktadır. ABD'de bulunan FAA'ya benzer şekilde, Avrupa hava sahası içinde, hava ve havacılıkla ilgili her türlü hava aracı, uçuş, üretim, müdahale, etkinlik ve geçerli güvenlik mevzuatların takibi ve uygulanmasını kontrol edip uçuş ve yer güvenliğini sağlamaktır. 2012 yılından itibaren, daha önceleri JAA tarafından verilen lisanslar EASA tarafından verilmeye başlanmıştır. Düğme Düğme, giyecek, yorgan vb.nin bazı yerlerine ilikleyici veya süs olarak dikilen kemik, metal, sedef gibi sert maddelerden yapılmış küçük tutturma aracı. "Gömleğin düğmesi" "Radyonun düğmesi." "Kalkan balığının düğmeleri." Eski insanlar giysilerini düğme yerine bitkilerin iğneleri, hayvan kemikleri ve ince ağaç dalları ile iliklemişlerdir. Eski Mısır'da ilmikler kullanılmış ve giysinin bir parçasının ucu ikinci parçadaki delikten geçirilerek bağlanmıştır. İlk düğme MÖ 3000'li yıllarda deniz kabuğundan İndus Vadisi'nde yapılmıştır. Bu düğmeler, İndus medeniyetinin Kot Diji devrine (m.ö. 2800 - 2600) aittir. Ayrıca, eski düğmelere Bronz Çağı'nda rastlanmıştır. Ayrıca benzer ürünler Çin'de (m.ö. 2000 – 1500), Eski Roma ve Yunanistan topraklarında da bulunmuştur. Düğme Tdk Son Ders: Aşk ve Üniversite Son Ders: Aşk ve Üniversite, senarist ve yapımcı Mustafa Uğur Yağcıoğlu ile birilkte Iraz Okumuş'un yönettiği, 2008 yılında yapımı Türk filmi. Oyuncu kadrosunda ise Ferhan Şensoy, Ece Uslu, Kaan Urgancıoğlu, Ege Aydan, Durul Bazan, Neriman Uğur ve Ekin Türkmen gibi isimler yer aldı. Hakan, 1970'lerin sosyalist öğrencilerindendir. Daha sonra arandığı için sevgilisi Sevim'i bırakıp İsveç'e kaçan Hakan Aymaz (Ferhan Şensoy) yıllar sonra kimlik değiştirerek Saffet Ercan ismiyle akademisyen olarak geri döner ve bir üniversitede derslere girmeye başlar. Dersine girdiği öğrencilerden Ulaş (Kaan Urgancıoğlu) hocası Hakan Aymaz'ın günlüğünü ele geçirir. Günlükte hocasının bir kızı çok sevdiğini öğrenir ve hocasının çocukluğundan beri sevdiği kişiyi araştırmaya başlar. Bu arada aynı üniversiteden Deren (Ekin Türkmen) adlı bir kızla tanışır ve aşık olur. Deren, çevreye duyarlı bir kızdır ve küresel ısınmaya neden olan fabrikalara karşı eylemlere katılmaktadır. Ulaş araştırmaları sonucunda hocasının sevdiğine aşık olduğunu söyleyememesini ve hocasının sevdiğinin genç yaşta hayatını kaybettiğini öğrendikten sonra aynı olayların başına geleceğinden korkan Ulaş vakit kaybetmeden Deren'in evine gider ve ona aşık olduğunu söyler. Bu arada Deren'in de katıldığı eylemlerdeki kişileri tespit ettiren ve onları gözaltına alması için Bakırköy Emniyeti'nden oyuncule işbirliği yapan fabrika sahibi oyuncu, grubun lideri olduğunu düşündüğü Deren'i gözaltına aldırtmak ister. Üniversitedeki ders çıkışı sonrası Deren'in gözaltına alındığını gören Ulaş polise karşı çıkar ve Deren'le Ulaş emniyete götürülür. İki arkadaşının olayı görmesi sonucu hocaları Hakan Aymaz'a gidilir ve 30 yıldır aranan Hakan Aymaz Bakırköy Emniyeti'ne gider. Emniyetteki komiser tarafından 30 yıldır arandığı anlaşılan ve asıl adı Hakan Aymaz olan akademisyen Saffet Ercan gözaltına alınır. Deren'le Ulaş serbest bırakılır. Nezarethaneye konulan akademisyen Saffet hastadır ve hastaneye kaldırılır. Saffet Ercan kaldırıldığı hastanede son nefesini verir. 1901 Dünya Artistik Patinaj Şampiyonası Dünya Artistik Patinaj Şampiyonası Uluslararası Dünya Patenciler Birliği (ISU)'nin onayladığı, patencilerin dünya unvanı için yarıştığı yıllık artistik paten müsabakasıdır. 1901 yılı yarışması İsveç'in Stokholm şehrinde 10-11 Şubat tarihlerinde yapıldı. Sadece iki yarışmacı vardı. Altı hakemin dördü İsveçliydi. Alman İmparatorluğu'ndan hakem yoktu. Sıralama hâlen aynıydı. Adams, Pettersson ve Westergren Salchow'u birinci sıraya koydular, diğer üç hakem hakem Fuchs'a oy verdi. Hakemler: Gladys Cooper Gladys Cooper (d. 18 Aralık 1888, Lewisham, Londra, İngiltere), İngiliz Tiyatro ve sinema oyuncusu. 1906 yılında Londra'da "The Belle of Mayfair" oyunuyla ilk defa sahneye çıktı. 1913 yılında İngiliz sessiz sinemasına girdi. 1934 yılında İngiltere'de ilk sesli filmini çekti. Broadway'e gelip "The Shining Hour" adlı oyunda oynadı. 1940'lı yıllarda Hollywood'da birçok esere imza attı. 1947 yılında Londra'ya geri döndü. Televizyonda bazı dizilerde rol aldı. 1950 yılların başında Amerika'ya bir kez daha gitti, O yıllarda Atlantiğin her yakasında oldukça yoğun çalıştı. 1964 yılında son büyük filmi "My Fair Lady" filminde Henry Higgins'in annesini oynadı. 1931, 1953 ve 1979 yıllarında 3 otobiyografisini kaleme almıştır. 1967 yılında oyunculik hayatında gösterdiği büyük başarı nedeniyle ""Dame Commander of the Order of British Empire"" (DBE) ile ödüllendirildi. Eldiven Eldiven, dış etkilerden korumak ya da farklı amaçlar için ele giyilen kumaş, deri, kauçuk veya diğer malzemelerden üretilen el giysisi. Soğuktan korunmak ve hijyenik nedenler eldivenlerin kullanım amaçları arasında bulunmaktadır. Kış şartlarının ağır olduğu ülkelerde özel derilerden yapılan bu tür giysiler çokça tercih edilmektedir. Ancak eldivenin takılmasındaki genel amaç kişinin kendini veya diğer dış dünyayı korumasının yanında aksesuar olarak kullanımı da yaygındır. Örneğin askerler kullanmasalar bile eldivenlerini belli üniformaları giydikleri takdirde bulundurmak zorundadırlar. Çelik eldiven, genellikle kasap ve veterinerlerin koruma amaçlı kullandığı bir iş güvenliği ekipmanıdır. Kasaplar çoğunlukla; karkas olarak adlandırılan ve tek parçadan oluşan gövdenin kesilmesi ya da buna benzer et parçalarının kuşbaşı, pirzola, vb. etlerin doğranması, kemiklerden ayrıştırılması aşamasında bıçağın etten kurtularak elde yaralanmaya sebep olmaması için kullanılır. Çelik eldivenler, paslanmaz çelik halkalardan özel dokuma (belli bir kurala göre iç içe geçirme) yöntemi ile imal edilir. Çalışma şekillerine göre bilekte, dirsekte ve omuzda biten modelleri vardır. Veterinerler ise hayvan muayenelerinde (kedi, köpek, vb.) hayvan ısırmalarını en az hasarla atlatabilmek için kullanılır. 1896 Dünya Artistik Patinaj Şampiyonası Dünya Artistik Patinaj Şampiyonası, Uluslararası Patenciler Birliği'nin (ISU) onayladığı, patencilerin dünya unvanı için yarıştığı yıllık artistik paten müsabakasıdır. 1896 yılı müsabakası Rusya'nın Sankt-Peterburg şehrinde 9 Şubat 1896 tarihinde yapıldı. Bu ilk Dünya Artistik Patinaj Şampiyonası'ydı. Sadece erkekler yarışması vardı ve yarışmaya dört patenci katıldı. Hakemler: Papyon Papyon (Fransızca: "Papillon"), kelebek biçiminde, bir çengelle veya lastik bağla yakaya tutturulan kravat, papyon kravat. José Ramos-Horta José Manuel Ramos-Horta (d. 26 Aralık, 1949), Doğu Timor'un Endonezya'dan bağımsızlığını ilan ettiğinden bu yana seçilen ikinci cumhurbaşkanı. 1975 yılında komşu Endonezya Doğu Timor'u işgal edince, 1999 yılına kadar Endonezya'nın Doğu Timor'dan çekilmesine kadar, sürgün'de bulundu, ve o dönemde ülkesinin barışçıl bir şekilde bağımsızlığna kavuşması için çalıştı. 1996 yılında Nobel Barış Ödülü'ne layık görülen Ramos-Horta, 26 Haziran 2006 ve 19 Mayıs 2007 tarihleri arasında başbakanlık görevini üstlenmişti. 11 Şubat 2008 sabahında, evine düzenlenen suikast girişimi sonucu göğsünden vurularak ağır yaralandı. Çıkan çatışmada bir koruması ve saldırıyı düzenleyen grubun lideri Alfredo Reinhado öldürüldü. 20 Mayıs 2012 tarihinde cumhurbaşkanlığı görevi sona ermiştir. Ã–mer Sabuncu Ömer Sabuncu (d. 1965, Şanlıurfa), Türk hattat ve ebru sanatçısı, Harran Üniversitesi İlahiyat Fakültesi İslâm Tarihi ve Sanatları Bölümü Öğretim Üyesi. İlk ve orta öğrenimini Şanlıurfa’da tamamladı. 1989’da Anadolu Üniversitesi Açık Öğretim Fakültesi İktisat Bölümü’nü, 2001’de Harran Üniversitesi Meslek Yüksekokulu Piyasa Araştırmaları ve Reklâmcılık Bölümü’nü, 2005’te ise Harran Üniversitesi İlahiyat Fakültesi’ni bitirdi. Harran Üniversitesi Sosyal Bilimler Enstitüsü, İslam Tarihi ve Sanatları Bilim Dalı’nda Yüksek Lisansını tamamladı. Aynı dalda doktora yapmaktadır. Hattat Mustafa Kaçar’dan 5 yıl sülüs ve nesih meşk etti. Kültür ve Turizm Bakanlığı’nın Şanlıurfa’da açtığı Türk Süsleme Sanatları, Hüsn-i Hat ve Geleneksel Ebrû kurslarına katılarak sertifika almıştır. 2001 yılında amatörce ebrû çalışmaya başlamış, 2003 yılında Ş.Urfa’da Kültür ve Turizm Bakanlığı’nın organize ettiği Geleneksel Ebrû Tanıtım ve Sergisi’nde ebrû sanatçısı Timuçin Tanarslan ile tanıştı; sonra, onun Ankara’daki atölyesinde eğitim gördü. Hocası Timuçin Tanarslan kendisini icazete layık gördü. Usta-Çırak olarak Hocası Timuçin Tanarslan'la birlikte UNESCO Genel Merkezi’nde Ebru Sanatında Türkiye’yi temsil etti. Hocası Timuçin Tanarslan’ın 11 Nisan 2015 tarihinde vefatına kadar ebrû çalışmalarını onunla sürdürdü. Şanlıurfa Belediyesi’nce ilk defa 2005 yılında düzenlenen Geleneksel Ebrû Yarışmalarında 2005 ve 2006 yıllarında birincilik aldı. 2009 Yılında "Kültür ve Turizm Bakanlığı, 15. Devlet Türk Süsleme Sanatları Yarışmaları, Ebru Dalı “Başarı Ödülü” aldı." Kültür ve Turizm Bakanlığı ""Türk Süsleme Sanatları Sanatkarı" unvanıyla Sanatçı Tanıtma Kartı sahibidir." Çalışmalarıyla 4'ü kişisel olmak üzere pek çok sergiye katıldı. 1897 Dünya Artistik Patinaj Şampiyonası 1897 Dünya Artistik Patinaj Şampiyonası, Uluslararası Patenciler Birliği'nin (ISU) onayladığı, patencilerin dünya unvanı için yarıştığı yıllık artistik patinaj müsabakasıdır. 1897 yılı müsabakası İsveç'in Stockholm şehrinde 13 Şubat-14 Şubat tarihlerinde yapıldı. Bütün hakemler İsveçliydi. Gustav Hügel rahatsızlığına rağmen yarışmayı kazandı. Bu hasarı Almanya'nın Hamburg kentinde egzersiz çalışmaları sırasında almıştı. Hakemler: Lou Gehrig Henry Louis "Lou" Gehrig (d. 19 Haziran 1903 - ö. 2 Haziran 1941), Amerikalı beyzbol oyuncusu. 1920'li ve 1930'lu yıllarda ABD'deki Major League Baseball adındaki ulusal beyzbol liginde oynamıştır. Bazı kırdığı rekorlar nedeniyle kendisine "demir at" (orj: "The Iron Horse") takma adı takılmıştır. Kırdığı bazı rekorlar günümüzde bile hâlâ geçerlidir, kısacası ondan sonra kimse rekorunu kıramamıştır. New York City'nin yerlisi olduğundan dolayı, New York Yankees için oynamış, fakat kariyeri yakalandığı ALS hastalığı yüzünden bitmiştir. ALS hastalığı günümüzde ABD'de Lou Gehrig'in hastalığı olarak da bilinmektedir. 1950 Dünya Artistik Patinaj Şampiyonası Dünya Artistik Patinaj Şampiyonası Uluslararası Patenciler Birliği'nin onayladığı,patencilerin Dünya unvanı için yarıştığı yıllık artistik patinaj müsabakasıdır. 1950 yılı müsabakası Birleşik Krallık'ın Wembley kentinde 6 Mart-8 Mart tarihlerinde yapıldı. Hakemler: Açıklama: * Pozisyonunun en iyi oluşundan dolayı buraya yerleştirildi. Hakemler: Açıklama: * Pozisyonunun en iyi oluşundan dolayı buraya yerleştirildi. Hakemler: Domus Aurea Domus Aurea (Latince "Altın Ev"), 64 yılında Roma'da meydanan gelen Büyük Roma Yangını yangını sonucu, Esquiline tepesi eteklerindeki Aristokratlara ait evlerin yanmasıyla ortaya çıkan geniş alandan faydalanmak isteyen Roma İmparatoru Nero tarafından yaptırılmış olan ve büyük bir alana yayılan portikolu villa. Yangın ve 68 yılında Nero'ya düzenlenen suikast arasında kalan kısa sürede tuğla ve betondan inşa edilen yapıya adını veren altın yapraklar, sarayın süslemesi için kullanılan yegane malzemeler değildi: stuko tavanların üzerine yarı-değerli taşlar iliştirilmiş, fresklerle süslü duvarlar fildişi ile kaplanmıştı ve tüm bunlar sarayın farklı konularla dekore edilmiş çok sayıdaki odasıyla eşgüdüm içindeydi. Yaşlı Pliny saray yapılırken orada bulunmuş ve bundan "Naturalis Historia" (Doğla Tarih) adlı eserinde bahsetmiştir. Suetonius, Nero ve Domus Aurea hakkında şöyle der: Her ne kadar Domus Aurea'nın yapı kompleksinin bir kısmı Palatine, Esquiline ve Caeliannın yamaçları ve bataklık zemindeki insan yapımı bir göl tarafından örtülmüş de olsa, Domus Aurea'nın kapladığı alan hakkındaki veriler tahmindir ve çoğunluğu henüz kazılmamıştır. Bazı bilim adamları bu alanın 300 acres'den (300 acres = 1 214 056.93 m²) fazla olduğunu söylerken diğerleri tahminen 100 acres'den (100 acres = 404 685.642 m²) küçük olduğunu iddia ederler. Suetonius bu yapı kompleksini küçük bir koruya, otlayan koyunlara, üzüm bağlarına ve yapay bir göle sahip "şehir içinde bir taşra" olduğu için "batırıcı bir savurganlık" olarak tanımlar. Nero aynı zamanda Yunan Zenodorus'u kendinin 35,5 m (120 RF) yüksekliğinde devasa bir Bronz heykelini ("Colossus Neronis") yapmakla görevlendirmişti Yaşlı Pliny heykelin yükseliğinin 30.3 m (106.5 RF) olduğunu yazar. Heykel, sarayın Via Appia üzerindeki ana girişi üzerinde, yapıyı şehirden ayıran büyük portikolu bir atrium'un içine yerleştirilmişti. Bu heykel bir ihtimale göre Nero'yu, Yaşlı Pliny'nin görüp benzettiği, güneş tanrısı Sol olarak betimlemişti.. Bu fikir tarihçiler arasında kabul görmüştür ancak bazıları heykel yapıldığında Nero henüz sağ olduğu için Sol olarak tasvir edilemeyeceğini düşünürler. Heykelin yüzü üzerinde Nero'nun ölümünden kısa bir süre sonra ve Vespasian’ın saltanatı sırasında gerçek bir Sol heykeli olmasını sağlamak için değişiklikler yapılmıştır. Heykel daha sonra İmparator Hadrianus tarafından mimar Decrianus ve 24 fil yardımıylaFlavianus Amfiteatrı yanındaki yeni yerine taşınmıştır. Bu Amfitiyatro, "Colosseum" olan diğer adını Orta Çağlarda yanında bulunan bu heykelden almıştır. İçerisinde herhangi uyuma bölmesi bulunmayan 300 oda, Altın Evin bir parti villası olduğu gösterir. Nero'nun kensi sarayının kalıntıları Quirinal Tepesindedir. Garip bir şekilde yapıda henüz bir mutfak ya da tuvalet açığa çıkarılmamıştır. Zengin çeşitlilikte planlara sahip odalar, göz alıcı, parlak beyaz mermerlerle kaplanmış, gün ışığından daha fazla faydalanabilmek için nişler ve eksedralarla düzenlenmişti. Katlarda havuzlar vardı ve koridorlarda çeşmeler şırıldayarak akıyordu. Tacitus'un "Yıllıklar" adlı kitabına göre, Nero projenin her detayıyla yakından ilgilenmiş ve aynı zamanda Misenum'u Avernus gölüne bağlayacak bir kanal projesinden de sorumlu olan mühendis-mimarlar Celer ve Severus'u bizzat denetlemişti. "Domus Aurea'nın" savurganlıklarından bazıları geleceğe ayna tutmuştur. Mimarlar, ana yemek salonlarından ikisini sekizgen bir avlunun yanlarında olacak şekilde konumlandırmışlar ve aydınlatma sorununu kubbede açtıkları devasa bir oculus'la çözmüşlerdir. Böylesi bir kubbe, "Pantheon" gibi dinsel yapılar dışında ilk kez kullanılmış ve yine Beton yapı tekniğinin ilk kullanılan örneklerinden biri olarak tarihe geçmiştir. Bir yenilik, geleceğin sanatına büyük bir etki etmiştir: Nero daha önceden kullanımı sınırlı olan mozaikleri kubbeli tavanlarda kullanmıştır. Sadece bazı parçalar günümüze ulaşmıştır ancak yapım tekniği yaygın olarak taklit edilmiş ve Hristiyan sanatının önemli özelliklerinden biri haline gelmiştir: Apsis mozaikleri Roma, Ravenna, Sicilya ve İstanbul'daki pek çok kilisede kullanılmıştır. Celer ve Severus, aynı zamanda köleler tarafından hazırlanan ve tavanı kubbenin altında dönen bir gökyüzü haline getiren zekice planlanmış bir mekanizma kurmuş, bu aletten yemek için toplanların üzerine parfümler sıkılmış ve gül yaprakları dökülmüştü. Nero'nun politik düşmanları tarafından uydurulmuş olmaları mümkün bir hikâyeye göre bir gün o kadar çok gül yaprağı dökülmüş ki zavallı misafirlerden biri boğularak ölmüştür (benzer bir hikâye İmparator Elagabalus için de anlatılır). Altın Ev 1999 yılında dört yıl aradan sonra yeniden açıldığında, arkeolog Wallace-Hadrill röportaj yapmaya gelenlere "her zaman en iyi partileri Nero verirdi" demiştir. "Ölümünden üç yüzyıl sonra bile onun portresini taşıyan nişanlar halk eğlencelerinde halâ dağıtılıyordu." Bir sanatçı olarak konumuna takıntılı biri olan Nero, partileri bir sanat çalışması olarak addediyordu. Partilerinin resmi planlayıcısı Petronius'tur. Neredeyse tüm yüzeyleri kaplayan fresklerin hepsi tam olarak bitirilmemişti. Baş sanatçılardan biri Famulus'tu ( bazı kaynaklara göre Fabulus). Fresko tekniği, ıslak sıva üzerinde çalışıldığından, hıza ve güvenli dokunuşlara ihtiyaç duyar: Famulus ve atölyesi oldukça büyük bir alana yayılmıştı. Pliny, "Doğal Tarih" adlı eserinde Famulus'un sadece her gün doğru ışığın mümkün olduğu birkaç saatte çalışmaya gittiğinden bahseder. Famulus'un sakin tarzı, kompozisyonlarına mükemmel bir uyum ve şaşırtıcı bir zarafet vermiştir. Yaşlı Pliny, Amulius adından bir ressamı "domus aurea'nın" baş ressamlarından biri olarak sunar. Romalılar grafiti sanatının en erken ve eleştirisel örneklerinden bazılarını vermişlerdir; Nero'nun ölümünün ardından, Altın Ev yerine geçen ardılları için mali sıkıntılara neden oldu. Ön cephedeki mermer kaplamalar, değerli taşlar ve fildişleri söküldü. Nero'nun ölümünden kısa bir süre sonra yaklaşık 2.6 km² bir alana yayılan yapı kompleksinin üstü toprakla dolduruldu ve üzerine 79 yılında bir kısmının inşaatı zaten bitirilmiş olan Titus Hamamları inşa edildi. Saray yapısının merkezinde bulunan gölün üzerine Vespasian tarafından Flavianus Amfiteatrı yaptırıldı. Trajan Hamamları ve Venüs ve Roma Tapınağı'da bu bölge üzerine inşa edildi. Sadece 40 yıl içinde yeni yapıların altında kalan Altın Ev tamamen yok edildi ancak bir paradoks olarak bu işlem duvar resimlerinin rutubetten korunarak günümüze kadar ulaşmasına yardımcı oldu. 15. yüzyılda genç bir Romalı kazara Aventine'nin yamaçlarında bulunan bir yarığın içine düşünce kendini boyanmış figürlerle dolu garip bir mağara ya da "grottanın" içinde buldu. Kısa bir süre sonra Roma'nın genç sanatçıları kendi gözleriyle görmek için iplerle bu yarıktan içeri inmeye başlayacaklardı. Dördüncü stil freskler açıkta kaldıklarından günümüzde sıva üzerinde gri lekeler solmuştur ancak o zamanlar bu yeni keşfedilen"Grotesk" süslemeler, Roma'ya henüz ulaşmış olan erken Rönesans'ta heyecan yaratmıştı. Pinturicchio, Raffaello ve Michelangelo yer altına inerek bu süslemeleri incelemişlerdi (buraya geldiklerini tüm dünyaya duyurmak için isimlerini duvarlara kazımışlardı) ve resimler antik dönemin gerçek dünyasının ifşasıysı. Turistler tarafından duvarlara imza atanlar arasında Casanova, Marquis de Sade, Domenico Ghirlandaio, Martin van Heemskerck ve Filippino Lippi de bulunmaktadır. . Bu dönemde bulunan ve aralarında Laocoon ve Oğulları ve Venüs Kallipigos'un da olduğu klasik sanat eserlerininden bazılarının Domus'un içinde ya da etrafında bulunduğu iddia edilmiş olsa da, günümüzde bu fikre şüpheyle yaklaşılır. (Yüksek kaliteli sanat eserleri Domus'un yıkılmasından önce Barış Tapınağı gibi yerlere taşınmıştı). Fresklerin Rönesans sanatçıları üzerine etkileri geçici ve derin olmuştu (En iyi şekilde Raffaello'nun Vatikan Loggialarında yapmış olduğu süslemelerde görülebilir.) ve beyaz duvarlar, narin perdeler, friz şeritleri— figür ya da manzara içeren çerçeveli alanlar— aralıklarla, özellikle de 18. yüzyıl Neoklasizminde gözde süsleme malzemeleri olarak kullanıldı ve Fabullus'u (Domus Aurea'nın duvar resimlerini yapan ressam) sanat dünyasının kendisinden en çok etkilenilen ressamlarından biri haline getirdi. Ancak bu arada buluntular rutubetli ortamda kaldığından, kaçınılmaz olarak yavaşça çürümeye başladı. Şiddetli yağmurlara bağlı olarak da topraktan tonozlar da yer yer çökmeler baş gösterdi. Bina şartları ve ziyaretçilerin güvenliği ile ilgili gittikçe artan endişeler göz önünde bulundurularak yapı 2005 yılında restarosyan için yeniden ziyarete kapatıldı. Yapı topluluğunun bir kısmı 6 Şubat 2007 tarihinde yeniden ziyarete açıldı. Domus Aurea adı modern zamanlarda zenginlik, bolluk ve lüksle eş anlamlı hale geldi. Bu ad, tarihsel olarak zenginliği çağrıştırdığından ticari amaçlı olarak lüks otellerden kaliteli şaraplara kadar uzanan geniş bir yelpazede kullanım alanı bulmuştur. Åžal Şal (Köken: "şāl", ve Sanskritçe: शाटी śāṭī), sade olarak kullanılan bir giysi türü. Genellikle omuz üzerine salaş şekilde giyilir. Bedenin üst kısmı ve kolların bir bölümünü örter. Bazen başörtüsü işlevinde de kullanılabilir. En çok dikdörtgen veya kare biçimindeki türleri vardır. Sıklıkla ortadan üçgen şeklinde ikiye katlanarak kullanılsa da üretimi üçgen şekilli şallar da vardır. Şal ve paşmina adı Keşmir'den gelmektedir. Ancak özgün formu İran'daki Hamedan'dır. Tarihî kaynaklar dikkate alındığında kaşmir işi kumaşların Mir Sayyid Ali Hamadani adındaki İranlı tarafından tanıtıldığı düşünülmektedir. 14. yüzyılda Hamedani, Ladak'a ulaşmış ve paşmina keçilerinin ana vatanı olan bu topraklarda, tarihte ilk kez Ladak'ta yetişen keçilerin yumuşak yünleriyle niteklikli kumaşlar üretilebileceğini düşünmüştür. Sonrasında birkaç yün keçisi alarak, bu keçilerin tüylerinden çorap üretmiştir. Ürettiği ürünlerden, dönemin Keşmir sultanı, Sultan Kutabdin'e hediye etmiştir. Sonrasında Hamedani, Keşmiş sultanına yün kullanarak Keşmir'de şal dokuma sanayisinin kurulmasını teklif etmiştir. Paşmina şalının kökeni buradan gelmektedir. UNESCO, 2014'te Hamedani'yi Keşmir kültürünü şekillendiren temel tarihî figürlerden biri olarak tanımlamıştır. Mark Viduka Mark Anthony Viduka (d. 9 Ekim 1975), Hırvat asıllı Avustralyalı eski forvet oyuncusu. 2006 FIFA Dünya Kupası'nda Avustralya'nın kaptanlığını yapmıştır. İlk defa Melbourne Knights takımında oynamıştır. Dinamo Zagreb'te gösterdiği performans ile Celtic'e transfer olmuştur. O zamandaki dönemin zengin kulüplerinden Leeds United'a transfer olmuştur. Ancak kulüp iflas edince Middlesbrough'ya gitti. Sözleşmesi bitince Newcastle United'a transfer olmuştur. GÃ¶mlek Gömlek, vücudun üst kısmına giyilen kollu veya yarım kollu, yakalı giysi. PÄ±nar Esen Pınar Esen (d. 1975, Kocaeli) Türk televizyoncu ve spiker Özel Seymen Lisesi’nin ardından Hacettepe Üniversitesi Edebiyat Fakültesi İngiliz Dili ve Edebiyatı’ndan 1998’de mezun oldu. Spikerliğe ilk olarak 1998’de Süper Kanal’da Serpil Akıllıoğlu ile başladı. 1999-2000 yılları arasında Show TV’de haber spikerliği yaptı. 1999 yılında “Diyalog Anlatım ve İletişim Güzel ve Doğru Türkçe Konuşma” dalında ödül aldı. Üniversite yıllarında tiyatro oyunculuğu yaptı. Mayıs 2000 Mart 2009 tarihleri arasında CNN TÜRK'te spikerlik yapmıştır.2009 yılının Mart ayında kendi isteğiyle CNN TÜRK'ten ayrılmıştır. Karlofça Karlofça (Sırpça: "Сремски Карловци", Hırvatça: "Srijemski Karlovci", , Karloviçe), Sırbistan'ın kuzeyinde, Voyvodina'nın içinde yer alan tarihî bir kasaba ve belediye merkezidir. İdari olarak Voyvodina içinde, Güney Baçka İlçesi sınırlarındadır. 26 Ocak 1699'da burada imzalanan Karlofça Antlaşması'yla tarihî önem taşır. Karlofça, Belgrad'dan Subotica'ya ve Macaristan'a giden kara ve demir yollarının üzerinde yer alır. Karlofça’nın Osmanlı İmparatorluğu egemenliğine geçmesinde, bölgedeki ünlü Türk komutan ve idareci Bali Bey etkindir. Onun zamanında, 1521 yılında civarıyla beraber Karlofça, Türk egemenliğine alınmıştır. Osmanlı döneminde Karlofça nüfusu Sırplar ve Türklerden oluşmuştur. 16 Kasım 1698’de başlayıp 26 Şubat 1699 tarihinde sona eren kongre sonucunda burada Karlofça Antlaşması imzalanmıştır. Bu antlaşma Osmanlı İmparatorluğu ile bölge ittifakı (Kutsal Roma Cermen İmparatorluğu, Venedik Cumhuriyeti, Lehistan-Litvanya Birliği, Rus Çarlığı) arasında imzalanan bir tarihî anltlaşmadır. 19. yüzyıla değin geniş bir özerklik kazanmış olan Voyvodina, 1814'te Macar tahtına bağlandı. Macarcayı resmî dil yapma girişimlerine tepki olarak, Sırplar 1848'de Karlofça'da Voyvodina'nın bağımsızlığını ilan ettiler. 1849'da Voyvodina Hırvatistan-Slovenya Krallığı'na bağlandı. Krallık, 1867'ye değin Avusturya egemenliği altında kaldıktan sonra, bu tarihten sonra yeniden Macaristan'a geçti. Voyvodina 1918'de Sırp, Hırvat ve Sloven Krallığı'nın (1929'dan sonra Yugoslavya Krallığı) bir parçası hâline geldi. 1918 yılında, kasaba, Sırplar, Hırvatlar ve Slovenler Krallığının parçası haline geldi. 1929 ve 1941 yılları arasında, Tuna Banovina'ya bağlı olarak, Yugoslavya Krallığı'nın bir eyaleti oldu. II. Dünya Savaşı sırasında (1941-1944), kasaba Mihver Devletleri tarafından işgal edildi ve Hırvatistan Bağımsız Devletine bağlıydı. Bu süre zarfında adı "Hrvatski Karlovci" olarak değiştirildi. Savaşın sona ermesinden bu yana, şehir Voyvodina Özerk bölgesinin parçası olmuştur. 1980 ve 1989 yılları arasında, Novi Sad'ın yedi belediyesinden biriydi. Günümüzde, Karlofça, Novi Sad'ın parçası değildir, ancak Güney Bačka İlçesiinn ayrı bir idari birimidir. Zengin bir tarım bölgesinde yer alan Karlofça'da tahıl ve hayvan yemi olarak kullanılan bazı bitkiler yetiştirilir; Fruska Dağlarındaki meyve bahçeleri ve bağlar da ünlüdür. Ayrıca tatlı su balıkçılığı yapılır. 2011 yılı genel sayım sonuçlarına göre Karlofça nüfusu 8.722’dir. SÃ©bastien Loeb Sébastien Loeb (d. 26 Şubat 1974) Fransız ralli pilotu. Dünya Ralli Şampiyonası'nı co-pilotu Daniel Elena ile 2004, 2005, 2006, 2007, 2008, 2009, 2010 ve 2011 2012 yıllarında kazanmıştır. 2005 yılında şampiyona dahilinde 10 ralli kazanarak bir sezonda en fazla ralli kazanan pilot olmuştur. 2008 yılında 11 ralli kazanarak rekorunu geliştirmiştir. Loeb 69 galibiyet ile WRC'de en çok yarış kazanmış pilot ve ralli tarihinin en başarılı sürücülerinden biridir. Ayrıca Race of Champions yarışını üç kez kazanmıştır. 2003'te Uluslar Kupası'nı Fransa adına Jean Alesi ile beraber kazanmıştır. Tişört Tişört, (İngilizcede T-Shirt) genellikle kısa kollu, çocuk ve yetişkinler için yazın giyilen ince bez parçasından yapılmış bir üst giysidir. Pamuklu olanlar yaz aylarında daha çok tercih edilir. Tişörtler baskılı veya baskısız olabilir. Merva Ulusoy Merva Ulusoy, 19 Mayıs 1971 spiker, televizyoncu İstanbul doğumlu olan Merva Ulusoy, Şişli Terakki İlkokulu'nun ardından Sankt Georg Avusturya Lisesi Ticaret Bölümünden mezun oldu. Viyana'da Webster Üniversitesinde Yöneticilik ve Pazarlama okuduktan sonra Londra'da Uluslararası Ticaret üzerine master yaptı. 1993'te Cenevre'ye giden Ulusoy, finans üzerine MBA diploması aldı. 1994 yılında ise Harvard Üniversitesinde globalleşme üzerine yüksek ihtisas yaptı. İş dünyasına 1993'te Pars/McCann Erickson İstanbul'da müşteri temsilcisi olarak giren Ulusoy, 1995'te United Parcel Service - Boston'da yönetici ve liderlik konusunda bir senelik Özel Rotasyon Programına seçildi. 1996 yılı boyunca Atlanta Olimpiyat Oyunlarında İstanbul Milli Olimpiyat Komitesinin tanıtımını yapan Lowe Adam reklam ajansında, üst düzey danışman olarak İstanbul ve Atlanta'da çalıştı. 1997-2000 yılları arasında aile şirketleri olan Ulusoy Ticari Yatırımlar Holding A.Ş.de Halkla İlişkiler ve Reklam Müdürlüğü yaptı. Eylül 2003'te CNN TÜRK ailesine katılan Merva Ulusoy, halen İş'te Gündem isimli programını hazırlayıp sunuyor. Avusturya Lisesi Mezunlar Derneği, TÜSİAD ve KAGİDER üyesi olan Merva Ulusoy iyi derecede İngilizce, Almanca ve Fransızca bilmektedir. Meyra isimli bir kızı bulunmaktadır. Tekla