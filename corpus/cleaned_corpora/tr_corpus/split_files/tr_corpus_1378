Biz de istekleri karşılanmayınca evde yaratacağı huzursuzluktan korunmak için ne istiyorsa yapıyorduk. Parmaklarımız dört köşede kenetlendi. Sallamaya başladık. Yüzü bana dönüktü. Hareket ettikçe gülümseyip etrafa tükürük saçarak büü şeklinde sesler çıkarıyor göz bebekleri, bir o yana bir bu yana yüz seksen derece kayıyordu. Ellerini göğsünde kenetlemişti. Belki de bu yatış pozisyonu anne karnındakine benzediğinden kendini güvende hissediyor, Hadi devam et, der gibi bana bakıyordu. 216 Biz onun kadar rahat değildik. Çarşafı her sallayışımızda kumaş, avucumuzdaki etleri çekiyor ve bir süre sonra uyuşturup hissizleştiriyordu. Ara sıra köşeleri tek elimizde birleştirip diğerini silkeliyor, kan akışının hızlanmasını sağlamaya çalışıyorduk. Selda ninni söylemeye başlayınca bebeğin göz bebekleri yavaş yavaş kapandı. Göğsünde birleştirdiği elleri iki yana düştü. Yaklaşık bir saatlik çalışmanın sonunda nihayet bebeği uyutabildik. İki duvar arasına kurulmuş hamağa yatırdık. Üzerini battaniyeyle örttük. Ellerimiz ölü hayvanlar gibi kaskatı kalmıştı. Parmaklarımızı oynatmaya çalışmak paslanmış mekanik bir aleti çalıştırmaya benziyordu. Eklemlerimdeki gıcırdamaları duyabiliyordum. Çok yorgundum. Kendimi öylece yatağa bıraktım. Selda her zamanki gibi önce dış kapıyı kilitledi. Sonra dişlerini fırçaladı. Yüzünü temizledi. Tuvalete girdi ve yanıma uzandı. Fakat bir süre gözlerimiz kapanmadı. Kulaklarımızda çınlayan hayali ağlama sesinin gitmesini bekledik. Sesler uğultuya, uğultu fısıltıya ve nihayet fısıltı sessizliğe dönüştü. Uyuduk. Ne kadar süre geçti bilmiyorum. Gözlerimi araladım. Şaşırdım buna. Her gece iki saatte bir gerçekleşen emzirme işlemlerinde bile uyanmazdım. Hele bu kadar yorgunken uyanmış olmam kesinlikle normal değildi. Kulağıma alışılmadık tıkırtılar geliyordu. Duvarda küçük bir ışığın dolaştığını gördüm. Aklımın bulanıklığı dağılana kadar anlamsız bakışlarla ışığı izledim. Burnuma keskin bir çakmak gazı kokusu geldi. Burun kanatlarım oynadı. Gözlerimi kırpıştırdım. Bir şeye dikkat kesilmiş olmaktan dolayı kaşlarım çatıldı. Kendime geldim. Işık hâlâ duvarda dolaşıyordu. Bir el feneri ışığıydı bu. Dehşete kapıldım. 217 Işık tavana kaydı. Bakışlarım ışıkla beraber hareket etti. Hızla arkamı döndüm ve onu gördüm Kahverengi deri montunun altına başlıklı bir hırka giymiş, yüzünü siyah bir atkıyla sarmıştı. Sırılsıklamdı. Çenesinin titrediğini, dişlerinin birbirine vurduğunu duyabiliyordum. Kısa boyluydu, sıskaydı. On iki, on üç yaşlarında olmalıydı. Eğilmiş, Selda'nın yanındaki küçük dolabın çekmecelerini karıştırıyordu. Arkası bana dönüktü ve beline soktuğu levyenin yarısı dışarı çıkmıştı. Ne düşüneceğimi şaşırmıştım. Meğer böyle anlarda insanın aklı olağan üstü bir hızla ve tam bir kargaşa içinde çalışabiliyormuş. Önce içeri nasıl girdiğini merak ettim. İlk aklıma gelen balkon kapısı oldu. Selda, bebekle birlikte içeri girerken kanatları sürüp bitiştirmiş ama kolu indirmemiş olabilir miydi. Kahretsin. Neden kontrol etmeden yatmıştım ki. Peki ya balkona nasıl çıkmıştı. Ya da inmiş miydi. Yöneticiyle konuşan adam, sertçe kapanan amortisörlü apartman kapısı, kim o, su, deri montu sırılsıklam, çanak antenlerin öbür tarafı, karanlık köşe, çatının sürgüsü, kapı kilitli, balkonların dibinden geçen su boruları… Kendime gelmeliydim. Bunları düşünmenin sırası değildi. Şu anda Selda'nın hemen yanında, belinde levyeyle dolaşan bir adam vardı. Peki ya hamakta her şeyden habersiz uyuyan oğlum. Onun dupduru yüzü, elleri, gözleri… Doğrulmak için hamle yaptım. Aynı anda adam kafasını hafifçe benden yana oynattı. Üzerine atlayacaktım. Aklıma başka bir şey gelmiyordu. Ya levye. Ben doğrulana kadar belinden çekip pekâlâ Selda'nın, benim, hatta bebeğin kafasına… Aman Allah'ım. maddesinin uygulanabilmesi için meşru savunma ile korunabilecek bir hakkın bulunması… Adam yatak odamda. Saldırıya ilişkin koşulların var olması… Belinde levye var. Savunmaya ilişkin koşullardan ölçülülük şartının, savunma lehine ihlal edilmesi suretiyle sınırın aşılması… Üzerine atlamalı, gırtlağına yapışmalı ve… Sınırın aşılmasının mazur görülebilecek bir heyecan, korku veya telaştan ileri gelmesi gerekmekte olup… Karım, yavrum, levye… Tüm bu şartların 218 birlikte gerçekleşmesi halinde, meşru savunmada sınırı aşan faile ceza verilmeyecektir. Kalbim göğsümden dışarı fırlayacaktı. Dur. dedim içimden. Bekle. Sen kalkana kadar o levye… Kafamı çevirip uyur numarası yaptım. Adam hareketlenmeyi fark etti. Yatağın etrafından dolandı. Adımlarını beynimin içinde atıyordu sanki. Tam karşımda durdu. Çakmak gazı kokusu uzun süre suda beklemiş kumaş kokusuna karışmıştı. Karşımda leş yiyen bir akbaba vardı ve çengel gibi gagasını bana doğru uzatmıştı. Belinden yavaş yavaş çektiği levyenin kemerdeki sürtünme sesi tüylerimi ürpertti. Hâlâ Dur. diyordum içimden. Bekle. Sen kalkana kadar o levye… Adam feneri gözlerime tuttu. Bekledi. Bunun bir anlaşma çağrısı olduğunu fark ettim Eğer sesimi çıkarmayıp uyuma numarasına devam edersem yaşayacaktım. Aksi takdirde ya ben ya karım ya oğlum ya da hepimiz ölecektik. Bocuk boncuk terlemiştim, körük gibi soluyordum. Kişinin, maruz kaldığı saldırı karşısında içine düştüğü korku, telaş ve şaşkınlık dolayısıyla davranışlarını yönlendirme yeteneğinin ortadan kalkması söz konusu olacağından, meşru müdafaada sınırın aşılmasından dolayı kusurlu sayılmayacağı kabul edilir. Peki levye. Gözlerini açma. dedi içimde bir ses. Açmadım. Adam feneri gözlerimden çekip çekmeceleri karıştırmaya devam etti. Saniyeler saatlere hatta günlere dönüşmüştü. Bulabileceği şeyleri gözden geçirdim Cep telefonu, kol saati, demir paralarla birlikte içinde en fazla elli lira olan bir cüzdan, kredi kartları, ehliyet, nüfus cüzdanı vs. 219 Birader, yanlış anlama ama boşuna uğraşıyorsun, desem nasıl olurdu. Akıl, böyle anlarda kendini rahatlatmak için komiklik bile yapabiliyordu demek. Hatta mantıklı bakış açıları bile geliştirebiliyordu O saydıklarım oğlumun ve karımın hayatını tehlikeye atmaya değebilecek şeyler mi ya da gururum onların hayatından daha mı önemli. Rolümü oynamalıyım. Defolup gitsin aşağılık herif. Ve sonunda evi kurcalamaktan vazgeçti. Makyaj masasının üzerinde duran Selda'nın çantasını aldı, hiç acele etmeden, elini kolunu sallaya sallaya yatak odasından çıktı. Küstah. Belirleyici olan maruz kalınan saldırının kişiyi içine düşürdüğü psikolojik durumdur. Zira kişi sırf maruz kaldığı saldırının tesiriyle, heyecan, korku ve paniğe kapılarak meşru müdafaanın sınırlarını aştığında bu maddeden yararlanabilecek… Ağzıma gelen küfrü sayıp döküyordum içimden. Buna karşılık sırf saldırının etkisiyle değil de, (velev ki saldırıdan kaynaklanmış olsa dahi) öfke ve gazap gibi nedenlerle sınırı aştığında ise aynı korumadan faydalanamayacaktır. Ne yani. Öylece yatakta bekleyip evimden elini kolunu sallaya sallaya çıkmasını mı bekleyecektim. Başka bir deyişle, sınırın aşılması konusunda failin o anda içinde bulunduğu ruh halini adil bir tarzda göz önünde tutmak lazımdır. Yani, failin niyeti, fiilin icra tarzına ve ruh haline göre ciddi bir saldırının def'inden ziyade, kin duygusunu tatmine yönelik ise meşru savunmanın sınırlarını aşma değil, ancak haksız tahrik söz konusu olabilecektir. Bebeğin hamağı sallanmaya başladı. Huzursuzlaşmıştı, kıpırdanıyordu. Hiç düşünmeden kalkıp kucakladım. Sürekli avutulmaya çalışıldığından böyle uyandırılmaya alışık değildi. Önce şoka girdi, tepkisiz kaldı. Sonra dudağını büze büze şiddeti giderek artan bir ses tonuyla ağlamaya başladı. Hırsızın koridorda hızlanan ayak seslerini, kapının arkasındaki anahtarın yuvasında iki defa 220 döndürülmesini, menteşelerin gıcırtısını, otomat ışıklarının yanışını, telaşlı adımların merdivenlerden paldır kültür inişini ve kalbimin tokmak gibi kemiklerime vuruşunu bastırarak ağladı ve Selda, derin uykusundan sıçrayarak uyandı. Bulanık gözlerle bana bakıp burnundan büyük bir nefes bıraktı. Kucak yokmuş. Kendine bakmıyor da… dedi ve emzirmek üzere bebeği kucağına aldı. 221 Beto - Bünyamin Bozkuş Siz bilmezsiniz, o zamanlar kulenin tepesinde külah yoktu. Kapısına nah böyle bileğim kadar bir zincir dolamışlardı. Üstünde na bu kadar bir kilit vardı. Biz girerdik tabii. Kapıyı böyle çektin mi zincirin müsaade ettiği boşluktan girerdim ben. Bak şimdikinden daha zayıftım o zaman. Tepesine çıkmak isterdik çıkamazdık Merdivenlerin başını molozla tıkamışlardı. Merdivenlerden aşağısı da tıkalıydı. Hem karanlık çok acayip karanlıktı. Ne kiprit aydınlatırdı ne fener, çok girdik biz. Bi kere bodrumunun kapısına kadar gittim. Bizim arkadaşlar gelemedi, korktular. Gittim duvara değdim, basamağın üstüne örmüşler duvarı. Üstünde bi gedik vardı, bir tuğla çıkmış yerinden ordan böyle kokulu serin bi hava üflüyordu. Şu bizim tünelin kokusu gibi nemli küflü tuğla kokuyordu. Sonra altında hazine var diyorlardı. Kulenin içini, tabanını kazdılar, molozları temizlediler. Onlar paydos edince biz bakardık demir kapıdan. Yok, oradalarsa kovalarlardı bizi. Bayağı kazdılar içini, bir sürü iskelet buldular, daha da uğraşmadılar bırakıp gittiler. Kimi Gâvurların iskeleti, dedi, kimi Hazine arayanlar içinde kapalı kalmış, dedi. Altında kuyu var, dediler çok derinmiş, attıkları taşın sesi gelmemiş. Kuyunun kapağı varmış, böyle değirmen taşı gibi taştan. On kişi zor sürermiş, sürmüş geri kapatmışlar. Su kuyusudur demiş müzeden gelen mezarcı mı mühendis mi neyse. Devletin memuru bakmak istememiş. Bi maaşla gâvurun cehennemine inmem, bu deliğe kimseyi de indirmem demiş. 222 Kapatın işimiz bitti, demiş. Yazmışlar tutanağını, kemikleri çıkarmış torbalara koymuşlar. Toprağı örtüp üstüne de betonu döküvermişler. Tepesi pavyon olacakmış, öyle demişlerdi. Benim de aklıma takıldı çocuğuz ya. Şu adamın intihar ettiği zaman mı. Hani bağırtı duymuştuk. Çıktık burdan baktık, o zaman ayyaş Zekeriya vardı, belinde şarap testisi asılı çalışırdı, baktık adamın kolu hâlâ kıpırdıyodu, Zekeriya usta gittiydi yanına bi tek. Geldi, Öldü, dedi, telis aldı götürdü, üzerini örttü. Yok lan Sait, ondan seneler evvel, kulenin külahı daha yapılmamıştı, içi moloz doluydu dedim ya. Sen yoktun o zamanlar. Hadi ulan sen nereden hatırlıyacan. Dedim ya Serçe çocuktuk, diye, annem bile hayattaydı daha. Kapıdan bir ben, bir de Deli Mahir geçebiliyordu. Girerdik içine, tepesine çıkmaya çalışırdık. Sen yok muydun Remi abi. Yav Gülşah ne yaptın sen, hepimizin en moruğu Remidir, öyle değil mi yavrum. O zaman ben Andon Bularis'in çırağıydım, Biz çalışırdık akşama kadar, bak şu harabe yok mu. Evimiz de şu ikinci kattı. Şimdi Sait'in yattığı yer. Bu takozlar bebeydi, buralarda oynarlardı akşama kadar, bu şeytan Beto'nun anası peşinden gezerdi, pek severdi bunu. Bi de Çorumlu Ali Gülüç vardı, sağlam taşçıydı, o çekiç vururken önünden geçemezdin, çıkarttığı talaş mermi gibi kafanı yarardı... Her akşamüstü Kule meydanındaki araba ve insan trafiği azalıp serinlik çöktüğünde Kule'nin çevresinde ebabiller dönmeye başlardı. Ebabil zamanları Beto'nun, demirci Sarkis'in, Remi'nin, Sait'in toplandığı zamanlardı. Bazı günler fırıncı Ramazan ve Takoz Yaşar da katılır, bazen de kule sokakta oturan sünepe Ressam ya da esnaftan herhangi biri içki içmese bile sohbete katılmak için atölyenin avlusuna gelirdi. Herkesin en 223 terbiyeli, en efendi muhabbeti yaptığı zamanlar İngiliz komşu Nikola'nın da bulunduğu zamanlardı, masadakilerin fazlasıyla dikkat göstermesine rağmen Nikola da bol bol Türkçe küfür öğrenmişti. Arada sırada Zürafa sokağın emektarlarından Gülşah, namı diğer Galatalı da özel olarak çağrılır, masa yerine bir kasanın üzerine konulmuş ham ya da yarı yontulmuş bir mezar taşı plakasının yanında başköşeye oturtulurdu. Gülşah geldiği zamanlar, Beto ile Serçe'nin diğerleri tarafından körüklenen rekabeti, akşamın ana eğlencesini oluştururdu. Meydandan güneş çekildikten sonra, Avlunun bir kenarındaki kuyuya bağlı elektrikli pompayı çalıştırıp avluyu ıslatır, bütün günün tozunu temizler, kenara düzensizce atılmış teneke kutuların içindeki bitkileri, Beto'nun soğanlarını ve kendiliğinden çıkan erik ağacını sulardık. Sait manavdan bir kuru soğan kapar, fırıncı Ramazan ekmek getirir, Serçe kollarını arkasında kavuşturmuş, kamburunu çıkarmış, bir eliyle kolunun bileğinden kavradığı diğer elinde bir paket ucuz tavuk kanadıyla gelirdi. Eğer palamut zamanıysa, Beto, hem sıkı pazarlık ettiği hem de balığın en iyisini aldığı için Aslanım Beto diye pohpohlanarak Karaköy balık pazarına gönderilirdi. Herkes cebindeki bir iki lira bozuk parayı ortaya koyar, rakı parası denkleştirilir, Beto'nun manavdan çaldığı kasalar tutuşturulup bir iki mangal kömürü desteğiyle köz yapılırdı. Şeytan Beto hamallık yapıyordu ama aslında çok zengin olduğuyla ilgili rivayetler üzerine sorulan soruları ve atılan lafları, gizemli bir gülümsemeyle karşılayarak beslemeyi de seviyordu. Beto rakı içmez kendi ucuz şarabını sırf hava olsun diye yarısını kestiği bir pet şişeden içerdi. Sarkis, Beto'nun yeteri kadar içtiğine hükmetmiş olacaktı ki Beto yavrum, anlatsana şu bulduğun hazinenin hikâyesini, demişti. Beto hikâyesini anlatırken daha önce defalarca dinlemiş 224 olmasına rağmen her aşamada sözünü kesip yalanını bularak Gülşah'ın gözünden düşmesini sağlamaya çalışıyordu. Ee yavrum devam et, ne takıldı kafana. Serçe bak. Susmuyorsun ki anlatayım. Şimdi bizim Tünel var ya, aha şurdan şöyle geçiyor, şu eski rahibe okulunun olduğu yerden böyle geliyor, kulenin tam yanından sürtünerek aşağıya iniyor. Eskiden haritası vardı istasyonda. İşte bu takıldı kafama. Zamanında Fransızlar mı İngilizler mi ne yapmış Tünel'i. Dedim Bu adamlar kurnaz, başka yer mi yoktu da kulenin dibinden geçirdiler tüneli. Hem nasıl yıkılmadı bu meret o zaman. Şimdi bu Kule'nin altında hazine varsa bu adamlar göz önünde kazamazlar. Demişler bizim Padişah'a, size tünel kazacaz, almışlar izinlerini, girmişler dibine, gözden uzak rahat rahat kazmış, vagonlara bindirip çıkarmışlardır ne var ne yoksa. Ee öyleyse sana mı bıraktılar ulan hazineyi. Gülşah, ne diyor bu yavrum. Bilemedim ben Serçe. Ben hesabımı kitabımı yaptım. Hani o iki vagonun yan yana geçtiği yer var ya, tam orası kulenin dibi oluyor. O günden sonra, ne zaman Tünel'e binsem ordan geçerken dikkat kesildim, duvarlara baktım, hep karanlık, hep karanlık. Sonra rahmetli Mahir'e söyledimdi babasının pilli fenerini getirdi, onunla baktık, kimse şüphelenmesin diye de oynar gibi yapıyorduk. En başından en sonuna kadar feneri yakıyorduk, ortadan geçerken dikkat kesiliyordum ben. Mahir mızıkacılık yapmasın diye de pilini ben alıyorum ha. Evet, yavrum, çok bonkörsündür bilirim. Yaşar yavrum olmadı mı hâlâ kanatlar. Daha vardur da. Sonunda tuğlaların arasındaki gediği gördüm. Bir tek tuğla eksik kapkara duruyor aha şu Yaşar'ın dişi gibi. 225 Beto karişturmayasin benu da. İçine siçayudum bu dumanın da. Gözüme kaçayi iku de bir. Biz Mahir'le plânı yaptık. Tünel'in son seferine binecez, Karaköy'den çıkmayıp saklancaz, Tünel kapanınca da gidip gediğe bakacaz. Bi gün öğlen geldim buraya, ayyaş Zekeriya usta gölgede el arabasının içinde sızmış, gerisi ortalıkta yok. Burda in cin top oynuyor. Bi tane murçla Andon ustanın tahta tokmağını bi de madırgayı kaptım, kaçtım şu tarafa doğru. Remi yavrum, bu Beto senden dayak yemedi mi hiç. Yedi yedi, benden çok dayak yedi o. Bir kere Haham almıştı elimden, Niye dövüyorsuuun sabi sübyanııı diye üstüme yürümüştü, sübyana da bak, adı üstünde şeytan Beto. Bak sizin takımları da yürütürmüş meğer. Biz onu çirozcu sanırdık, Şu Laz bakkalın olduğu yerde lakerdacı vardı. Onun önünden çirozları salkımıyla yürütür, Tophane'deki fukara Ermenilere satardı. Aslında böyle böyle zengin oldu bu, sen bakma semerine. Kim. Ben sattıysam Allah belamı versin. Tabii yavrum, sen sadece çalıyordun, satışı köpekçi Mahir yapıyordu. Beto, sen gerçek şeytansun da. Yaşar sen işine bak. Yahu Taşçı, bak şu nimetin üstüne yemin ediyorum, tek bir çiroz satmadım ben. Tanrı seni biliyor yavrum. Sen anlat, palavra olmasın ama. Töğbe esrafurullah, neyse. O akşam, Mahir'le şu Niki'nin oturduğu yerde Fransız Geçidinde buluştuk, yukarı çıktık. Son sefere bindik, indik aşağıya, oltacı kalabalığı boşalırken, saklandık bi kenara. Ulan yalan konuşma hangi kenara. Vallahi billahi bak. 226 Oğlum sen Yahudi değil misin. Karıştırma orasını yemin ediyoz burada. E tamam saklandınız, bekçi de görmedi öyle mi. Görmedi, görse atar zaten dışarıya. Biz de onu görmüyoz, ray deliğine atladık, pıstık kaldık. Bunlar ışıkları söndürdü darabaları çekti gittiler. Oldu mu sana zifir. Bir tek perşembe pazarı kapısından az bi ışık geliyo da vagon nerde, çukur nerde, biz nerdeyiz görüyoz. Sait Tünel istasyonunun karanlıktaki halini tahayyül etmeye çalışırken dişsiz sırıtması yüzünde donmuş, Remi inanmadığını gösteren yüz ifadesiyle iki elinin avuçlarını, birleştirip öne uzattığı bacaklarının arasına sokmuş, rakı bardağını seyrediyor. Gülşah ciddiyetle ve inanarak dinliyor, kafasından kim bilir kendi köyünde geçen hangi peri hikâyesini, mısır tarlalarından alacakaranlıkta çıkan Arapları ya da bastonlarını uzatıp çocukları ayağından tarlaların içine çeken peri dedelerin masallarını hatırlıyordu. Nikola hikâyeden hiçbir şey anlamamış ama ciddiyetle dinliyordu. Sarkis'in kül yutması mümkün değildi. Kocaman kara ellerini birbirine sürterek Yav siktiret şimdi bunları da bu rakı noolcak. Senin hikâye uzuyacak gibi, dedi. Bi dur dinle, Remi yapar bi şey. Beto olta atıldığının farkındaydı. Hikâyesini inanarak dinlemekte olan Gülşah'a kaş altından bakıp onay bekledi. Gülşah, Anlatsana lan. dedi. Beto komut bekliyormuş gibi hemen anlatmaya devam etti. Biz çıktık rayın kenarına, tabandan böyle su geliyor aşağıya, Deli Mahir su koyuverdi, 227 Ben gitmem yukarı, dedi, gidelim, çıkalım buradan. Hadi ulan sen demişsindir bunu. Ben Mahir'i delirmeden önce de tanırdım yürekli çocuktu. Yaa yürekli de mi. Mahir ne zaman delirdi sen biliyon mu. Şişhane'de yanında bomba patlattı ya anarşistler, o zaman delirmedi mi çocuk. Nah o zaman. Sen Mahir'i gördün mü o sene. Altı ay ortadan kaybolmadı mı. Bombadan sonra ortaya delirmiş çıktı diye bombadan delirdi sanıyorsunuz. Oğlum Mahir o gün delirdi işte. Ben gözlerimle gördüm, yüzünün, saçının, elinin rengi değişmişti, biz kulenin tepesinde peyda olunca. Dur bi dinle, bi şey anlatıyoz, Allah Allaah. Serçe bi kesme de anlatsın şu. Tamam, Gülşah daaa bu arkadaş biraz sıkıyor gibi değil mi. Namerdim sıkıyosam, deli Mahir ölmeseydi sorardın, nasıl delirmiş anlatırdı. Siktir ulan. Beto sen devam et gözüm. Mahir sulardan da çok huylanıyordu, tünel bu, damlıyo tabii tepeden, zaten bir su sesidir gidiyo her yerde şıpır şıpır. Ulan suyu sen sevmezsin, atma şimdi. O zaman severdim ben suyu, Bursa'da o ayılar beni köprüden dereye attığından beri sevmiyom. Beto, bak tepemi attırma. Anan seni yıkamak için kovalamaz mıydı ortalıkta. Kaç kere gelip bizim demirhanenin kenefine saklanmadın mı o zamanlar. Serçe bıraksana anlatsın adam. Dedim, Mahir bak, bu adamlar sabah gelip kapıyı açana kadar 228 çıkamayız buradan. Gel bakalım, yukarıya doğru bir çıkalım, zamanımız çok. Mahir diyor vagonu açalım, içerde koltuklara yatarız, sabah gideriz. Oğlum nasıl açacaz vagonun kapısını, bu bok yiyen elektrikli sürgülü bi şey. Hadi ulan ordan, vagonun kapılarını açık bırakıyolar bi kere, içerden açılıyo dışardan nasıl kapatacaklar. Ne biliyim oğlum, kulübeden falan kapatmışlardır biz içerdeyken kapalıydı işte. Ulan Betoo iyice üfürüyosun ama hadi neyse. Neyse, dedim, Mahir sen dur o zaman, ben gidip bakayım, zaten şurası, hemen iki adım. Mahir bırakmaz beni, Yok, sen de gitme, diye tutturdu. Dedim Valla hazine mazine varsa onu bulmadan dönmem ben, sen kal ben bakıyım gelecem. Yürüdüm yukarı doğru. Fener bende ya baktım Mahir geliyo arkamdan. Tuttu benim ceketin arkasını buruyor. Oğlum diyorum çekip durma, bi bok yok burada, aha da bak yukardan ışık geliyor. Biraz ilerleyince böyle bi ışık yukardan aşşağıya. İstiklâl tarafından araba sesleri hatta Asmalı'dan çalgı sesleri falan geliyor. Ama kurt ulur gibi oluyor bazen. Mahir altına sıçtı sıçacak. Dedim, Mahir oğlum biz bir borunun içindeyiz, anladın mı. Bu sesler araba sesi, yankı yapıyo ondan böyle. Mahir'in kafası yattı, biraz rahatladı. Dedim Yukarı çıkıp İstiklâl tarafında yatarız, orası daha iyidir. Mahir Tamam, dedi, orda sesler, ışık falan var ya sanki meyhaneye gidecez. Mahir'in dişleri nasıl birbirine vuruyor, yukardaki vagon koptu üzerimize geliyor dersin anasını satayım. Aha böyle kafam kadar fareler kaçıyolar Mahir'in takırtısından. Tepemizden aşşa bi yağmur yağıyor sorma. Siktir ulan yağmur ne gezer yerin altında. Ya Serçe abi bi kesme Allahını seversen. Tamam, ulan tamam. Gülşah, rakı lazım değil mi. 229 Yav Yaşar usta... İçine sıçayidum. Ha böyle koyuyorim illaki içine duşeyur tavuğun kanadi. Eee yağmur dindi mi yavrum. Ne dinecek, ortası daha beter, Sular duvarlardan aşşağıya süzülüyor. Biz geldik tünelin genişlediği yere sonunda. İki vagonun yan yana geçtiği yer var ya Aha bu meydanın altına, ben diyim elli sen de atmış metre aşağıya düşüyor. Tünel Kule'nin tam hizasından geçiyor orda. Orası da bayağı uzunmuş ha. Tünele binince kısa gibi görünüyor. Git git bitmez. Feneri duvarlara tutuyorum, na böyle kolum kadar sümüklü böcekler var, yerlerde geziyolar. Üstlerine basmayalım diye sıçrayıp duruyorum da Mahir bırakmıyo ki benim ceketi. Bi de böcekten ayağım kaydı düştüm mü. Mahir bir yaygara kopardı, benim her yanım sümüklü böcek, Mahir'le mi uğraşayım kendi derdime mi yanayım. Tüh Allah kahretsin. Yav Beto musun nesun, doğru dürüst bi bok anlatmayisun ha, içine sıçayidum. Nereye gidiyorsun Sait yavrum, miden mi bulandı. Manavdan iki domates kapıp gelecem. Remi abi bu adam ne bok yemeye girmiş oraya sen yok muydun o zaman. Yav bırak Gülşah palavra sıkıyor hıyar. Aha şu ekmek çarpsın yalansa bak. Hadi ulan... ee neyse. Sonra. Sonrası ben baktım baktım vagondan gördüğüm gedik ortalıkta yok. Elimle yokluyorum, tuğlaların aralarını bulamıyorum. Tokmakla vuruyorum böyle, boş ses gelecek mi diye dinliyorum. Mahir yapıştı iyice sümüklü böceklerden beter. 230 Döndüm, Mahir, dedim. Bi bırak kuyruğumu. Bakıyım delik burda olacak, bulamazsam gidiyoruz.. Mahir'de ses yok, feneri tam suratına tuttum aha böyle taşçının pantolonu gibi olmuş suratı, mermer tozu gibi bembeyaz. Arkama yukarıya doğru bakıyor. Döndüm feneri tuttum, delik orda. Vagon yüksek ya meğer gedik yukardaymış ben yayan olunca aşağılara bakıp duruyomuşum. Gediğin içinde aha böyle siğara dumanı gibi bi şey dolaşıp duruyo. Davrandım tırmanmaya, baktım Mahir bırakmış kuyruğumu, çıktım rahatça deliğin öbür tarafına baktım, bir boşluk, karanlık. Bismillah. Remi abi. Nereye gidiyor bu adam. Sait çaldın bu kuru soğanları, bari kes de işe yarasın. Ulan Beto bulacaksın hazineyi galiba. Hepimizi kurtaracaksın. Dedim, Mahir tut beni. Mahir'de ses yok. Andon'un madırgasıyla vura vura söktüm tuğlaları, geçebilecek kadar genişlettim deliği. Tuğlaların arkasında taş bir duvar daha var, belli onu delmişler fare deliği gibi ama geniş, uzun böyle üç dört metre var. Gittim sonuna, feneri tutuyorum ışık bir yeri aydınlatmıyor. Aşağıya doğru tuttum baktım, taştan merdivenler var, yan tarafı uçurum, karanlık. Geri döndüm, Mahir'e tuttum ışığı, Gelecen mi. dedim. Mahir olmuş hortlak gibi, hiç ses etmedi tırmandı duvara. Ben gittim atladım merdivenin üstüne, tuttum ışığı Mahir'e yol gösterdim, Atla, dedim, o da atladı ama hiç ses yok ne desem yapıyo. Merdiven böyle kıvrılıyor, bi yandan yukarı bi yandan aşağıya doğru. Bi duvarın kenarından, ortası geniş yuvarlak kuyu gibi bi yere iniyo, anladım ki kulenin içindeyiz aşağıya doğru devam ediyor içi boş, sis gibi bi şey var içinde Nasıl yani kule ha burda bitmiyor aşağıda devam mı ediyor. 231 Nasıl işdur içine siçayidum. Ben duvarın kenarına yapışa yapışa inmeye başladım. Mahir peşimde ama çıt yok. Takırdamıyo bile. İçerde bir küf kokusu var ki tünelin bütün kokusu ordan gelmiyosa namussuzum. Yaşar usta pişmedi mi daha bunlar. Azcık daha pişsun da, kani var hâlâ. Ee indim dibine deme. Rakı da bitti Remi abi. Sait şu Laz'dan bi otuz beşlik kap gel. Öpücükle mi Remi abi. Taşçı, Serçe, ne diyosunuz. Yahu Taşçı sende vardır bozuk öyle değil mi yavrum. Niki'den almayalım ayıp olur. Yav adamın hikâyesinin içine sıçtınız. Yeniden bozuk paralar denkleştirildi, Sait rakı almaya gitti. Yaşar usta tavuk kanatlarını pişirdiği tel ızgarayı mezar taşına serili gazete kâğıdının üzerine vurup ortaya döktü. Sait iki domates daha kap Kürt'ten. Allah Allah, Beto indin mi dibine. Ne diyor bu Remi abi. Dur şimdi, iniyorum, Mahir de peşimden geliyor. Aha Taşkafa onun peşinden giderdi ya, öyle geliyor benim peşimden. Oğlum ölmüş adamı köpeğe benzetme, ayıptır yavrum. Allah rahmet eylesun. Çok zenginmiş diyorlar ama sokakta yatayidu. Ya iki tane apartmanı varmış Tatarbeyi sokağında babadan kalma ama boş, metrukmüş, bomba aklını alınca unuttu diyorlar. Öyle mi olmuştu Remi abi. 232 Öyle diyorlardı da bilinmez be Gülşah. Beyler Laz erken kapatacakmış, başka bir şey lazımsa. Sigara migara. Yav Beto sen anlat siktir et bunları. Buldun mu kulenin dibini. Hem nasıl. Dur şimdi. Biz iniyoz ya. Ben önde, Mahir arkada, bizim fenerin pili bitmez mi. Ulan Beto yavrum, gerilim yapma şimdi. Tamam, bitmedi ama ışık cılız oldu, bi bok göstermiyor. Yalnız aşağıdan da bir ışık geliyor, sis aydınlanmış böyle televizyon ışığı gibi. Ben dedim aşağıda kesin kafam kadar elmaslar var onlardan geliyor bu ışık, ya da in cin bi şey var. Mahir, dedim, gel bulduk hazineyi. Biz indikçe indik, ışık parladıkça parladı. Gözümüzü kamaştırmaya başladı. Ben bi elim duvarda, diğerini gözüme siper yapmış inmeye devam ediyorum, Mahir peşimde, dibi bulduk. Çıktık bir yuvarlak salona. Her tarafta kocaman yüksek kapılar var, sıralanmış böyle çepe çevre na şu kulenin tepesindekiler gibi. Üstleri yuvarlak yuvarlak, kemerli. İçlerinden bir ışık çıkıyor ki sorma. Hani Serçe demire kaynak yaparken gözünü alır ya, tam öyle. Yerde böyle böyle tahtalar döşeli onların arasından da ışık geliyor. Mahir yuvarlak salonun ortasında dikildi kaldı. Baktım pantolonunu ıslatmış. Dedim ki Mahir seç bir kapı, hazineyi bulduk bize karada ölüm yok artık. Mahir hâlâ kâğıt gibi, ışıkta da bir parlıyor ki, Serçe var ya sizin şu kilisenin tepesindeki melek resmi var ya, tıpkı onun gibi oldu Mahir, pırıl pırıl parlıyor. Tamam, dedim Mahir'de iş yok, yürüyecem kapılardan birine. Girmeseydin Beto, in mi var cin mi, şeytan mı ne bildin ki. Öyle değil mi Remi abi. Vallahi şeytan Beto bu, bakalım. Yav bırak Gülşah, bu bokyiyen girememiştir zaten palavra sıkıyor, öyle değil mi Sait yavrum. 233 Ulan sende bu kadar cesaret vardı da o Fatih'teki şeyhten niye ben kurtardım seni. Çaksaydın ya iki tane sarıklıya. Şimdi bu lavuk var ya, gittik biz bunla Fatih'e, böyle bi tekke gibi bi yer, sarmışlar çift kâğıtlı dolaştırıyorlar, bi de böyle seyrek uzun sakallı, cübbeli bi tanesi var, Beto'ya sardıydı. Ya bırak şimdi, ben orda ses çıkartmadıysam senin arkadaşların diyeydi. Siktir lan. Ya Beto ne vardı kapının içinde anlatsana. Remi abi şu Sait'e bi şey söylesene. Sait oğlum bırak anlatsın adam, nasıl çarpılmış öğrenelim. Şimdi kapıları gördük ya. Beto senin şu soğanlardan koparsam olur mu da. Yaşar usta başlatma soğanından, Beto çarpılacak, bekle sonra koparırsın. Uy ne zaman. Ulan Beto sen o zaman mı böyle yamuldun yavrum. Taşçı, bu Yahudi'nin neden böyle yamuk olduğu anlaşıldı, kapıda İsa efendimizle karşılaşmış. Niye gerdiniz lan siz İsa'yı. Taşçı abi sen inandın mı bu hikâyeye. Remi abi sen yok muydun o zaman. Uy şu kapıdan bir geçemedun ki soğanı koparaydum da. Bırakmadınız ki geçelim, çıkmış Fatih'teki şeyhi sürüyo ortaya. Oğlum orda o şeyhin çükünü keserdim ama deplasmandayız. Sapıkların yanına beni götüren sensin. Muhitimiz değil. Bırak şimdi. Tamam, kapılar var, ışık geliyo, Mahir altına işedi, devam et. 234 Yav bırak bu işemiştir altına rahmetliye bok atıyo. Neyse ayağımızın altından tahtaların arasından da böyle böyle ışıklar çıkıyor her taraftan, baktım bir geniş merdiven var dönüyor aşağıya doğru. Dedim Tamam bunun altı elmas altın dolu, yürüdüm indim, yukarının aynısı bir yuvarlak salon, yine böyle yüksek yüksek kapılar var her yana dizilmiş. Neyse ben daldım bi kapıdan içeriye ama bir engele takıldım kaldım. Böyle demir parmaklık gibi bi şey, ama göğsümün hizasından geçiyor. Dedim Şöyle bir gerileyim üstünden atlarım ben bunun. Koydum elimi üstüne tam sıçrayacam Mahir geldi yapıştı yine ceketimin peşine. Bırak diyorum bırakmaz, ses de yok, gözleri böyle aha şu domatesler gibi karşıya bakıyor. Dedim Yine bir şey gördü bu. Baktım ışık maviye dönmeye başladı. Bir de baktım aşağıda Boğaz, sağda Topkapı Sarayı, tepede güneş, ilerde Üsküdar, Kadıköy, taa Adalar'a kadar orda. Baktım aşağıda çatıların üstünde martılar uçuyo, Ergin abi balkonunda donuyla güneşleniyo. Sağ olsun rahmetli Mahir hayatımı kurtarmıştı. Ulan Kule'nin tepesine mi çıkmışsınız. Yaa ne sandın. Ulan Beto yavrum, sabahtan beri bize rüyanı mı anlatıyorsun. Eğer rüyaysa kuran çarpsın. Sus ulan Yahudi değil misin sen. Kuran seni niye çarpsın. Nereden buldunuz lan malı. Bayağı kuvvetliymiş helal olsun. Yeminle bak Sait bi şey içtiysek. İki gözüm önüme aksın bak. Ben bi bok anlamadım, yerin dibine inmedi mi bunlar. Ne zaman tepeye çıktılar Remi abi. Şeytan Beto bu. Beklenir ondan. Yav Gülşah, anlayacağın Beto kardeşimiz hazine yerine havasını almış Marmara'dan böyle püfür püfür. 235 O deliğe sen girseydin, görürdün temiz hava nasıl bi hazineymiş Serçe. Doğru söylüyorsun ulan. Bizim bir madam vardı Pangaltı'da, astımlıydı, elinde böyle bir cam tüpü vardı kolonyacıların şeysi gibi balonlu. O tüp de onun için elmastan kıymetliydi ha anlıyo musun. Ha Bizum oranun havasi gibisi yoktur, sen çekmeden o gelur boyle ciğerunden içine giruverur çam havasi. Asıl Altınoluk'un havası güzelmiş diyorlar. Oksijeni fazlaymış. Ee Taşçı senin havan nasıl. Dik bardağını. Çok şükür... 236 Sadece Lou'nun Köşedeki Yeri Metin Çalışkan Sadece Lou'nun köşedeki yeri sinek avlıyordu. Şu salı akşamları müdavimi olduğum, Kızıl Nehir Sokağı'nın (O puşt sokağın nehirle yakından uzaktan ilgisi yok, hatta oraya yağmur düştüğü bile nadirdir. ), Mavi Rüya Caddesi ile (Rüyaların rengi hakkında uzun araştırmalar yapmama rağmen hâlâ konuyla alakalı atıp tutacak resim bilgisine sahip değilim, belki Gogh yapabilirdi, tam kulağını kestiği an.) kesiştiği köşedeki virane mekandan bahsediyorum. Aylak adamların, dudaklarına kent sürülmüş kadınların bile uğramaya tenezzül etmediği Siyam Balığı sözünü ettiğim. Hatırladınız mı. Bazılarınız hatırlamıştır. Az sonra anlatacaklarımı bilenleriniz. Diğerleri ise Siyam Balığı'nın (lanet balığın adı bir bara uygun değil, bir balığa da uygun değil. Çağrışım yapmıyor, siyah beyaz bir filmin birkaç sahnesi hariç) varlığından bile haberdar değilsiniz muhtemelen. Sadece Lou'nun sağ yanağındaki çıban, sol omzundaki iri ben, bakışlarındaki bönlük, yürürken yaptığı sakarlıklar, ufak bir kalp kırığı, örümcek ağı örtülü bazı hatıralar, üç ayaklı taburesinin bir ayağının kırıldı kırılacak hali dışında sorunu Siyam Balığı'nın geleceğine dair vizyonsuzluğuydu. Sadece Lou'nun kafası daima şairlik veya öykücülükle meşguldü. Siyam Balığı geçici bir işti. Geçici işlere verilen ehemmiyet derecesinde ilgileniliyordu. Sadece Lou ise farkında değildi ama o sadece Sadece Lou idi. 237 ne de Sylvia Plath gibi bir intihar düşüncesine (Sadece Lou'nun aksine, ismini, cismini, göbek deliğinin yakınındaki doğum lekesinin şeklini saklı tutmam gereken bir hanım arkadaşım, otuz yaşına bastığı gün intihar edeceğini belirtmişti. Kendini metro raylarına bırakacaktı. Şimdilerde yirmi altı buçuğuncu yaşını sürdürüyor.) sahipti. Sadece Lou'nun edebiyatçılığını ilerletme çabasındaki yegane dostu uzun, kahverengi, yedi cepli mevsimlik (Hangi mevsim umurumuzda mı.) pardösüsüydü bir zamanlar. Onu da ufak kalp kırığını onarırken harcamak üzere yine ufak bir ücret karşılığında rehin bırakmıştı. O ruhsuz edebi manyak sorunlarıyla boğuşadursun, ben her salı akşamı içim acıyarak Siyam Balığı'na hayıflanıyordum. Beş masalı, arka kapısı cinnete açılan, dans pistinin parkeleri kırık dökük, iki ufak penceresi de olmasa penceresiz, havasız, loş, yorgun, küfürbaz, insana ciklet yapışkanlığında sarılabilecek bu harika mekan ölmek üzere bir yaşayan, yaşamaya çabalayan bir ölüydü. Neden kimse gelmiyordu, neden. (Tabii bendenizi, Sadece Lou'yu, Timothy'yi, Mary'yi, Brian King'i - yani çalışanları ben ve Siyam Balığı çalışanları - saymazsak) Aslında mekanın sorunlarını tespit etmiştim. (Yararlandığım kaynaklar Bir Barın Kapanma Tehlikesine Karşın Güldürü Sanatı, Boris Vian'ın her eseri, Üniversite Kütüphanelerinden Kurtulup Gidilebilecek Mekanlar) Bir sigara verirseniz tespit ettiklerimi sizinle de paylaşabilirim. Teşekkürler. Siyam Balığı üzerine konuşmak bir onurdur. Öncelikle Siyam Balığı'nın yiyecek içecek menüsü (Menünün Yunanca kökenli olduğu üzerine teorim çürümekte) hayli zayıftı. İçecekler de tek marka bira, ucuzun ucuzu iki üç şarap çeşidi, sizi ya zombiye dönüştürecek ya da zombilerin önüne atacak bozuk votkalardan ibaretti. Yiyecekler ise soslu, kaşar dilimli, bilmem ne otlu köfteye muhtaçtı. Kalan yiyecekler bir halta yaramazdı. Köftenin akıbeti de pek iç açıcı olmamıştı. Soslu, kaşar dilimli, bilmem ne otlu köfteye tarif kardeşi kör bir 238 tesisatçı olan Dokuz Buçuk Timothy (Tim'in her gece dokuz buçukta tükettiği biralara boşaltım emrini vermesinden kalma lakabı) ile yaka kartında Mary yazan, üzerimizde bıraktığı uyuşturucu etkisiyle asıl ismini Maryuana sandığımız kıza aitti. Mary Timothy ikilisi çilekli pastayla mutluluğu buldukları ateşli bir Cumartesi gecesinin sabahında sağlam bir kavgaya (Kavga Tim'in getirdiği çilekli pastanın saatler sonra, muzlu olduğunun anlaşılmasıyla gelişmişti.) tutuşmuşlardı. Tutuştukları kavga, Maryuana'nın Tim'e kafa atmasıyla (Hakikaten asabi kadındı Mary, Sadece Lou'ya bile vurmuştu.) son bulmuştu. İki tarafın da beyinlerinin, hafıza bölümlerinin, köfte kısımları etkilenmiş, ortak tarif ortaklarca unutulmuştu. Kriminal Izgaracılar Derneği vakayı sivillerin elinden almıştı. Tim'in de morali çökmüştü (Timothy'nin çöküşünün diğer nedenleri Tim'in kardeşinin durduramadığı musluk suyunda boğulma tehlikesi atlatması. Basketbol liginde yapılan şike soruşturmasıyla bahis oynamanın yasaklanması.). Bir de Siyam Balığı sıradan, standart bir barla dahi kıyaslanamayacak düzeyde kötü müzik çalıyordu. Kötü müzik, Pandora'nın kutusundan son çıkan felakettir. Tüm berbat gidişatın sorumlusudur. (Kentlerde durum değişir, onların asıl sorunu müziksizlik.) On büyük günahın on birincisidir. Oysa ki, Sadece Lou gayret etse Brian King'le (Sağlam dostum, vurmalı trompetin, üflemeli baterinin mucidi) çalışabilirdi. King ondan sadece işe başlarken yeni bir gitar almasını rica etmişti. Prensip meselesiydi King'in ricası, yoksa parasızlıktan değil. Kaldı ki, deli adam, kısa boylu tombul siyahi, kısık gözlü, dar nefesli, geniş perdeli, çok akortlu Brian King ruhunu müziğe satmıştı. Maddi kazanç aklının ucundan geçmiyordu. Kötü müzik, kötü yemek, kötü içki... Siyam Balığı'nın yalnızlığı Sadece Lou bir yalan otomatını dans pistinin yakınına koyana dek sürecekti. 239 Sadece Lou yanında büyük, ağır yüküyle bir salı sabahı erkenden Siyam Balığı'na damladı. Adeti değildi, bir terslik olmalıydı. O saatlerde asla gelmezdi Sadece Lou (Siyam Balığı'nı salıları ben açardım.). Yüzündeki şairane olmayan memnuniyet ifadesiyle sırdaşını bize tanıttı. Bu, dedi. Bu kurtuluşumuz. Siyam Balığı'nı balıkların kralı yapacak şey. Heyecanlıydı Sadece Lou. Mary'den dört çeyreklik istedi. İlk çeyrekliği otomata attı. Ardından, makineden bir ses yükseldi. Seni gördüğüme sevindim, bir kadın sesiydi konuşan (Para atan kadınsa, yalanları bir erkek sesi sıralıyordu, öğrenecektik). İkinci çeyreklik, Muhteşem görünüyorsun. Beni işaret etti Sadece Lou. Hadi dene ahbap, diye mırıldandı. Denedim. İyi ki yanımdasın Harika bir histi. Kimse asla bana, iyi ki yanımdasın dememişti. Üstelik bir kadındı bunu söyleyen (annem tersini söylerdi, iyi ki yanındayım, ben olmasaydım sen şimdi...). Düpedüz yalandı, yalandı yalan olmasına ama inanıyordum söylediklerine. Samimi geliyordu. Sesi titriyordu. Son çeyrekliği de Tim kullandı. Senin için çok sevindim. Talih perisi (Peri Anatomisi isimli tıp kitabını siparişini verdim.) yukarıda vurulup Siyam Balığı'na düşmüştü. Sadece Lou gündelik dilden, günlük yaşamdan alıntı beş bin yalananın kayıtlı olduğu otomatı bit pazarından ucuza almıştı. Çalışabileceğinden emin değilmiş. Siyam Balığı'na getirmeden evvel 240 denemiş. Bayılmış... Bit pazarından çıkarken kel bir çingene ona küfürler savurmuş. Sadece Lou bana, çingenenin otomatın peşinde olduğunu söylemişti. Otomatı duyan insanlar, tek tük, grup grup, akın akın Siyam Balığı'nı dolduruyordu. Herkes yalanların hipnotik etkisi altındaydı. İnsanlar, otomattan bir şeyler duydukça kendilerini iyi hissediyordu. Üst üste iyi gelen cümleler söyleniyordu onlara. Normalde gün içerisinde eğer kaderiniz izin verirse üç beş tanesini işitebilirdiniz. Karşılığında bir çeyrekliğin (Bazıları otomatı fazladan meşgul ettiklerinden Sadece Lou, bir gün içinde bir kişiye on tane yalan kısıtlaması getirdi.) lafı mı olurdu. Siyam Balığı da kendine çekidüzen verdi. Menüler iyileştirildi. Brian King haftanın beş günü müzik yapmaya başladı. Sadece Lou edebiyatı bıraktı. Timothy, Maryuana ile evlenmek üzere. Ben cuma, cumartesi, pazar da mekanın müdavimi oldum. Hatta bir Siyam Balığı rozetim de var (Otomatla ilişkim, dört günde toplam on altık çeyrek şeklinde.) Herkes bizi konuşuyordu. Röportajlar, televizyon kanallarına canlı yayınlar. Otomatı herkes kullanıyordu, herkes. (Herkes yalanları içten içe hissediyor lakin doğruluklarını kabul ediyorlardı.) Politikacılar Sana güveniyorum. Şarkıcılar Sen olmasan müzik asla yürümez. Herkes, yalana ihtiyacı olan herkes, doğrudan uzaklaşma çabasındaki herkes otomata tapıyordu. Talih perisi sağlığına kavuşup, göğe doğru uçtuktan sonra (Aldığım anatomi kitabına göre vurulan bir perinin eski haline dönme süresi dört aydı, otomatı dört ay önce Siyam Balığı'na getirmişti Sadece Lou.) aksilikler Siyam Balığı'nı sardı. Otomat bozuldu, Sadece Lou onu bir tamirciye götürdü. 241 Geri getirdiğinde onu denedik. Lou, Tim'den (Artık Maryuana'yla evli olduklarına göre mantıklı.) dört çeyreklik istedi. İlk çeyrekliği otomata attı. Ardından, makineden bir ses yükseldi. Kabiliyetsiz edebiyatçının tekisin, defol buradan. Sadece Lou sakince ikinci çeyrekliği kullandı. Şu görüntüne bir bak, berbat haldesin. Burası senden iyisini hak ediyor. Beni işaret etti Sadece Lou. Hadi dene ahbap, diye mırıldandı. Denedim. İyi ki yanımdasın. Sadece Lou sevinmişti. Otomatı orada bıraktı. Tersliğin çözüldüğünü düşündü (Sadece Lou bana benzemezdi, tersliklerin çorap söküğü gibi geldiğini, genellikle düzelmediğini başka tersliklere boğulduğunu bilmiyordu.). Otomat tamir edilememişti. Artık dilediğince, içinden geldiği gibi konuşuyordu. Aslında evliliğin boktan, onu parası için seviyorsun. Yükselme hırsın seni bitirecek. Samimi değilsin. Seninle konuşmaktan nefret ediyorum. Otomat tuhaflaşmıştı, (En tuhafı da söylediklerinin gerçek olmasıydı, otomat gerçekleri nasıl biliyordu, insanların ruhuna nasıl yaklaşabiliyordu.) insanlar ondan tiksiniyordu. Onu tekmelediler, sopalarla paramparça ettiler, nihayetinde de Kızıl Nehir Sokağı'nda yaktılar. Siyam Balığı da kendini salıverdi. Menüler berbatlaştı (Bozuk biradan bir politikacı zehirlendi. ), Brian King'in gitarı kırıldı, çalmayı bıraktı 242 (Sadece Lou bir gitarın yettiğini düşünmüş olmalıydı. ), Tim Mary'den ayrıldı, Mary Tim'in burnunu kırdı, ben de salı müdavimliğine geriledim, rozetim alındı. Bir anda parlayan Siyam Balığı bir anda söndü. Medya karalama kampanyaları hazırladı. Sadece Lou katlanamadı, benden borç isteyip pardösüsünü rehinciden aldı. Siyam Balığı'nı bana devretti. Yalansız bir sözcükle sonlanan bir şiir yazma isteğiyle gitti (Yalansız sözcüğü arayacağı uzun bir yolculuk planlıyordu.). Ben ve Mary kalmıştık. Yine de burayı, Siyam Balığı'nı adam etmeye karar verdik. Bir sabah yolum bit pazarına düştü. Siyam Balığı'nı yeniden açmamıza iki ay kalmıştı. Ona rastladım. Yalan otomatına. Cebimdeki son çeyrekliğe başvurdum. Eve yürümek zorunda kalacaktım, birkaç kilometre kadar. Çeyrekliği otomata attım. İyi ki yanımdasın. Siyam Balığı'nı açarken tam takım oradaydık. Tim'le Maryuana barışmıştı. Brian King'e zor da olsa bir gitar alabilmiştim. Sadece Lou'nun adımıza imzaladığı şiir kitapları da elimize ulaşmıştı. Sekiz on kadar müşterimiz vardı. Bit pazarından aldığım harika şeyin büyüsü altındaydılar, büyükçe bir pinball makinesi. Siyam Balığı çatısı altında huzurluyduk, sadece barın kuytu bir kısmında ara sıra kahkahalara boğulan çingene bizi tedirgin ediyordu. 243 Ya Doğruysa - Füsun Çetinel Yalanla öpülmektense gerçekle tokatlanmayı tercih ederim. - Rus atasözü Elif ürkek adımlarla Zerrin'in peşi sıra loş kahveye girdi. Şakakları patlayacak gibi ağrıyordu, regl günü yaklaştığı için mi, yoksa az sonra yapılacak konuşma yüzünden mi, bilemedi. Zerrin'in atmaca gözleri köşedeki en sakin masayı buldu, emreden bir el hareketi ile Elif'i de sürükledi. Rastgele üç kahve siparişi verdi garsona. Konuşmalarının hiçbir şekilde bölünmesini istemiyordu. İçecekleri şeyden çok, yapacakları konuşmaydı onları buraya getiren. Sıradan acı bir kahve masanın üzerinde dekor niyetine duracak, sinirli parmaklar, uygunsuz şeyleri telaffuz eden ağızları mazur gösterecekti. Kim ne demiş, ne görmüş yorumları yapılırken dedikodular, şüpheler ortaya dökülecek, kaşık ılınmaya yüz tutmuş kahvenin içinde biraz soldan sağa, biraz sağdan sola dolaşacak, sonra dalgınca dışarı çıkarılacak, hafifçe fincanın kenarına dokundurulup silkelenecek, tabağa yaslanacaktı. Sonrasında sohbetin başarısına göre ya orada ilelebet kalacak, ya da sinirli parmaklarla bir sonraki hamle için sıkıca kavranacaktı. Kahvenin kapısı gürültüyle açıldı yeniden. İçeriye biraz Kasım soğuğu, biraz akşamüstü karanlığı ve ardından yüksek topuklu ayakkabılarının üzerinde Nida girdi. Uzun, gösterişli adımlarla arkadaşlarının suskun masasına ilerleyip boş iskemlelerden birine yerleşiverdi. Masanın fırtına öncesi dinginliğini kahve servisi bozdu. 244 Hepsinin gözleri garsonun kahve fincanlarını dağıtan ellerindeydi. Başka bir şey istemiyoruz, dedi Zerrin havlayarak. Elif bekliyordu. Hadi ama. Ne söylemek istiyorlarsa döksünler ortaya, bitsin bu işkence. Manalı, işbilir bakışlar gidip geldi Zerrin'le Nida arasında. Hangisi başlamalıydı konuşmaya. Hangisi daha etkili olurdu. Zerrin öksürüp genzini temizledi. Elifçim, valla hiç kimse bu sorumluluğu almak istemedi dükkânda. Herkes kaçınıyor biliyorsun, ortada Volkan var diye. Millet işini kaybetmekten korkuyor. Ben sana çıtlattım, belki gözün açılır, kendiliğinden bitirirsin bu ilişkiyi. Ama nişan lafı devreye girince anladık ki sen bayağı bir kapılmışsın. Ortada dönenleri gözün görmüyor. E, seni de çok severiz, bilirsin. Nida ile bu sorumluluğu üstlendik, konuşalım bari seninle dedik. Niye çekiniyormuş herkes. Volkan müdürleri diye mi. Herkes başım ağrımasın derdinde. Bu kadar mı korkuyorlar. Bak şekerim senin yüzüne her bir şeyi apaçık söyleyemedik. Çok seviyoruz ya seni. Hepinizde bir seni çok seviyoruz lafı. Bana söyleyeceğiniz neyse söyleyin de bitsin bu iş. Devamlı bir arkamdan konuşma, manalı bakışma hali. Sıkıldım ya artık hepinizden. Söyleyeceğimiz çok şey var da, senin ne tepki vereceğini bilemedik. Zerrin, kızın hayatı söz konusu, söyle artık ne söyleyeceksen. Tamam, servisteki Musa çıtlattı. ‘Sezmiyor mu hiç Elif bir şeyler,' dedi. ‘İnşallah o kızın da başını yakmaz,' falan dedi. Çağla mı ne varmış. Çok iyi de hatırlamıyorum her şeyi, kaç hafta oldu anlatalı. Nişanlıyım ben bu adamla ya. Ne demek beklemek, saklamak 245 gerçekleri. ‘Volkan değişti, biraz garip,' diyordun ya. Biz de belki ilişkiyi bitirirsin diye umduk. Musa da kimseye söylemeyin dediklerimi, işimden olurum demişti. Volkan müdürse müdür. Hemen söylemeliydiniz bana. Bu Çağla falan kim, hiç duydun mu böyle birini. Çağrı diye bir arkadaşı var. Sadece onu biliyorum. Beraber maç seyrediyorlar, takılıyorlar işte. Tamam o zaman aynı kişiden bahsediyordu Musa. Bizim aklımızda Çağla kalmış, demek adamın hakikaten bir bildiği var. Doğru söylüyor yani. Uydurmaca şeyler değil bunlar. Zerrin çok haklı, bence bu söylentiler yeterli olmalı sana Elif. Bitirmelisin bu ilişkiyi, hemen. Kanıt var mı ki. Ben söylentilerle kimseyi terk etmem. Hem Volkan'ı gerçekten de seviyorum. Valla ileride geçmişteki dedikodular hep önüne çıkacak. Bunu bilesin. Biz yaşadık hep bunları. Hayatın Volkan'ı savunmakla mı geçecek. Bu kadar söylenti iftira olamaz ki. Niye olsun. Niye söylesinler. Kimin alıp veremediği var ki Volkan'la. Bence bir şey çıkmaz bu dedikodulardan. Kim görmüş, ne zaman, nerede görmüşler. Bir kere değil ki işte. Kimi bulsa atıyormuş Çağrı denen adamın evine. Seni kullanıyor kızım. Satışlarının üzerinden ciro bile yapıyor. Diyorlar ki cirosunu yükseltip başka dükkâna geçecekmiş. Dikkatli ol. İnanmam için kendi gözlerimle görmem lazım. Geçmişte olanlar kim bilir ne zaman oldu. Hatırlarsan sadece, ‘Bitir bu ilişkiyi istersen,' dedim. Direkt söyleyemedik işte. Sen kafanın dikine gittin. 246 Ne biçim bir insan bu Volkan. Hep kuşku. Çıldırmak üzereyim. Ne yapacağım şimdi. Dükkâna hiçbir şey olmamış gibi giremem ben öyle. Bak, Elifçim. Tek yapacağın şey var, bu adamdan ayrılmak. Konuşsan ne olacak. Seni türlü bahanelerle kandıracak. Saf kızsın sen. İnanmak istediğin şeye inanıyorsun kolayca. Seni ikna etmesine izin verme. Bıraksan bir sürü yalan dolan bulur bu sana. Alışmış işte herkesi parmağında oynatmaya. Daha önce de başka kızlarla olan şeyler hep, sen yenisin aramızda, eskiden olanları bilmiyorsun ki. Bunlar bizim hep alışık olduğumuz şeyler. Şu an hemen bitirmelisin. Kuvvetli olacaksın yani. Sonra sana adam mı yok, istesen çarşıyı sallarsın sen. Kimse konuşmuyordu artık. Elif gözlerini ayırmadan zayıf parmaklarındaki gümüş nişan yüzüğüne bakıyordu. Soğuk, şekersiz kahvesi önünde duruyordu. Bir yudum almayı denedi, karnındaki sinsi ağrı çoğalıp büyüdü. Keşke gelmeseydi buraya. Keşke dinlemeseydi hiç kimseyi. Her şey çok anlamsız geldi, kahve içmek, dükkâna dönmek, Volkan'la konuşmak, günü bitirebilmek. Bakışlarını masaya sabitleyip elleri kucağında bekledi. Zerrin fincanının dibinde kalan son yudumu içip buruşturduğu peçetesini masaya savurdu. Elifçim, sen istersen kendine taze bir kahve söyle. Sigarayla çakmağı da bırakıyorum sana. Biz idare ederiz seni. Biran önce dükkâna gidelim de dikkat çekmeyelim. Bak, konuştuklarımızı bizden duymadın, tamam mı. Elif kıpırdamadı. Ya anlatılanların hepsi doğruysa. Ama ya beş yüz kişilik nişan. Babası ve erkek kardeşleri. Mahallenin kadınları. Çok sevdiği işi. Hem kendi gözleriyle görmedi ya. Zerrin önde, Nida arkasında kahveden çıktılar. Oldu bil bu işi. Bize ne, başkasını bulsun çaylak. Şunun şurasında işe gireli üç ay oldu. Yedirmezler öyle yakışıklı müdürü herkeslere, daha biz sıradayız, dedi Zerrin arkadaşının koluna girerken. 247 Anne - Doğan Erişen Uyandı. Yirmi yedinci katın yüz sekizinci dairesinin soldan ikinci yatak odasında, bir hevesle alınıp uzun zamandır giyilmemiş abiye elbiselerin olduğu sürmeli dolabın arkasına saklanmış, uyuya kalmıştı. Esnedi. Yavaşça yerinden çıktı. Kapının eşiğinde bir süre gerindi. Koku azalmış. Annesi artık bağırmıyor. Hafif adımlarla koridoru aşıp, mutfağa dönen köşedeki mama kabının üzerinde iki kez hızlıca soludu. Kabı boş. Mutfak tezgahının üzerine sıçrayıp, acı sularla dolu şişelerin arasından dikkatlice ilerledi. Lavabonun dibinde kalan damlalarla kurumuş dilini ıslattı. Salondan düzenli aralıklarla tekrarlanan tiz bir ses duydu sonra. Gece boyunca ağızlarından dumanlar çıkarıp annesinin canını acıtan yabancıların varlığından çekinerek ihtiyatla sese yöneldi. Gitmişler. Ses kesildi. Ortadaki masaya doğru ilerlerken üstüne basılıp kırılmış pembe bir tabletten kalanları yokladı burnuyla. Masanın üzerine sıçradı. Kenarda duran keskin kokulu yeşil toza dil attı. Tiz ses tekrar ediyordu. Renkli ışıklarla yanıp sönen küçük beyaz kutuyu annesinin iki haftalık yokluğundan sonra getirdiği ve hiç de eskisi gibi yumuşak olmayan göğüslerinin arasında titreşirken gördü. Masanın üzerinden kucağına atladı göbeği yapış yapış, ekşi kokuyordu. Patilerini silkeledi. Hmm, efendim. Hmm, uyandım. Tamam. Uyandım işte. 248 Çıkıyorum şimdi. Hımm, tamam. Tamam... Yirmi yedinci katın yüz sekizinci dairesinin hemen girişindeki salonda, temizlikçi kadının yokluğu boyunca darmadağın olan koltuklardan tekine uzanmış, sızmıştı. Çıplaktı. Beline yapışan deri minderden kurtularak yerinden kalktı. Bir süre ayakta göz kapaklarıyla mücadele etti. El yordamıyla külotunu bulup giydi. Sonra mama kabını doldurmaya yöneldi. Boş soda şişeleri, yarısına kadar içilmiş kahve kupaları ve çiğnenmiş sakızların jelatinleri arasından geçerek dolaba vardı. Kasıkları, beli, omzu, başı... ağrıyordu. Perdeler açık. Güneş parkelerden yansıyıp göz alıyor. Yaş mamayı dökerken kızı ayaklarına sürtündü. Evin dağınıklığına göz gezdirmedi ağır adımlarla koridoru aşıp ilk yatak odasına döndü. Daha sık giydiği kıyafetlerinin olduğu dolabı açıp kotlarından birini çıkardı. Yakın-sayılır akrabaların tasvip etmediği göğüslerini gizleyecek kapalı, bol bir tişört buldu. Şifonyerin ikinci çekmecesinden siyah bir eşarp aldı sonra. Kıyafetlerini yatağın üzerine serdi. Salondan telefon sesi geliyordu yine. Bu ardı ardına aramalar sürekli didişmelerinin sebeplerinden biriydi Aklınca böyle rahatlatıyor vicdanını. O bakıp büyütmüştü ya. Şimdi böyle, bu çabası... Aldırmadı. Neden sonra aklına geldi çalışma masasının üzerine yığılı ders kitaplarının arasından diğer telefonunu bulup rehbere girdi. Hocanın numarası neydi. Tekrar yollasana bana. Tamam. İşte yarım saate. Tamam. Aldım anne. Tamam. Tamam hadi. Tamam... Abdest almakla falan uğraşamazdı. Eline birkaç ıslak mendil alarak boy aynasının karşısına geçti yüzünü, koltuk altlarını, karnını, belini ve kasıklarını sildi. Yansımasını fark etti ardından saatlerce parkenin üzerinde sevişmekten kıpkırmızı olmuş diz kapaklarına bakıp güldü. Günlük yaşamın koşuşturmacasından nasibini pek az almış, masum, oyuncu zihninin bir köşesinde, akşamdan kirpiklerinde kalan rimelin hantallaştırdığı bir göz açıp kapama arasında umursamazlığıyla, başkaldırmasıyla, teslim olmamasıyla, bel bağlamamasıyla, küçük kızlığından bu yana öykündüğü kadının anısı canlandı. Önce çocuk, 249 sonra genç kız, sonra eş, sonra kadın, sonra anne, sonra daha kadın... Günlerden dün... Dudakları büzüldü. Anneannesi öldüğündendir kapıldığı zamansız ağlamalardan biri yerleşti yüzüne. 250 Hırsız - Belma Fırat Tansu Celal Aysun'un saçlarını elleriyle geriye itiyor, başını avuçlarının içerisine alıyor, gözlerinin içine bakıyor ve Çiçeğim, diyor. Çiçeğim benim... ve öpüyor. Çiçeğim... Tansu kendi çiçek bozuğu suratını düşünüyor. Kim bana çiçeğim der ki. Güzel olmadığını, Celal'in, mahallenin en yakışıklısının asla ona bakmayacağını biliyor. Ümit de etmiyor. Elinde değil, sadece geceleri hayalini kuruyor, rüyalarına giriyor. Bu da ona yetiyor. Ama şimdi, şimdi artık akşam olduğunda eskisi gibi koşa koşa gidemeyecek yatağına. Celal'in kollarındaki Aysun'un görüntüsü rüyalarını yırtıp girecek içeri. Kirlenecek görüntüler. Aysun'a bakıyor. Onun ince uzun güzel bedenine bakıyor. Neden Aysun diyor, neden. Aslında Aysun'un hiçbir suçu yok. Bilmiyor ki Celal'e olan gizli aşkını. Yine de tutamıyor kendini, nefret ediyor Aysun'dan. Düşlerimi çaldın. Hırsız. Kendine kızıyor. Neden gecenin bu saatinde kalkıp geldim ki parka. Kerem'in battaniyesi düşmüşse düşmüş. Bana ne ki. Annesi düşünsün onu da. Ama ya Serpil gelseydi de görseydi bunları ağacın altında. Ablam gözünün yaşına bakmaz, hemen alt kata koşup yetiştirirdi hepsini Aysun'un annesine. Ne iyi olurdu. Görürdü gününü Aysun. Çiçeğimmiş. Annen bir güzel yolardı o çiçek başını senin. Şimdi Celal'in elleri Aysun'un bluzunun altına kayıyor, Tansu daha fazlasını görmeye dayanamıyor. Geriye dönüyor. Hıçkırıklarını 251 bastırarak sessizce uzaklaşırken Aysun'un zayıf itirazlarını duyuyor Yapma. Celal'in arzu dolu fısıltılarını duyuyor Hadi bebeğim, canım, çiçeğim. Aysun nazlı nazlı direniyor Geç kaldım, gitmeliyim. Sonrasını bilmiyor. Parkı terk ediyor. Artık hiçbir şey bilmek, görmek, duymak istemiyor. Aysun Ne dedi Celal. Yarın değil öbür gün tam burada aynı saatte. Unutma. Evde odasında, aynanın karşısında kendini süzüyor. Bu çiçekler abartılı mı oldu nedir. Ama çiçeği değil miyim onun. Yarın çiçekli elbisemle görsün istiyorum beni. Çiçeğim. Bugün kendine belki bin kere çiçeğim dedi. Gözlerini kapatıp belki bin defa ilk kez öpüştü. Her şey o kadar canlı ki. Celal'i her düşündüğünde parktaki ağacın altında buluyor kendini. Az kaldı sabret. Yarın. Elbiseyi inceliyor. Yakıştı. Tam 195 TL, çok pahalı. Vicdan azabı duyuyor. Ama elbise o kadar güzel ki. Eflatun. Eteği pembe çiçekli. Harçlıklarımdan biriktirip parayı koyarım yerine, diye düşünüyor. Hırsızlık sayılmaz ki bu, ödünç aldım. Küpeleri de geri koyacağım yerine zaten. Son bir kez takayım da. İncecik gösterdi bu elbise. Bir anda suratı asılıyor. Elbisenin belinde ufak bir sökük fark ediyor. Nihal hemen bunu hallediverir bana. Nihal, okuldaki sıra arkadaşı Arzu'nun kız kardeşi. Meslek lisesinde okuyor. Tekstilde. Evleri iki sokak ötede, hemen gider gelirim. Hem parktan da geçer ağacımıza bakarım giderken. Bizimkilere ne demeli, diye düşünüyor. Televizyon ekranına yapışmış spor programı seyreden babasına, Arzu'yla ödev yapacağız, diyor ve elindeki torbayı 252 göstermeden evden dışarı süzülüyor. Parktan içeri giriyor. Dolunay var, çok karanlık sayılmaz. Ağaçların oraya doğru ilerliyor. Onlarınki en irisi, en heybetlisi ve arkasına saklanmak için en elverişlisi. Yaklaştıkça birtakım fısıldaşmalar gülüşmeler duyuyor. Kendi kendine soruyor, yoksa bizim ağacımızın altında başkaları da mı buluşuyor. Bozuluyor, ağacını kimselerle paylaşmak istemiyor. Diğer ağaçları kendine siper ederek daha da yaklaşıyor. Karaltı yavaş yavaş belirginleşmeye başlıyor. Bir anda yerinde donakalıyor. Olamaz Celal bu ve yanındaki… Serpil. Tansu'nun ablası. Yüreği bir anda taş kesiliyor. Öfke, hayal kırıklığı, çaresizlik bedeninin her zerresini habis bir ur gibi ele geçiriyor. Nasıl yaptın bunu bana, nasıl. Nefretle Serpil'e bakıyor. Evli Serpil. Kocasına varmak için yeri göğü birbirine katan, vermezseniz kaçarım tehditleri savuran Serpil. Kocan askerden gelsin de görsün seni pis fahişe. Gülüşmeler, fısıldaşmalar kesiliyor. Onu öpecek, kesin öpecek. Aysun'un yüreği sıkışıyor, içi yanıyor. Ne olur dursunlar. Ama hayır, Celal Serpil'in saçlarını elleriyle geriye itiyor, başını avuçlarının içerisine alıyor, gözlerinin içine bakıyor ve Çiçeğim, diyor. Çiçeğim benim... ve öpüyor. Yeryüzündeki bütün çiçekler tek tek boynunu büküyor. Seralardaki, resimlerdeki, dantellerdeki, kumaşlardaki bütün çiçekler Celal için aldığı, ona giymek için komşudan para çalıp aldığı, elindeki poşette sıkı sıkı tuttuğu elbisenin eteğindeki bütün çiçekler soluyor. Neden ona da çiçeğim diyorsun, neden bizim ağacımızın altında öpüyorsun. Neden aynı bana yaptığın gibi onun da başını ellerinin arasına alıyorsun. Neden, başka bir yol bilmiyorsun. Neden benim ilk öpücüğümü çalıp ona veriyorsun. Hırsız. Hırsız, hırsız, hırsız… Aysun titriyor, içinden çıkan sessiz çığlığı bastırmaya çalışıyor. Dün gece öznesi olduğunu sandığı bu öpüşün gelgeç bir oyuncusu olduğunu, metnin çok önceden yazılmış olduğunu ve oyunun aynı sahnede kim bilir kaçıncı kez tekrarlandığını anlıyor. Bu gece ise, daha 253 dün gece esas kızı canlandırdığı bu gizli oyunun kadrosundan atıldığını ve artık sadece pis bir dikizci olduğunu dehşet içinde öğreniyor. Celal'in elleri Serpil'in bluzunun altına kayıyor. Aysun, bir an, Keşke dün gece izin verseydim belki o zaman buluşmazdı onunla, diye düşünüyor. Düşündüğünden midesi bulanıyor, kendinden, iradesizliğinden, çaresizliğinden iğreniyor. Celal'in elleri Serpil'in eteğinin altına giriyor. Serpil'in beyaz iç çamaşırı ayaklarının dibine düşüyor. Aysun, metninin bundan sonrasını bilmediği bu oyunu daha fazla izlemek istemiyor. Bir an önce oradan kaçmak, gördüklerini görmemiş olmak istiyor. Bir adım geriye atıyor. Ayağının altından bir çıtırtı yükseliyor. Olduğu yerde donup kalıyor. Celal ve Serpil de duruyorlar. Celal telaşla çevresine bakıyor. Serpil korku içerisinde toparlanıyor. Aysun gümbür gümbür çarpan kalbinin sesini bastırmak istercesine saklandığı köşede büzülüyor. Bir süre bekliyorlar. Hiç ses yok. Celal, Serpil'e tekrar sarılıyor. Serpil bu sefer itiraz ediyor. Celal Serpil'in boynunu öperken, Hadi bebeğim, canım, çiçeğim, diyor. İtirazlar yumuşuyor, yerini teslimiyete bırakıyor. Celal, kadının arkasını döndürüyor, eteğini kaldırıyor. Aysun, Celal'in kısılan gözlerine, bir çizgi gibi gerilen dudaklarına, ter içerisinde kalan suratına bakıyor ve ileri geri her hareketinde tiksintisi bir kat artıyor. Bir daha, bir daha… Gözünün önüne, geçen yaz rastladığı, iğrenerek başını çevirip yanlarından hızla uzaklaştığı, sokak ortasında çiftleşen köpekler geliyor. Daha fazla bakmaya dayanamıyor, gözlerini kapatıyor. Bu sefer de zifiri karanlıkta, inlemeler doksan desibellik gücüyle adeta kulak zarını deliyor. Aysun artık çıldırmak üzere. Tam o anda, yumuşacık serinliğiyle yüzünde hissettiği hafif bir meltem onu kurtarmaya geliyor. Görüntüleri, sesleri buzlu bir camın ardına sürüklüyor. Aysun yüzünü gökyüzüne kaldırıyor. Rüzgârda hafifçe hışırdayan yapraklara bakıyor. Kurumuş yapraklardan biri dalından kopuyor. Yavaş yavaş süzülerek aşağıya iniyor, toprakla birleşiyor. Aysun'un gencecik bedenindeki liseli ruhu, yaşadığı şu son dokuz dakikada doksan yaşına ulaşıp son nefesini veriyor. 254 Serpil Yataktan hiç kalkası yok. Ama uykusu da yok. Kerem kolunun üzerinde uyuyor. Parmağı ağzında. Daha ilk gece Kerem'e hamile kaldı Serpil. Kocası bebeğe bir şey olur dedi yaklaşmadı, doğumdan sonra da askere gitti. Erkekleri seviyor Serpil. Onun için kaşına, gözüne, boyunaposuna ayılıp bayılanların hepsine verdi. Hiçbiri de onu almadı. Sonunda baktı böyle olmuyor, Serhat'a Evlenmeden olmaz, dedi, düğünden birkaç gün önce de gidip diktirtti. Hata ettiğini biliyor ama çok yalnız kaldı. Celal'e kanı kaynadı. Pişman şimdi. Bu ilk ve son diyor kendi kendine. Bir daha gitmeyecek onunla buluşmaya. Hem korktu da. Ya bir gören, duyan olursa. Zaten anneleri bir haftalığına köye gitmese zor çıkardı evden akşamın o saatinde. Tansu'nun kollarına Kerem'i tutuşturup, bir de bahane uydurup attı kendini sokağa. Bir daha yok. Serhat da çok yakında geliyor artık. Sekiz aylık bebeğini uyandırmamak için yavaşça yataktan kalkıyor. Kapıcının her sabah kapıya bıraktığı ekmek ve gazeteyi almak için kapıyı açıyor. Kapının koluna asılmış bir torba görüyor. Torbanın içine bakıyor, eflatun pembe çiçekli bir elbise. Serpil ekmek ve gazeteyi kapıda unutup, elinde torba içeri giriyor. İçinden elbiseyi alıyor. Onu da çıkartıyor. Elbise tam bedenine göre. Salondaki büyük aynanın önüne geçiyor, elbiseyi üzerine tutuyor, kendini inceliyor. Bir anda aynanın yansımasında Tansu'nun sorgulayıcı kızgın bakışlarına yakalanıyor. Bir de hâlâ parayı ben almadım diyorsun. Ayakkabı kutusundaki para acil durumlar içindi süs püs için değil. Kıyafet çok lazımsa kocan gelince alsın sana. Serpil savunmaya geçiyor, Vallahi ben almadım. Bu elbiseyi torbanın içinde kapıya asılı buldum. ‘Senin arkadaşlarından biri falan ödünç aldı sonra da geri bıraktı,' diye düşündüm. 255 Saçmalama abla, diyor Serpil'den epeyce toplu olan kız kardeşi, bu elbise hiç bana olur mu, kimi kandırıyorsun. Tam o sırada alt kattan yürek parçalayan bir çığlık yükseliyor. İki kız kardeş oldukları yerde kalakalıyorlar. Gürültüden uyanan Kerem içeride ağlamaya başlıyor. Galip Amca'ya bir şey olmuş olmasın sakın. Ben iniyorum aşağıya, diyor Tansu ve elbiseyi kanepenin üzerine fırlatıp, üzerinde geceliğiyle alt kata koşuyor. Galip Amca, Aysun'un babası, şeker hastası. Serpil de çok meraklanıyor. Adamcağız gayet iyiydi son aylarda. Tansu'nun peşinden gitmeye niyetleniyor ancak Kerem'in içeriden gelen ve tonu giderek yükselen ağlamasıyla yatak odasına yöneliyor. Kerem'i kucağına alıp sakinleştirmeye çalışıyor ama sakinleşmiyor Kerem. Aşağıdan gelen ve durmak bilmeyen feryatlar hıçkırıklarını bastırıyor. Serpil iyice telaşlanıyor. Ölü evi gibi aşağısı. Bu korkunç düşünceyi kafasından uzaklaştırmaya çalışıyor ama nafile. Kerem'i susturmakla aşağı koşmak arasında gidip geliyor. Kerem'in altından gelen pis kokular önceliğini belirliyor. Çabucak bebeğinin altını değiştiriyor, sonra onu salondaki mama sandalyesine oturtup mutfağa sütünü ısıtmaya gidiyor. Ilınan sütü biberona koyuyor, salona geri dönüp Kerem'in eline tutuşturuyor. Biberona yapışan Kerem hemen susuyor. Aşağıdaki sesler de kesildi gibi. İki dakika gidip baksam, diye düşünüyor Serpil. Kapıya doğru yöneliyor. Tam o sırada Tansu darmadağın bir halde içeri giriyor. Salona girip kanepenin üzerine çöküyor. Tansu ne oldu. diye soruyor Serpil. Bir süre konuşamıyor Tansu, tir tir titriyor, her ağzını açışında tıkanıyor. Serpil koşup mutfaktan bir bardak su getiriyor, kardeşinin yanına oturup endişeyle tekrar soruyor, Ablacım, canım ne oldu söyle. 256 Tansu, bakışlarını sabitlediği sehpanın üzerindeki seramik biblodan gözlerini ayırıp ablasına bakıyor. Aysun, diyor, Aysun'u parkta bulmuşlar. Ağaca asmış kendini. Ölmüş. Serpil şokta. Tansu'ya sarılıyor. Ah canım benim, yavrum... Nasıl olmuş, nasıl olabilir ki böyle bir şey. Tansu perişan, önüne bakıyor. Kendini suçluyor. Aysun'un iki gece önce parktaki itirazlarını hatırlıyor Yapma. Tansu, Aysun'u kıskandı, onu parkta Celal'le yalnız bırakıp çekti gitti. Oysa, Artık gitmem lazım, diyordu Aysun. Belki de o gece gidemedi evine... Tansu hıçkırıklara boğuluyor vicdanının deli gibi haykıran sesini durduramıyor. Abla, diyor, ben galiba biliyorum Aysun'un kendini niye öldürdüğünü. Söyle ablacım, ne biliyorsun ki sen. diye merak içerisinde soruyor Serpil. Tansu zorlukla adeta fısıldar gibi devam ediyor, Ben geçen gece Kerem'in battaniyesini aramaya gittiğimde onu parktaki ağacın altında Celal'le öpüşürken gördüm. Celal ileri gitmeye çalışınca Aysun itiraz etti. Gerisini bilmiyorum. Gizlice kaçtım oradan. Keşke gitmeseydim abla. Keşke gitmeseydim. Belli ki Celal istemediği bir şeylere zorladı onu. Sonra kanepenin üzerindeki elbiseye takılıyor gözü. Çiçeklere. Ona çiçeğim diyordu, abla. ‘Çiçeğim,' diyordu. 257 Serpil de elbiseye bakıyor. Eteklerine. Şimdi anlıyor Serpil ayakkabı kutusundaki parayı kimin çaldığını, çaldığı parayla ne aldığını, kimin için aldığını ve neden getirip onların kapısına astığını. Çiçek, çiçeğim… Çiçekler bir anda elbisenin eteğinden fırlayıp yapışıyorlar yakasına, sıkıyorlar, sıkıyorlar. Senin yüzünden. Nefes alamaz oluyor Serpil. Bunun için mi kıydın canına, bunun için mi. Onlar çiçeğim de der, böceğim de der. Gözyaşları ip gibi süzülmeye başlıyor. Ancak aptal değil Serpil, derhal kendini toparlıyor, yutkunuyor, Celal de kim. diyor. Kardeşi yanıtlıyor, Hani bir kere bizim asansör bozulduğunda puseti çıkarmamıza yardım etmişti ya. Hatırlamıyor musun. Hatırlıyor Serpil, hem de nasıl. Sonra nasıl bakıştılar, birbirlerini nasıl deli gibi takip ettiler, sonra nasıl buluştular. Gayet iyi hatırlıyor. Hatırlıyorum tabii, diyor kardeşine, ama ikisinin aynı kişi olduğunu ben nereden bileyim. Bu arada çiçekleri akıl ediyor ve bir taraftan da elbiseyi katlayıp torbasına geri koyuyor. Celal'i sorgularlarsa panikleyip anlatır mı diye endişe içerisinde düşünüyor. Sonra Bak ablacım, diyor Tansu'ya, bence sen şimdilik bu konuyu hiç kimseye açma tamam mı. Her ne olduysa oldu. Giden gitti. En yakın arkadaşısın sen onun. Geceleri parklarda delikanlılarla buluştuğu meydana çıkarsa senin de adın çıkar değil mi canım. Bir de annesini düşün, yıkılır kadın. Ne gerek var. Hem belki o delikanlı zorla bir şey yapmamıştır. Başka bir nedeni vardır. Kolay mı öyle parkta bir kıza tecavüz etmek. Bağırırdı çağırırdı, biri duyardı. Öyle değil mi. Hadi oldu diyelim, bir mektup falan bırakmaz mıydı geride. Belki o kadar da gönülsüz olmamıştır da sonradan pişman olmuştur. Sen bilmezsin, anlayamazsın. Kadınlar başlangıçta biraz hayır der. Böyledir bu işler. Kaygı içerisinde kardeşine bakıyor. Tansu üzüntüsüne dalmış gitmiş. 258 Tansucum, anladın mı. diye tekrar soruyor. Tansu cevap vermiyor, başıyla evetliyor sadece. Sonra zorlukla, Ben giyinip iniyorum aşağıya, diyor, gelen giden olur şimdi. Serpil bir daha sıkı sıkı sarılıyor Tansu'ya. Haklısın, yardım etmek lazım. Ben de Kerem'i toparlayıp hemen geliyorum arkandan. Serpil bir ruh gibi odaya giyinmeye giden kız kardeşinin ardından bakıyor, bir an duraklıyor, kısa bir kararsızlık anından sonra, kardeşinin peşi sıra gidiyor ve çiçeklerle artık iyice zayıflamış olan bağlantısını tamamen kopararak kendini güvenceye alacak son cümleyi söylüyor. Biliyor musun, şimdi çok boş, anlamsız geliyor ama sen doğru bildin. Hırsız benim. Ben almıştım parayı. Altı üstü bir elbise için. 259 Yalan Oldu - Özlem Kiper Şişinden aldığı ilmik, boynunda dönen ipliği gerdiğinde kafasını kaldırıp gözlüklerinin üzerinden bakardı. Bazen bir şey söylemez sadece ipini gevşettiğiyle kalır, bazense akıldan geçirdiği ama benim bilmediğim bir şeylerin orta yerinden söz açardı. Şaşırmazdım, bilirdim sözün nereye varıp kime gideceğini. Vaktin gelmesini beklerdim. Gelirdi vakit. Uzaylı gibiydi, dedi. Aldığı ilmeklerin ritminde boynunu tavuk gibi öne atıyordu. Anlamazlığa gelerek Kim. diye sordum. Başını öne eğerek gözlerini biraz daha açarak baktı bana. Kim olacak Servet. Başka Servet tanıyormuşum gibi, Nilgün'ün Servet mi. dedim. Kelimeleri bastıra bastıra, Nilgün'ün ölen nişanlısı Servet, dedi. Nerden de çıkarıyorsun uzaylı laflarını hem de ölmüş insanın arkasından. Yalan mı ayol. Kocaman kulakları, çekik çekik gözleri yok muydu merhumun. Merhumun ya. Ölmüş adam anne. Günahtır. Aman sen de. Gül gibi kızı kaptırdın uzaylıya. 260 Gül gibi kız kendi seçimini yaptı, konu da kapandı. Her doğuya askere giden şehit oluyor sanki. Aslanlar gibi döndün evine, Allahıma şükürler olsun. Annemin takma dişlerinin arasından sıkışarak çıkan sesler kulağımda patlar gibi oluyordu. Dayanılır gibi değildi aslında, sessiz olan seslerin kulağımda çınlamalı gürültüye dönüşmesi. Kapatalım bu konuyu, diyebildim sadece. Elindeki örgüyü boynundan çıkarıp yanına koyacağını, dizlerini ovuştururken sabır çekerek kaşlarını yukarıya kaldıracağını ve hemen ardından salâvat getireceğini biliyordum. Aslında yaşlı sayılmazdı annem. Ama romatizmalı, iş görmez bacakları, ağzından düşürmediği duaları ve bitmek bilmez yakınmaları onu hep olduğundan daha yaşlı gösterirdi. 261 Rabbim sen esirge kul belasından, görünmezlerin şerrinden, iki dünyanın azabından… Ağzını doldura doldura esneyip iki yana üfledi duasını. Nilgün, dedim, hiç geldi mi sonra sana. Adamın kırkı çıkınca hemşire Gülsen'e uğramış. B aşısı yaptırıyormuş. B vitamini, diye düzelttim. Ne boksa, dedi. Ben de Gülsen'e sırtıma şişe çeksin diye bi uğrayıverdiydim. Hâlâ mı şişe çekiyor sırtına. Hormon iğnesi yaptırdıydık ya. Söylemedin. İşte aynı yer kaç zamandır ağrıyor yine. İki büklüm kilitlenip kalıyorum vallahi mutfakta. E, Nilgün'ü anlatıyordun. Hah işte iğneye gelmiş bu. Beni görüverince önce bir bocaladı. Gülsen'e ettiği lafın gerisini getiremedi. Sonra gelip elimi öptü. ‘Nasılsın Şazimet Teyze.' dedi. Ben de ne deyim. ‘Bizde can sağlığı evladım, Allah sana uzun ömürler versin,' dedim. ‘Nur içinde yatsın yavuklun, sana kısmet olaydı Allah verirdi şifasını,' dedim. ‘Hem yaşasa, yetimlerinin sorumluluğu üstüne kalırdı,' dedim. Kim bakacakmış adamın çocuklarına. Kim bakacak anneleri zahir. Ayaklarına konan sinekleri kovalamak için örgüsünün yanında duran plastik sinekliği boş boş vurdu bacaklarına. Odaya süzülen güneş ışıkları gibi uzuyordu nefesimiz. Sinek, vızıldayarak sehpanın üzerindeki motifin içinden çıkmaya çalışıyordu. O an ikimiz de sineğe bakıyorduk. Kaza olmasa, adam buna evli olduğunu falan demeyecekmiş meğer, dedi, yalanın üstüne basacakmış imam nikahını. Bir gün orada, bir gün burada, evini belle, gönlünü yelle, oyalayacakmış. Annemin bitmeyen cümleleri uzaklaşırken Nilgün'ün benden hiç gitmeyen bakışları düştü önüme. Motifin içine hapsolan sinek kovalanınca uçtu gitti. Ben inandıramamıştım sevdiğimi askerden döneceğime, bir başkası ikinci kadını yapmaya kandırmıştı. İlktim, tektim derken bir anda hiç oluvermiştim. Annem örgüsünü tekrar alırken eline, duyulmasını istemez gibi Kız oğlan kızmış hâlâ, dedi. Kim söyledi. dedim. Hemşire Gülsen, dedi. 262 Sinek yumuşak yün çilesinin üzerinde ikinci bir sineğin üzerine konmuştu. Ne annemin kolunda kımıldayan şişin, ne ipin küçük salınışlarının, sinekleri birbirinden ayırmaya gücü yetiyordu. 263 Yalancı Bacağım - Aslıhan Kocabal Bu sıralar canım sıkkın, keyfim yok, önüme gelene çatıyorum. Yorgun argın eve gelip, gece yarısına değin tıka basa yiyorum. Tatlısı, tuzlusuydu derken uyku bastırıyor. Yastığa başımı koyup hülyalara dalacakken, bacağım tak diye atıveriyor, sıçrayarak uyanıyorum. Sonra uyu, uyuyabilirsen. Ömrümce sigara içmediğim halde, sinirimden balkona çıkıp bir tane yakasım geliyor. Keşke çoluk çocuğumun itiraz edeceği bir alışkanlığım, bir zaafım olsaymış da böyle gecelerde ona dadansaymışım. Övünmek gibi olmasın, ömrü boyunca pek az itiraza uğramış bir adamım ben. Düzgün yaşamayı görev bildim hep. Adam gibi adam olduğumdan, yılın idarecisi ödülleri aday adaylığı süreci dışında beni uykusuz bırakacak hiçbir hadiseye karışmadım. Ben Allah'ın utandırmadıklarındanım koşarak, tık nefes değil, adım adım, sindire sindire çıktım basamakları. Şimdilerde yerli yersiz atıp duran bir bacak bana itiraz ediyor ve onun kör olası inadı yüzünden uykusuz geceler geçiriyorum. Dermanını bulamadım. Huzursuz bacak sendromu, dediler, inanmadım. Ben başlı başına bir huzur timsaliyken bacağım huzursuz olacak. Akıl işi değil. Yorgunluktandır Sayın Danışman, dediler. Hah, dedim, işte bunu kendime yakıştırabilirim. Kamuoyuna çok önemli açıklamalarda bulunacağım ve başkana süreçle ilgili rapor vereceğim şu günde, gözlerim kan çanağına dönmüş, harpten çıkmış gibi kahvaltı masasına oturuyorum. Kurt gibi 264 açım. Osman Efendi ne zamandır baştan savma yapıyor işini. Günlerdir şekerlenmiş reçellere, kurumuş peynirlere, pörsümüş zeytinlere, cıvık yumurtalara talimiz. Söyleniyorum. Osman Efendi, aç bırakıyorsun bizi, azıcık özen göster şu sofra işine. O kadar oluyor yetişemiyoruz beyim, diye cevabı yapıştırıyor. Zam istiyor da yolunu yapıyor kurnaz. Suyuna gidip Öyleyse, diyorum, aybaşında benden sana zam, kıymetini bil. İdarecilik böyle hassas iştir, evde ocakta başlar. Cıvık yumurtalar önümden çabucak kaldırılıp sucuklu omletler getiriliyor. Başka bir arzum olup olmadığı soruluyor. Sizin gibi şükür bilmez nankörleri bir an önce defetmekten başka bir derdim yok. Yok, Osman Efendi, eline koluna sağlık. Hanım daha kahvaltısını etmeden giyinmeye kuşanmaya koyulmuş. Bugün Başkan Bey'in hanımı ve dostlarıyla kermes açılışına iştirak edecek. Sade kahvemi kırk yıllık karımın defilesi eşliğinde yudumluyorum. Kırık beyaz bir döpiyesle çıkıyor odadan. Ayağına iki karış topukluyu çekmiş, bıdı bıdı yürüyor. Düşeceksin hanım, diyorum, Protokol seni mi bekleyecek. Sen boş ver protokolü, diyor, takım güzel durmuş mu onu söyle. Berisinde içi geçmiş bir karpuz gibi duran kalçasından, ince ketenin altından gülümseyen löp etlerinden, ayakkabıdan dolmalık biber içi gibi taşan ayacıklarından hiç söz açmıyorum. Sultanım, gözümün nuru, pek yakışmış. Zaten çuval giyse yakışır benim hanımıma, gelinlik kız gibi mübarek, hey gidi hey. Tüm hatunları kıskançlıktan çatlatacaksın yahu. Ağzı kulaklarına varıyor. Onayı alınca alelacele ayrılıyor yanımdan. Daha kuaföre gidecekmiş. Sade bir kahve söylüyorum, gözlerim hâlâ açılmıyor. Başkan Bey'le yapacağım toplantı aklıma geldikçe elim ayağım titriyor, kalbim duracak sanıyorum. Basın açıklamasına iki saat kala hergelelere söyleyeceklerimi gözden geçirmem gerekiyor. 265 Evlatlarımız, göz bebeklerimiz. Unutmayınız ki siz bizim en kıymetli hazinemizsiniz, birinizin dahi kılına zarar gelse yüreğimizin telleri yaprak gibi titrer. Evlatlarım, diyeceğim odur ki şu okulun bahçesinden artık bir çıkın da karşılıklı oturup tiramisu yiyelim, çayımızı içelim, tatlı tatlı sohbet edelim. Okulunuzu yıkmayacağız, bize itimat edin. Orayı sizler için fevkalade faydalı ve modern bir tesis haline getireceğiz... Gitmeyecekler biliyorum. Öyle uyuntular gibi duracaklar durdukları yerde. Sonra neden ittiniz neden kaktınız. Ne yapalım yani, karşılarına geçip de çekirdek mi çitleyelim. İki üç zibidi nasıl da bozdu façalarını mı. dedirtelim. Görülmüş şey değil. Tutturmuş gidiyorlar okul da okul diye. Bilmem kaç yıllık döküntü, çirkin bir şey garabet işte. Anıları varmış da mirasmış da zartmış zurtmuş. Bizim de memleketimizde, köyümüzde anımız var, mirasımız var, ne olmuş yani. Bacak kadar çocuklar beylik laflar edip bir de parmak sallamıyor mu. Şeytan diyor… Hayır, gerçekten yerine tesis