bozguna uğratıldı. Lejyonerler, hepsini bir darbeyle yok etmeyi tasarlayan Almanya ve Fransa hükümetlerinin kurduğu kapana kıstırıldılar. Yiğitçe savaşan Herwegh ve gönüllüler taburu zaten yenilgiye mahkûmdu. Emma bu zor anlarda olağanüstü bir soğukkanlılık ve yaratıcılık göstermişti. Herwegh ile birlikte saklandıkları köyde bir köylüden, başarısız önderi sandığa gizlemesini ve üstünü samanla örtmesini rica etti. Daha sonra erkek gibi giyinen Emma, bir köy arabasına yüklediği sandığı Fransa'ya götürdü. Adalbert von Bornstedt ise, bu savaşta bir zafer kazanarak geçmişini silip dürüst bir devrimci olduğunu kanıtlamayı başaramadı. Niderdossenbach'taki çatışmadan zor kurtuldu. Devrimci dalganın yükseldiği yerlerde bulunmaya artık ihtiyacı yoktu. Çalkantılar içindeki Berlin ve Viyana'da bile Bornstedt, halk mahkemesine çıkarılıp kendisinden hesap sorulmasından korkuyordu. Üstelik yıllarca kükürtlü sular ve kükürtlü su ve javel suyu masajlarıyla tedavi etmek için beyhude bir çaba harcadığı eski hastalığı hızla ilerlemeye başladı. Bornstedt sürekli takip edildiğinden kuşkulanıyor bu yüzden uykusuzluktan ve cezalandırılmayı beklemekten bitkin halde şehir şehir geziyordu. Bir iskelet gibi zayıflamıştı çevresindekileri, ani krizler geçirerek ürkütüyordu. Halüsinasyonlar peşini bırakmıyor anlamsız bir ölüme götürdüğü, özverili, cesur adamların kanlar içinde düşüşlerini tekrar tekrar gözünde canlandırıyordu. Her şeye yeniden başlayabilseydim, diye düşünüyordu bazen, ıstırap içinde, her şeyi unutabilseydim. Ama iltihaplı beyninde geçmiş yeniden ve daha güçlü canlanıyordu. Bornstedt'in korktuğu başına geldi Gözaltına alındı. Hapishaneye düştüğünde delirmişti. Hücresinde kâh askeri emirler veriyor kâh affedilmesi için yalvarıyor bazen de birilerine tehditler savuruyordu. Sonunda onu bağlayarak hapishanenin akıl hastanesi İllenau'ya kapattılar. Bornstedt orada öldü. Marx ve Engels, Köln'e giderlerken, Ortaçağ'da düşman tarafından kuşatıldığında yiğitçe direnen ünlü kentte, Mainz'da bir süre kaldılar. Burada görüştükleri Komünistler Birliği üyeleriyle, bundan sonra birlikte yürütülecek faaliyet ve işçilerle nasıl daha yakın ilişkiler kurulacağı üzerine konuştular. Karl yine Almanya'daydı ve anadilini duyuyordu. Daha birkaç ay öncesinde, Almanya'ya dönmek onun için ağır hapis cezası, belki de ölüm anlamına geliyordu. Ama o, bir gün bu durumun değişeceğini, yurdunu görebileceğini biliyordu. Son birkaç yıl süresince kıtlık ve yoğun bir ekonomik kriz yaşayan Almanya'da da, Fransa'da olduğu gibi halk ayaklanmaları baş göstermişti. Mart'ta, Berlin'de iki gün süren sokak çatışmalarından sonra isyancı halk, Kraliyet askerlerini yenilgiye uğrattı. Prusya'da ve diğer Alman krallık ve prensliklerinde, liberal-burjuva hükümetler kuruldu. Ama etkinliklerini yarım yamalak reformlar yapmakla sınırladılar. Örneğin, köylüleri feodal baskıdan kurtarmak için hiçbir şey yapılmamıştı. Emekçi halkın durumu, hâlâ eskisi gibi kötüydü ve yönetimde, poliste, orduda yine aynı zengin aileler hüküm sürüyordu. Alman burjuva hükümetleri, otuz altı küçük devlete bölünmüş olan Almanya'nın birleşmesini gerçekleştirmek konusunda da beceriksiz davrandılar. Bu süreçte, çoğu Komünistler Birliği üyesi yaklaşık dört yüz Alman işçi, sınırı tek tek geçerek Almanya'nın çeşitli kentlerine dağıldı. Hemen hemen hepsi de devrim mücadelesine katıldı. Gelişmeler Marx ve Engels'in önerdiği taktiğin doğruluğunu kanıtlarken devrimin ön saflarında Komünistler Birliği'nin yarattığı devrimci işçiler ve entelektüeller çarpışıyordu. *** Karl ve Friedrich, Mainz'dan Köln'e kadar bir yolcu arabasıyla seyahat ettiler. Çenesine kadar kapalı resmi ceket giymiş, boynunda sıcak kaşkol taşıyan, yüzü bataklık kuşunun yüzüne benzeyen zayıf bir memur, korkuyla bakınan yolculara dehşet içindeymiş gibi anlatıyordu Köylüler, bu insan kılıklı barbarlar, lanetli 1525 [41] yılında olduğu gibi, tırpanlarla, yabalarla ve baltalarla silahlanmışlar. Malikanelere saldırıyorlar ve dağ ormanlarından hiçbir cezaya maruz kalmadan sürükledikleri çalılar gibi yakıyorlar. Kadınlar inliyor erkekler korkularını yenmek ve kendilerini bu karanlık bahar gecesinde biraz olsun rahatlatmak için hızla puro içiyorlardı. İncil'deki evliyalar bu yaşadıklarımızı önceden söylemişler, dedi köşede oturan Protestan papazı ve erzak dolu bir sepet çıkardı. Korku, ruhunu kemirdiğinde sen de kaz kemir, diye de ekledi, oradakileri neşelendirmeye çalışarak. Köylüler, sadece, kölelik belgelerini, zenginlerin büro ve evlerini yakmakla kalmıyorlar aynı zamanda yakında bütün beylerle hesaplaşmanın işaretlerini de veriyorlar, diye devam etti memur. Arabacı, sert bir hareketle atları aniden durdurdu. Sarsıntıdan, yolcuların başlarının üstündeki bohçalar ve bavullar uçuştu. Kadın çığlıkları duyuldu. İşte, işte oradalar. diye bağırdı birileri. Karl ve Friedrich, pencereye yapıştılar. Simsiyah gökyüzüne, güneşin doğuşundaki gibi parlak bir ateş yansımıştı. Bir malikane yanıyor. diye bağrıştılar her taraftan. Yakında Almanya'da bir tek şato bile kalmayacak. Sonra da köylüler kollarını bizim için sıvayacaklar. İşte, anarşi budur. Ama arabanın yolunu hiç kimse kesmedi. 11 Nisan'da Karl ve Friedrich, Köln'e vardılar. Gotik katedral, değişmemiş olarak yine evlerin çatıları üzerinden yükseliyordu ama Marx'ın birkaç yıl önce bıraktığından beri kentin görünümü biraz değişmişti. ‘Nibelungen Destanı'ndaki kahramanlara benzeyen iri yarı, sarışın Renliler, sokaklarda keyifle dolaşıyordu. Bir zamanlar Marx ve Rutenberg'in, bir yandan bira veya Ren şarabı içerken, parçalanmış Almanya'nın gelecekteki kaderini tartıştıkları semt pazarı civarındaki meyhanelerde, artık çeşit çeşit salamlar ikram ediliyordu. Ren'in sol kıyısında kurulu bulunan Prusya kenti Köln, bir zamanlar bir Roma Colonia Agrippina'sıymış[42]. Kent halkı, eskiden beri zanaatçılık ve ticaretle ilgilenmekteydi tahıl, deri mamülleri, tütün, pirinç, şarap, kumaş ticareti yapılmaktaydı. Malların sevkiyatı için de Ren'de çok sayıda büyük ve küçük deniz taşıtı çalışıyordu. Nehir hattı boyuna yarım daire gibi yerleşen Köln, tapınakları, meydanları ve zengin semtleriyle güzel bir kentti. Kentin en ilginç yapısı, gotik mimari esaslara göre yapılmış ve dünyanın en muhteşem binalarından biri olan Köln Katedraliydi. Özellikle, katedralin içindeki gemiyi destekleyen, görünüşte tüy gibi hafif yüz sütun çok etkileyiciydi. Ama güzel binaların yanı sıra, birer labirent gibi uzanan yayalar, yük arabaları ve faytonlarla dolu pis, karanlık, dar, yamru yumru sokaklar da vardı. Köln, uzun süre, nüfus yoğunluğu bakımından, Hamburg ve Berlin'den sonra Almanya'nın üçüncü kenti olmuştu. Nüfus, önemli savaşlara ve yönetim değişikliğine bağlı olarak artıyor veya azalıyordu. 1848'de devrim rüzgârları esmeye başladığında kent çok gürültülü bir hale geldi. Aydınlık gökyüzünün altında, tartışmak için toplanan işçiler ve dükkan sahipleri, köylüler ve üniversiteliler, Almanya'yı sözcüklerin yardımıyla düzenlemeye, toplumsal yapıyı değiştirmeye, anayasanın oluşturulmasını sağlamaya çalışıyorlardı. Almanya'nın yeniden birleşebileceğini umuyorlardı. Çünkü bir zamanlar, Viyana Kongresi'nde, Avusturya Şansölyesi Metternich, eski Alman İmparatorluğu'nun topraklarında otuz dört minik devletin cılız da olsa, birliğini oluşturmayı başarmıştı. Avusturya, güçlü Prusya'ya karşı onların koruyucusu rolünü oynamıştı. Ama Prusya ve Avusturya'nın denetimindeki önemli miktardaki toprak, birliğin dışında kalmıştı. Bütün Alman devletlerini ve dört özgür Alman kentini –Hamburg, Frankfurt, Lübeck ve Bremen– birleştiren tek kurul, Frankfurt'taki Ulusal Meclis idi ve Alman devletlerinin ayrı ayrı temsilcilerinden oluşuyordu. Marx ve Engels, Köln'e gelir gelmez hemen işe koyuldular. Almanya'da ayrı bir parti kurma sorununu daha Şubat Devrimi'nden önce birkaç kez tartışmışlardı. Ama koşullar henüz olgunlaşmamıştı. Prusya'da ve tüm diğer Alman krallık ve prensliklerinde durum gittikçe karmaşıklaşıyordu. Bütün Almanya'yı kasıp kavuran, taşrada köylülerin ve küçük atölye ve dükkan sahiplerinin de desteklediği 1848 Martı'ndaki kanlı işçi ayaklanmalarından sonra Prusya Kralı ve çok sayıda prens, belirli tavizler vermek zorunda kaldı. Otokratik feodal rejime darbe indirilmişti. Ama elde edilmesi hiç de kolay olmayan bu zaferin meyvelerini zenginler, sanayiciler, bankerler, büyük mağaza ve fabrika sahipleri toplamaktaydı. Şaşkınlık içindeki Prusya Kralı, yeni hükümete yardım için Camphausen ve Hansemann'ı Berlin'e çağırdı. Bu kurnaz düzenbazlar, en çok proletaryadan korktukları için zenginlerle ve prenslerle anlaşmayı tercih ettiler. Burjuvazinin ihanetinin sonucu, monarşiye sadakatle hizmet eden muhafazakarlar poliste, orduda ve devlet kuruluşlarındaki yerlerini korumuştu. Marx ve Engels, bütün bunları daha Fransa'dayken anlamışlardı. Çalışmak için, proletaryanın politik bilince kavuşarak uyandığı, kudretinin ve yapabileceklerinin farkına vardığı Ren taşrasının ilerici kenti Köln'ü tercih etmeleri tesadüf değildi. Büyük bir devrimci gazete çıkarmak için de Köln'deki koşullar daha uygundu. Burada hâlâ Napolyon'un yasaları hüküm sürüyordu. Bu kanunlar, Berlin'de kesin olarak kabul edilen Prusya hukukundan daha fazla yurttaşlık hakları içeriyordu. Son derece meşgul olmasına karşın, ailesinin çok uzaklarda olmasından üzüntü duyan Karl, Jenny'den daha fazla ayrı kalmak istemiyordu. Gelecek ne denli belirsiz görünürse görünsün Jenny'yi ve çocuklarını yanına çağırmaya karar verdi. Onlar da kısa bir süre sonra Lenchen'le birlikte Köln'e geldiler. Yeni bir gazete çıkarmak kolay değildi. Para yoktu. Marx, Köln'deki hissedarları sıkıştırırken Engels de bu zor iş için babasını ikna etmek umuduyla Barmen'e gitti. Babasının, ticari bir amaçla girişimlerine yardım edeceğini düşünüyordu. Ama, Wuppertal'e yaptığı ziyaret Engels'i hayal kırıklığına uğrattı. Engels de, Marx'a yazarak çabasının olumsuz sonuç verdiğini bildirdi. Friedrich'in bir zamanlar komünist olarak tanıdığı birçok kişi, kendi işletmelerini kurduktan sonra gerçek burjuvalar haline gelmişti. Bunlar şimdi toplumsal sorunları tartışmaktan vebadan korkar gibi korkuyor böyle yapanları da kışkırtıcılıkla suçluyorlardı. ...İki veya üç gün sonra, gidişat konusunda olumlu bir haber alacaksın, diye yazdı Engels, Karl'a. Radikal burjuvalar bile bizim yüzümüze bakınca, gelecekteki en büyük düşmanlarını görüyorlar ve çok yakında onlara doğrultacağımız silahı elimize vermek istemiyorlar. Benim ihtiyardan kesinlikle bir şey koparılamaz. Ona göre, ‘Köln Gazetesi', her tür isyanın mayalandığı yer olacak ve bize bin taler yerine bin peşrev kurşunu seve seve gönderecetir. Ancak, Barmen'in çevresindeki birçok kenti dolaşıp, bütün diplomatik becerisini harekete geçirerek, komünistlere sempati duyan varlıklı yurttaşları, belirli bir sermaye katmak yoluyla gazetenin yayınlanmasına katkıda bulunmaları için ikna etmeye çabalayan Friedrich'in olağanüstü enerjisi ve zekâsı engelleri aşmayı başardı. Sonunda, Marx'ın Köln'de sağladıklarına ek olarak o da on dört hissedar bulmuştu. Uzun süredir beklenen ‘Yeni Ren Gazetesi' Neue Rhenische Zeitung-, haziranın ilk günlerinde yayınlanmaya başladı. Gazetenin genel yayın yönetmeni Marx'tı. Redaksiyon kurulunda ise Engels, G. Weerth, H. Bürgers, E. Dronke, Wilhelm ve Ferdinand Wolff yer alıyorlardı. Gazetenin başlık altı yazısında ‘Demokrasi Organı' ibaresi vardı. Marx ve Engels, tüm büyük veya küçük Alman prensliklerinin ve kraliyet Prusyasının durumunu göz önünde bulundurmak zorundaydılar. Alman emekçi halkının çoğunluğunu zanaatkârlar oluşturuyordu. Alman sanayisi, Fransa ve özellikle İngiltere sanayisinden oldukça geriydi. Politik bakımından parçalanmış Almanya'da kitlesel bir proleter parti oluşturma imkanı yoktu. Bunun farkında olan Komünistler Birliği'nin birkaç yüz üyesi, Marx ve Engels gibi memleketlerine dönmüşlerdi ve yorulmak bilmeden çalışıyorlardı. Ama onlar da, efendilerine güvenen önyargılı emekçi kitlesini hemen harekete geçiremezlerdi. Yayın hayatını sürdürebilmesi için para veren hissedarlar, ‘Yeni Ren Gazetesi'nin, kendilerini sakinleştiren ve hayran bırakan ‘demokrasi' sözcüğünün temel alındığı bir politik çizgiyi takip etmesinde ısrar ediyorlardı. Bütün bunları hesaba katan Marx, Engels ve yandaşları, Köln Demokratik Birliği'ne üye oldular. Mart'ta, Berlin ve Viyana'da başlayan devrimci çatışmalardan birkaç ay sonra, nehrin kabaran suları tekrar yatağına döndü. İktidar dümenini ellerinde tutanlar, feodal öncüllerinden sadece özgürlük ve adalet talepleri, işçilerin yaşamını iyileştirme gibi konulardaki abartılı nutuklarıyla ayrılıyorlardı ve ne kadar çok laf sarf etmişlerse o kadar az iş yapmışlardı. Yasalarda ciddi değişiklikler yapması ve Almanya'yı birleştirmesi beklenen Frankfurt'taki Ulusal Meclis'in bütün vaatleri, sözcükler ve iyi dilekler denizinin dibini boylamış ve her şeyin eskisi gibi kaldığı görülmüştü. 18 Mayıs 1848'de Frankfurt'taki Meclis'in genel toplantısı açıldı. Tüm demokratlar, umutlarını bu toplantıya bağlamışlardı. Temsilcilerin, gelecekteki birleşik Alman devletinin anayasa maddelerini oluşturacakları ümit edilirken, kısa bir süre sonra anlaşıldı ki, Frankfurt Meclisi herhangi bir yaptırım gücünden yoksundu ve onu elde etme yönünde çaba da harcamıyordu. Sadece Meclis'te çoğunlukta olan liberaller değil, küçük burjuvazinin temsilcileri de birer gevezeydi. Korkaklıklarını, iradesizliklerini ve hızla büyüyen karşıdevrimci hareket karşısında halka önderlik etme konusundaki apaçık isteksizliklerini, sözcüklerin ardına gizliyorlardı. ‘Yeni Ren Gazetesi'nin birinci sayısı bomba gibi yankı yarattı. Frankfurt Parlamentosu –1848 Mart Devrimi'nde Berlin'de zaferi kazanan proletaryayı kandıran vicdansız gevezeler topluluğu– aleyhine yazılanlar her şeyden önce hissedar bayları korkuttu. Hissedarlar, Marx'ın redaksiyon bölümündeki mütevazı çalışma odasını kuşatarak gazeteye duydukları tepkiyi dile getirdiler. Afedersiniz ama, diyordu, gazetenin burjuva hissedarlarından biri, siz yatağımın altına bomba yerleştiriyorsunuz ve hem de benim paramla. Lanet olsun, burada hangi namuslu demokratik politika izleniyor. Bu düpedüz komünizm. Sizinle birlikte sanık sandalyesinde oturmak istemiyorum. Marx, soğuk bir tavırla, hissedarları sakinleştirmeye çalışıyor, ama gazetenin politikasını değiştireceğine dair hiçbir söz vermiyordu. Böylece ‘Yeni Ren Gazetesi' Alman proletaryasının tek gerçek devrimci sesi oldu. Komünistler Birliği'nin eski Merkez Komitesinin işlevini görmeye başlayan gazetenin redaksiyonu, bu dönemde çok sayıdaki Alman işçi örgütünün başında duran Birlik üyelerinin faaliyetini de yönlendiriyordu. Marx ve Engels, mücadeleye hazır komünistlerden oluşan devrimci bir karargah oluşturdular. Burada en iyi, en yetenekli gazeteciler, yazarlar ve şairler çalışıyordu. Marx'ın çalışma odasının kapısı sabahın erken saatlerinden gecenin geç saatlerine kadar kapanmıyordu. Weerth, aniden aklına gelen bir fikri genel yayın yönetmeniyle paylaşmak veya son derece boğuk sesiyle, gözleri gibi ışıltılı şiirlerini okumak için odasına sürekli dalıyordu. Weerth, Marx'ın kısa gece uykuları için çoğu zaman kullandığı dar bir divanın da bulunduğu bu dumanlı, gürültülü odada kendisini çok mutlu hissediyordu. Bu doruktan, sadece bütün Almanya değil, bütün dünya görünüyordu. Dosyaların üzerinde, yerlerde ve mürekkep hokkalarının çevresinde çok sayıda izmaritin bulunduğu, birkaç masa ve sandalyesi olan bu basit odacıktan savaş çağrıları yapılıyordu. Bu, iyilik ve bilgi ışınları yayan iradeli, zeki, coşkulu, olağanüstü özverili, neşeli insanlarla kısa bir süre geçiren herkes, sanki doruğa yükseliyor ve karşısında gördüğü manzarayı hayranlıkla seyrediyordu. Sözcüklerin barut etkisi gösterdiği günlük gazetede Engels, mükemmel bir askeri dehaya sahip olduğunu da gösterdi kalemi, çok sayıda bataryaya bedeldi. Hasta olmasına rağmen yorulmak nedir bilmeyen Weerth, soğukkanlı Freiligrath, ‘kızıl' diye çağırdıkları neşeli ve şakacı Ferdinand Wolff, atik ve ateşli Dronke, çalışkan ve özverili Wilhelm Wolff hiçbiri, çok sıkı çalışmalarına, fıkralar makaleler yazmalarına rağmen, çok yönlü Engels'le yarışamazdı. Plutarch'tan [43] okumuştum Anibal, birkaç gün uyumadan durabildiği, açlığa, soğuğa ve bütün başka kötü koşullara sabırla direndiği ve her işte hırslı olduğu için zafer kazanabiliyormuş. Şüphe yok ki, bizim Friedrich de bu büyük önderler cinsinden, diyordu Weerth, Engels hakkında. Engels'in kaleminin berraklığı, derinliği, eşsiz yaratıcılığıyla gerçekten de kimse yarışamazdı. Bazen gazeteye, baskıdan az önce gelen bir haber ve konuyu bile oturup hemen, derin bilgisinin ve zekâsının sergilendiği ironik bir yazıya dönüştürebilirdi. Ele alamayacağı hiçbir konu yoktu. Gazete için gerçek bir hazineydi. Genel politik faaliyetin yönetiminin, örgütlenme faaliyetinin bütün yükünü taşıyan Marx'a da sık sık yardım ediyordu. Engels başyazılarının çoğunu ayaküstü yazabiliyordu. Julius Sezar gibi aynı anda hem yazıyor, hem konuşuyor, hem de gelen redaksiyon materyalini inceleyebiliyordu. Sen gerçek bir ayaklı ansiklopedisin. diyordu Karl, arkadaşına. Her şeyi en ufak ayrıntısına kadar biliyorsun, şeytan gibi kurnazsın, günün ve gecenin her saatinde, aç veya tok karnına çalışabiliyorsun. Marx ve Engels birbirlerini her konuda mükemmel bir biçimde tamamlıyorlardı. ‘Yeni Ren Gazetesi'nin komünist yazarları, 1848 Mart çatışmalarından sonra ortaya atılan devrimin sona erdiği ve nimetlerinin ancak gelecekte görülebileceği gibi mavalları yeriyor, işçileri ve köylüleri yalnız bırakan burjuvazinin ihanetini acımasızca eleştiriyorlardı. Büyük toprak ağalarının devletinin işinin bittiğini mi düşünüyorsun. diye yazıyordu Engels, bir yazısında. Hata. kesinlikle hata. Gördüğün güzel rüyadan olmuşken, Sen aniden açtın gözlerini... sarhoş Marx ve Engels, gerici güçlere karşı mücadele eden, sonra da unutulan Alman köylülerin olduğu gibi işçilerin de bilincini gazete aracılığıyla pekiştirmek, zincirlerini koparacak enerjiyi vermek, burjuva demokratik devrimi sonuçlandırmaya çağırmak istiyorlardı. Onlara göre ancak o zaman sosyalist devrim için bir sonraki mücadeleye geniş bir yol açılacaktı. Bunu gerçekleştirmek hiç kolay değildi. Devlet güçlerinin engelleriyle savaşmak gerekiyordu. Karl ve Friedrich'in eskiden tanıdığı, Komünistler Birliği üyesi Stephan Born [44] Berlin'de ‘İşçilerin Kardeşliği' adını verdiği bir örgüt kurdu. Kıyıda köşede kalmış tek tek bütün zanaatkârlara ulaşarak, onları, önemli olanın Alman halkının ortak politik amaçları değil, işçilerin yaşamının ekonomik bakımdan düzeltilmesi olduğuna ikna etmeye çalışıyordu. Born, devrim mücadelesini işgününün uzunluğu ve işçi ücreti sorununa indirgiyordu. Bu konuda ise, diyordu, fabrika sahipleri ile anlaşabiliriz. Köln ‘İşçi Birliği'nin yöneticisi doktor Andreas Gottschalk ve Amerika'dan Almanya'ya dönen Weitling de devrimin burjuva demokratik bir karaktere sahip olduğunu anlayamıyor iç savaşın patlamasını ve işçi cumhuriyetinin ilan edilmesini istiyorlardı. Toplantılarda, ‘Yeni Ren Gazetesi'ne saldıran Weitling, gazeteyi bütün demokratik güçleri, işçiler aleyhine birleştirmeye çalışmakla suçluyordu. Politik cehalet içinde son derece keyfi bir tutum içine giren dar görüşlü teorisyenler iş faaliyete gelince korkaklıkla uyumlu bir laf salatasının arkasına gizleniyorlardı. Konuşmalarının kafa karıştırması, Marx ve Engels'i endişelendiriyordu. Çünkü Alman ve dünya devrimci hareketinin saldırıya geçtiği bu tehlikeli anda bölünmeye izin verilmemeliydi. Mart zaferlerinden geriye kalan az sayıdaki kazanımı koruyabilmek için işçi ve köylülerin birliğine ve yenme azmine her zamankinden daha çok ihtiyaç vardı. Çabuk sinirlenip ateşlenen ama tehlikeli anlarda soğukkanlılığı elden bırakmayan Marx, ‘Yeni Ren Gazetesi'nin redaktör koltuğunda, komünistlerin toplantılarında, ‘Demokratik Topluluk'un ve ‘İşçi Birliği'nin kürsülerinde de son derece sabırlıydı. Muarızlarını, kararlılığı ve düşüncelerinin uğratıyordu. berraklığıyla yenilgiye Dünyada ne olup bitiyorsa, insanlığın kaderi için önem taşıyan ne varsa her şey ‘Yeni Ren Gazetesi'nin ilgi konusuydu. Polonya'daki olaylar, Almanya'da devrimci hareketin birliği gibi sorunlar aynı önem derecesiyle bu sayfalara giriyordu. Engels, ‘Polonya'nın Yeniden Paylaşılması' başlıklı yazısında Polonya halkının ulusal kurtuluş hareketini ateşli bir dille savunmuştu. Demokratik bir Polonya yaratmanın, demokratik bir Almanya'nın önkoşulu olduğunu tartışılmaz bir biçimde kanıtlıyordu. Dünyadaki bütün ülkeler, aynı zincirin halkalarıydı. *** Bastille Meydanı yakınlarındaki ‘Marianne'ın Yanında' adını taşıyan küçük meyhane, ortasında ocak olan, basık tavanlı bir odacıktan ibaretti sahibi, reklam panosuna devrimden hemen sonra, kendi elleriyle, şişi andıran bir mızrak ve üçgen şekere benzeyen frig şapkası çizmişti. Bir Burgonya köyünde doğan meyhane sahibesinin hazırladığı kızartılmış leziz etlerin ve elma şarabının kokusu gün boyu eksik olmaz, müşterilerin iştahını kabartırdı. Robespierre'in ve Marat'ın posterleri, 1793 gösterilerinin resmedildiği taşbaskılar daha İkinci Cumhuriyet'in ilanından itibaren meyhanenin duvarlarına asılmıştı. Meyhane sahibi şimdi yeniden kurulan jakoben kulübünün üyesiydi ve en keskin devrimci fikirlere sempati duyuyordu. Raspail'ın çıkardığı ‘Halkın Dostu' gazetesini okuyor ve Auguste Blanqui'nin akşam yemeklerini sıklıkla onun meyhanesinde yemesiyle övünüyordu. Johann Stock ve Cabien de iş çıkışlarında ‘Marianne'in Yanında'ya uğruyorlardı o kadar çok müşteri oluyordu ki, bir sandalyeye iki kişi birden oturmak zorunda kalıyordu. Bir seferinde, terzi ve çıkrıkçı, hava karardıktan sonra yaklaştıkları meyhanenin ağzına kadar açılmış kapısının önünde durdular. A, bu Béranger'nin ta kendisi, dedi sevinçle Cabien, Stock'a, kel kafalı bir ihtiyarı göstererek. Şairin sadece ensesinde kalmış uzun beyaz saçları taç gibi kıvrılmıştı. Johann, müthiş ezgilerin yaratıcısının kırışık yüzünü merakla inceliyordu. Béranger'nin kızarık çekik gözleri iyi görmüyor, gözlerini kısarak etrafına bakıyordu. Geniş delikli burnu dikkat çekiyordu. Béranger şaşkın görünüyordu. Meyhanede toplanan işçiler ve zanaatkârlar, onu soru yağmuruna tutmuşlardı. Kurucu Meclis'e katılmayı neden ısrarla reddediyorsun. Bütün iyi insanlar, Fransa'nın tüm emekçi halkı sana oylarını veriyor ya. Biz, barikatlarda senin ezgilerini söyledik. Sen daima yoksullara acımışsındır ve bizim ihtiyaçlarımızı biliyorsun. Stock, Pierre-Jean Béranger'nin bu soruları, sesini yükseltmeden nasıl cevapladığına kulak verdi Unutuyorsunuz ki, ben artık yetmişine merdiven dayamış biriyim. Kalabalıkta ne yapacağımı şaşırıyorum. Zavallı beynim şimdi bile şaşkın. Sayınız oldukça fazla. Ben sadece parlamento koltuğundan değil, akademideki koltuktan da vazgeçtim. Bu, bir yazar için onur değil de nedir. Ama bu eski ve bitkin dostunuzu anlayın ve affedin. Otuz yıldan fazla bir süredir, acılarınızın ve umutlarınızın yankısı olamadım mı yoksa. Ama yankı, ormanların, ovaların ve suların sessizliğinden doğar. Yalnızlığımdan koparıp almayın beni. Orada, sizin için daha yararlı olabilirim, dostlarım. diye bağırdı, demirdöküm fabrikasında çalışan genç bir işçi. Stock, ona yaklaştı ve kolundan tuttu. Sus delikanlı. Béranger'nin beyaz saçlarına ve titreyen ellerine bak. Varsın, proletaryaya kendisini en rahat hissettiği yerde hizmet etsin. Stock'un yanına, koyu renk geniş gömlekli, uzun saçlı, boylu poslu bir erkek gelip durdu. Ben de sizin gibi bir işçiyim. Birçok şair gibi, ezgilerimi Béranger'ye borçluyum. Adım Dupont. Devrimci kenar mahallelerin en çok sevilen şairinin sözü, coşkulu haykırışlarla kesildi. Konuş, Pierre. Biz, türkülere ve şiirlere değer vermesini ablak suratlı burjuvalardan daha iyi biliriz. Ama Dupont söylenenlerin hiçbirini duymamış gibi Béranger'nin yanına gitti ve bir Ortaçağ menestreli[45] veya troubadour[46] edasıyla kolunu savurarak eğildi. Béranger. İhtiyar önderimiz, yazdığımız her satırı sana borçluyuz. Daha sonra Dupont, bütün Fransa'dan, genç ve yazmaya yeni başlayan işçi şairlerin, coşkulu ama başarısız şiirleriyle birlikte Béranger'ye nasıl başvurduklarını anlattı. Yaşlı Béranger proleterlerin bu ilk eserlerini özenli bir sabırla okuyup düzeltiyordu. Biz, proleter şairlerinden hangimiz, diye devam ediyordu Dupont, onun öğütlerinden yararlanmadık ki. Sonra yeniden bu şiir patriğinin önünde zerafetle eğiliyordu. Béranger, sen birçok kez bize, başardığımızdan emin olmadıkça iğneyi, örsü, rendeyi ve çekici bırakmamamız gerektiğini öğrettin. Günümüzde, yoksulluğun ve kötülüklerin, yazarları da felaketin uçurumuna sürüklediği hakkında bizi uyarıyordun. Şair olmak ve vahşi burjuvazinin var olduğu bir dünyada gerçeğin türküsünü söylemek zor zanaat. Sen Béranger, sadece işçilerin dostu ve şairi değil aynı zamanda, şiire gönül verenlerin öğretmenisin. Emekçilerin lirini senden başka kim böylesine özenle akord edebilir. Gelecek nesillerin de ilhamı olacaksın. Yaşlı şair, duygulanmıştı Dupont'a sarıldı ve bakışlarıyla, jestleriyle ve sözleriyle ona duydukları sevgiyi birbirleriyle yarışarak ifade eden bu insanlara hitap etti Teşekkür ederim, kardeşler. Size, yazdığım bir ezginin sözleriyle yanıt vereceğim Duyduklarında ismimi yoksul insanlar, varsın minnetle fısıldasınlar Övgüler ona ki, ilk defa getirdi şiiri yoksul köşemize. Béranger gittiğinde, Stock ve Cabien, düşüncelere dalarak daha uzun süre, sessizce oturdular. Sonra terzi sessizliği bozdu Tanıdığım en iyi ve en zeki insan olan Marx bile, Béranger'nin ölümsüz olduğunu söylüyor. Bir türkü, sapına kadar halkın yanında olursa bak nasıl bir güce sahip olabiliyor. Bu Marx'la tanıştırılmamızın zamanı geldi artık, sen herkesi böyle sık sık övmezsin. Evet, kardeş, onun gibileri bin senede bir doğar. Ama şimdi seni onunla tanıştıramam. Çünkü Almanya'da. Stock, Marx'tan ve Komünistler Birliği'nden bahsetti ona. Bu akşam olağanüstü heyecanlı ve neşeliydi. Oysa evde kendisini bir felaket bekliyordu. Terzi ‘Marianne'in Yanında'dayken Geneviéve hastalanmıştı. Hastalıklarını genellikle kocasından ve çocuklarından gizlerdi. Ama bu kez durum öylesine ciddiydi ki saklayamadı. Birdenbire başlayan şiddetli ağrı ve bulantı nöbetleri giderek sıklaştı. Hayatında ilk kez, gündüz, yatabilmek için eski döşeğine doğru süründü güçlükle. Acılara dayanamayıp yüksek sesle inlemeye başladı. Ev sahibesi ne olduğunu anlamak için koşup geldi. Kramplardan kıvranan Geneviéve, ondan çocukları uzaklaştırmasını rica etti. Johann, küçük Catherine'e dikkat et, dedi dokunaklı bir sesle oğluna. Sonra da, Kalkabilecek miyim bilmiyorum. Kendimi çok kötü hissediyorum. diye yakındı. Küçük kızı annesinden güçlükle kopardılar, korkmuş olan Johann ise, gözyaşlarını tutamıyordu. Annesini ilk kez bu kadar zayıf görüyordu. Fayton ustasının iyi yürekli dulu, çocukları kendi odasına götürdü ve Geneviéve, kocası gelene dek yalnız kaldı. Stock, akşam geç saatte eve döndüğünde karısını acıdan kıvranır bir halde buldu. Kan ter içindeki Geneviéve, döşeğin üzerinde inliyordu. Terzi, ona seslendi ama yanıt alamadı. Karısının başını kaldırdığında, acının dayanma sınırındaki iki yabancı gözün dehşet içinde baktığını gördü. Geneviéve'in bakışları onu delip uzaklara gitmişti. Sevgilim, güvercinim, karıcığım, hanımım, diye art arda sıraladı Stock. Bu güzel sözlerin onun ağzında ne işi vardı. Halbuki, on sekiz yıllık beraberlikleri boyunca Geneviéve'e bunları öyle az söylemişti ki. Kadın, bu sevgi sözcüklerini duymayı nasıl da hayal etmişti. Ama şimdi gözlerinde sadece derin bir acı ve şaşkınlık ifadesi vardı. Geneviéve'i kucağına alan Johann, gövdenin hafifliğinden ürperdi. Bu, bir zamanlar, Lyon'da Rhône'un kıyısında, kucağında taşıdığı Geneviéve miydi. Aralarına sızan kötü ruhları kovmak istercesine ona sıkıca sarıldı. Hastanın vücudu yeniden kasıldı Geneviéve inliyordu. Çaresizlik içindeki Johann, biriktirdikleri az miktardaki parayı çıkarıp bir mendile bağlayarak dışarı koştu. Karısına nasıl yardım edebilirdi. Zenginlerin oturduğu sokaklarda, metalden yapılmış doktor tabelaları gördüğünü hayal meyal hatırlıyordu. Paris'in merkezine ulaşabilmek için uzun süre yürümesi gerekiyordu. Nihayet, Koyu gri renkli, görkemli ‘St. Sulpice' tapınağının yakınlarındaki güzel evlerin arasında bir doktorun tabelasını gördü. Stock, küçük çekiçle kapıyı çaldı. Hizmetçi, kaba gömleğinin üzerine yün hırka giymiş işçiye şaşkınlıkla baktı. Onu kabul odasına almaya çekindi ve karanlık koridorda beklemesini istedi. Doktor bey, kendisi gelecek sizin yanınıza, dedi küçümsemesini saklama gereği duymadan. Stock hiçbir şeyi umursamıyordu. Kaldıramadığı tek şey oyalanmaktı oysa akşam yemeğini yiyen doktoru beklerken zaman geçmek bilmiyordu. Lanet okumamak için kendini zor tutan Stock, odaya dalmamak için de direndi. Geneviéve'i kurtarabileceğini sandığı tek adamı kızdırmak istemiyordu. En sonunda, rahatsız edildiği için sinirlenen doktor, ceket yakasının altına tutturulmuş kar beyazı bir peçeteyle koridorda göründü. Hasta siz misiniz. diye sordu tiksintiyle. A, demek karınız hasta. Pekala. Arabanız nerede. Hastalara yürüyerek gitmem. Üstelik, şunu da göz önünde bulundurmanızı rica ediyorum ben de sizin gibi emekçiyim ve para kazanmak zorundayım. Parasız tedavi edemem. Eğer paranız yoksa, lütfen, komşuma başvurun. Stock, paralarının çoğunu doktora uzattı, sonra da fayton tutmak için topallayarak çıktı. Doktor yol boyunca, yoksulların, sağlıklı oldukları halde duydukları acıyı genellikle abarttıklarından dem vurarak söyleniyordu. Stock susuyordu. İçinden, evden ayrıldığı süre zarfında Geneviéve'in biraz iyileşmiş olmasını umut ediyordu. Ama eve girer girmez umudu suya düştü. Görünüşe göre, acılarını azaltmak için ayağa kalkmaya çalışan hasta tekrar nöbete yakalanmış, sürünerek somyaya ulaşmaya uğraşırken küçük sandelyeyi devirip, suyu dökerek düşmüştü. Bitkin başı döşekten sarkan hastanın, rengarenk kılıflı yastığı ayak ucundaydı. Süzülmüş ve tanınmaz hale gelmiş yüzü çarpılmıştı. Doktor tiksintiyle bakındı, yanında getirdiği çantayı açarak kocaman bir termometre çıkardı. Eminim ki, bu batakhaneye gelmem şart değildi, dedi sinirli bir şekilde. Geneviève'in krampları yine harekete geçti. Doktor sarardı ve eğilip yatağa yaklaştı. Geneviéve kıvranıyor, çökük karnını elleriyle bastırıyordu. Gözleri faltaşı gibi açılmıştı. Bilinci tamamen yerindeydi ama konuşacak takati kalmamıştı, onun yerine boğazından anlamsız hırıltılar çıkıyordu. Hastanın gözlerindeki korku ifadesi, bu bakışı yakalayan doktora çoğalarak sirayet etti. Stock bu teması yakaladı ve birden, hiçbir umut kalmadığını anladı. Kurtarın onu, yalvarırım. Bize acıyın. Yardım edin. diye bağırmaya başladı, şu ana dek yaşamı boyunca hiç tanık olmadığı korkunç bir sesle. Yardım edin, bize acıyın doktor bey. Çocuklarımız var. Tavuk suyu, külbastı, badem yağı, diye sıralıyordu doktor, hastanın yatağından uzaklaşırken. Böyle durumlarda papatya çayı da işe yarıyor. Meslektaşlarım bu sayede mükemmel sonuçlar elde etmişler. Ilık banyo, acıları hafifletir. Sonra titrek elleriyle bir reçete yazarak terziye uzattı. Doktor, kapı kolunu ipek mendiline sardığı eliyle tuttuğunda, Stock, onu engelledi. O ölürken böyle gidemezsiniz. Size daha para bulacağım. Bu kadın benim için hayatımdan daha değerli. Bir kez artık onun öldüğünü sanmıştım ama o, bana döndü, onu buldum. O günden itibaren hep benimle oldu. Asla şikayet etmedi. O, bir azize. Kurtarın onu doktor, Bunun için o kadar okudunuz siz. Maalesef, dostum dedi doktor yumuşak bir sesle. Ben, Tanrı değilim. Tıp bu durumda çaresiz kalıyor. Dikkat edin hastalık size de bulaşmasın. Sanırım siz de iyi değilsiniz. Geneviéve'in nesi var ki. Bu ne biçim bir hastalık, doktor. Kolera. Bu dönemde, her gün, bu ürkütücü hastalıktan, bütün Avrupa'da olduğu gibi Paris'te ve Fransa'nın diğer kentlerinde de binlerce insan ölüyordu. Kolera, Ortaçağ'daki veba gibi korkunçtu. Stock bunu duymuş ve okumuştu ama hastalık ona, Cayenne'deki sarısıtma kadar uzak geliyordu. Ama işte evine kadar giren bu hastalık Geneviéve'i öldürüyordu. Terzi, karısını yaşatmak için iki gece ve bir gündüz boyu elinden geldiğince mücadele etti. Buz kesilen gövdeyi nefesiyle ısıtmaya çalışıyor, mütevazı evinde eline ne geçerse onunla sarıyor, yükünün gittikçe daha da hafiflediğini derinleşen bir çaresizlikle fark ederek kucağında taşıyordu. Karısına seslenerek kendisini yalnız bırakıp gitmemesi için yalvarıyordu. Hastalık cehennem azabı gibi kavururken umarsız Johann, sevdiği kadının acılarını nasıl hafifleteceğini bilemeden kızgınlıktan deliye dönüyor, tehditler savuruyor inanmadığı Tanrı'dan medet umarak dua bile ediyordu. Bu arada gözünün önüne getirdiği kahırlı yaşamı boyunca karısına karşı yeterince ilgi ve dikkat göstermediği için vicdani bir rahatsızlık da duyuyordu. Bu, telafi edemediği gecikmiş pişmanlık ise, acısını artırıyordu. Karısı, bitkin eliyle Stock'u okşadığında çocuk gibi ağladı İstersen yıllarca hasta yat ama bırakıp gitme. Benim için yaşa. Ölme. diye yalvardı. Bir vakitler, birkaç yıl boyunca dul olduğunu sanmış ve tam bu düşünceye alışmışken, hiç beklenmedik bir anda karısını yeniden bulmuştu. On yıl boyunca bu proleter yaşamın korkunç yükünü birlikte taşıdılar. Birbirleri ve çocukları için duydukları tasalar, acılar, az sayıdaki sevinçler, geceler ve gündüzler onları koparılmaz bir biçimde birleştirdi. Stock sadece Geneviéve'in değil, kendisinin büyük bir parçasının da ölmekte olduğunu hissediyordu. Ölümün geldiği anı kaçırmak istemediği için gözlerini kapatmıyordu. Ve sonunda Geneviéve'in acıları son buldu. Ölümü yaşamından daha kolay olmadı ama onca çileye ve yoksulluğa nasıl katlandıysa, yine öyle usulca öldü. Henüz kırk yaşında olmasına karşın, tabutta yatan Geneviéve çok değişmişti. Hasta yattığı üç günde, yaşamadığı yılları hızla yaşayarak yolun sonuna gelmiş gibiydi. Stock, Geneviéve'in yok olduğuna bir türlü inanmıyor soğuyan gövdeye dokunarak, onu gözyaşlarıyla ve sözcüklerle canlandırmaya çalışıyor, belki bir mucize olur diye karısının gömülmesine izin vermiyordu. Dünya ve çocuklar umurunda bile değildi. Bir süre sonra, Bu bir kâbustu, artık uyanmak gerek, diye kendini toparladı Stock ama acısı öylesine fiziksel bir hal almıştı ki yaşadıklarının bir gerçek olduğunu hatırlatıyordu durmadan. Kötü günlerinde hep yanında olan dostu Cabien, onu teselli etmeye çalışıyordu Stock, iyisi mi sen biraz şarap iç. Yaraları deşmekle eline ne geçer. Ölülerin geri dönmesini sağlayamazsın. Johann, o dönüyordu zaman kızgınlıktan deliye Ben onu unutmak istemiyorum. Neden sakinleşecek mişim. O, asla kendisine acımıyordu ve benim bir parçam olmuştu biz onunla hep, bir tek kişi gibi olduk. Ama o, artık yok, diye ısrar ediyordu iyi yürekli çıkrıkçı. Johann dostum, kendini toparlamanın zamanı geldi. Canını yakmanın bir anlamı yok ki. Ne demek, ‘o, yok'. Ben varım ya, yaşanan yıllarımız var ya. Stock'un çevresindekiler de çok üzgündü. Clichy atölyesinin yardım fonundan ona yardım vermişlerdi ama bu para da suyunu çekmek üzereydi. Açlık, bütün aileyi tehdit ediyordu. Küçük Johann da bir fabrikada çalışmaya başladı. Sağlıklı, iriyarı bir çocuktu. Stock, acısını yenemiyordu bir türlü. Her gün Geneviéve'in mezarına gidiyor, çimlerle örtülü küçük kabrin yanına oturuyor ve sadece Johann'ın bildiği ortak geçmişlerinin tek tanığı olan karısını geri çağırıyordu. Bütün ruhuna derin bir huzurun sinmeye başladığı terzi için ölüm, artık çok aşina olduğu bir ülke gibiydi. Bir gün yine, tahminen Geneviéve'in kalbinin bulunduğu yerden kopardığını düşündüğü bir tutam çimeni göğsüne bastırarak mezarlıktan dönerken yoldan geçen biri eline bir bildiri tutuşturdu Egemen halkın adına. Yurttaşlar. Şubat barikatlarında, Geçici Hükümet üyesi sanını verdiklerimiz, bize demokratik ve sosyal bir cumhuriyet vaat ettiler bize, şaşaalı sözler verdiler biz de onların sözlerine inanarak barikatları terk ettik. Ama onlar üç ay içinde ne yaptı. Hiçbir şey. Verdikleri sözleri yerine getirmediler. Biz, Sekizinci Bölge yurttaşları, şunları talep ediyoruz Demokratik ve sosyal bir cumhuriyet. Devletin yardımı örgütlenmesi. ile emeğin Paris'teki askerlerin geri çekilmesi. özgürce Yurttaşlar. Unutmayın ki, egemenlik sizindir. Unutmayın ki sloganımız ‘Özgürlük, Eşitlik, Kardeşlik'tir. Ve Johann Stock, nisan ortalarında, hükümete, yurtseverliklerini gösteren bir armağan ve toplu dilekçe vermek için Champs de Mars'ta ve hipodromda toplanarak Belediye Sarayı'na yürüyen işçilerin görkemli gösterisi sırasında Blanqui'nin yanında yürüyordu. Neredeyse iki ay geçmiş olmasına karşın, genç cumhuriyetin güç kazanması için zaman tanıyıp reformların yapılmasını bekleyen halk, hâlâ açlık çekiyor ve yeni hükümet, taleplere yanıt vermiyordu. Blanqui ve yandaşları, hükümetteki diğer bakanlar ve Ledru Rollin hakkında şüphe duyuyordu. Göstericiler, Grev Meydanı'na yaklaştıklarında tahmin ettikleri en kötü şey gerçekleşti. Tüfeklerinin süngü ve namlularını üzerlerine çevirmiş iki sıra askerin arasında kaldılar. Askerler tehdit edici bir sükûnet içindeydi. Yüzlerce süslü bay ve bayan ise asker barikatının ardındaki kudurmuşlardı. kaldırımlarda adeta Burjuvalar, baston ve şemsiyeler savurarak çığlık atıyordu. Kahrolsun komünistler. Kahrolsun Blanqui. İşçiler bu sürprize son derece şaşırmışlardı. Yaklaşmakta oldukları Belediye Sarayı kale gibi görünüyordu. Lamartine'in öğütlerine kulak veren İçişleri Bakanı Ledru Rollin, Paris'in tehlikede olduğunu ilan ederek ağırlıklı olarak büyük ve küçük burjuvalardan oluşan, Ulusal Muhafız taburlarını göreve çağırmıştı. Bu muhafızlar, şubat savaşçılarıyla hesaplaşmak için yanıp tutuşuyordu. Tepeden tırnağa silahlanmış olarak, bahçeyi ve Belediye Sarayı'nın tüm salonlarını tutmuşlardı. Halkın istemlerini hükümete iletmek üzere, birkaç temsilci binaya girdi. Ulusal Muhafızlar'ın on ikinci lejyonu ise Belediye Sarayı'nın pencerelerinden gelen sevinç çığlıkları eşliğinde göstericilerin karşısına çıktı. Lejyonun başında, kılıcını kınından çıkarmış, uzun boylu, iri yapılı bir adam yürüyordu. Stock, Barbés'yi tanıdı. Bir grup işçi arasından sıyrılan cılız, kısa boylu Auquste Blanqui, Barbés'nin karşısına dikildi. İki mücadeleci, iki ünlü devrimci, bir zamanlar ‘Mevsimler Birliği' Merkez Komitesi üyesi bu iki adamın karşı karşıya geldiği anda ortalığı ölüm sessizliği kapladı. Barbés'nin eli, eski yoldaşının delici bakışları karşısında titredi ve kılıcını indirdi Sen halka, proletaryaya karşı duruyorsun, diye bağırdı, Barbés adına utandığı için kendini kaybeden Blanqui ve şu anda bu suçlamayı bile hak etmeyen adama sırtını döndü. Kısa bir süre sonra Belediye Sarayı'ndan dönen temsilciler, Lamartine'in kendileriyle görüşmeyi reddettiğini bildirdiler. Ulusal Muhafızlar'ın saflarından ve orada toplanan karşıdevrimci kalabalıktan çıkan bağrışlar gittikçe yükseliyordu. Kahrolsun komünistler. Kahrolsun Blanqui. Blanqui ve yandaşları, Belediye Sarayı'nı terk etmek zorunda kaldı. Düşmanları tarafından her tarafta aranan Blanqui, güvenilir dostlarının yanında gizleniyordu artık. Johann Stock, Cabien ile birlikte, bildiriler yazıyor ve dağıtıyordu. Bu bildirilerden birinde şöyle seslenmişlerdi Silahlara sarılalım. Biz, demokratik ve sosyal bir cumhuriyet istiyoruz. Biz, halk egemenliğine dayanan bir yönetim istiyoruz. Cumhuriyetin tüm yurttaşları, buna ters düşen bir şeyi istememeli ve isteyemez. Cumhuriyetin savunulması için herkesin katılımına ihtiyaç var. Bunu artık anlamış bulunan çok sayıda demokrat, emekçi halkın hakları için mücadele ediyor. Yurttaşlar, tehlike çanı çalıyor. Herkes bu bildiriye kulak vermelidir. Stock, her perşembe, mesaiden sonra, pimpirik, kendini beğenmiş, ukala doktor Hermann Ewerbeck'in evinde, hemşerileri ile görüşüyordu. Bu kısa boylu, yengeç gibi yamuk yamuk yürüyen adam, Johann'ı sinirlendiriyor sıklıkla tartışıyorlardı. Ewerbeck akşamüzerleri genellikle hasta kabul etmezdi. Ama çalışma odasına daima olağanüstü bir dağınıklık hakimdi. Stock, su kovaları ve pis pamuk tamponlarıyla dolu leğenlere çarparak dolaşıyordu. Aksülümen ve kükürt kokuları onu, hiç susmak bilmeyen ev sahibinin cırlak sesi kadar rahatsız ediyordu. Ferdinand Wolff ve arada bir Köln'den gelen Ernst Dronke buraya, genellikle birlikte uğruyorlardı. Stock, Ferdinand'ın Montmartre'daki bohemlere özentili davranışlarına daima şaşırmıştı. Wolff, kırmızı, geniş bir gömlek giyiyor ve boynuna kızıl bir atkı takıyordu. Bu Kızıl Wolff, ressam ve Fransız ama, kesinlikle Alman değil, diye düşünüyordu onun hakkında terzi. Ferdinand'ın arkadaşı, ‘Gnom' lakabıyla tanınan Dronke, çok sempatik biriydi. Yüzünden eksik olmayan gülümseme kâh gözlerinde, kâh dudaklarının iki ucunda duraksayarak geziniyordu. Ve işte, ‘Yeni Ren Gazetesi'nin Paris'teki dört temsilcisi de burada, diyordu Ferdinand Wolff. İşler ne alemde, Stock. Dün Köln'e bir şeyler gönderdim. Onu oku. Gazetede, benim yazımın ayırt edici işareti, karedir. Sen, onu benden taklit ettin. Ben kendime daha önce imza olarak ters çevrilmiş üçgen işaretini seçmiştim. Fransa'dan gönderdiğim haberler bu işaretle yayınlanıyor. Gizlilik gerekli. Hâlâ her şey olabilir. dedi havalı bir edayla Ewerbeck. Her zaman onun bir korkak olduğunu düşünmüşümdür, diye aklından geçirdi Stock. Ne yazık ki, dedi bu arada Ewerbeck, Marx, şu aşırı ve düşüncesiz. Barmenli nüktedanla çok fazla yakınlaştı. Engels, yirmi dilde kekeleyebilse de insanlarla ortak bir dil tutturamıyor hiç kimse ile anlaşamıyor, Marx'a uygun biri değil. Bakın Ewerbeck, diye kesti onun sözünü Stock, siz daima entrikalar çevirmişsinizdir. Engels, olağanüstü bir gazeteci ve çok iyi bir teorisyendir ve insanları da çok iyi tanıyor. Ne saçmalıyor bu terzi. On dokuzuncu yüzyılın Aristosu olan Marx'ı, bir seferinde beni bile eleştirmeye cüret eden şu karga Engels'le kıyaslamak ha. diye bağırdı Ewerbeck. Çok gürültü yapıyorsun doktor, otur kıçının üstüne, diye gürledi bas sesiyle Ferdinand Wolff. Friedrich gibi olmaya hevesleniyorsan git de kıskançlığını tedavi ettir. Beni, komünist toplulukların yöneticisi olan beni, entrikacılıkla suçluyorlar. Maalesef, dünyada kutsal olan bir şey kalmamış artık, diye zıpladı Ewerbeck kısa kollarını yukarı kaldırarak, odada koşuşturuyordu. Yeter, biraz saçmaladık, ama artık tamam, diye söze karıştı Dronke. Gnom haklı, şimdi gelin atışmayı bırakıp Paris'te olup bitenler hakkında konuşalım. Anlat, Stock. Ne yani, ben daima kardeşliğe evet demişimdir, dedi Ewerbeck sanki hiçbir şey olmamış gibi ve doktor koltuğuna oturdu. ‘Burada düşmana gerek yok, dostlar yeter,' diyen şarkı doğru söylüyor, diye ekledi ve titrek, yüksek tenor sesiyle şarkıyı söylemeye başladı. ‘Yeni Ren Gazetesi'nin muhabirleri o akşam Paris'in endişe verici durumunu uzun süre konuştular. Bundan kısa bir süre sonra Stock, Lyon'a gitti. Lyon işçileri, Paris işçilerine göre çok daha iyi örgütlenmişlerdi. Çok sayıdaki yenilgiye rağmen devrimci birliklerinin dağılmasını önlemişlerdi. Bu birlikler, şehirdeki emekçi kitlesiyle yakın ilişkide bulunan beşerli, onarlı ve yüzerli gruplara bölünmüşlerdi. Tekstil başkentinin proleterleri devrimden sonra, yardımlaşma fonları ve kulüpler de oluşturmuşlardı. Stock, bir zamanlar, ilk mücadele tecrübesini Croix-Rousse kenar mahallesinde kurulan barikatlarında kazandığı kenti göreceği için çok sevinçliydi. *** Cabien, Jeannette ile birlikte, Latin mahallesinin kötü yapılmış eğri sokaklarında uzun süre gezdikten sonra cesaretini toplayarak önerdi. Benimle evlen. Kız, dolgun alt dudağını ileriye doğru çıkarıp gülünç bir ifade takındı. Ama senin yaşlı bir annen ve baban var. Bana nasıl bakacaksın. Aptal olma. Biz yoksul insanlarız. Dünyaya yeni yoksullar getirmekte nasıl bir mutluluk olabilir ki. Jeannette on iki yaşından beri bir hizmetçi gibi çalışıyordu. Oldukça güzel, yaşama sevinciyle dolu ve mantıklıydı erkeklerin kurlarından kaçınıyor ve yaşamı tüm yönleriyle tanımak istiyordu. Şubat Devrimi'nden kısa bir süre önce bir demir tüccarıyla neredeyse evlenmek üzereydi ama karar verememişti. Tüccar, sadece ikiyüzlü bir cimri değil, aynı zamanda cumhuriyetin açıkça aleyhinde konuşan biriydi. Oysa Şubat günlerinden sonra Jeannette, ateşli bir cumhuriyetçi olmuştu. Baharda, Marseillaise'i söyleyerek omuz omuza yürüdükleri bir gösteri sırasında Cabien'le tanıştı. Her ikisinin en mutlu günleriydi bunlar. Étienne, Jeannette'i karısı olmaya ikna etmek için durmadan konuşuyordu Babam deri imalatında çalışıyor ve elleri oldukça sakatlanmış olmasına rağmen hâlâ çalışabiliyor. Annem ise –Étienne iç çekti– geçen hafta koleradan öldü. Jeannette şirinlikler yapmayı bıraktı. Yüzünde bu kez gerçek bir hüzün belirdi. Zavallıcık. Ben de çok küçük yaşlarda öksüz kaldım ve insanın annesini yitirmesinin ne demek olduğunu biliyorum. Çok büyük bir acıdır. Eğer evli olsaydık onu herhalde sevecektim. İyi bir anne, göklerin bize verdiği gerçek bir hediyedir. Benim annem öylesine çalışkan, iyiydi ki. Onun gibisini hiç görmedim. babama çok güzel çorbalar Çocuklarımıza mükemmel bir bakabilirdi. öylesine Bana ve pişirirdi. şekilde Bak sen, işi nerelere götürdün. Belki de seninle evlenmek istemiyorum. Belki de başkasını seviyorum, diye şaka yaptı Jeannette. Ama Étienne, bu kızın artık karısı olacağından emindi. Onu bu kadar etkileyen kızın tombulluğunu hiç düşünmüyor, dış görünüşü eleştirmek ona ayıpmış gibi geliyordu. Jeannette'in kuş ötüşünü andıran zarif kahkahasını her zaman dinlemek istiyor, ince ve şirin burnunun üzerindeki, onu çok etkileyen çilleri sürekli yanında görmeyi arzu ediyordu. Yüzüne sanki kara biber serpilmiş, diye düşünüyordu Étienne ve diğer kızların yüzüne acımayla bakıyordu. Belki güzeller ama ciltleri renksiz, bir tek leke veya çil yok. Jeannette, kendisinde kusur olarak gördüğü şeyleri bile Étienne'in sevdiğini fark ettiğinde ona sadece şefkatle minnetle baktı. değil, aynı zamanda Neden biz daha uzun bir süre genç ve güzel kalamıyoruz, diye düşünüyordu akıllı kız, kırışıklar peydahlanıyor, güçsüz kalıyoruz. Bir sene için evlenmiyorum ama Étienne gibi biri, beni çirkin ve yaşlı olduğumda da sevecektir. Aynı yük, iki kişi tarafından taşınırsa hafifler, diye ikna etmeye çalışıyordu Cabien. Biraz da sevinçlerden, mutluluktan bahsetsen. Oysa sen hep acılardan söz ediyorsun, diye bağırdı bir gün Jeannette. Sözümü bitirmeme izin vermedin ki, biz şimdi aşağı değil yukarı doğru yürüyeceğiz, daha iyi bir yaşam için ileri atılacağız. Tam da bundan korkuyorum ya, dul mu kalacağım ben. Şimdi böyleleri çok var. Tehlike çanı çaldığında sen de barikatlara koşacaksın. Aa, bu kadın işi değil, karışma, seni ilgilendirmez bu, diye somurttu genç çıkrıkçı. Ne demezsin. Cabien birkaç gün sonra karısını eve, babasının yanına götürdü. Tüm komşular samimi, çalışkan ve neşeli olduğu için onu sevmişlerdi. Geneviéve'in ölümüyle öksüz kalan küçük Catherine ve genç Johann'ın eğitimi ile ilgilenmeyi öneren Jeannette Johann'a Jean adını verdi. Üç kişinin sığdığı yere beş kişi de sığar, dedi sert bir şekilde, kocasının bu konuda kararsız olduğunu anlayınca. Eğer biz yardım etmezsek bu öksüzlere kim yardım eder. Bir şekilde geçinir gideriz. Belki de, yokluk dışında üzüleceğimiz başka bir şey yok. Ve artık sinirlenerek ekledi Étienne, ne diye somurtuyorsun. Bunlar senin arkadaşının çocukları. Son kuruşunu ve bir parça ekmeğini onlarla nasıl olur da paylaşmazsın. Cabien utandı ve çekinerek baktığı kızgın karısına sarıldı. Kendin bilirsin. Ama boşuna uğraşıyorsun. Henüz kendi çocuklarımız yok fakat etrafımız yabancılar tarafından sarılmış. Aslında reis sensin. Jean, yaşına göre çok fazla ciddi ve uzun boylu bir delikanlıydı. Onun on dört yaşında olduğuna kimse inanmıyordu. Demiryolları deposunda da büyüklerle çalışıyor, kazandıklarını kızkardeşinin masrafları için gururla veriyordu. İşçiler arasında ender görülecek bir biçimde okuma yazmayı çok seviyor, bütün boş zamanlarını ayırarak Almanca ve Fransızca kitaplar okuyordu. Yaşıtlarıyla arkadaşlık etmeyen Jean, geç saatte evine döndüğünde okumak için köşesine çekilmeyi tercih ediyordu. Ona bir anne gibi davranan Jeannette, Jean'ın arada bir okumayı kesip her hareketini nasıl izlediğini fark ediyordu. Jeannette bir anne gibi davranıyordu ona. Jeannette'in her şeyi, delikanlıda hayranlık uyandırıyordu. Onun kıvrak vücudunu, masum güzel yüzünü, hafifçe sarkık alt dudağını seyrediyor, çocuksu sesine ve ahenkli kahkahasına kulak veriyordu. Jeannette bazen, Jean'ın bakışını yakalıyor ve yapmacık bir kızgınlıkla söyleniyordu Ne diye öyle bakıyorsun. Bak sen, şu dikizciye. Bacaksız, ben senden neredeyse on yaş büyüğüm ve annen olacak yaştayım. Sen, benden korkmalı ve sözümü dinlemelisin. Ne annesi. diye yanıtlıyordu rahat ifadeyle Jean ve çekingen bir tavırla ekliyordu Anneler yaşlıdır oysa sen kitaplarda yazdıkları gibi, dünyanın en güzel kadınısın. Böyleleri sadece tiyatroda görülür. Cabien, coşkuyla söylenen bu masum sözleri işitiyordu sıklıkla. Memnundu ama çocuğun, kendisini kitaplardaki, gerçekle ilgisi olmayan kurmaca dünyaya fazla kaptırdığını düşünüyordu. Cabien, Jeannette'i çok sevmesine ve evliliklerinin balaylarında onunla mümkün olduğunca çok birlikte olmak istemesine rağmen gittikçe daha az eve gelebiliyordu. Yaşam, işçiler için çekilmez hale gelmişti. Hükümet, Kurucu Meclis seçimlerinin öngününde orduyu yeniden Paris'e yerleştirdi. Blanqui'nin kulübünün, halka yönelik bu tehdidi protesto etmesi sonuçsuz kaldı. Büyük toprak sahipleri, soylular, gerici din adamları ve memurlar kendi adaylarının seçilebilmesi için seçmenlerin ezici çoğunluğunu oluşturan kara cahil köylü kitlesinden oy kazanabilmek amacıyla çılgınca mücadele ediyorlardı. Cumhuriyetçilerin nasıl kan içtikleri hakkında ustaca düşünülmüş hikayeler uydurup yayıyorlar Komünizm baba adındaki korkunç Parisli'nin maceralarını anlatan bir destan yazıyorlardı. Köylülerin politik bakımdan cehaletleri, monarşistlerin ve burjuvazinin karşıdevrimci ajitasyonuna başarı kazandırdı Ulusal Kurucu Meclis seçimlerinde, demokratlar büyük bir yenilgiye uğratıldı. Çoğunluğunu burjuva aydınları, memurlar, büyük toprak sahipleri, küçük ve büyük burjuvalar, din adamlarının oluşturduğu 818 temsilcinin sadece on sekizi işçi, altı tanesi zanaatkârdı. Ulusal Kurucu Meclis'in gösterişli açılış töreninde ayağa kalkan temsilciler, Yaşasın Cumhuriyet. diye bağırdılar. Bu bağırışlar on yedi kez tekrarlandı. Daha sonra, temsilciler Şubat Devrimi sırasında proletarya tarafından kazanılan cumhuriyetin ilelebet yaşayacağını ilan etmek amacıyla Bourbon Sarayı'nın önündeki alana toplanan halkın karşısına çıktı. Ama tüm bunlar göstermelikti. Kurucu Meclis'in daha ilk günlerdeki icraatı, devrimci işçilerin tüm karamsar tahminlerini doğruladı. Şubattan sonra işçilerin elde ettiği tüm kazanımların ortadan kaldırılmasını öngören plan, uygulanmaya başlanmıştı bile. Burjuva cumhuriyetçiler ve monarşistler, bu korkunç ve alçakça planı gerçekleştirmek amacıyla, lejitimist, Orléanscı veya Bonapartist ayrımı yapmaksızın tek cephede birleştiler. İşsizlikten ve düşük ücretle çalışmaktan bitkin düşen Rouen'lı dokuma işçileri, kendi adaylarının onaylanmayarak en zengin fabrikatörlerin ve kan içicilerin Kurucu Meclis'e seçildiğini öğrenince kan beyinlerine sıçradı. Hükümeti, seçimlerde hile yapmakla suçlayarak Belediye Sarayı'nın önünde protesto gösterisi düzenlediler. Burjuva cumhuriyetçisi Savcı Sénard, orduyu çağırarak silahsız işçilerin üzerine ateş emri verdi. Müthiş bir kıyım başladı. İşçiler kendilerini taşlarla savundu. İnsanlık dışı bir vahşet uygulayarak halkla kanlı bir hesaplaşmaya girdiler. Yaklaşık yüz işçi yaralandı ve katledildi. Bundan rahatsızlık duyan burjuvazi, isyancıları yargılayarak kırk sekiz işçi önderini ağır çalışma ve hapis cezasına çarptırdı. Gericileri, Rouen'lı emekçiler için özellikle bir kıyım tezgahlamakla suçlayan Blanqui konuyla ilgili çarpıcı bir çağrı çıkarırken Louis Blanc ve Flocon'un Paris'teki gazetesi ‘Reform', Proletarya ve burjuvazi arasındaki kavga yine alevleniyor, diye yazdı. Fransa'da başladı. gericiliğin yeni dönemi böyle Ulusal Meclis, mayısın ilk günlerinde, meclis binasının duvarları arasında, halka açık bir şekilde toplu dilekçe okunmasını yasaklayan bir kararname çıkardı. Dilekçeler ve şikayetler ancak bu amaç için belirlenmiş bürolar aracılığıyla yazılı olarak iletilebilecekti. Bazı devrimci kulüplerin, özgürlük için yiğitçe mücadele eden Polonya'ya derhal yardım edilmesi talebiyle Kurucu Meclis'e karşı gösteri düzenlemeyi planlamaları bu kararın alınmasına vesile olmuştu. Avusturyalılar, eski Polonya kenti Krakov'da isyancı kahramanları ezmeye çalışıyordu. Poznan'da mücadele dinmiyor ve Prusya ordusu, gerici basını da kullanarak, özgürlüklerine tutkun cesur Polonyalılar'ın köylerini ve kentlerini talan ediyordu. Lamartine, Polonya'nın Fransız halkı için bir insan ırkının esaretini ve tiranlıktan öç alma isteğini temsil ettiğini söylemesine rağmen Fransa'nın ayaklanmacılara yardım etmemesi için elinden gelen her şeyi yapmaktaydı. Galiçya ve Poznan'daki Ulusal Komite temsilcileri, Fransız halkını milli kurtuluş davalarına yardıma çağıran bir bildiri sunmuşlardı. Sizigmund Krasotzki, Poznan'daki Polonya Ulusal Komitesi temsilcilerinden birisiydi. Parisli emekçilerin, mücadele eden Polonya halkını desteklemeye can atması nedeniyle Kurucu Meclis de, Polonya konusunu görüşmeyi kabul etmek zorunda kaldı. Kurucu Meclis'in Polonya'dan yapılan çağrıyı görüştüğü gün, yakınlarda dağılan ‘Kulüpler Kulübü'nün yerine kurulan Merkez Komitesi tarafından Meclis binası önünde bir gösteri düzenlendi. Göstericiler 15 Mayıs'ta Fransa'nın, Polonyalı isyancılara yardım etmesini talep ederek Bourbon Sarayı'na yürüdüler. Gösteri bir çığ gibi büyüyordu. İki arkadaş –Étienne Cabien ve Sigizmund Krasotzki– sabahın erken saatlerinde Bastille Meydanı'na gitmek üzere yola koyulmuşlardı. Meydana vardıklarında uçsuz bucaksız bir insan denizinin dalgalandığını gördüler. Sigizmund Krasotzki, getirdiği bayrağı göğe savurdu. Kanatları açık beyaz bir kartalın işlendiği böğürtlen rengi bayrağın üstünde iri harflerle Yaşasın Özgür Polonya. yazıyordu. Yanı sıra, birleşmiş Almanya'nın ve bağımsız İtalya'nın flamaları dalgalanıyordu. Çimen yeşili bir zemin üzerindeki İrlanda arpı da göze çarpıyordu. Her birinin göğsünde rozet ve flamalar bulunan büyük insan kitlesi yeşil dallar, buketler ve kır çiçekleri sallıyordu. Öylesine muhteşem ve keyifli bir şölendi ki, insanlar sanki dans etmeye, hayattan ve doğadan zevk almaya hazırlanıyordu. Kahkahalar ve türküler kardeşliğin, sevincin ve sonsuz güvenin senfonisi gibi yankılanıyordu. Parlak mayıs semasında bir bulutun çıkıp da töreni gölgeleyebileceğine dair hiçbir belirti yoktu. Yöneticilerimizi ziyarete gidiyoruz ve onların misafirperver davranmalarını bekliyoruz, diye şakalaşıyordu göstericiler. Onlar yönetici değil, bizim hizmetkarlarımız kendileri öyle demiyorlar mıydı. Yaşasın Cumhuriyetimiz. Yaşasın Fransa'nın kızkardeşi Polonya. 150 binden fazla insan, şimdi artık Ulusal Meclis'in bulunduğu Bourbon Sarayı'na doğru yavaş yavaş ilerliyordu. Fikirlerini hayata geçirmeye karar vermişlerdi. Çok sayıda demokrat ve sosyalist, devrimci bir iktidarın kurulacağını umut ediyor ve buna hazırlanıyorlardı. Planları şöyleydi Halkın kurtuluşu için dokuz kişiden oluşan bir komitenin kurulması, valiler hariç bütün memurların saf dışı bırakılması, beşi işçi olmak üzere yedi üyeden oluşan şehir komitelerini görevlendirerek faaliyete geçmelerinin sağlanması, işçilerden oluşan savunma birliklerinin kurulması, Ulusal Muhafızlar'ın dağıtılması, mensuplarının silah ve üniformalarına el konarak zorunlu ikamete mecbur edilmesi, sermaye sahiplerinin gelirlerinin dörtte birini ya da üçte birini alma esasına dayalı artan oranlı vergi sisteminin getirilmesi bu vergiyi ödemeyi reddedenlerin taşınmaz mallarının, toplumsal mülkiyet olarak ilan edilmesi, üç haftalık bir süre zarfında, emeğin koşullarının işçi sınıfının lehine kanunlarla düzenlenmesi... Sadece bir ay önce, Belediye Sarayı'nda uğradıkları ihaneti hatırlayan tecrübeli politikacı Auguste Blanqui'nin, kendi kulübünün üyelerini aceleci davranmaktan alıkoymaya yönelik çabaları boşunaydı. Blanqui şöyle diyordu Kendimize hakim olalım. Gericileri mindere çağıracağımız an, zaferi kazanmanın zamanı henüz gelmedi. Emekçilerin gücünü boşuna harcamamak gerekiyor. Şu anda düşmanlarımız bizden güçlü. Sadece beş altı hafta sabredeceğiz arkadaşlar. Rüzgâr, yönünü değiştirecek ve bizden yana esecek. Étienne Cabien ve bazı işçiler Blanqui'den yanaydı. Ama 15 Mayıs'ta devrim girdabı herkesi sürükledi, halkı hiçbir şey durduramıyordu. Blanqui de hareketin başına geçti. Daima kararsız ve amaçları belirgin olmayan Barbés bile, kendi kulübünün üyeleri ile birlikte sokağa dökülmüştü. Kalabalığın uğultusu, derin bir hayal kırıklığının, isyanın ve devrim için duyulan endişenin yankısıydı. Göstericiler ‘Aziz Magdalena' kilisesinin önüne geldiğinde durdular. Burası hemen bir miting alanına dönüştü. Konuşmacılar, avlunun sivri parmaklıklarına tutunarak konuşma yapmak üzere duvarların taş çıkıntılarına tırmandılar. Öfkeli yumruklarını yakınlardaki Bourbon Sarayı'na doğru sallıyorlardı. Dinleyicilerin yüzleri asılmış, havada isyan çığlıkları duyulmaya başlamıştı. İnsan denizi dalgalandı, fırtına koptu kopacaktı sanki. Paris'te çeşitli kulüplere üye olan konuşmacılar hükümete olan kızgınlıklarını dile getiriyorlardı. O hükümet ki, sömürücü despotizmi yıkmak isteyen Polonya'ya yardım etmiyordu. Bazıları, Avusturya'ya karşı mücadele eden İtalya'yı örnek gösterirken bazıları da halkın umutlarını boşa çıkaran Ulusal Meclis'in dağıtılmasını istiyordu. Sözü Sigizmund Krasotzki aldı. Heyecandan biraz kekeliyordu. Yurdum Polonya henüz yaşarken, henüz özgür iken, Avrupa kültürünün feneriydi. Kan içiciler sanmasın ki, onu öldürmeyi başardılar ölmedi o, sadece uyuyor. Yaşasın özgür Polonya. diye karşılık veriyordu göstericiler, Konuş Polonyalı, anlat. Ve Krasotzki, hakimiyetini gittikçe artırarak sürdürüyordu Biz Polonya'nın evlatları, yurdumuza duyduğumuz aşkın gücünü ve Polonya davasına olan bağlılığımızı bütün yüreğimiz ve içtenliğimizle kanıtladık. Ben bu konuda Polonya yurttaşı olmayanları, samimi olmadıklarını öne sürerek kırmak istemiyorum. Bütün sorun, Polonya'nın bağımsızlığını en kısa bir sürede geri almak için uygulanacak yöntemlerin ne olduğu sorunudur. Fransa çok güçlü Ulusal Muhafızlar ve sürekli ordu olmak üzere yarım milyon askere sahip. İstediği zaman –çarların ve kralların son çare olarak gördükleri savaşa başvurmaya gerek duymadan– diğer devletlere kendi görüşlerini ve fikirlerini dikte edebilir. Fransa, Polonya'nın özgürlüğüne kavuşması için yardım etmeli. Bekliyoruz ve umut ediyoruz. Ve sözleri, yanıt olarak yine Yaşasın özgür Polonya. haykırışlarıyla karşılandı. Birden,'Aziz Magdalena' kilisesinin taş basamaklarında Blanqui göründü. Her zaman olduğu gibi sevinç ve hayranlıkla karşılandı. Halk, diye başladı, keskin, güçlü sesiyle zayıf, sinirli elini ileri doğru uzatarak. Heyecanlı kalabalık sustu. İnsanlar, hakkında destanlar yazılan, doğaüstü bir güce sahip bu devrim kahramanının bir tek sözünü bile kaçırmamak ve onu daha iyi görmek için itişip kakışmaya başlamıştı. Ben eğer şunu söylersem, herkesin isteğini dile getirmiş olacağım Fransız halkı, Ulusal Meclis'in, Polonya'nın 1792'deki durumuna, özgürlüğüne kavuşuncaya kadar silahlarımızı elimizden bırakmayacağımıza dair derhal yemin etmesini istiyor. Biz, aşağılanan ve hakarete uğrayan Fransızlar, hükümetin, taşrada işlediği günahların hesabını vermesini istiyoruz. Hepiniz biliyorsunuz ki, kısa bir süre önce Rouen'da, halkın masum kızları ve oğullarının kanı döküldü. Bu bir rezalettir. Fransız Cumhuriyeti'nde, devrim döneminde korkunç katliamlar, haksızlıklar yapılmakta. Suçlular bunun hesabını vermelidir. Daha sonra, Blanqui, Ulusal Meclis'in, emeğin güvence altına alınmasıyla ilgili kanunu ele almasını isteyerek, yoksulluğu ve eşitsizliği yaratan burjuvaziye veryansın etti. İleri. Yaşasın duyuldu, fırtınada gümbürtüsü gibi. hatibini, kürsüden indirdi. Cumhuriyet. haykırışları duyulan deniz dalgalarının Bu cılız ve solgun halk onlarca el büyük bir özenle Blanqui saraya yürüyen göstericilerin başına geçti. İleri. Göstericiler, Concorde Meydanı'nı geçtikten sonra Bourbon Sarayı'na yaklaştılar. Tüm girişleri tuttular. Karşılarına ilk çıkan Lamartine oldu. Ama melodik sesinin ve çarpıcı cümlelerinin etkisine hâlâ güvenen şairi bu kez hiç kimse dinlemek istemiyordu. Defol. sesleri duyuldu kalabalıktan. Senin eski teranelerinden bıktık. Laf kalabalığına karnımız tok... Lamartine hızla uzaklaştı. Halk, Ulusal Meclis'in büyük toplantı salonuna daldı. Bu mavi gömlekli, kızıl atkılar takmış, tozlu ve terli insanlar, localarda ve galerilerde sıkça rastlanan, toplantıya veya tiyatroya gider gibi giyinmiş sosyete bayanlarında dehşet ve korku uyandırdı. Şallarını, yelpazelerini ve dürbünlerini düşürerek, uzun galerilerde koşuşturmaya başladılar. Öyle ki, bu süslü, şatafatlı binaya ancak bir vahşi hayvan sürüsü dalmış olsaydı, bu kadar paniğe sebep olabilirdi. Kırılan koltuklar ve banklar gürültüyle yerlere düştü. Gülünç olan hiçbir şeyi kaçırmayan kenar mahalleliler neşeyle kıkırdıyorlardı. Koşun, koşun gidin de yırtılan çoraplarınızı, şeritlerinizi dikin. diye bağırdılar kaçanların ardından. Salonun en güzel kesimine yerleşen diplomatların ve karılarının duyduğu dehşet de daha az değildi. Hıncahınç dolu binadan sıvışmanın zor olduğunu anlayınca kendilerini kaybeden redingotlu ve ceketli baylar galerilerin parmaklıklarından atlıyor veya sütunların üzerinden kayıyorlardı. Büyük bir kargaşa vardı. Fransız parlamentosunun kürsüsü, kıran kırana bir çatışmanın arenasına dönüşmüştü. Zaferin kesin olduğuna ve yeni hükümetin başına kendisinin geçeceğine inanan Barbés, Ulusal Meclis'in büyük burjuva temsilcilerini, kendi yandaşlarını harekete geçirerek püskürtmeye çalıştı. Tamamen şaşıran Louis Blanc, son eforunu harcayarak halktan sakin olmasını rica etti. Çünkü kürsünün önünde kavga başlamış, düşman taraflar birbirine girmişti. Arkadakiler öndekileri itiyor, herkes birbirine küfrediyor, bağırıyordu. Temsilci Raspail, toplu dilekçeyi okumak amacıyla harcadığı kürsüye çıkma çabasından sonuç alamadı. Birileri aniden bağırmıştı Blanqui, Blanqui dinlemek istiyoruz. konuşsun. Blanqui'yi İşçiler, Blanqui'yi omuzlarına kaldırdı, o da halkın iradesi doğrultusunda muhteşem ve ateşli bir konuşma daha yaptı. Sözünü henüz bitirmişti ki, kürsüye doğru bir süngü uzatıldı ucunda bir kağıt vardı ve üzerinde şu sözler yazılıydı Halk adına Ulusal Meclis dağıtılmış sayılır. Aynı anda, Meclis Başkanı, koltuğundan hemen apar topar indirildi. Haykırışlar yükseldi Silahlara sarılın, kardeşler. Belediye Sarayı'na yürüyelim. Sessiz olunmasını rica eden Cabien, yeni hükümetin adaylarının listesini okudu. Blanqui, Cabet ve Barbés listenin başında yer almışlardı. Bu arada salondaki hava tehlikeli boyutta boğucu olmuştu. Nefes nefese kalan yorgun göstericiler, kesin bir zafer elde ettiklerini düşünerek sarayın çıkışına yöneldiler. Bazıları Belediye Sarayı'na gitmeyi düşünüyordu. Kendisini de oraya götürmek için Ledru Rollin'i arıyorlardı. Ama o, daima güçlülerin yanında yer alan kurnaz bakan, şu anki galiplerin kısa bir süre sonra yenilgiye uğrayacağını hesaplayarak sarayın çalışma odalarının birinde masanın altına gizlendi. Başlangıçta darbenin başarısına pek inanmayan Barbés ise Ledru Rollin'in tam tersine, hükümette istediği koltuğa nihayet ulaşacağına kanaat getirerek fırsatı kaçırmamak için Belediye Sarayı'na gitti. Ancak o kaybetti, alçak Ledru Rollin kazandı. Ulusal Muhafızlar Bourbon Sarayı'nı bastı ve göstericiler de geri çekilmek zorunda kaldı. Ulusal Meclis'in toplantısı yenilendi. Masanın altından çıkan Ledru Rollin ve bir yerlerden yetişen Lamartine, süvarilerin koruması altında Belediye Sarayı'na yürüdü. Barbés orada Ulusal Meclis'in dağıtılması ile ilgili kanun hükmündeki kararnameyi imzalıyordu. Başlarında Lamartine ve Ledru Rollin'in bulunduğu Ulusal Muhafızlar Barbés'i tutuklayarak Vincénnes kalesine gönderdiler. ‘Cumhuriyete karşı girişilen ayaklanma'nın sonu böyle oldu. Ve yine, tıpkı ‘Mevsimler Birliği' ayaklanmasının bastırıldığı günlerde olduğu gibi gericiler, Kahrolsun Blanqui. Kahrolsun Barbés. solganını attı. Barbés eski yoldaşından uzaklaşmış olmasına karşın, devrim düşmanları onun adını Blanqui'nin adıyla bir daha yan yana anıyordu. Başarısız darbe denemesi gericiliğin vahşi terörünün başlaması için ışık yaktı. Şaraptan ve denetimsizlikten sarhoş gezgin muhafızlar, arama bahanesiyle demokratların ve sosyalistlerin evlerini basmaya başladı. Gazete bürolarını talan ediyor, halk kulüplerini kapatıyorlardı. ‘Merkez Cumhuriyet Birliği' ile de hesaplaştılar. Birliğin başkanı Blanqui bundan böyle Paris'te, tehlikeli maceralarla dolu bir yaşam sürdürmek zorundaydı. Blanqui, bir süredir Mountolone sokağında, güvenilir dostlarının yanında saklanıyordu. Ulusal Muhafız subayı üniforması giyiyor ve sahte belgeler kullanıyordu her zamanki gibi coşkulu ve faaldi, yeni bir devrimci örgütlenmenin oluşturulması için soğukkanlılığını kaybetmeden çalışıyordu. Cabien, onun olağanüstü direncine ve ruhsal sağlamlığına hayran kalmıştı. Cabien sürekli polis takibi altındaydı, ama yine de bir yolunu bulup Auguste Blanqui'yi gizlice ziyaret etti. Sevgili Blanqui, sadece Paris'tekiler değil aynı zamanda bütün Fransa'daki arkadaşlarımız adına, buradan gitmeni rica etmek için geldim, dedi Cabien, kararlı bir tavırla. Derhal İngiltere'ye veya Amerika'ya kaç. Gereken her şey hazır. Güvenilir insanlar seni bekliyor. Burada peşinde hayvan sürüsü gibi polis var. Başın belada. Senin işini bitirecekler. Oysa özgürlüğün ve bütün gerçek cumhuriyetçilerin sana ihtiyacı var. Kendini koru, devrim için, bizim için, işçiler için. Ben asla savaş meydanından kaçmadım, diye yanıtladı Blanqui. Benim yerim Fransa ve özellikle Paris. Gerçek arena burada. Étienne, seni kim kandırdı ki, çatışmada ya da zindanda ölmektense döşekte ölmenin daha onurlu ve zevkli olduğuna inanmışsın. Nerede olursam olayım, ben daima devrimin askeri olarak kalacağım. Dolayısıyla, alnıma ya da sırtıma gelecek kurşunlara hazırım. Gerçekten de, bana göre en iyi ölüm, barikatlarda düşmanın elinden olanıdır. Çünkü bu, mücadele ederken ölmek anlamına gelir. Blanqui, dün ortak dostumuz cesur Marche'ın yakalanarak Vincénnes şatosuna sürüldüğünü biliyor musun. Onun 25 Şubat'ta söylediği sözleri asla unutmayacağım ‘İşçiler, üç ay yoksulca yaşayarak cumhuriyet için özveride bulunmaya hazır.' Ve sonuçta ne oldu, biz üç ay boyunca ihanete uğradık. Marche gibi yiğit ve zeki bir adamın, bitleri beslemek için bağlanıp zindana atıldığını düşünmek beni kahrediyor. Cabien, duyduğu acıyı gizleyemiyordu. Blanqui somurttu. Kuru, gri gözkapakları, sinirli bir şekilde titreşti. Marche, zekâsını zindan taşları üzerinde bileyecektir. Bu çocuk gerçek bir savaşçı. İşçiler ise, üç aydır açlık çekiyor ve öyle görünüyor ki, bu durum aynı şekilde devam edecek. Kuru ekmeklerinin üzerine tuz ekilmemesi yetmedi, kan da damladı –Blanqui, başını salladı–. Faaliyete geçmek üzere hazırlanmalıyız Cabien, şehirde başka neler oluyor. Gericiler adeta kudurdu. Cumhuriyet.' diye bağırıyorlar. ‘Kahrolsun Her şey çok açık. Sağcılar ve kendilerine merkezciler diyenler, monarşiye duydukları sempatiyi açıkça ifade ediyorlar. Onların hırslarını dizginleyen utanç ve korku, artık bütünüyle yok oldu. Burjuvazi ve zengin köylüler kraliyet istiyor. Ledru Rollin, dedi Cabien, burjuvazinin karşısında diz çöküp yalvarmasına karşın, herkesle uzlaşan Louis Blanc gibi, yakında iktidardan rezil bir şekilde kapı dışarı edilecek. Bay gericilere göre, Lamartine de şüpheli görünüyor. Başlangıçta, halka aşk şarkıları söylediğini ona mutlaka hatırlatacaklardır. Hiç kuşkusuz, kariyerist olmalarına karşın ikisi de politik bir cesettir. Hayatta olan herkes yaşıyor anlamına gelmez, dedi Blanqui ve delici bir bakışla Cabien'e sordu Ya sen, dostum, mücadeleye hazır mısın. Ben işçiyim. Daima işçi önlüğü giyen benim gibi insanlarla birlikte oldum ve hayatımın sonuna kadar da olacağım, dedi kararlı bir ifadeyle çıkrıkçı. Sağol kardeşim. Cesaretini yitirme. Gelecek, emekçilerin olacaktır. Ve eğer ölmemiz gerekirse, ‘zafer bizimdir' inancı tesellimiz olacak. Johann Stock nerede. Lyon'da. Orada çok işimiz var. Evet, emekçilerin kenti Lyon'a boyun eğdirtmek hiç de kolay değil. Ulusal Muhafızlar bu kentte, isimlerini tam anlamıyla, onurla taşıyorlar. Lyon'da Ulusal Muhafız ordusu neredeyse tümüyle işçilerden oluşuyor ve gericiliği desteklemiyor. İki yoldaş daha uzun süre konuştu. Sohbetin sonunda Blanqui şöyle dedi Unutma Étienne, gelecekte acımasız çatışmalar, ölümcül savaşlar bizi bekliyor. Cesur ol. Ölüm korkusunu aşmak, hayvanlıktan çıkıp insan olmak anlamına gelir. Korkuyu yenmek, delinmez bir zırha sahip olmakla eşdeğerdir. Gericiler, Fransa'yı uçuruma sürüklüyor. Halk onların iğrenç komplolarını etkisizleştiremezse yurdumuzun üstüne yıllarca sürecek bir karanlık çökecek. Blanqui düşündü. Gri yüzü, sanki granittendi ve gözleri, iki meşale gibi yanıyordu. Despotizm konusunda, aşağılık yaratık LouisPhilippe'i bile geçebilecek bir diktatör bulunabilir. Zenginler, bizimle hesaplaşmak umuduyla, her celladı kendi yöneticileri olarak seçebilirler. Ama biz hiçbir şekilde bunlara papuç bırakmayacağız ve inanıyorum ki yeneceğiz. Hakları için mücadele eden halkın gücü tükenmez. Aklıma gelmişken, Blanqui'yi darağacında görmeyi hayal edenlere benim mektubum işte bu ‘Sabredin baylar, sizin Ulusal Muhafız ordunuz, beni henüz süngülerinin ucuna takamadı, ben özgürüm ve yakında yine halka hitap edeceğim.' Sana bir şey sormak istiyordum, dedi gitmeye hazırlanan Cabien. Eğer hükümet, atölyeleri kapatırsa, işçi ve zanaatkârların durumu ne olacak. Böyle bir durumda onları açlık bekliyor. Biz ve ailelerimiz, yoksulluktan zaten bitkin düştük. O zaman işsizlere ne söyleyebilirim. Blanqui'nin canı sıkılarak somurttu. Gerçekten de en önemli olan bu değil. Her şeyden önce yenmek zorundayız. İhtiyacı olanlara nasıl yardım edeceğimizi daha sonra düşünürüz. Sözcüklerle, en güzelleri ile bile, çocukları doyurup giydirmek olanaksız. Söyle Blanqui, ne yapacağız. Faaliyet yürütmek için, en deneyimli ve cesur olanları seçip gizli birlikler oluşturmak gerekir. O zaman biz kazanacağız ve isteklerimiz gerçekleşecek, dedi ısrarla Blanqui. Açlık çekenlere nasıl yardım edileceği ve işsizliğin nasıl engelleneceği hakkındaki sorusuna yanıt alabilmek için Cabien'in gösterdiği çaba sonuçsuz kaldı. Blanqui, Étienne ile vedalaşırken, birkaç hafta sonrası için bir görüşme saptadı. Ona göre, birkaç hafta sonra açık bir mücadele başlatılabilirdi. Tek başına kaldığında Cabien huzursuzluk hissetti. Blanqui, bana cevap veremiyor. Ya ben, ne diyeceğim emekçilere. Ne yapacağız, nasıl yaşayacağız. Cabien, Stock'un Marx hakkında anlattıklarını anımsadı. Yoksa bu Alman bilimadamı onun sorusunu cevaplayabilir, öğütleriyle yardımcı olabilir miydi. Ama bütün dünyaya devrimci mücadeleyi öğreten Fransızlar değil mi. O zaman bu, Almanlar'ın işi değil. diye karar verdi hemen. Mayısın son günlerinde, Auguste Blanqui, iz süren polisler tarafından yakalandı. Sonsuz acılar ve zindan işkenceleri başlamış sürgünde geçirdiği on yedi kayıp yıla, canlı canlı gömülmek anlamına gelen yirmi yıl daha eklenmişti. *** Toplantılarını Lüksemburg Sarayı'nda yapan hükümetin yürütme kurulu, rüzgârlı, tozlu ama yakıcı haziran ayının yirmi beşine doğru ulusal atölyelerde çalışan 18-25 yaşları arasındaki işçileri bir seçim yapmaya zorladı. İşçiler, ya hemen, orduda hizmete alınacaklardı ya da kendilerine gösterilen eyaletlere gidip orada sözleşmeli olarak tarım işleri ile ilgileneceklerdi. Proleterlerin sabrı taştı. Gitmeyeceğiz. Sağlıksız koşullarda yaşamaya zorlayarak bizi sıtmadan öldürmek istiyorlar. Günlüğümüz on beş su olacak. Ailelerimiz ne olacak. Bizi sürgüne gönderiyorlar, ölüme mahkûm ediyorlar. Çocuklarımız, karılarımız ve ihtiyarlarımız ölüme mahkûm ediliyor. Gitmeyeceğiz. Başkentin bütün sokak ve kavşaklarında kendi aralarında tartışan kalabalıklar toplanıyordu. Etrafta kol gezen çaresizlik, bir ayaklanmanın başlayacağına işaretti. Gitmeyeceğiz. yandan. sözleri duyuluyordu her Yüz binden fazla işçi, bir meydanda toplanarak Lüksemburg Sarayı'ndaki yürütme komisyonuna gönderilecek temsilcilerini seçti. Temsilci olarak seçilen Cabien bir konuşma yaptı. Biz, Fransa yöneticilerine ilan ediyoruz Yeryüzünde bizi çalışma hakkından yoksun bırakabilecek hiçbir güç yoktur. Cabien sinirden titriyordu. Biz cumhuriyeti kanımızı dökerek kazandık ve bizi tekrar köle yapmalarına izin vermeyeceğiz. Adalet istiyoruz, karşılığında bize süngülerini gösteriyorlar. İş istiyoruz ama karşılığında kurşun veriyorlar. Birleşelim ve emekçi haklarına tecavüz edenleri, bütün kan içicileri, sömürücüleri güçlü bir darbeyle ezelim. Lüksemburg Sarayı'nda, yürütme kurulu, başlarında Cabien ve Pujols'un bulunduğu işçi temsilcilerine kısa bir yanıt verdi Eğer işçiler, taşraya gönüllü gitmezlerse biz zorla götüreceğiz. Cabien ve Pujols, meydanına döndüler. karanlık St. olarak Sulpice Yurttaşlar, diye başladı Pujols. Cumhuriyetin bayrağına sadık mısınız. Binlerce ses cevap verdi Evet. Bravo size, Paris'in oğulları. Siz, bütün Fransa'nın yiğitlik ve yurtseverlik örneğisiniz. Halkın sesine kulak tıkayanın haline acırım. Hepimiz birleşelim, ‘iş ve ekmek' haykırışımız, yurdumuzun her köşesinde yankılansın. Cumhuriyetten hakkımız olanı almak için gidip yine çarpışalım. İleri. Vaatlere inandık ama bizi kandırdılar, alçakça ihanet ettiler. Bu ihanetin intikamını alacağımıza yemin ediyoruz. diye bağırdı Cabien. Yemin ediyoruz. diye cevap verdi bir nefeste onbinlerce kişi. Yemin ediyoruz. Gece çöktü. Kızıl meşaleler titreşti. Ayaklanma başladı. Du Temple, La Villette ve St. Antoine varoşlarında barikatlar yıldırım hızıyla kuruldu. Dev Paris inledi. Silahlara. Barikatlara. Dehşete kapılan burjuvazinin temsilcileri, kurtuluş yolu aramak için orduyu yöneten General Cavaignac'a koştu. General Cavaignac, sabırsızlıkla, devrimci işçilerle hesaplaşma saatini ve fiilen diktatör olacağı anı bekliyordu. Çaresiz halk sokağa çıkıp daha fazla sayıda barikat kursun diye, kasıtlı olarak oyalanıyor ve bekliyordu. Sürekli bir tehdit olarak gördüğü Paris proleterlerinin işini kanlı bir hesaplaşmayla tamamen bitirmek istiyordu. Cezayir generali, böylesine eşitsiz bir mücadelede kazanacağı zaferden duyduğu sevinci gizlemiyordu. Bürosunda geziniyor, ancak bir celladın duyabileceği o sarhoş edici zevki iliklerine kadar hissediyordu. Harekete geçme zamanı yaklaşmıştı. Bir astına, büyük bulvarlardan tugayı ile geçip, barut ve kurşunu esirgemeden, St. Denis karakolu bölgesindeki ayaklanmacıları yok etmesini, bir başka astına da Belediye Sarayı bölgesinde güçlerini mevzilendirmesini emretti. Üçüncü bir askeri kol Lüksemburg Sarayı'ndan Panthéon'a hareket etmekle yükümlüydü. Emekçi halktan ne ihtiyarlara, ne çocuklara, ne de kadınlara acınmalıydı. Ortaya çıktıkları her yerde evlerinin pencerelerinde, kapıların önünde, sokaklarda öldürülmelerine izin verilmişti. Cabien, barikatın arkasından baktığında, bulvardaki güneş saatinin 13 00'ü gösterdiğini fark etti. Bu arada Cavaignac'ın muhafızları ve askerleri, işçilerin gizlendikleri yerlere kurşun yağdırdılar. Barikatın en üstüne yerleştirilen devrilmiş bir arabayı siper alan Cabien, kendi koluna beklemesini emretti. Sokaklarda, trampetlerin ritmik vuruşları eşliğinde Ulusal Muhafızlar yürüyordu. Yaklaştıklarında, barikattakilerin komutanlığını yapan Cabien bağırdı Ateş. İki katlı ev yüksekliğindeki barikattan hemen bir kurşun yağmuru başladı. Kaldırım, ölü ve yaralı muhafızlarla döşendi. Aniden saldırıya uğrayan askerlerin yardımına yeni bir tabur yetişti. Etraftaki evlerin çatılarından, pencerelerinden ve yakındaki kafenin terasından muhafızlar yine kurşun yağmuruna tutuldu. Cabien, en yakın barikata, düşmana arkadan saldırma olanağının olduğunu bildirerek, birkaç isyancıyla silah gönderdi. Cabien'in barikatı, diğer iki barikatla haberleşmek üzere evlerin duvarlarına açılan delikler vasıtasıyla geçişler oluşturularak ustaca kurulmuştu. Kendilerini birdenbire çapraz ateş altında bulan Cavaignac'ın askerleri geri çekilince işçiler sokakta göğüs göğüse bir muharebe başlattılar. Elinde bir kızıl bayrakla, barikatın üzerinde Cabien göründü. Yaşasın toplumsal cumhuriyet. diye bağırdı berrak ve güçlü bir sesle. Ya iş, ya kurşun. diye bağırdı bir kadın. Cabien, tehlikeden uzak kalması için evde bıraktığı Jeannette'i gördü. Bu kanlı günde yüzünde ilk kez bir dehşet ifadesi belirmişti. Neden buradasın. Hemen koş, eve git. Sen nerede olursan Étienne, ben de orada olacağım. Aynı anda Cabien, Gezgin Muhafız Ordusu'ndan yeni bir takviyenin geldiğini fark etti. Kendi birliğini uyarmak için aşağıya atladı. Ayaklanmacılar ise ateş ederek barikata çekiliyorlardı. Tam bu anda muhafızlar yeniden saldırdı ve çatışma yeniden başladı. Bir adım bile geri çekilmeyeceğiz, zafer bizim olmalı, diye bağırıyordu Cabien, barikatın tepesinden. İşçilerin duraksadığını fark edince bayrağı yine yükseltti. Tam o anda bir düşman kurşunu onu yere serdi. Ayağı takıldı ve bayrağa hakimiyetini yitirerek vahşi bir hayvana dönen muhafızların süngüleri üstüne düştü. Bayrağı Jeannette kaptı. Açık renk saçları rüzgârda dalgalanan, ufak tefek genç kadın, askerleri durdurdu. Bir asker el kol işaretleri yaparak Jeannette'e saklanması gerektiğini söylemeye çalışıyordu ama ona nişan alan bir subayın açtığı ateşle, sessizce, genç Jean Stock'un kollarına yığıldı. Barikatın ardından fırlayan bir başka kadın, Jeannette'in kanıyla ıslanan bayrağı kaldırdı. Ancak bir süre sonra üzerine yağan kurşunlardan o da ölümcül yaralar alarak düştü. Ama barikatın savunucuları, öç alma isteğinin verdiği güçle daha uzun süre çatıştılar. Cabien'in barikatı iki gün dayandı ve sonra düştü. Hiç kimse sağ kurtulamadı. Muhafızlar, barikatı ancak top gülleleriyle yerle bir ettikten sonra yaklaşabildiler. Ayaklanma bütün şehre yayılmıştı. Dört yüzden fazla işçi tabyası, çok sayıda bulvarla kenar mahalle girişlerini tutmuşlardı. Paris'te sıkıyönetim ilan edilmiş, Ulusal Meclis'in aldığı bir kararla tüm yürütme yetkisi Cavaignac'ın ellerine teslim edilmişti. Cavaignac, nihayet muradına ermiş ve diktatör olmuştu. Bunu ne çok arzulamış ve ne çok hırs göstermişti. Paris, sürekli top atışları altında sarsılıyordu. Teslim olmaktansa taş ve çakıl yığınlarının arkasında ölmeyi tercih eden, kuşatılmış isyancılar son nefeslerine dek savaşıyordu. Ölenlerin yerini hemen yenileri alıyordu. Ayaklanmanın bu son günlerinde isyancıların karıları ve çocukları da barikatlara geldi. Onlara bakamıyoruz, öyleyse, varsın bizimle birlikte ölsünler. Kadınlar süngülerin üzerine atılıyordu. Siz, kocalarımızı, oğullarımızı ve kardeşlerimizi öldürdünüz bizi de öldürün. En uzun süre St. Antoine kenar mahallesi direndi. İşçiler, barikata pankartlarını asmışlardı Yurttaşlar. Silahlara sarılın. Biz toplumsal ve demokratik bir Cumhuriyet istiyoruz. Halk yönetimi istiyoruz. Cumhuriyetin yurttaşlarının bundan başka bir isteği yoktur ve olamaz. Ama cumhuriyeti savunmak için herkesin desteğine ihtiyacımız var... Bu kutsal savunma davası uğruna çok kurban verdik hepimiz bir