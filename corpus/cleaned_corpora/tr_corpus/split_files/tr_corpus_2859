program uygulamaya başladılar. Almanya'nın savaş hazırlıklarında her yeni adımı, İngiltere ve Fransa ile arasını biraz daha açıyordu. Almanya'ya, Kuzey Denizi'ndeki ve Baltık Denizi'ndeki savaş ﬁlolarını biraraya getirebilmek olanağını sağlayan Kiel Kanalı'nın yapımı (1895), deniz ve kara kuvvetlerinin hızla büyümesi, Amiral Tirpitz'in hazırladığı ve Reichstag'ın 1898'de onayladığı savaş gemileri yapımı konusundaki büyük plan, Alman tekellerinin, Latin Amerika, Afrika ve Balkanlara nüfuz etmesi, Bağdat demiryolu yapımı için imtiyazlar, bütün bu olgular, İngiliz ve Fransız yönetici çevrelerinde kaygı uyandırıyordu. Japonya, Çin'in madenler bakımından zengin Kuzeydoğu illerini ele geçirmek için planlar hazırlamıştı. Ruslar bu planlara karşı koyuyorlardı. Üstelik Japonya, kendine Sibirya'ya bir giriş kapısı açmak için Rusya'nın elinde bulunan Sahalin adasını kapmaya çalışıyordu. 1904 yılının başında, Japonya, savaş bildirisinde bulunmaksızın Rusya'ya saldırdı hiç hazırlığı olmayan Rusya, 1905'in başında bir ateşkes anlaşması imzalamak zorunda kaldı. 1905'te, ilk Rus devrimi patlak verdi devrim, birçok bağımlı ülkede yankılar uyandırdı İran devrimi (1906-1911), Jön Türkler hareketi (1908-1909), Çin'de Sinhay devrimi (1911-1913). Devrimci hareket, Kore'de kendini gösterdi, [sayfa 149] ulusal kurtuluş savaşımı Hindistan'da, Endonezya'da ve Arap ülkelerinde güçlendi. Çarlık Rusyası hükümeti, her şeyden önce, kendi halkından korkuyordu. 1905-1907 devrimi, yönetici çevrelerini öyle büyük bir korkuya düşürmüştü ki, devrimin zaferini önlemek için Japonya'ya teslim oldular. Portsmut anlaşmasına (Eylül 1905) göre, Rusya, Sahalin adasının güney kısmını Japonya'ya bırakıyor, Japonların Kore'deki ve Mançurya'daki üstünlüğünü tanıyor, PortArthur limanı ve Doğu Çin demiryolu üzerindeki haklarından vazgeçiyordu. Rusya'nın uluslararası prestiji sarsılmıştı. Almanya, Balkanlarda ve Türkiye'deki yayılma siyasetini kuvvetlendirmek için bundan yararlandı. Almanya'nın saldırgan siyaseti, yalnız Rusya'yı değil, Yakın ve Orta-Doğu'daki nüfuzu zedelenmiş olan İngiltere'yi de kuşkulandırıyordu. İç çelişkiler ve baskı altındaki halkların ulusal kurtuluş savaşımlarıyla başı dertte olan Türkiye, İngiltere ve Fransa'nın gittikçe daha büyük bir mali ve iktisadi bağımlılığı altına giriyordu. Üçlü ittifak (emperyalist Almanya, Avusturya-Macaristan, İtalya) korkusuyla İngiltere ve Fransa, kendi fetih planlarını uzlaşmalarla gerçekleştirmeyi istiyorlardı, ve 1904'te, tarihte Entente cordiale ya da kısaca Antant adıyla tanınan bir uzlaşmaya vardılar. Bu uzlaşma, esas olarak Afrika, Orta ve Yakın-Doğu'da ulusal kurtuluş hareketlerini ezmeyi hedef tutuyordu. Avrupa'da, Almanya'ya karşı bir denge kurmak için, Rusya'yı Almanya'nın üzerine çekmeye karar verdiler. Uzun görüşmelerden sonra, 1907'de, İran'da, Afganistan'da ve Tibet'teki etki alanları konusunda bir İngiliz-Rus anlaşması yapıldı. Anlaşma, İran'ın üç bölgeye ayrılmasını öngörüyordu kuzey, Rusya'nın denetim alanına düşüyordu orta bölge, tarafsız ilan edilmişti güney, İngiltere'nin etki alanına giriyordu. [sayfa 150] İngiltere, İran'ın bu bölgesinin efendiliğini elde etmek için çok direndi, çünkü burada çok zengin petrol yatakları vardı. 1907 anlaşmasına göre Rusya, Afganistan'da baş yeri İngiltere'ye bırakıyordu. Bunlar, İngiliz-Rus çelişkilerini azaltıyordu. Rusya yayılma siyasetini Balkanlara kaydırmak zorunda kaldı. İngiltere, Rusya'yı, Almanya'nın mütteﬁki olan AvusturyaMacaristan'a karşı itmeyi, ve böylelikle Rusya ile Antant arasındaki bağları sıklaştırmayı umuyordu. 4. Rusya ile İngiltere arasındaki uzlaşma, İngiltere, Fransa ve Rusya'nın emperyalist bloku olarak Antantın kuruluşunu onayladı. İki blok arasında şiddetli bir savaşım başladı. Bununla birlikte, blokların kendi içlerindeki çelişkiler de öyle keskindi ki (Tyrol, Adriyatik kıyıları ve başka topraklar yüzünden İtalya ile Avusturya-Macaristan arasındaki uyuşmazlık), İtalya, Antant devletleri yanında bir destek aramaya başladı ve Birinci Dünya Savaşı sırasında, üçlü ittifaktan ayrılarak Antantla birleşti. Antantın kendi içinde de çekişmeler eksik değildi. Rusya, İngiltere ve Fransa'nın, çarlığın uzun zamandan beri peşinden koştuğu Karadeniz boğazları (İstanbul ve Çanakkale) yolunu kendisine kapamaya uğraşmalarından hoşnut değildi. Afrika'nın İngiliz ve Fransız etki bölgeleri halinde paylaşılmasında anlaşmaya varılmış olduğu halde, gene de bazı ayrılıklar giderilmiş olmuyordu. Birleşik devletler, hukuksal bir tarafsızlıkla yetinir görünüyordu, ama pratikte Antant devletleriyle birleşiyordu, çünkü, Alman emperyalizmi, Birleşik Devletler'in gözünde daha büyük bir tehlike oluşturuyordu. Şu bakımdan ya da bu bakımdan, çatışma, emperyalist bir nitelik taşıyordu ve haksız bir savaştı. Alman emperyalistleri, Baltık ülkeleri, Ukrayna, İskandinavya, Belçika, Hollanda, ÖnAsya, Avustralya Macaristan, Balkanlar ve Fransa'dan bir parçayı içine alacak olan bir Büyük Almanya ya da Orta Avrupa yaratmayı düşünüyorlardı. Afrika'da, Pasiﬁk havzasında geniş bir sömürge imparatorluğu oluşturmayı tasarlıyorlar, Latin Amerika'da hüküm sürmeyi düşünüyorlar, Fransa, İngiltere, Belçika ve başka ülkelerin sömürgelerini ele geçirmeyi umuyorlardı. Alman emperyalizmi, baş rakibi İngiltere'nin ayağını kaydırmayı, onun denizler üzerindeki egemenliğini yıkmayı ve deniz üslerini elinden almayı istiyordu. İngiliz emperyalistleri, dünya pazarı üzerindeki en tehlikeli rakipleri Almanya'nın yenilmesini hedef tutuyorlar, onun iktisadi gücünü zayıﬂatmayı, savaş ﬁlosunu ve ticaret ﬁlosunu yoketmeyi, sömürgelerini elinden almayı, Mezopotamya, Filistin ve Arap yarımadasını ele geçirmeyi, Mısır'daki durumlarını sağlamlaştırmayı istiyorlardı. Fransız emperyalistleri, yalnızca, 1871'de ellerinden alınan Alsace ve Lorraine'i geri almayı değil, Ruhr havzasını da almayı, Sarre'ı kendi topraklarına katmayı, Almanya'nın iktisadi ve mali gücünü azaltmayı ve Afrika'daki Alman sömürgelerini işgal etmeyi istiyorlardı. Çarlık Rusyası emperyalistleri, Balkanlarda siyasal ve askeri egemenliklerini kurma, Galiçya'yı kendilerine katma, İstanbul'u ve Karadeniz boğazlarını ele geçirmeyi düşlüyorlardı. Her iki blokun emperyalistleri de, savaş yoluyla, kendi ülkelerindeki işçi hareketini zayıflatmaya ve durdurmaya uğraşıyorlardı. Birinci Dünya Savaşı, iktisadi alanda, bazı ülkelerin önemini azalttı, ötekilerin (ABD'nin, özellikle Japonya'nın) gelişmesini ve zenginleşmesini hızlandırdı, 1916'da, ABD'nin en önemli 48 tröstü, yalnız kendi başlarına 965 milyon dolar [sayfa 152] kar sağladılar, yani savaştan önceki üç yıl boyunca gerçekleşen kar ortalamasının üç katı kadar. Birinci Dünya savaşının kurbanlarının sayısı ve maddi kayıpları, savaştan-önceki 125 yılın kurban ve kayıplarını aştı. Resmi verilere göre 9.700.000 insan öldü, 21 milyonu yaralandı ve sakatlandı milyonlarca insan açlıktan ve salgın hastalıklardan öldü. Toprak köleliğinin kaldırılmasından sonra kapitalizm, Rusya'da, büyük adımlarla ilerledi. Sanayi devrimi, Rusya'da, 19. yüzyılın 80 yıllarında ortaya çıktı. Birçok sanayi işletmeleri kuruldu 1886'dan 1890'a değin, imalathanelerin ve fabrikaların sayısı 2.500- 3.000'den 6.000'e çıktı. Demiryollarının uzunluğu, 4.000 kilometreden 29.000 kilometreye ulaşıyordu. 1890'da, l0'dan fazla işçinin çalıştığı işletmeler, bütün işletmelerin %7'sini oluşturuyordu, ama sınai malların yarısından çoğunu üretiyorlardı. 90 yıllarının yarısından sonra sanayi hareketi hızlandı. 20. yüzyılın başında Rusya'da, kapitalizm, öteki kapitalist ülkelerde de olduğu gibi son ve en yüksek aşaması emperyalizme giriyor. Tekeller başlıca sanayi kollarında egemen duruma geçiyorlar. Tekelci sermayenin en büyük örgütleri, [sayfa 154] 1900-1903 iktisadi bunalımı sırasında, işletmelerin yarısı çalışmayı durdurduğu zamanlarda kuruldular. 1902'de Prodamet sendikası (Rus metalürji fabrikaları ürünlerinin satış ortaklığı) kuruldu. Demir üretiminin %83'ünü, dökme üretiminin %74'ünü veriyordu. 1904'te kurulan Produgal sendikası, ulusal kömürün %75'ini satıyordu. Aynı yıl kurulan vagon fabrikaları sendikası Prodvagon , Rusya'daki hemen hemen bütün vagon üretimini ve satışını tekeline aldı. Sanayiin öteki dallarında da büyük tekeller ortaya çıkıyordu. Öteki emperyalist ülkelerde olduğu gibi, Rusya'da da, banka sermayesi ile sanayi sermayesinin mali bir oligarşi yaratan içice girme süreci ortaya çıktı. Devlet Bankası, Soylular Bankaları, Köylü Bankaları, özel aksiyonlu (eshamlı) bankalar (Petersburg Enternasyonal Bankası, Volyisko-Kadski, Azovsko-Donskoy vb.) sanayide, taşımada, ticarette büyük bir rol oynadılar. Mali oligarşi, çarlık hükümetinin siyasetini gittikçe daha çok etkiliyordu. Tekelci kapitalizm, Rusya'da ayırdedici bütün genel nitelikleriyle gelişiyordu, ama aynı zamanda özellikleri de vardı. Bunlar, özellikle feodalizmin iktisadi ve siyasal rejimdeki çok kuvvetli kalıntılarıdır. Bunun en vahim sonuçlarından biri, Rusya'nın Batı Avrupa emperyalizmine göre bağımlılığıydı bu bağımlılık, ülkenin emperyalist devlet olarak özel çizgilerine biçim veriyordu. Büyük toprak mülkiyeti ve çarlık, kapitalist Rusya'da, serﬂiğin en önemli kalıntılarıydı. 20. yüzyılın başında 30.000 toprak sahibi 70 milyon desiyatin (76,3 milyon hektar) toprağa sahip bulunuyordu. 10,5 milyon köylünün ise hemen hemen aynı miktarda toprağı vardı. Bir köylü ailesi, ortalama olarak, 7 hektar toprağı ekip biçiyordu, büyük bir toprak sahibi ise 2.300 desiyatinden fazla. Toprak sahipleri arasında en önemlileri onbinlerce desiyatinlik koskoca yurtluklara sahip [sayfa 155] bulunuyorlardı. Çar, en büyük toprak sahibiydi, çar ailesi 7 milyon desiyatinlik bir toprağın sahibi bulunuyordu, yani yarım milyon tarım işletmesinin topraklarına eşit bir arazi. Köylü, ailesini geçindirebilmek için, çok ağır koşullarla toprak sahiplerinden toprak kiralamak zorundaydı. Köylünün kirayı ödeyecek durumu yoktu, onun için belirli bir zaman toprak sahibinin toprağında çalışmak zorunda kalıyordu. Toprak sahibi, işletmesini, eski usullerle, köylüyü zor yoluyla çalıştırarak ve az verimli köylü emeğinden yararlanarak yönetiyordu. Bütün biçimleriyle toprağın işlenmesi ilkeldi ve hemen hemen çağdaş teknikten bütün bütüne habersizdiler. Bütün bunlar, tarımda, üretici güçlerin ilerlemesini frenliyordu. Toprak tekeli, büyük mülk sahiplerine, toprak ﬁyatlarını yüksekte tutmak olanağını veriyordu, bu da, sanayide ve tarımda kapitalizmin gelişmesini geciktiriyordu. İlkel topluluk toprak mülkiyeti ve feodal yükümlülükler, köy nüfusunun kentlere doğru yer değiştirişini yavaşlatıyor ve ucuz kolgücü bulma olanaklarını sınırlandırıyordu. Siyasal ve toplumsal alanda feodal toprak köleliği kurumunun kalıntılarıyla karşılaşılıyordu. Çarlık otokrasisi, serf sahipleri diktatörlüğünün bir biçimiydi. Devletteki başlıca görevlerin hepsi, büyük mülk sahiplerine ayrılmıştı. Binlerce polis memuru, çarı, büyük mülk sahipleri ve kapitalistleri, halkın saldırılarına karşı koruyordu. 200.000' e yakın rahip ve keşiş, sömürücülere karşı alçakgönüllülüğü öğretiyordu. Çarlık, emekçileri, cahil olarak bırakıyordu nüfusun beşte- dördü okuma-yazma bilmiyordu. Büyük toprak sahiplerinin çıkarlarının sözcüsü çarlık otokrasisi, kapitalistleri de destekliyordu. İmalathane ve fabrika patronlarının isteği üzerine yetkililer, grevleri ezmek için, birlikler göndermeye canatıyorlardı. Bunun içindir ki, herşeyden çok halk yığınlarının hareketinden korkan Rus burjuvazisinin elinde koskoca bir baskı aygıtı bulunduran çarlığı desteklemekte çıkarı vardı. Hiç bir biçimde çarlığa karşı, toprak köleliği kalıntılarına karşı savaşım vermeye girişmiyor, ama onunla anlaşıyordu. [sayfa 156] Toprak köleliği artıkları, Rusya'nın ilerlemesini engelliyordu. 20. yüzyılın başında Rusya, ABD'den 20 kez daha az, İngiltere'den hemen hemen 14 kez daha az kömür üretiyordu. Aradaki açığı kapamak şöyle dursun, Rusya'nın gelişmiş kapitalist ülkelere oranla iktisadi geriliği yıldan yıla artıyordu. Böylece, toprak köleliğinin kaldırılmasından 50 yıl sonra, Rusya'da, demir tüketimi beş katına çıkmıştı, ama İngiltere'de olduğundan dört, Almanya'dakinden beş, ABD'dekinden on kez daha düşük kalitede bir malzemeyle donatılmıştı. Makine-alet yapımı, ağır makine yapımı, otomobil vb. gibi temel sanayi kolları yoktu, gerekli makineler dışardan ithal ediliyordu. İktisadi ve teknik gecikme, Rusya'yı, Batı Avrupa emperyalizmine bağımlı kılıyordu. Kapitalist ilişkilerin gelişmesi, Rus sermayesinin yetersizliği yüzünden bir yabancı sermaye akımına neden oldu. Avrupa ülkelerinin emperyalizme geçişiyle, Rusya'ya yapılan sermaye ihracı, gitgide meta ihracının yerini aldı. Rus sanayiindeki yabancı yatırımlar, hisse senetli ortakların aracılığıyla gerçekleşiyordu. Yabancı sermaye akını, bankalarda da önemli yer tutuyordu. 1890'da hisse senetli girişimlerde yabancı yatırımlar 200 milyon ruble tutarken, 1917'de 2 milyar rubleyi geçiyordu. Hisse senetli ortaklıkların sermayesinin üçte-biri ve başlıca Rus bankalarının sermayesinin %45'i, yabancı kökenliydi. Yabancı kapitalistler, sanayiin temel dallarının efendileri durumundaydılar. Rusya'nın güneyinde dökülen pik demirin %67'sini, Donetz havzasında çıkarılan kömürün %70'ini, petrolünün %60'ını, bakırın %63'ünü, ellerinde tutuyorlardı. Yabancı sermayenin Rusya'ya akınının nedeni, bu sermaye sahiplerinin işçileri korkunç bir biçimde sömürerek elde ettikleri yüksek kârlarla açıklanır. Yabancı mali sermaye, özellikle Fransızlar, çarlık hükümetine gönüllü olarak ödünç para sunuyorlardı. Bu borçlar üzerinden hesaplanan faizlerin ödenmesi, Rus halkının sırtına yükleniyordu. 15 yılda, 1898'den 1913'e değin, çarlık Rusyası, yabancı emperyalistlere, faiz ve yabancı sermaye kârı olarak 5 milyar ruble [sayfa 157] ödedi. Rusya, giderek daha çok gelişmiş emperyalist devletlerin, özellikle İngiltere ve Fransa'nın iktisadi bağımlılığı altına giriyordu. Rusya'da emperyalizmin şekillenmesinin özellikleri, bu ülkenin kendine özgü temel çizgilerini belirledi. Rusya'da üretimin merkezileşmesi, öteki ülkelerdekinden daha yüksek bir düzeye vardı. Onun için, Rusya'da 500'den fazla işçi çalıştıran işletmeler tüm emekçilerin %53'ünü kullanıyorlardı bu oran, ABD'de %33'tü. Ama bu büyük işyerlerine karşin teknik ilerlemeyi (ağır makine yapımını, elektrik donatımı vb.) güvence altına alan tüm halinde eksiksiz sanayi dalları yoktu. Bütünüyle ele alındığında sanayiin teknik düzeyi, ileri kapitalist ülkelere bakarak geriydi. Rusya'daki tekelci birlikler, esas olarak, sürüm alanını, bundan daha az olmak üzere de üretim alanını kucaklıyorlardı bunun içindir ki, Rusya'da, en yaygın tekel biçimi sendikalardı. Yabancı sermaye, bunlarda, çok kez kesin ve belirleyici bir rol oynuyordu. Rus sermayesinin ihracı pek önemli değildi. Ancak bazı geri kalmış ve yarısömürge ülkelere doğru sermaye ihracı yapılıyordu, örneğin İran, Türkiye, Çin, Rusya, İngiltere'den, Fransa'dan ve Belçika'dan gelen sermayelerle besleniyordu. Rus emperyalizmi, kapitalistlerin uluslararası tekelci birliklerinin dünyayı paylaşmasına katılıyor, ama bunda da ancak ikinci planda bir rol oynuyordu. Çarlık Rusyası, dünyanın yeniden bölüşülmesine katılmaya uğraşıyordu. Japonlara yenildikten, Mançurya'daki nüfuz alanını yitirdikten sonra, İran'ın kuzeyinde, kendisine bir etki alanı edinmişti. İngiliz ve Fransız emperyalistleriyle birlikte, çarlık hükümeti, Türkiye'nin paylaşılması planlarını olgunlaştırıyordu. Rusya, kapitalist toplumun içindeki ve ondan ayrılmaz bir biçimde varolan çelişkilerin en yüksek derecesine vardığı dünya emperyalist sisteminin unsurlarından biri haline gelmişti. Rusya'da bu çelişkilerin keskinliği öyle bir noktaya [sayfa 158] varmıştı ki, devrimci yolla çözülmeleri kaçınılmaz bir hale geliyordu. Rusya'da devrim, en başta, ülkenin ilerlemesini engelleyen toprak köleliği artıklarını ortadan kaldırmalıydı. Bütün gerici güçler -çarlık, büyük toprak sahipleri ve Rus ve yabancı burjuvazi-, ortak çıkarlarla birbirine bağlıydı. Bu, çarlığa ve toprak sahiplerine karşı savaşımın, aynı zamanda, emperyalizme karşı bir savaşım olduğunu açıklar, ve burjuva demokratik devrimini sosyalist devrime dönüştürme olanağını yaratır. Böyle bir devrim için zorunlu olan güçler, Rusya'da ortaya çıkıyordu. Proletarya, bu güçler arasında baştaydı. Rusya'da, ilk işçiler, toprak köleliği altında ortaya çıkmıştı. Ama o çağda, bağımsız bir siyasal güç oluşturmuyorlardı. Çağdaş proletarya, büyük sanayiin gelişmesiyle şekillenmeye başladı. Sanayide, taşımada, inşaatta, tarımda vb. kullanılan emekçilerin tüm sayısı onmilyonlara varıyordu. Rus proletaryası, oluşumunu yöneten nesnel koşullar yüzünden dünyanın en devrimci proletaryası durumuna geliyordu. Rusya'da kapitalizmin gelişmesi ve feodal kalıntıların sürdürülmesi, her türlü siyasal haklardan yoksun emekçilerin korkunç bir biçimde sömürülmesi sonucunu verdi. Hemen hemen 19. yüzyılın sonuna değin 12-13 saatlik, tekstil fabrikalarında ise 15-16 saatlik işgünü uygulanıyordu. Çalışma güvenliği yoktu kapitalist, ücretleri kendi keyﬁne göre saptıyordu. İşçilerin ücretlerinden çalınıyordu, işçiler gereksinmelerini fabrikalardaki satış yerlerinden, pahalı satılan mallarla karşılamaya zorlanıyordu. Ücretlerin %35-40'ı ceza olarak tutuluyordu. Devrimci işçi Piyotr Moysenko anılarında şunları yazıyor Her şeye ceza. Başındaki bereyi çıkar madan müdürün penceresinin altından geçtin diye bir ceza. Koğuşta fazla yüksek sesle konuştun diye bir ceza. Yolda akordeon çaldın diye bir ceza. Karın ikiz doğurdu diye bir ceza. En iyisi git yat aşağı, ölümü bekle. İşçiler, fabrikanın koğuşlarında, 2-3 katlı yataklarda barınıyorlardı. Moskovalı işçiler hakkında bir soruşturma yapmakla görevli bir polis memuru, 1902'de şöyle yazıyordu Sekiz bölüme ayrılmış çok küçük odalarda 18-24 kişi yaşıyor, herbir bölmede çocuklarıyla birlikte bir aile yatıyor. İşçiler, herhangi bir hoşnutsuzluk gösterisinde bulunsalar, işlerinden atılıyor, hapsediliyor, zindana gönderiliyorlardı. Sermaye ile emek arasındaki çelişki, Rusya'da en sert uca varmıştı. Amansız bir sömürü, kötü yaşama ve çalışma koşullan, bütün bunlar, işçileri kapitalistlere karşı kesin bir savaşıma doğru itiyordu. Sanayi işçilerinin en büyük kısmı, büyük işletmelerde yoğunlaşmıştı buralardaki çalışma koşulları da, emekçilere, örgütlenme ve disiplin anlayışını öğretiyordu. Çalışmanın ortaklaşa niteliği, sömürücülere karşı savaşımda, emekçilerin birbirine bağlanıp kaynaşmasını kolaylaştırıyordu. Rus proletaryası, proletaryasından daha sonra için, o zamana değin emekçilerinin birikmiş öteki ülkelerin doğmuştu. Onun öteki ülkelerin deneyimlerinden yararlanabiliyordu. Onun örgütlenişi ve uğradığı sıkıntılar, proletaryayı, devrimci teorinin derinliklerine inebilir bir hale getiriyordu. Batı Avrupa'nın işçi sınıfı, savaşımına, burjuvazinin yönetimi altında, feodallere karşı başlamıştı Rusya'da ise tersine, işçi sınıfı, daha başından beri bağımsız bir siyasal güç olarak hareket ediyordu. Çarlık, yalnız Rus gericiliğinin değil, aynı zamanda, Avrupa ve Asya gericiliğinin de kalesiydi, bu nedenle, çarlığı devirmek için verilen savaşım, Rus proletaryasını, uluslararası devrimci proletaryanın öncülüğüne getirmişti. Emperyalizm altında, Rus proletaryası, çarlığı yıkabilecek ve sosyalist devrime yolaçabilecek yetenekte kararlı bir güç haline geliyordu. [sayfa 160] İşçi sınıfının gücü, onun örgütlenmesiyle sınırlı değildir zamanda, öteki emekçi aralarındaki çıkar ortaklığına sayısı, bilinci, bu güç aynı tabakalarıyla da bağlıdır. Aileleriyle birlikte işçiler, nüfusun %5'ini oluşturuyorlardı, ama devrimci harekette proletaryanın ağırlığı, proleter olmayan emekçi yığınlarının desteğini sağlaması bakımından, sayısıyla karşılaştırılamayacak kadar büyüktü. Köylüler, Rus halkının ezici çoğunluğunu oluşturuyorlardı. Büyük toprak mülkiyetinin sürdürülmesi, köylüleri, yoksulluğa ve yıkıma sürüklüyordu. 1861 reformundan sonra yeterli bir toprak parçasından yoksun olan köylülerin çoğu, kendi işletmelerinden gereksinmelerini karşılayamıyorlardı. Köylüler gereksinmelerini tamamlayabilmek için, satın aldıkları topraklar için yüksek bir para ödemek zorundaydılar. Zamanlarının büyük bir kısmında, toprak kirası, çayırlardan yararlanma, mülk sahibinin topraklarından geçmek için vb. büyük mülk sahibi hesabına çalışmaya devam ediyorlardı. Çarlık hükümeti de köylüleri yıkıma sürüklüyordu. Köylü, ordunun, polisin ve öteki iktidar organlarının devamını sağlamak için ağır vergiler ödüyordu. Borcunu ödemede herhangi bir gecikme yüzünden kırbaçlanıyor, malları satılıyordu. Görevlilere karşı her türlü itaatsizlik şiddetle cezalandırılıyordu. Kiliseler ve manastırlar da kendi ondalıklarını (aşar) ayrıca alıyorlardı. Kötü işlenen ve kötü bakılan, kötü gübrelenen toprak, zayıf bir ürün veriyordu. Köylülerin hiç bir zaman karnı doymuyor, ve kıtlık yıllarında onbinlerce köylü açlıktan ve hastalıktan ölüyordu. Kapitalizmin gelişmesi, köylü sınıfının bağrında bir farklılaşma oluşturdu. Köylülerin arasında ufak bir bölüm zenginleşiyor, toprağı, çekim hayvanlarını kendi elinde topluyor ve yoksulları acımasızca sömürüyordu. Zengin köylüler, köy burjuvazisini oluşturuyorlardı, bunlar, kulak adını alıyorlardı. Orta köylüler kendi işletmelerinde [sayfa 161] ancak tutunuyorlar, çok kez de iyice batıyorlar ve tarım proletaryasını ve yarı-proletaryasını temsil eden yoksul köylüler saﬂarına katılıp bu saﬂarı çoğaltıyorlardı. Yoksul işletmelerin sayısı, yıldan yıla, orta köylülerin zararına artıyordu. Umutsuz durumları, köylüleri, büyük mülk sahiplerine karşı savaşıma itiyordu. Köylü eylemleri, 1902'de, özellikle, Harkov ve Poltava eyaletlerinde ve Ukrayna'da, Rusya'nın Avrupa topraklarının bazı illerinde yaygınlaştı. Köylüler, büyük mülk sahiplerinin buğdayına ve hayvanlarına elkoyuyorlar, senyörlerin evlerini yakıyorlardı. Ayaklanmalar, çarlık hükümetinin birlikleri tarafından amansızca bastırıldı, ama köylüler savaşımlarını sürdürdüler. 1900'den 1904'e değin Rusya'da, 670 köylü hareketi görüldü. Bu hareketler, kendiliğinden ortaya çıkmış, dağınık hareketlerdi, ama köylülüğün büyük bir devrimi temsil ettiğini gösteriyorlardı. Toprak için savaşım verecek örgütten yoksundu ve yoksulluktan kurtulmakta yalnız işçi sınıfının kendisine yardım edebileceğini anlayarak, ona doğru dönmeye başlıyordu. Köylü ve işçilerin, çara ve toprak sahiplerine karşı ittifakı, 20. yüzyılın başında kuruldu. Köylülüğün kendi bağrında da yoksulların kulaklara karşı savaşımı başladı, bu da işçi sınıfı ile emekçi köylülerin, yalnız burjuva demokratik devrimi için değil, sosyalist devrim için de ittifakının hazırlayıcı koşullarını yarattı. Çarlık Rusyası, halkların hapishanesi lakabını alıyordu çünkü, Rusya nüfusunun %57'si Rus değildi. Çevre bölgelerdeki ulusal bölgelerde işçi ve köylülerin durumu, merkezdeki işçilerin durumundan daha kötüydü. Hem kendi yerel sömürücülerinin, hem de Rus toprak sahipleri ve kapitalistlerinin çifte baskısına katlanıyorlardı. [sayfa 162] Rusya'nın emperyalist döneme girişiyle, Rus olmayan emekçilerin durumu daha da kötüleşmişti. Üretici güçlerin yeteri kadar gelişmeyişi yüzünden, ezilen halkların soyulması, egemen sınıﬂarın başlıca gelir kaynaklarından biriydi. Ulusal bölgelerdeki köylülerin toprakları elinden alınıyor, bu topraklara, merkezî Rusya'daki toprağı az olan Rusların tarlalarını genişletmek bahanesiyle onlar yerleştiriliyordu. Böylece halklar arasına anlaşmazlık tohumları ekiliyordu. Bu bölgelere zengin mülk sahibi Rus çevrelerden gelme valiler atanıyordu. Sonsuz yetkileri olan bu valiler, tıpkı öteki memurlar güruhu gibi, halktan zorla rüşvet alıyorlardı. Rus kapitalistleri ve toprak sahipleri, ezilen halkları sayısız sıkıntılara, hakaretlere uğratıyorlardı. Ulusal bölgelerde, anadillerinde öğretim yapacak okullar kurmak, kitaplar ve dergiler yayınlamak yasaktı. Bu bölgelerde, halklar, hemen hemen hiç okuma- yazma bilmiyordu ve hatta bazı halkların alfabesi bile yoktu. Rusça, bütün ülkenin resmi diliydi. Halkları sınıf savaşımından döndürmek için çarlık hükümeti, ulusal uyuşmazlıkları körüklüyordu. Bir ulusu, ötekine karşı kışkırtıyordu, iktidar temsilcileri, yahudilere karşı katliamlar (pogrom) düzenliyor, Ermenileri, Azerbaycanlıları silahlandırıyor ve karşılıklı kırımlara olanak veriyordu. Ulusların birbirlerine karşı kin beslemeleri, emekçilerin çarlık üzerindeki baskısını azaltıyordu. Ulusal bölgelerin burjuvazisi, kendi ulusal emekçilerini daha elverişli koşullarda sömürebilmek için, çarlıktan yakasını kurtarmak istiyordu ama ulus içinde büyümekte olan işçi hareketinden korkuyordu, onun için çarlık ile, Rus kapitalist ve toprak sahipleri ile birleşiyordu. Yalnız ezilen halkların proletaryası, emekçileri, halkını, ulusal kurtuluş için savaşıma götürebilirdi. Çarlık, özgür ulusal gelişme için en başta gelen engeldi. Bütün ezilen halklar, Rus proletaryası ile ittifak halinde olan yerel proletaryanın yönetiminde, çarlığa karşı ayağa kalktılar. Ulusal kurtuluş hareketi, Rus otokrasisi için tehlikeli, tehdit edici bir güç haline geldi. Emekçileri ulusal baskıdan tümüyle kurtarmak, ancak [sayfa 163] insanları bölüp parçalayan üretim aletlerinin özel mülkiyetinin ortadan kaldırılmasıyla olanaklıdır. Onun içindir ki, çokuluslu Rusya'da proletaryanın yönettiği ulusal kurtuluş savaşımı, yalnız burjuva demokratik devrim için değil, sosyalist devrim için de güçlü bir yedek kuvvet oldu. 20. yüzyılın Rus devrim hareketinde üç dönem ayırdedilir. Yönetici sınıﬂarın temsilcileri soylular, 19. yüzyılın başında, çarlığa karşı hareketin basındaydılar. Devrimci soylular, halktan kopmuşlardı ve bütünüyle çarlık otokrasisi için sağlam bir destek oluşturan yönetici sınıfın ancak ufak bir azınlığıydılar. 1861'den sonra, köylü sınıfından ve kent küçük-burjuvazisinden gelme demokratik aydınlar zümresi, savaşıma katıldı. Bu soylu olmayan devrimciler, halka, soylulardan daha sıkı bağlarla bağlıydılar. Ama, henüz devrimin yolunu bilmiyorlardı, proletaryanın başlıca belirleyici güç olduğunu görmüyorlardı. Proleter dönem, 90 yıllarının ortasında, geniş halk yığınlarının, tümüyle, eksiksiz olarak devrimci olan biricik sınıf, proletaryanın yönettiği devrimci harekete katıldığı zaman başlıyor. Daha 60-70 yıllarında devrimci hareket taslak halinde belirmeye başlıyor. 1870'ten 1879'a değin, tam olmayan verilere göre 326 işçi hareketi oldu. İlk işçi örgütlerinin kuruluşu 70 yıllarında oluyor Güney Rusya İşçileri Birliği ve Rus İşçileri Kuzey Birliği . Ama bunlar, işçi sınıfının bağımsızlık savaşımındaki ilk adımlarından başka bir şey değildi. Hareketlerin çoğu henüz kendiliğinden olmaydı, işçiler, o zamanlar, yalnızca iktisadi istemlerde bulunuyorlardı. 80 yıllarında 446 grev yapıldı. 1885'te Morozov fabrikasındaki Orehovo-Zuevo dokumacılarının grevi, özellikle önemli bir grev oldu. Bu grev, öncü işçilerden Piyotr Moysenko ve Vasili Volkov tarafından yönetildi. En devrimci işçilerin bir toplantısı sırasında, düzenli bir şekilde greve başlamak ve başlıca istekleri, yani kısa zaman önce düşürülen ücretlerin [sayfa 164] yeniden eski tarifeye göre ödenmesi, ve para cezalarının kaldırılması kabul edilmedikçe işe başlamamaları kararlaştırıldı. Grev 10 gün sürdü, 8.000 işçi katıldı. Hükümet, hareketi ancak silahla ezebildi. 600'e yakın işçi tutuklandı. Bu hareketin genişliğinden dehşete kapılan hükümet, para cezaları konusunda kapitalistlerin keyﬁ davranışlarını azçok sınırlandıran bir yasa çıkarmak zorunda kaldı. Rus işçi sınıfı, örgütlü savaşımıyla, kapitalistlerden bazı ödünler koparmıştı. Bu sıralarda, ilk marksist örgütler, Rusya'nın bazı kentlerinde ve yabancı ülkelerde ortaya çıkmışlardı. Bu örgütlerin hepsi de, işçi sınıfına henüz çok gevşek bağlarla bağlıydılar ve onu yönetemiyorlardı. 90 yıllarının ortalarında Rus proletaryası, artık bağımsız bir siyasal güç olarak kendini gösteriyordu. 1895'in sonunda, Petersburg'da, marksist illegal bir örgüt kuruldu İşçi Sınıfının Kurtuluşu İçin Savaşım Birliği . Lenin bu örgütün kurucusu ve yöneticisi oldu. Lenin (1870-1924), 1887'de, devrimci eyleme katıldığı zaman, Kazan Üniversitesinde öğrenciydi ve 17 yaşındaydı. Devrimci eyleme katıldığı için tutuklandı ve sürgüne gönderildi. Marx ve Engels'in yapıtlarını özenle incelemek, onu, inanmış bir marksist yaptı. Marksist derneklerin çalışmalarına etkin olarak katıldı ve marksizmin Rusya'da yayılmasında önemli bir rol oynadı. 1893'te Petersburg'a yerleştiği için, Lenin, kısa zamanda, Petersburg marksistlerinin ünlü lideri haline geldi. Rus sosyal-demokrasisi tarihinde ilk kez olarak Petersburg İşçi Sınıfının Kurtuluşu İçin Savaşım Birliği, bilimsel sosyalizmin eğitimi ile işçi hareketi yönetimini birleştirdi. 1896'da, Birlik, Petersburg'daki 30.000 tekstil işçisinin grevini yönetti. Bu savaşımın başarısı büyük oldu ve çarlık hükümeti işgününü yasal olarak 11,5 saat olarak sınırlandırmak zorunda kaldı. Bu, daha şimdiden işçi sınıfının bir başarısıydı. Petersburg grevleri, Rusya tarihinde yeni bir dönem, halk devriminin hazırlanması dönemini başlattı. Bu andan [sayfa 165] başlayarak, işçi yığınlarının hareketi, marksistlerin yönetiminde büyüyecektir. Savaşım Birliğine benzer örgütler öteki kentlerde de doğacaktır. İşçi hareketinin yükselişi, 20. yüzyılın başında, 1900-1903 iktisadi bunalımının sonunda özellikle coşkun bir hal aldı. Bu iktisadi bunalım, Rusya'da, 3.000'e yakın işyeri ve fabrikanın kapanmasına, onbinlerce emekçinin işlerini kaybetmesine neden oldu. İşçi sınıfı, yeni savaşım biçimlerine, siyasal grevlere, gösterilere geçmeye başladı. 1901'de, ilk kez olarak, Petersburg, Moskova, Harkov, Kiev vb. işçileri kahrolsun otokrasi sloganıyla sokağa döküldüler. Petersburg'un Obukov fabrikası emekçilerinin grevi, özellikle direnen grev oldu. 1 Mayısı bayram olarak kutlamış oldukları için işlerinden çıkarılan arkadaşlarının yeniden işe alınmalarını ve 1 Mayıs gününün bayram günü olmasını istiyorlardı. Grev, çarlık birlikleriyle çarpışmaya değin vardı. 1902'de grevler ve gösteriler birçok kentte patlak verdi. Pek çoğu birlikler tarafından gaddarca bastırıldı. Don üzerindeki Rostovlu işçilerin grevi çok önemli bir grev oldu polis, grevcilerin yanına yaklaşamadı, grev, ancak askerî birliklerin gelmesiyle ezildi. 1903 yazında, siyasal genel grevler, Rusya'nın bütün güneyini kapladı. Transkafkasya'nın ve Ukrayna'nın birçok kentlerine yayıldı ve grevlere katılanların sayısı 200.000'i aştı. 20. yüzyılın başında, Rusya'da, bir devrimin nesnel öncülleri vardı kapitalizmin nispeten yüksek olan gelişme düzeyi, gereksinmeler altında ezilmiş milyonlarca köylüyle ittifak halinde bulunan proletaryanın varlığı, güçlü bir ulusal kurtuluş hareketi. Toprak köleliği kalıntılarıyla daha da şiddetlenen emperyalizmin çelişkileri, kritik bir noktaya varmıştı ve bu çelişkiler, devrimle çözümlenebilecekti. Kapitalist sömürünün, toprak köleliğinin kalıntılarıyla, ulusal baskıyla ve tüm siyasal ve toplumsal yaşam üzerinde çarlığın [sayfa 166] hüküm sürmesiyle büsbütün ağırlaştığı Rusya, dünya emperyalist zincirinin en zayıf halkası haline gelmişti. Bu halkayı koparmak için, yani devrim için yalnız nesnel hazırlayıcı koşulların varlığı yeterli değildi, öznel hazırlayıcı koşullar da, yani ileri sınıfın devrimci yetenekte olması ve bu isteği duyması da gereklidir bu istek ve yetenek, ileri sınıfın bilinciyle ve örgütüyle belirlenir. Yığınların devrimci kabarışının bir yol göstericiye, bir siyasal örgütleyiciye, bir yönetici güce gereksinmesi vardı. Yalnızca ilerici bir teoriyle donatılmış devrimci bir proletarya partisi, işçi sınıfının savaşımının başına geçebilirdi. Yalnızca parti işçi sınıfını eğitebilir, onu, bütün halk için savaşım veren bir güç haline getirebilir, çeşitli akımları (proletaryanın sınıf savaşımını, köylülerin toprak için demokratik savaşımını, halkların ulusal kurtuluş savaşımını), bir dalga halinde birleştirebilirdi. Daha 1898'de, sosyal-demokrat dernek ve örgütlerin kongresi toplandığı zaman böyle bir parti kurma işine girişilmişti. Gerçekte, parti mevcut değildi. Partinin ne programı, ne de tüzüğü kabul edilmişti ve seçilmiş olan Merkez Komitesi az sonra tutuklanmıştı. Yerel sosyaldemokrat örgütler dağılmıştı. Bazı örgütler içinde ekonomizm denilen oportünist akım üstün durumdaydı. Ekonomistler , mevcut rejimi değiştirmek için siyasal savaşımı reddediyorlar, ekonomik reformlar için savaşımla sınırlı kalmayı öneriyorlardı. Partiyi yaratmak için, bütün devrimci marksist güçleri, biraraya toplamak, birleştirmek zorunluydu, şu halde yapılacak şey, partinin durumunu açık-seçik olarak ve kesinlikle tanımlamak ve bütün oportünist unsurlardan partiyi uzak tutmaktı. Yeni tipte bir parti yaratmak, yöneticilerinin, işçilerle kapitalistler arasında bir anlaşmaya varmaya uğraştığı ve proletaryanın iktidarı eline geçirmesinden vazgeçtikleri Batı Avrupa partilerinden farklı bir parti yaratmak gerekiyordu. Lenin, bu yeni tipteki partinin örgütleyicisi oldu. 1895 [sayfa 167] devrimci eylemi yüzünden tutuklanan Lenin, hapiste ve sürgünde beş yıl geçirdi. Sürgün sona erince, Lenin, Rusya dışına gitmek zorunda kaldı, orada Plehanov ve öteki sosyal-demokratlarla birlikte Iskra ( Kıvılcım ) gazetesini kurdu. Lenin'in İskra'sı sosyal-demokratların ideoloji ve örgüt planlarında devrimci birliğini sağlamak için büyük bir çaba gösterdi. Kongresinin toplantı hazırlıklarını yaptı. 1903'te toplanan II. Kongre, önce gizli olarak Brüksel'de, sonra da Londra'da çalıştı. Rusya'da marksist bir işçi partisi kurdu, bir program ve tüzük kabul etti ve yönetici organlarını seçti. Program, partinin başta gelen amacını, gerçekleşmesi, esas olarak, sosyalist devrimin tamamlanması koşuluna bağlı olan devrimci iktidarın kurulmasını ve burjuva demokratik devrimiyle varılacak en öndeki hedeﬂeri de kaydediyordu otokrasinin devrilmesi ve demokratik bir cumhuriyetin kurulması, sekiz saatlik işgünü, kendi kaderlerini tayin etme hakkına sahip olacak olan bütün uluslar arasında tam bir eşitlik, köyde toprak köleliği kalıntılarının yokedilmesi. Bu programın önderliğinde, parti, Rus işçi sınıfının, çarlığın devrilmesi ve kapitalizmin ortadan kaldırılması yolundaki savaşımının başına geçti. Kabul edilen yönetmeliklerle, partinin içyapısında demokratik merkeziyetçilik ilkesi onaylandı. Kongre, oportünist özerklik ve federalizm ilkesini geri çevirdi. Kongre sırasında, Lenin'in yandaşları ile hasımlarının program ve taktikle ilgili birçok sorun üzerinde karşı karşıya geldikleri görüldü. Partinin yönetim organlarının seçimi sırasında, Lenin yandaşları, oyların çoğunluğunu aldılar, onların bolşevik adı (bolşinstvo - çoğunluk) buradan gelir, azınlıkta kalan Lenin'in hasımlarına ise menşevik (menşinstvo azınlık) adı verildi. [sayfa 168] Bütün Rus toplumunu sarsan çelişkiler, Ocak 1904'te başlayan Rus-Japon savaşı ile derinleşmişti. Savaş, emekçilerin durumunu daha kötüleştirdi. Ulusal ekonomi sarsılmıştı. Fiyatlar yükseliyordu, bu da emekçilerin gerçek ücretlerinin %25 oranında düşmesi demek oluyordu. Erkeklerin askere alınmaları yüzünden tarım işletmelerinde kolgücü sıkıntısı vardı. Bütün bunlar emekçilerin hoşnutsuzluğuna neden oluyordu. Çar birlikleri yenilmişti, çarlık, bir savaşı yürütmek ve ülkeyi yönetmek yeteneğinde olmadığını göstermişti. Yalnız bir devrimin çözümleyebileceği bir ulusal bunalım olgunlaşıyordu. Devrim, 9 Ocak 1905 olaylarından, çarın, emekçilerin barış yanlısı gösterilere karşı ateş açılması emrini verdiği olaylardan sonra patladı ve 1907'ye değin sürdü. Bu ilk Rus devrimi, bir burjuva devrimiydi, çünkü, doğrudan doğruya kapitalizmi yıkmayı hedef tutmuyor toprak köleliği kalıntılarını yoketmek amacını güdüyordu. Bununla birlikte, devrim, gene de bir halk devrimiydi, çünkü demokratik bir cumhuriyetin kurulmasını, sekiz saatlik işgününün yasalaşmasını, büyük mülk sahiplerinin topraklarının zoralımını isteyen devrimin başlıca güçleri, proletarya ve köylü sınıfıydı. Bu devrim, emperyalizm çağının ilk burjuva demokratik devrimi oldu. Devrimin başında, Batı devrimlerinde görülmüş olduğu gibi burjuvazi değil proletarya vardı. Toprak davasını köylülüğün yararına çözümlemeyi kendisine başlıca amaç edindiği ölçüde, köylü niteliğinin ağır bastığı bir devrimdi bu. İçeriğiyle burjuva demokratik olan devrim, yönetimi ve savaşım yöntemleriyle proleter devrimdi başarı kazanıldığı takdirde sosyalist devrime dönüşmeliydi. İşçilerin ve köylülerin kahramanlığına karşın, devrim yenilgiye uğradı. Henüz işçi sınıfı ile köylülük arasında sağlam bir ittifak kurabilecek noktaya ulaşılamamıştı, ve bu iki sınıf birbirinden ayrı hareket ediyorlardı. Askerlerin çoğunluğu çara bağlı kaldı ve devrimin bastırılmasında yer aldı. İşçiler [sayfa 169] bile kendi hareketlerini yeteri kadar bağdaştıramadılar. Hareket, kentlerde hep birden, aynı zamanda başlamadı. İşçi sınıfının yönetimi tek elden yapılmıyordu işçi hareketi içinde burjuvazinin ajanlığını yapan menşeviklerin bölücü davranışları, işçi sınıfının çarlık üzerindeki baskısını zayıﬂatıyordu. Başka ülkelerin emperyalistleri devrimi vurmak için krediler vererek çarlığa ciddi bir dayanak oldular. İlk Rus devrimi, devrimci hareketin merkezinin Rusya'ya kaydığını doğruladı. Devrimin, dünya işçi hareketinde ve ulusal kurtuluş hareketinde kuvvetli bir yankısı oldu. 1905-1907 devrimi, Rus proletaryası için çok önemli bir savaşım deneyimi oldu. Şubat 1917 burjuva demokratik devriminin ve Ekim Sosyalist Devriminin bir çeşit genel provası oldu. Rus emekçilerinin siyasal bilinci bir yılda dev bir sıçrayış yaptı. 9 Ocak 1905'te emekçiler hâlâ çara inanıyorlardı, yaşam koşullarını düzeltmesini istemeye gidiyorlardı. Aralık 1905'te, işçi sınıfı kendi özgürlüğünü kazanıyordu. Ocak 1905'te 440.000 işçi grev yapmıştı oysa bundan önceki 10 yıl içinde grev yapanların sayısı, ancak 430.000'di. Yalnızca 1905 yılı içinde 3 milyon sanayi işçisi greve katıldı. Hiç bir ülke bu çapta bir grev hareketi tanımamıştı. Rusya'nın bölgelerinin yarısından çoğu, köylü hareketinden etkilendi. Köylü hareketi Ukrayna, Transkafkasya ve Doğu-Baltık ülkelerinde (Estonya, Letonya, Litvanya'da) kendini gösterdi. İşçi ve köylü ittifakı ve çeşitli ulusal toplulukların işçileri arasındaki birlik, devrimci savaşım ateşinde kurulup sağlamlaştı. Bütün sınıﬂar ve partiler, devrimde yer aldılar. Rus burjuvazisi, açıkça çarlıktan yana geçti ve böylece karşı-devrimci niteliğini ortaya koydu. 1905'te, daha önce bilinmeyen, silahlı ayaklanmaya dönüşen siyasal genel grev gibi savaşım biçimlerinin ortaya çıktığı görüldü. Devrim sırasında, bizzat yığınlar işçi vekillerinin sovyetlerini yarattılar, Bunlar, yeni bir devlet iktidarının embriyon [sayfa 170] biçimleri oldular. Bolşevik partisi büyük bir siyasal deneyim kazandı. Barikatlarda, yığın içinde yetki elde etti, saﬂarı kabardı, artık bir yığın partisi oluyordu. Liderlik Dehası ve Alfred P. Sloan Allyn Freeman Çeviren Mehmet Fehmi İmre (0212) 252 39 91 Fax. (0212) 252 39 95 www.iskulturyayinlari.com.tr Yazar Hakkında Bilgi İşletme danışmanı olarak çalışan Allyn Freeman, yazdığı iş yönetimi ve işletmecilik kitaplarıyla da tanınmaktadır. Brown Üniversitesi İşletme Bölümü'nden mezun olan yazar, The American Graduate School of International Management'in Thunderbird bölümünde lisansüstü eğitimini tamamladıktan sonra, doktorasını Columbia Üniversitesi İş İdaresi bölümünde yapmıştır. Son 20 yılda danışmanlık yaptığı çok sayıda Fortune 500 şirketi arasında AT&T, Coca-Cola, Ford Motor, ve American Express de bulunmaktadır. Önsöz Çoğunlukla yaratıcı ruhu tanımayı ve takdir etmeyi beceremeyiz. Alfred P. Sloan, Jr. Public Broadcasting System (PBS) kanalındaki bir televizyon programının sonunda yer alan tanıtım yazılarında şöyle bir cümle geçer Bu program Alfred P. Sloan Vakfı'nın sponsorluğunda gerçekleştirilmiştir. Bu sorunun yanıtını bulmak için www.sloan.org adresli internet sitesini ziyaret edebilir ve buradan söz konusu vakfın 1934'te kurulduğunu ve hayırseverlik hizmetlerinin bilim, ekonomi, eğitim ve kültür gibi alanlara yayıldığını öğrenebilirsiniz. rakama ulaşmıştı. Konu biraz daha araştırıldığında Sloan'ın 1946 yılında New York'ta dünyanın önde gelen kanser araştırma ve tedavi merkezlerinden biri olan Memorial Sloan-Kettering Kanser Merkezi'nin kurucularından biri olduğu ortaya çıkar. saygın Sloan İşletme Okulu'na kaynak sağlayan da odur. Nihayet liste Alfred P. Sloan Müzesi'yle biter -Michigan, Flint'teki tarihi otomobiller ve bölgesel tarih merkezi. İnternet sitesinin yaşamöyküsü bölümünde Alfred P. Sloan, Jr.'ın bütün parasını General Motors Corporation'da (GM) geçen neredeyse altmış yıl zarfında, başkan ve yönetim kurulu başkanı (CEO) sıfatıyla hizmet veren bir çalışan olarak kazandığını öğrenirsiniz. Başardığı işler yönetim ve liderlik kazanımlarının evrensel zirvesi olarak nitelendirilir. Onunki Amerikan iş dünyasında bir benzeri daha olmayan bir kariyer başarısıdır. Temel gerçek şudur ki, Alfred P. Sloan, Jr. General Motors'un dizginlerini eline aldığında modern şirket örgütlenmesi kavramını sonsuza kadar değiştirmiştir. Kitabın Düzeni Bu çalışma iki unsurdan oluşmuştur Ayrı bölümlerde ele alınan Alfred P. Sloan'ın yönetim zekâsı ve onun eğitici ve yenilikçi uygulamalarının bilgeliğini yansıtan büyüklü küçüklü birçok diğer şirket ve örgütlenme örnekleri. Sloan'ın liderlik ve yönetim dersleri -onun iki özyaşamöyküsünden ve öncelikle bir yönetim gurusu olan Peter Drucker'ın yazıları olmak üzere çeşitli yazılardan derlenmiştir- modern Amerikan şirketinin ilk başarılı uygulamalarına ait bir tarihi ortaya koyar. Bunlar Sloan'ın geçmişin genel ve özel iş sorunları karşısında ürettiği, bugün de geçerli olan esaslı ve sağduyulu çözümleridir. Büyük bir ölçeğe yayılan çeşitli şirketlere ve kuruluşlara ait geçmiş örnekler, Sloan'ın işletme dersinin pekiştirildiği veya altının çizildiği çeşitli durumları aydınlatır niteliktedir. Bu gerçek öyküler, Sloan'ın iş ilkelerine bağlı kalmanın sonunda ortaya çıkan başarıyı gösterir. Dahası, bu örneklerden birkaçı Sloan ilkeleri görmezden gelindiğinde neler olduğunu anlatır. Alfred P. Sloan, Jr. modern işletmenin nasıl sürdürüleceği ve işletileceğine dair dinamik, yeni bir vizyon sunmuştur ve bunu basiretle ve ender rastlanan bir sağduyuyla gerçekleştirmiştir. Bu kitabın iddiası, tarihi Sloan-GM deneyiminin, başarı yolundaki bir yöneticiyi pratik ve mantıklı düşünme için eğitebilecek bir inceleme değeri taşıdığıdır... Teşekkür Dostlarımın ve meslektaşlarımın değerli katkı ve yardımları olmasa bu kitabın yazımı tamamlanamazdı. Bu nedenle Ruth Marzano'ya, Arie Kopelman'a, Maria ve Bill Brisk'e, Ezra Mager'e, Lawrence M. Small'a, Michael Herman'a, Peter Thompson'a, Richard ve Susan Lewis'e, Carrie ve William Rosenthal'a, Janice Lee'ye, Steven Rhodes'a, Elissa Moses'a, Arthur Anderson'a, Robert E. Gorman'a, Joie Smith'e, Steven Berkenfeld'e, Pat Barry'e, Douglas Fielding'e, Cynthia Jenner'e, Ruth Mills'e, Peter Kiers'a, Jo-Ann Wasserman'a, Marian ve Edward Last'a, Pat ve Charles Clarkson'a, Sean Murphy'e, Kieran Murphy'e, Kathy Roeder'a, Hunan Pan'e, Ed Reilly'e, Three Lives Kitabevi'ne ve Marcia Shrock'a teşekkür borçluyum. McGraw-Hill Yayınevi baş editörü Jeanne Glasser'a bana bu konuyu önerdiği ve bu kitabı yazmam için beni seçtiği için teşekkür ederim. Yine McGraw-Hill'den Lara Murphy de yorumlarıyla bana yardımcı oldu. Pattie Amoroso ise metnin kitap haline gelmesinde yol gösterdi. I Dahası bu etkileyici değişimin, bu eksiksiz sanayi yenilenmesinin yanı sıra, Amerikan iş dünyasında ondan önce kimsenin yapmadığı ve ondan sonra da belki hiç kimsenin yapamayacağı bir devrimi de gerçekleştirdi. 1963 yılında yayımlanan My Years with General Motors (General Motors'taki Yıllarım) adlı ikinci özyaşamöyküsünün başında, Büyük Fırsat-I başlıklı bölümde Sloan, otomobil yapımında ve pazarlamasında Amerikan sistemini icat eden iki kişiden bahseder Bay Durant (GM) ve Bay Ford'un olağandışı vizyonları, cesaretleri, cüretkâr hayal güçleri ve öngörüleri vardı… Yöntem ve somut gerçeklere bağlı bir yönetim disiplinleri olmadan… kişiliklerini herkese aşıladılar. Sloan'ın gelecekte şirket dünyasına getireceği dönüşümün özü disiplin, yöntem ve olgulara olan gereksinimdi. Sloan Sistemi ni uygulamak için ne zaman bir fırsat çıksa, Sloan hazırdı. 1923 yılında General Motors'un başkanı olduğunda şöyle demişti Bana büyük bir başarı kazandıracak, gerçek bir fırsat bulunduğu, bundan uzun süre önce aşikârdı. Alfred P. Sloan'ın General Motors'taki öyküsü, Amerikan iş dünyası içinde, liderlik ve yönetim yeteneği açısından eşsizdir. Sloan'la Karşılaşmak Sloan'ın 42 yıldan fazla yönettiği grup General Motors'tu (GM). GM, Sloan'ın başkanı ve en büyük hissedarı olduğu Hyatt Rulman Şirketi'ni (Newark, New Jersey) satın aldıktan sonra, Sloan GM'de çalışmaya başladı. O tarihte GM başkanı olan William Crapo Durant, Sloan'ı United Motors Company adlı yeni kurulan ve GM için otomobil aksesuvarları üretmek amacıyla kurulmuş bir şirkete başkan olarak atadı. Sloan 1920 yılında, Pierre du Pont'un başkan olduğu dönemde United Motors'un başkanlığından GM'in uygulamadan sorumlu başkan yardımcılığına atandığında, firma örgütsel ve mali düzensizlik içinde, birbirine kabaca bağlanmış bir araba üretim bölümleri toplamıydı. otomobil üretiminde ikinci sıradaydı). Henry Ford, Model-T montaj hattı uygulamasında o kadar başarılı olmuştu ki -seri üretim, adil ücretler, düşük satış fiyatını karşılayacak büyük hacim- Fordizm kelimesi dünya çapında başarılı seri üretimi ve tam istihdamı ifade etmek için kullanılır hale gelmişti. Rus devriminin liderleri bile bu tuhaf sloganı kullanıyordu. Ford'un 1910 ile 1920 arasındaki on yıllık şaşkınlık verici satış ve üretim başarısı, Sloan'ın Hyatt Rulman Şirketi için bir nimet olmuştu. Ford Motor Company bu New Jersey merkezli şirketin yıllık bilyeli yatak üretiminin neredeyse yüzde 50'sini satın alıyordu. Aslında işin gülümseten yanı şudur ki Alfred P. Sloan, Jr. otomobil piyasasındaki şöhret ve zenginliğine kısmen Henry Ford'un Model-T'sinin yardımıyla ulaşmıştı. Büyük ihtimalle, 1920'lerin başında Ford'un pazar hâkimiyeti Alfred P. Sloan dışında herkese üstesinden gelinemez bir meydan okuma olarak görünmüştü. Ancak Sloan çok geçmeden Ford'un şişirilmiş bir canavar, devrilemese bile en azından meydan okunabilecek, sallantıda bir dikilitaş olduğunu algılamıştı. Bu düşüncesini 1920'de GM uygulama direktörü ve üç yıl sonra da GM başkanı olduğunda sınayabilecekti. GM'in üstünlüğü Amerikan otomobil alıcısının renk, tip ve modelde çeşitlilik isteklerini fark edemeyen Henry Ford tarafından desteklenmiş oldu. İnsanlar istedikleri renkte bir Model T'ye sahip olabilirler, siyah olduğu sürece sözleri, değişime ne kadar isteksiz olunduğunu simgeleyen, kötü şöhretli bir diktatör ifadesiydi. 1923 yılının sonu itibarıyla Ford'un ABD'deki toplam otomobil satışındaki pazar payı yüzde 60'tan yüzde 52'ye düşmüştü. Bu düşüş, 1929'da üretilen Model-A'nın Ford'un pazar payını biraz canlandırdığı iki yıl hariç her yıl sürdü. 1936 yılı itibarıyla GM'in iç pazardaki payı yüzde 43'e tırmanmıştı, Chrysler pazarın yüzde 25'ini elinde tutuyordu. Ford ise yüzde 22'lik bir pazar payına sahipti. 1923'teki yüzde 60'lık paydan sonra, 38 puanlık sarsıcı bir düşüş yaşıyordu. Aradaki 13 yıl boyunca Alfred P. Sloan, ABD'de büyük bir sanayi kolunda yaşanan en yüksek pazar payı dönüşümünü gerçekleştirmiş, GM'e ve hissedarlarına büyük kâr ve kendisine de büyük prestij kazandırmıştı. Bu zaman süresince uzun yıllardır tasarlamış olduğu şirket yönetimi hakkındaki fikir ve kavramları da uygulamaya koymuş, GM'in kesintisiz şekilde süren kâr ve başarı dolu yılları onun yeniden örgütlenme stratejisinin parlaklığını doğrulamıştı. Sloan Sistemi - Genel Bir Bakış GM'in önceden kestirilemeyen büyüme, kârlılık ve sanayi egemenliğine doğru ilerleyen etkileyici yükselişi, Sloan'ın lider yöneticiliğinin doğrudan bir sonucu olarak kabul edildi. (1966 yılındaki ölümüne kadar, onursal yönetim kurulu başkanı unvanını taşımaya devam etti.) Sloan'ın fikri şirket örgütlenmesinde çığır açan bir uygulamaydı. Bu, büyük ve çeşitli üretim yapan bir şirketi verimli bir biçimde yönetebilmek amacıyla merkezi bir otorite çevresinde etkin ve adem-i merkeziyetçi (decentralized) bir sistemi yaratabilmek için uygulanabilir ve demokratik bir yöntem düşüncesiydi. Daha sonra o dönem hakkında şöyle yazmıştı O günlerde sanayi yeniydi ve patlamalarla genişliyordu, sanayinin geleceği de lider konumdaki az sayıda insan tarafından belirleniyordu ancak alışılanın aksine bu insanlar paraya gideceklerine para bu insanlara gidiyordu. 1956 yılında Sloan, GM yönetim kurulu başkanı olarak emekli olduğunda General Motors katlanarak büyümüş ve dünyadaki en büyük şirketlerden biri olmuştu. Beş markaları (Chevrolet, Oldsmobile, Pontiac, Buick ve Cadillac) Amerikan pazarına hâkim oldu. Sloan'ın otomobil pazarını ve Amerikan tüketicisini doğru anlaması, şu unutulmaz ve basit sloganı öne çıkardı Her fiyat ve amaç için farklı bir otomobil. Sloan'ın GM başarısı otomobillerden buzdolaplarına, lokomotiflere, kamyonlara, otobüslere, oto yedek parçalarına ve oto aksesuvarlarına kadar yayıldı. İkinci Dünya Savaşı boyunca oldukça örgütlenmiş olan GM yönetimi, büyük çapta savaş malzemesi üretti. Tankların, kamyonların ve diğer araçların üretimi Amerikan ulusunun savaş çabasının bu derece etkin şekilde yürümesinin ana sebeplerinden biri olarak ele alınmalıdır. Savaştan sonra Japon sanayiciler GM'in örgütlenme ve üretim sistemini incelediler ve yenilmiş bir ulusun ekonomisini yeniden canlandırmak için en yararlı modelin otomotiv sanayisinde olabileceğini fark ettiler. Kırk küsur yıl sonra zirveye doğru yükselecek başarılı Japon otomobil sanayisi, GM'e ve bütün Amerikan otomobil üreticilerine acı bir alay gibi gelecekti. Yeni Nesil Şirket Yöneticisi Alfred P. Sloan, Amerikan ulusunun ilk başarılı şirket yöneticilerinden biri olmanın yanında, yüksek bir maaşla çalışmış ve hisse senetleriyle milyonlarca dolar kazanmış bir adamdı da. Sloan'dan önce Amerika'da büyük bir kişisel servete sahip olmanın yolu (J.P. Morgan gibi Wall Street yatırımları veya Rockefellers gibi aileden kalan bir miras dışında) bir ürünün veya işlemin icadından geçerdi. Amerikan tarihinin özellikle başlarında bu tür mucit/öncü insanlar vardı Andrew Carnegie, Thomas Edison ve Henry Ford gibi. Oysa 1920 ve 1930'larda otomobil sanayisinde ve elbette GM'de de bu üniversite çocuklarını işe alma fikri rağbet görmezdi, onlara göre Henry Leyland (Cadillac), Dodge Kardeşler veya Walter P. Chrysler gibi şaselerde ve frenlerde elleriyle çalışabilecek insanlar otomotiv sektörüne daha uygundu. 'de elektrik mühendisliği eğitimi gördü ve düşünce sistemi bir mühendislik projesinin mantık çizgileriyle şekillendi. GM'in yeniden yapılanmasında uygun plan olarak benimsenip gerçekleştirilecek olan bu sistematik düşünce modeli, Sloan'ın 1919'da yazdığı başyapıtı olan Organization Study'e (Şirket Yapılanması) varan eğitimin bir sonucuydu. Bu yapıtı ayrıntılı olarak ele alacağız. Sloan kendisini sayıları gittikçe artan, iyi yetişmiş ve eğitimli yeni nesil yönetici tipinin bir üyesi olarak algılıyordu. Ancak, ailesine önce New Haven'da sonra da New York Brooklyn'de üst orta sınıf bir yaşam sağlayan ve başarılı bir kahve ve çay tüccarı olan babası sayesinde, Sloan, zenginliğe sıfırdan başlayarak ulaşmak zorunda kalmadı. Endüstriyel Yönetim Okulu'nun kurulması için bağışladığı 5 milyon dolarla kanıtlandı. Sloan Yönetim Okulu olarak değiştirdi. GM'de işletme geleneği anlayışıyla eğittiği yöneticilere ek olarak Sloan'ın mirası, ülkenin işletme okullarında profesyonel yöneticilerin gelecek kuşağını yetiştirecek eğitim biçimi olarak da devam edecekti. Peter Drucker yıllar sonra bu konu hakkında şöyle yazmıştı O (Sloan) alçakgönüllü biri değildi. Amerikan ekonomisi ve tarihindeki yerinin önemini bilirdi. Liderlik gömleğini giydiği andan itibarense önce ABD'de sonra da dünyada şirket yapısı etkileyici bir biçimde değişecekti. Sloan bir şirket örgütlenmesini bütün yönleriyle değiştirecek yeni fikirleri ve kavramları uygulamaya geçirdi. 'den sonra Hyatt Rulman Şirketi'nde yeni işe başladığı günlerden itibaren meraklı zihni, modası geçmiş Amerikan işletme uygulamalarını geliştirmek için yöntemler aramaya başladı. Sloan'ın devrimci sistemindeki anahtar unsurlar şunlardı – Olgular ve veriler karar almanın belirleyici ve ana unsurlarıdır. – Şirket, muhalefeti cesaretlendirmelidir. ve farklı görüşleri – Merkezi bir güç ve kontrol altında, kurullar aracılığıyla adem-i merkeziyetçi bir biçimde örgütlenilmelidir. – İşinde en yetkin insanlarla ama arada dostluk ilişkisi olmadan çalışılmalıdır. Sloan, 1919'da yazdığı Şirket Yapılanması'ndaki yeniden örgütlenme sisteminin bütünleyici kısmını 1920 yılında, o dönemde GM'in başkanı olan Pierre du Pont'a sundu. Bu rapor berraklık ve incelikli ikna ediciliğin parlak bir örneğidir. Sloan eski despotça otoriteyi, sezgiye dayanarak karar vermeyi ve ahbap-çavuş ilişkisiyle işe çalışan almayı umutsuz bir yöntem olarak ifade ediyordu. Yapıt şöyle başlar Bu çalışmanın amacı General Motors şirketi için bir örgütlenme biçimi önermektir, bu şekilde şirketin geniş çaplı işletmesi içinde yetki sırası belirlenecek ve her bölümün eşgüdüm içinde çalışması için düzenlemeler yapılacaktır. Sloan yeni şirket düzeninin iki ana ilke doğrultusunda yönetilmesini talep ediyordu Karar almada bölüm başkanlarına bağımsız yetki tanımak, ama işin makroekonomik alanlarında bu bölümlerin mali destek ve rehberlik için merkezi otoriteye bağlı olmasını sağlamak. Yine de, dünya iş çevrelerinin geleceğini belirleyecek Amerikan şirket örgütlenmesi, ancak GM, Sloan'ın yenilikçi fikirlerini uygulamaya koyduğunda şekillenmeye başladı. Bu andan sonra bütün kamu kurumları ve özel kurumlar GM tarzını kendi bünyelerinde uygulamaya başladılar Açıkça tanımlanmış adem-i merkeziyetçi bir yapı ve etkin bir lider veya başkan. Dehasının Pratik Sorunlar Üzerine İlkeleri Sloan'ın yeniden örgütlenme biçimi GM'i yeni bir yöne, artan kârlılık doğrultusuna soktu. Şirket Yapılanması'nın başarısının kanıtı GM otomobillerinin satışında ve şirketin dünya çapında büyümesinde görülüyordu. Sloan, yeniden örgütlenmeye ek olarak, dehasının pırıltıları olan pratik işletme kararlarını da ortaya koydu – Müşteriye geniş bir seçenek yelpazesi sunun. – Kurumsal reklamlar ve halkla ilişkiler aracılığıyla olumlu bir şirket imajı sunun. – Denizaşırı üretim veya ihracat aracılığıyla uluslararası satış ve pazarlamanın gerekliliğini fark edin. – Şirketin ürettiği ana ürün veya hizmetin dışında yardımcı ürün veya hizmetler bulun. Sloan'ın halkla ilişkiler ve reklamcılık anlayışı sayesinde Amerikan halkı GM'in her sonbahar yaptığı yılın yeni otomobilleri sunuşlarını hevesle beklemeye başladı tıpkı beyzbol dünya finallerini veya Noel'in gelmesini beklediği gibi. Dergi, gazete ve daha sonra da radyo ve televizyonda gerçekleştirdiği başarılı, parlak kampanyalarla otomobil alımını bir ulusal olay haline getirdi. Ulusun haberlerin çoğunu Life, Look, Colliers ve The Saturday Evening Post gibi gazete ve haftalık dergilerden öğrendiği günleri bugün hatırlamak ilginç. İkinci Dünya Savaşı'ndan hemen sonra bu ve diğer dergilerin sayfalarında otomobil üreticileri yeni otomobillerinin modellerini sergilemeye başladı. Ama hiçbir reklam GM'in beş gözde modelinin beklendiği gibi tutkuyla beklenmiyordu –her bir model belirgin biçimde diğerinden farklı ancak hepsi de bilinen GM tarzındaydı. Sloan'ın Mirası Yayımlandı Özellikle, 1963 yılında ikinci otobiyografisi General Motors'taki Yıllarım'ın yayımlanmasından sonra, Alfred P. Sloan ve GM bugün sonsuza kadar birbirine bağlanmış durumda. Kitabın asıl amacı profesyonel yöneticinin bir lider ve karar alıcı olarak konumunu belirlemekti yani kısaca Sloan'ın şirkette geçirdiği dönemi ve deneyimlerini aktarmaktı. Bunu, belki de Amerikan iş dünyasında ilk defa, yönetimin öz ve biçim olarak tanımlanmış bir disiplin olduğunu ve örgütsel ilkeler rehberliğinde uygulandığını vurgulayarak yaptı. Onun yaşamöyküsünü, dev bir Amerikan şirketinin tarihi yükselişiyle ilgilenen herkesin mutlaka okuması gerekir. Kitap aydınlatıcı bir iş hikâyesine, Amerikan otomobil sanayisinde hayranlık verici bir dönüşümün tarihine ve bu dönüşümü başarılı kılan ilk öncülerin hayatlarına kısaca yer verir. Aynı zamanda da örgütsel ve yönetsel bir dehanın zihnini anlamaya imkân tanır. 1941'de yayımlanan ilk biyografisi Adventures of a White-Collar Man (Beyaz Yakalı Bir Adamın Maceraları), çocukluğunun ve Hyatt Rulman'daki ilk zamanlarının renkli bir öyküsüdür ve 1940 yılına kadar GM'de geçen günlerinden de bölümler içerir. Her iki kitapta da eksik olan bir özellik ise, zaferler veya yenilgiler hakkında herhangi bir kişisel bilgi veya duygunun yer almamasıdır. Sloan, neredeyse Mr. Spock'a özgü olan o düz mantığın aynını sergiler, olayların insanları, toplumları ve kendisini nasıl etkilediğinden çok az bahsederek sadece olguları ve kararları anlatır. Aslında General Motors'taki Yıllarım'ı yayımlamadan önce, birlikte çalıştığı insanların yaşamlarına ve mahremiyetlerine duyduğu saygıdan ötürü, kitapta adı geçen herkesin bu dünyadan ayrılmasını beklemiştir. Çağlar Boyu Sloan Bugün yöneticiler için asıl ilginç olan Sloan'ın GM'deki parlak başarısından çok, onun bu başarıya nasıl ulaştığıdır. Bu açıdan Sloan, öncelikle, modern şirket yapısının mimarı, örgütsel kılavuzu ve dünya çapında şirketler ve organizasyonlar için model olan bir kişi olarak ele alınmalıdır. Öngörü olarak ama kesinlikle ve abartmadan şöyle demiştir Bugün açıktır ki, her erkeğin, kadının ve çocuğun ve gelecek nesillerin GM'in gücüne ihtiyacı vardır. Kitap İçin Kılavuz Bu kitaptaki birey ve kuruluş isimleri, tıpkı bir tren yolculuğunda bir durakta inen ve sonra zaman içinde farklı görünümler ve unvanlar altında tekrar trene binen yolculara benzer. Aşağıda en sık geçen kişi ve şirket adları verilmiştir. İnsanlar Alfred P. Sloan, Jr. 1895 yılında, Hyatt Rulman Şirketi'nde çalışmaya başladı ve zamanla şirketin başkanı oldu. 1916 yılında Hyatt'ı GM'e sattıktan sonra, GM bünyesinde oluşturulan şirketlerden biri olan United Motors Company'de başkanlığa atandı. Burada gösterdiği başarılar sayesinde de GM'in yönetim kuruluna atandı. 1918 yılında GM'de işletmeden sorumlu başkan yardımcılığına geldi ve bu görevini William Durant ve Pierre du Pont'un başkanlıkları sırasında da sürdürdü. 1921 yılında du Pont'un başyardımcısı oldu. 1923 yılında GM'in yeni başkanı seçildi ve yönetim kurulu başkanlığına atandı. Yönetim kurulu başkanı olarak 1956 yılında emekli oldu. William Crapo Durant 1904 yılında genel müdür olarak Buick'te çalışmaya başladı ve zaman içinde başkan oldu. 1908 yılında General Motors'un adını tescil ettirdi, hisse senedi ihraç etti ve Buick'in yatırımlarını satın aldı. Yine 1908 yılında The Olds Company GM'e satıldı. 1909 yılında Oakland otomobil şirketini ve yine aynı yıl Cadillac'ı aldı. (Böylelikle GM'in ürettiği beş otomobilin dördünü almış oluyordu.) Daha sonra otuz otomobil aksesuvarı şirketinin ticari haklarıyla ilgilenmeye başladı. 1910 yılı itibarıyla GM mali olarak zor duruma düştü ve Durant başkanlıktan uzaklaştırıldı. 1911 yılında Chevrolet Motor Company'i kurdu. 1915 yılında Chevrolet'den elde ettiği parayı kullanarak GM hisselerinin çoğunluğunu aldı ve tekrar başkanlığına geçti. 1920 yılında, yine kötü mali idare nedeniyle GM başkanlığından emekli olmak zorunda bırakıldı. Pierre du Pont 1915 ile 1918 arası Du Pont şirketinin başkanıydı. (Soyadı küçük harfle, du Pont, olmasına karşın şirket adı hep büyük harfle yazılan Du Pont oldu.) 1915 yılında Du Pont şirketi GM hisselerinin yüzde 37'sini satın aldı. 1919 yılında GM'in yönetim kurulu başkanı, 1920 yılında da başkan oldu. 1921-22 yıllarında diğer iki görevinin yanında Chevrolet'nin genel müdürlüğünü de üstlendi. 1923 yılında GM başkanlığından emekli oldu. Şirketler United Motors Corporation 1916 yılında William Durant tarafından kuruldu, şirket Hyatt Rulman, Dayton Mühendislik ve diğer otomotiv parçası üreten şirketleri de içinde barındırıyordu. 1918 yılında ayrı bir şirket olmaktan çıkıp GM'e katıldı ve 1919 yılında feshedildi... General Motors 1908 yılında kurulduğunda GM'in bünyesinde sadece Buick vardı. 1916 yılında Delaware'de General Motor Corporation olarak tescil edildi ve 1918 yılında Chevrolet'yi satın aldı. Oakland'ın ürettiği Pontiac, 1926 yılında piyasaya sürüldü. II Muhalefet, Anlaşmazlık ve Çelişki Hyatt Rulman Şirketi'nde Sloan'ın kariyerinin ilk yılları. Otomobil sanayisine ve United Motors şirketine katılması. General Motors CEO'su William C. Durant'ın diktatör tarzı. Sloan şirket içi muhalefeti uygulamaya sokuyor. Hava soğutmalı motor için GM çelişkisi. Anlaşmazlık Cadillac'ı kurtarıyor. Yeni Cola üzerine iç savaş. Marian Laboratuvarları'nda anlaşmazlık tırmanışta. Askeri emir-komuta zincirinin etrafından dolaşmak. Heinz şirketinde çorba muhalifleri. Bir kurum içinde muhalefeti uygulama ve kontrol etme hakkında yönetim dersleri. Alfred P. Sloan, Jr.'dan önceki dönemde şirket örgütlenmesindeki temel sorun çalışanlar arasında farklı fikirlerin dile getirilmesi için etkin veya resmi bir sistem bulunmamasıydı. Dahası sorunların çözümü için anlaşmazlık faydalı bir yöntem olarak görülmüyor, iş yerinde açıklık sıklıkla engelleniyordu. Bunun sonucu olarak ya işverenin ya da patronun tek başına liderliği ortaya çıkıyordu, ya patronu dinle ya da kendine yeni bir iş bul. tarzının baskıcı kontrolü sonunda çalışanlar ya şefe boyun eğmek zorunda kalıyor ya da itaatsizlikten işten atılıyorlardı. Esasen süreç feodal ve anti-demokratikti. Komuta zincirinin başındaki yönetici, altındaki sıradan işçilere yüksek perdeden, karşı çıkılamaz ve güçlü bir sesle konuşuyordu. Sloan bir kişinin mutlak idaresinin içinde barındırdığı sorunu anlamıştı Diktatörlük, diktatör bütün soruların cevabını bildiği sürece en etkin yönetim biçimidir. Ama hiçbir zaman bilmez ve bilmeyecek. İşte bu nedenle diktatörlükler nihayetinde son buluyor. 20. yüzyılın başlarında, orta düzey yöneticilerin yokluğunda bütün karar alma mekanizmaları tek bir kişinin elindeydi bu durum ister alım, ister üretim, ister satış, isterse pazarlama konusunda olsun değişmiyordu. Kurumun nasıl işletildiği konusunda çalışanların söz hakkı ya çok azdı ya da hiç yoktu fikirleri ya dikkate alınmıyordu ya da bu fikirler nadiren açıklansa bile önemsenmiyordu. Ancak bu durum Sloan'ın rehberliğinde temelden değişti. GM'de liderliği ele aldıktan sonra muhalefet, şirketin ve işgücünün iyileştirilmesinde yönetim sürecinin vazgeçilmez bir unsuru oldu. 'den elektrik mühendisi olarak mezun olduktan sonra, Sloan, New Jersey'deki Hyatt Rulman Şirketi'nde teknik ressam olarak çalışmaya başladı. Şirket ilerde otomobil sanayisinde hayati bir parça haline gelecek olan ve Sloan'ın GM'e girmesini sağlayan sürtünmesiz rulman üretiyordu. Hyatt'ta Sloan, Peter Steenstrup adlı enerjik, göçmen bir muhasebeciyle tanıştı. Öğle saatlerinde iki adam yirmi beş kişiden oluşan bu küçük şirketin eksiklikleri ve şirketin sahibi John Wesley Hyatt'ın yönetim hataları hakkında ayrıntılı konuşmalar yapıyorlardı. Hyatt Rulman Şirketi'nde olan bitenler hakkında konuşma alışkanlığını geliştirmiştik. Erkek çocukları gibi zihnimizi özgür bırakarak konuşuyorduk. İşleri daha iyi yürüteceğimizden emindik. Sloan ve Steenstrup, Bay Hyatt'ın parlak bir iş adamı olmadığını fark etmişlerdi ya da en azından bu küçük fabrikayı kârlı bir biçimde işletebilecek bir vizyona sahip olmadığını düşünüyorlardı. (Hyatt parlak bir mucitti bir bilardo topu üreticisinin fildişi yerine koyabileceği bir malzeme bulmak için açtığı 10.000 dolarlık yarışmada selüloit işlemini keşfetmişti.) Yeni işe alınmış biri olarak Sloan'ın şirket yönetiminde sözü geçmiyordu. Görüşlerini Peter Steenstrup'a anlatıyordu ama şirketin sahibiyle konuşamıyordu. Zihnindekileri açıkça ifade edememek onu rahatsız ediyordu. Yeni nesil üniversite mezunlarından biri olarak görüşlerinin önem taşıdığını ve duyulması gerektiğini düşündüğüne şüphe yok. Bu özgün Sloan-Steenstrup görüşmelerinin açık, samimi bir iletişim tarzı oluşturduğu açıktır ve bu tarzı daha sonra Sloan, GM yönetiminin en üst katlarına yerleştirecektir. Steenstrup'la düşünce alışverişini seviyordu kendi mizacına uygun, iyi bir dinleyici olan ve kendi düşüncelerine ters düşünceleri paylaşmaktan çekinmeyen birini bulmuştu. Bu ilk iş ortaklığı -yirmili yaşlarında fırsatlar dünyasının onları beklediği iki hırslı adam- 1898 yılında Sloan'ın babası ve bir iş arkadaşı Hyatt Rulman Şirketi'ni satın aldıktan sonra bir yönetim ekibine dönüştü. Sloan genel müdür, Steenstrup da baş satış sorumlusu oldu. Yaşlı Bay Hyatt'ın gündelik müdahalelerinden kurtulan bu ikili, uzun süre üzerinde tartıştıkları işletme fikirlerini uygulamaya koyuldular. Yaptıkları ilk iş, her ay tekrarlanan kayıpları durdurmaktı. Altı aylık bir yeniden örgütlenme süresinin sonunda firma küçük bir kâr sağladı. Burada Sloan'ın öğrendiği çarpıcı ders, canlı iletişimin bilgi ürettiği ve çalışanlar arasındaki sürtüşmenin bile firmanın işine yarayabileceğiydi. Sloan Otomobil Sanayisiyle Tanışıyor 1899 yılında Hyatt, Indiana Kokomo'dan Elwood Haynes adlı bir müşteriden tekerlek dingilleri için rulman talebi aldı. Haynes'in şirketi benzinle çalışan ve otomobil denilen yeni çıkan bir makine üretiyordu. Bunu hızla izleyen 18 yılın sonunda Hyatt Rulman Şirketi yeni filizlenen otomobil pazarı için ülkenin dingil üreticilerine rulman tedarik eden en başarılı imalatçılardan biri oldu. Bu dönemde, çalışkan ve akıllı Sloan, bu yeni ortaya çıkan otomobil endüstrisinin henüz tam üretim kapasitesine ulaşmadığını fark etti. Otomobil fiyatları düştükçe daha fazla Amerikalının otomobil alacağını öngörmek için birçok sebep vardı. Bu öngörünün Sloan'ın GM yönetimini ele aldığı 1921 yılıyla, borsanın çöktüğü 1929 yılı kıyaslandığında gerçeğe dönüştüğü görülür. Hyatt Şirketi'nin ciddi bir satış sorunu vardı Üretiminin çoğunu sadece tek bir dingil firmasına, Weston-Mott'a satıyordu. 1906 yılında, o zamanlar bağımsız olan Buick firması, Utica New York'taki Weston-Mott'u, Michigan Flint'teki Buick fabrikasının yanına yeni bir fabrika yapmak konusunda ikna etti. Buick için yanı başında bir dingil üreticisine sahip olmak rulman tedariki süresini azaltacak ve böylece firmanın bütün toptancı taleplerini hızla karşılaması mümkün olacaktı. Sonradan tamamen GM konsorsiyumuna katılan Buick, 1908 yılında Weston-Mott hisselerinin yüzde 49'unu satın aldı. Sloan birden Weston-Mott'un iki büyük alıcısından birinin, yani Ford'un ya da GM'in, kendi rulmanlarını üreteceğini idrak etti. Bu durum Hyatt Rulman Şirketi'ni Newark'ta büyük ama az satışlı bir imalathane olarak bırakacaktı çünkü Ford ve GM otomobil üretimindeki egemenliklerini çoktan kurmuşlardı. Hyatt Şirketi tipik iki kişilik bir firmaydı, Sloan işletme yükünün çoğunu üstleniyordu ve Steenstrup da satışla uğraşıyordu. Sloan otobiyografilerinde satış müdürüyle ilgili bir huzursuzluk ifade etmez, çünkü kararları alan sadece kendisidir. Sloan ve United Motors Şirketi 1916 yılında Sloan, Hyatt'ın geleceğiyle ilgili sorunu şirketi GM'e satarak çözdü. Burada şirket, otomobil aksesuvarları üreten yan kuruluşlarla birlikte United Motors denen yeni bir firmanın parçası oldu. Ford ve GM'in kendi rulmanlarını üretmeye başlamaları halinde Hyatt'ın tepesinde sallanacak olan Demokles'in kılıcı zekice bertaraf edilmişti. Sloan şirketini satmak için GM'e bir öneri sunmamıştı, aksine bir otomobil öncüsü ve vizyoner olan GM başkanı William Durant, firmanın stoklarını satın almak için bir teklif getirmişti. Durant'ın (zamanı için devrim niteliğinde olan) parlak planı sadece veya çoğunlukla GM'e satış yapacak olan yedek parça ve aksesuvar şirketlerini satın almaktı. Durant, 40 yaşındaki Sloan'ı yeni oluşturulan United Motors'un başına atadı, böylelikle Sloan kendisine doğrudan bağlı olan birçok bölümü ve bunların müdürlerini yönetme fırsatına kavuştu. İlk defa küçük bir yönetim kurulu oluşmuştu. United Motors'ta bu küçük çapta üretim yapan girişimcilerle çalışmak Sloan'ın onların olgulara dayalı karar alma yöntemlerini takdir etmesini sağladı, bu aynı zamanda onun da yöntemiydi. Bu ilk önderliğinde yaptığı örgütsel değişiklikler önce muhalefetle karşılandı. Birçok ayrı firmayı bir bütün halinde yönetebilmek, yeniden örgütlenmenin başarısı için kritik bir öneme sahipti. United Motors'ta muhalefeti kendi düşünce tarzına uydurma yeteneğini gösterdi. Sloan, William Durant'ın Yönetim Tarzını Onaylamıyor Sloan'ın modern şirket hakkında geliştirdiği yeni anlayış, GM başkanı William C. Durant'ın yönetim tarzından duyduğu hayal kırıklığı ve öfkeden kaynaklanmış olmalı. Esasen sevimli, sezgili ve spekülatif Durant, Sloan'ın içine, endişeyi zaman içinde bir yönetim incisine dönüştürecek küçük bir kum tanesi bıraktı. Sloan bilinçli bir şekilde (durumun elverdiği her zaman) şirketi anti-Durant tarzında yönetti ve örgütledi. Sloan, Durant'ın yaratabildiğine ama yönetemediğine inanıyordu. GM ise her geçen gün, örgütlü bir yönetim olmadan başa çıkılamayacak büyüklüklere yaklaşıyordu. Burası gayet tabii GM'in başkanlığını iki kez elde eden ve kaybeden Durant'ın dehasını veya başarısızlıklarını anlatma yeri değil. O, Henry Ford kadar önemli bir Amerikan otomobil öncüsü olarak değerlendirilmeli. Durant doğuştan bir satıcıydı kararlarını genellikle, kimseye danışmadan veya olgulara dayalı raporları incelemeden aniden alırdı. Onun önemi, farklı tiplerde otomobil üreten çok markalı bir sistem kurmuş olmasındadır. Çalıştığı veya rekabet ettiği insanlarla ilgili memnuniyetsizliğini ender olarak yazıyla ifade eden Sloan, Durant'la ilk çalıştığı dönemden bahsederken kelimelerini dikkatle seçiyor United Motors'un başına geçtiğim andan itibaren Bay Durant'ı sıklıkla görür, karar almadaki cüreti karşısında daima şaşkınlığa uğrardım. Ancak Durant'ın iyi tarafı maliyet veya uygulanabilirlik hakkında bir saniye bile düşünmeden ani ve parlak kararlar almasıydı. Çeşitli mucitler bulup onlara yatırım parası, üretim yeri ve malzeme sağlamak gibi bir hüneri vardı. Bir keresinde porselenden daha iyi buji yapabileceğini iddia eden bir yabancıyla tanıştırılmıştı. Bu Fransız otomobil yarışçısı Albert Champion'du. Durant'ın Buick menşeli parasıyla Champion kısa sürede GM'in 1925 yılında tamamen bünyesine katacağı AC Buji Şirketi için daha iyi bir buji yaptı. Ancak Durant etrafını Sloan'ın onaylamadığı kafadarlar ve evet efendimciler le doldurmuştu. Sloan başkan olduğunda bu tür bir yönetim sistemine asla izin vermedi, evet efendimciler le sarılmayı kesinlikle istemedi. Sloan'ın Durant'ı bu gelişigüzel yönetim tarzı karşısında en fazla eleştirdiği örnek GM başkanının Detroit'te inşa etmek istediği yeni ofis binası olayıdır. Toplantı New York'ta GM merkezinde yapılmış ve orada oybirliğiyle Detroit'in merkezinde bir yer seçilmesi kararlaştırılmıştı. Sloan tesadüfen toplantıya katılmıştı ve doğaçlama olarak aklına gelen farklı bir öneri sundu Şehir dışında bir yer daha ucuz ve banliyölerde yaşayan birçok çalışan için daha uygun olurdu. Sloan, Hyatt Şirketi'ni New Jersey'den Detroit'e taşımak istediğinde sorunu derinlemesine incelemişti Benim sorumluluğum olmadığından çekinerek, bir fikir önerdim. Arazi için niye şehir merkezindeki yüksek fiyatları ödeyelim. Ya da şehir merkezi vergilerini. Durant şöyle cevap verdi Detroit'e tekrar gittiğimizde senin dediğin yere gider bir bakarız. Öyle yaptık ve Durant bana araziyi satın almamı söyledi. Onun karakteristik yaklaşımı. Ya fiyatı. (Sloan sorar.) Ne ödemen gerekiyorsa ver. Sadece muhasebeciye söyle. Durant bu sözü -sonuçta GM'in merkez arazisi olacak bu yer tarihi bir önem taşıyordu- o denli rahatlıkla söylemişti ki sanki bir kutu raptiye alıyordu. En büyük 100 firma arasında yer alan bir şirketin yeni merkezinin seçilmesi gibi son derece önemli bir konuda bugün, emlak piyasası, vergiler ve diğer yer seçenekleri tahlil edilmeden bir karar verilmesi anlaşılmaz görünmektedir. Dış dünyadan muhalif düşüncelerin alınmaması ve olası yerleşim alanlarını belirleyen bir fizibilite raporunun yazılmaması kabul edilemez. Şirketler yeni fabrika veya ofis alanları için özel çalışma departmanları oluşturmadan önce bile, Sloan bu tür emlak işleriyle ilgilenecek bir uzmana ihtiyaç olduğunu anlamıştı. Durant'ın yönetim biçimi ve kendi başına karar alması, suskun Sloan'ı bile huzursuzluk nöbetlerine sokmuştu. Durant hiçbir iş arkadaşından herhangi bir araştırma, pazarlama raporu, fikir veya danışmanlık almadan, yönetim için hiçbir kurula başvurmadan çalışıyordu. Sloan bu başına buyruk otokratı güvenli yola sokmaya çalıştı. GM'in daha önce Hyatt için kullandığı bir muhasebe firmasının bağımsız denetçileri tarafından baştan aşağı incelenmesi gerektiğini ilk söyleyen yönetici oldu. Ve Durant etrafındakileri şaşırtan bir biçimde, merkez ofis için yeni yer alımında verdiği cevabın aynısını verdi. Durant'ın onayından sonra Sloan, GM'in ilk denetimini yapmak üzere Haskins and Snell adlı muhasebe firmasıyla anlaştı. Sloan, United Motors müdürü olarak çalıştığı uzun yıllar boyunca ikna oldu ki Durant'ın otokratik, tek-adam tarzı yönetim anlayışı, GM artan bir hızla büyüdüğü sürece işe yaramayacaktı. Sloan, Durant'ın genellikle kimseye danışmadan bir karar aldığında onu sonsuza kadar savunduğunu fark etti. Sloan şöyle yazmıştı GM tek kişilik bir gösteri olamayacak kadar büyümüştü. Sloan GM başkanlığına yükseldiğinde -yani Durant 1920 yılında ikinci kez GM başkanlığından uzaklaştırıldığında- ilk yaptığı işlerden biri muhalefeti geliştirmek ve sistematize etmekti. Evet efendimciler den oluşan bu grup Sloan'ı asla başkanlık koltuğunda görmek istemedi. Oysa onun amacı General Motors'u bütün seslerin özgürce yükselebileceği şekilde demokratik bir hale getirmekti. William Durant GM'i tamamen terk ettiğinde yönetimsel diktatörlük çağı tümüyle kapanmış oldu. Yeni dönem, Sloan'ın fikirlerin özgürce ifade edilmesine dayanan yeni örgütlenme planını uygulamaya koymasıyla başladı. Ancak Sloan'ın bütün değişim düşüncelerini uygulayabilmesi için aşması gereken bir engeli daha vardı. Bu engel Sloan GM'in başkan yardımcısıyken ortaya çıkacaktı ve Sloan'ı GM'in yeni başkanı Pierre du Pont ve GM'in parlak araştırma sorumlusu Charles Kettering ile karşı karşıya getirecekti. Amerikan otomobil tarihindeki en meşhur tartışmalardan biri su soğutmalı motor ile hava soğutmalı motorun çarpışması üzerineydi. Sloan'ın aktif muhalefeti, daha sonra onun uzun ve başarılı yöneticiliğinin habercisi olan anlaşmazlığı açıkça ifade etme tarzı nı meydana getirecekti. Ama iki motorun savaşından önce Sloan, GM'in geleceğini muazzam biçimde etkileyecek başka bir çekişmeye daha karışmıştı GM'in yeni başkanı Pierre du Pont'un 1920 yılında aldığı kötü performans gösteren Chevrolet'yi tasfiye etme kararı. Bu, Sloan tarzı bir muhalefetti bir toplantı ayarladı ve olguları buraya taşıdı. Bu konuda şöyle yazmıştı Ona (du Pont) birçok insanın Cadillac veya Buick almaktansa düşük fiyatlı arabaları alabileceğini anlattık. Yani bizim (GM) kimseyle (Ford) rekabet edemememiz bir hakaretti. Bu bir beceri ve çalışkanlık meselesiydi. Pierre du Pont, Sloan'ın fikirlerinin cesurluğu karşısında yumuşadı. Ama kısa süre sonra, ABD'deki şirket yapısının bir parçası olacak olan muhalefet anlayışı, iki motor tipi arasında süregiden savaşta tekrar ortaya çıkacaktı. Bu savaşta Pierre du Pont kendi fikrinden döneceğe benzemiyordu. Sloan Muhalefeti Uygulamaya Sokuyor Motor hikâyesi özetle şudur 1920 yılında William Durant'ın ayrılmasından sonra GM başkanı olan Pierre du Pont aktif bir başkan olma kararındaydı. Sloan kendisinin açık ve kısa Şirket Yapılanması'ndan etkilenmiş olan du Pont'a doğrudan rapor veriyordu. 1918 yılında GM'in satın aldığı firmalardan biri olan Dayton Engineering Şirketi'nde çalışmakta olan Charles Kettering o zamanlar sanayide standart olan su soğutmalı motorun yerini alabilecek hava soğutmalı bir motorun ilk deneylerini yapmaya başladı (GM pazarlama açısından daha süslü bir ifade olan bakır soğutmalı ibaresini kullanıyordu). Su soğutmalı motorlar karmaşık bir boru tesisatı ve sabit bir su takviyesi gerektiriyordu. Kâğıt üzerinde hava soğutmalı motorlar daha verimli ve ucuz görünüyordu. GM'de çalışan herkes hava soğutmalı motorun olası uygulaması konusunda heyecanlıydı. Hava soğutmalı motorun herhangi bir GM otomobiline uygulanmasından daha aylar önce, Sloan'ın bu konu hakkında şüpheleri vardı. Böyle kökten ve sarsıcı bir değişimin önce sınanması sonra da en ucuza satılan otomobil olan Chevrolet'den başlanarak GM modellerinde yavaş yavaş kullanılmaya başlanması gerektiğini düşünüyordu. Ama üyesi olduğu yönetim kurulu hızla harekete geçmek niyetindeydi. Sloan hızlı ilerleme konusunda duyulan heyecanı paylaşmıyordu ve yeni, sınanmamış bir motorun kullanımı hakkında çekinceleri vardı. Üstelik araştırma komitesi (Charles Kettering) GM markalarından birinin, bu örnekte Chevrolet, başkanıyla doğrudan çalışmaya başlayınca bu durum bilinmeyen sulara dalış demek oluyordu. Kimin kararı kabul edilecekti. Araştırma başkanının mı. Yoksa Chevrolet yönetiminin mi. Sloan yönetim kurulunun bu sorunu çözemediğini fark etti. Yakında ortaya çıkacak olan ihtilafı hissetmişti, özellikle yönetim kurulunun bütün su soğutmalı motor üretimini durduracağı zaman kopacak fırtınayı. Pratik düşünceli Sloan için sanayide devrim etkisi yapacak olan sınanmamış bir yeni sistemle zar atmak, işletmenin yüklenebileceğini düşündüğü riskten fazlasını ifade ediyordu. Aynı derecede önemli olan bir diğer husus da şuydu Hava soğutmalı motora geçme kararı, Sloan'ın önerdiği ve yeni gerçekleştirilmiş olan yönetim sisteminden uzaklaşmak anlamına geliyordu İş ve yönetim açısından doktrinimizden farklı davranıyorduk. Mesela, kuruluşun genişleyen amaçları yerine belli bir tür mühendislik tasarımına daha fazla bağlılık gösteriyorduk. Kuruluş , çok bölümlü GM'e ait genel tabloydu ve Pierre du Pont'un görüşlerini paylaşmaması Sloan'ı rahatsız ediyordu. Biliyordu ki araları birbirinden hayli açık olan paralel düşünce çizgileri uzun süre birlikte yollarına devam edemezdi. Ve buradaki doktrin onun dikkatle ele aldığı Şirket Yapılanması'ydı. Uzun yıllar William Durant'ın otokratik diktatoryası altında güçlü bir muhalif ses çıkarmadan çalışmıştı ve aynı olumsuz deneyimi tekrar yaşamak istemiyordu. Sloan'ın su soğutmalı motorla devam etmek isteyen duruşu Kettering'in hava soğutmalı motorunun ilk denemelerinde ciddi başarısızlık göstermesiyle önemli ölçüde değer kazandı. Bu ilk deneme sonuçlarıyla eli güçlenen olan Sloan, hava soğutmalı motorla devam etmek isteyen yönetim kurulunun fikrini değiştirebileceğini düşündüğü bir kampanyaya girişti. Sloan'ın hareket biçimi kısa, olguları ortaya koyan, ikna edici notlardı. Şirket içi muhalefet tarihinde bu notlar anlaşmazlığı mantıklı, anlaşılır ve inandırıcı biçimde ifade eden bir yöntem olarak durmaktadır. Sloan kendi Şirket Yapılanması'nın reklamını yapıyordu aslında ve karşıt görüşlerini du Pont ve yönetim kuruluna sunmak için kitabında faydalandığı yöntemin aynısını kullanıyordu Kararları, anlaşma maddelerini veya düşünceleri ifade etmek için listeleme. Bu şekilde önerilerinin ve alınan kararların kaydını tutuyordu. Verilen kararlar konusunda herkesi bilgilendiriyordu. Yeni Chevrolet otomobillerde hava soğutmalı motor uygulaması bir felakete dönüştü ve 1923 yazında Chevrolet hava soğutmalı bütün arabalarını geri çekti. Yönetim kurulu Sloan'ın anlaşılır muhalefetine sonunda katılarak yeni motora geçiş işlemini durdurdu. Kettering kendi yaptığı hava soğutmalı motoru rafa kaldırıldığı için öfkeliydi. Kendisinin ve ekibinin bu motoru kullanılabilir hale getirebileceğinden emindi. Çalışmasından hiçbir şey çıkmamasının öfkesiyle GM'e istifasını sundu ve hava soğutmalı motor teknolojisini başka bir otomobil üreticisine götürmek için izin istedi. Sloan, Kettering'e karşı içten bir