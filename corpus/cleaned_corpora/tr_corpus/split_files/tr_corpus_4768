tutunamadı. Ankara Hükümeti'nin 16 Mart 1921'de Sovyet Rusya'yla imzaladığı Moskova Antlaşması’yla Beşauli’nin de içinde yer aldığı Artvin ve Ardahan Türkiye’ye bırakıldı. Türkçe Beş Ağıl adıyla bilinen Beşauli’nin adı, köy yeniden Türkiye’ye sınırları içinde kaldıktan dört yıl sora, 1925’te Beşavul olarak değiştirildi. 1926’da yapılan nüfus sayımında Beşavul Artvin vilayetinin merkez kazasına bağlı bir köydü. Dahiliye Vekaleti’nin 1933 yılında yayımlanan "Köylerimiz" adlı kitapta aynı adla Çoruh vilayetinin Artvin kazasına bağlı bir köy olarak geçer. Beşavul adı daha sonra yeniden Beşağıl’a çevrilmiştir. Ã‡imenli, Artvin Çimenli, Artvin ilinin Merkez ilçesine bağlı bir köydür. Köyün eski adı Cmerki'dir ve bu ad Türkçede Cmirek, Cimerk olarak yerleşmiştir. Köyün merkezi Artvin kentine 30 km uzaklıktadır. Bugünkü Çimenli, Daba (Gürcüce: დაბა) ve Cmerki (Gürcüce: ჯიმერკი) adında iki ayrı yerleşim birimini içermektedir. Yaygın bir ad olan Daba “köy” anlamına gelir, ancak Cimerki’nin ne anlama geldiği bilinmemektedir. Daba adı Osmanlıcada Gürcücesine uygun biçimde Daba (دابا), Cmerki ise Cmirek (جميرهك) biçiminde yazılıyordu. Bu iki ayrı yerleşim Rus yönetimi altındayken Daba-Cmerki olarak anılmıştır. Cmerki daha sonra Türkçede Cimerk biçimini almıştır. Cmerki ve Daba adlarını taşıyan iki eski yerleşim birimini kapsayan Çimenli’nin en geç 9. yüzyıldan itibaren yerleşme olduğu bilinmektedir. Daba’daki Meryem Ana’ya adanmış Daba Manastırı ile Cmerki’deki Aziz Giorgi’ye adanmış olan Cmerki Manastırı 830-840’larda kurulmuştur. Erken ortaçağdan itibaren Gürcü Krallığı sınırları içinde yer alan Daba ve Cmerki, 11. yüzyılın son çeyreğinde Büyük Selçuklular tarafından yağmalanıp bu yerleşmelerdeki manastılar yakıldı. Daba ve Cmerki manastırlarının bu tarihten sonra faaliyet göstermediği tahmin edilmektedir. Daha sonra Samtshe-Saatabago sınırları içinde kalan Daba ve Cmerki, 16. yüzyılın ikinci yarısında Osmanlı topraklarına katıldı. Uzun süre Osmanlı yönetiminde kalan Daba ve Cmerki, 1877-1878 Osmanlı-Rus Savaşı’nda Rusya İmparatorluğu’nun eline geçti. Rus kayıtlarında adı Daba-Cimerk olarak geçen köyde 1886’da 252 kişi yaşıyordu ve nüfusunun tamamı Türklerden oluşuyordu. 1910 yılında Daba-Cmerki Artvin sancağına ("okrug") bağlı Artvin kazasında ("uçastok") yer alıyordu. I. Dünya Savaşı’nın sonlarına doğru Rus ordusunun bölgeden çekilmesinin ardından Daba ve Cmerki bağımsız Gürcistan sınırları içinde yer aldı. Kızıl Ordu'nun Gürcistan'ı işgali sırasında Ankara Hükümeti tarafından fiilen yeniden Türkiye’ye katıldı. 16 Mart 1921’de imzalanan Moskova Antlaşması’yla iki yerleşim biriminin de içinde yer aldığı Artvin ve Ardahan bölgeleri Türkiye’ye bırakıldı. 1925’te Daba’nın adı Güzelköy, Cmerki’nin adı ise Çimenli olarak değiştirildi. 1926 nüfus tahririne göre Güzelköy’de 6 hanede 23, Çimenli’de 8 hanede 33 kişi yaşıyordu. İki köyün de nüfusunun çok az olması nedeniyle daha sonra Güzelköy Çimenli’nin bir mahallesi haline getirilmiştir. DerinkÃ¶y, Artvin Derinköy, Artvin ilinin merkez ilçesine bağlı bir köydür. Köyün eski adı Gurcani’dir (Gürcüce: გურჯანი). Bu ad Türkçe kaynaklarda Gürcan biçimini almıştır. Artvin kentine 50 km uzaklıktadır. Gurcani’nin kuruluşuna dair bilgi yoktur. Tarihsel Klarceti bölgesinde yer alan yerleşme, Gürcü yönetimi altındayken 16. yüzyılda Osmanlılar tarafından fethedildi. Uzun süre Osmanlı yönetimi altında kaldıktan sonra 1877-1878 Osmanlı-Rus Savaşı’nda, Gurcani’nin de içinde yer aldığı Tao-Klarceti bölgesi Rusların eline geçti. 1910 yılında, Rus yönetimi altındayken Gurcani Artvin ilinin ("okrug") merkez ilçesinde ("uçastka") yer alıyordu. I. Dünya Savaşı sonlarına doğru Rusların Tao-Klarceti bölgesinden çekilmeleri üzerine Gurcani 1918-1921 arasında bağımsız olan Gürcistan içinde kaldı. Kızıl Ordu'nun Gürcistan'ı işgali sırasında Ankara Hükümeti güçleri de Artvin, Ardahan ve Batum’u işgal etti. 1921’de, Gurcani’nin de içinde yer aldığı Batum dışındaki bölgeler Türkiye sınırları içinde kaldı. 1922 tarihli nüfus cetveline göre Sirya nahiyesine bağlı olan Gurcani’de 13 hanede 45 kişi yaşıyordu. Köyün adı 1925’te Derinköy olarak değiştirildi. Ertesi yılki nüfus tahririne göre köyün nüfusu artmış, 82 kişiye ulaşmıştı. Köyün güneyinde, yolun kıyısında yer alan Gurcani Kilisesi tek nefli bir kilisedir. Yapı günümüze belli ölçüde sağlam ulaşmıştır. Dikmenli, Artvin Dikmenli, Artvin ilinin merkez ilçesine bağlı bir köydür. 1265 Yılından başlayarak Gürcü kralı Devit tarafından Kuzey Kafkasyadan Kıpçak Türkleri getirilerek yerleştirilmiştir, Artvin merkezine ? km uzaklıktadır. Köy Nüfusu Kıpçaktır(Türk). Dokuzoğul, Artvin Dokuzoğul, Artvin ilinin merkez ilçesine bağlı bir köydür. Köyün eski ismi "Binat"’dır. Artvin merkezine 30 km uzaklıktadır. Erenler, Artvin Erenler, Artvin ilinin merkez ilçesine bağlı bir köydür. Eski adı İrsa'dır. Köyün merkezi Artvin kentine 12 km uzaklıktadır. Bugün Erenler adını taşıyan köyün bilinen en eski adı İrsa’dır (ირსა). Bu ad Gürcüceden Türkçeye olduğu gibi geçmiştir. Nitekim Muvahhid Zeki 1927’de yayımlanan "Artvin Vilayeti Hakkında Malumatı Umumiye" adlı Osmanlıca kitabında, o tarihte adı değişmiş olan köyün eski adını İrsa (ايرسه) biçiminde yazmıştır. Bununla birlikte bu adın kökeni ve anlamına ilişkin bilgi mevcut değildir. İrsa Türkçe bir ad olmadığı için köyün adı 1925 yılında Erenler olarak değiştirilmiştir. Daha eski kaynaklarda da köyün adı İrsa olarak geçmektedir. 1878’de bölgeyi gezen Rus tarihçi Yevgeniy Vaydenbaum da köyden İrsa olarak söz etmiştir. 1877-1878 Osmanlı-Rus Savaşı sonunda bölgeyi ele geçiren Ruslar iki köyü tek köy olarak İrsa-Ahaldaba (Ирса-Ахалдаба) olarak kaydetmişlerdir. Tarihsel Klarceti bölgesinde kadın ve erkeğin birlikte sayıldığı ilk nüfus tespiti Rus idaresi sırasında yapıldı. 1886 yılında gerçekleşen bu sayıma göre İrsa-Ahaldaba köyünde 76 hanede 644 kişi yaşıyordu ve nüfusun tamamı Gürcülerden oluşuyordu. 1907 yılına gelindiğinde köyün nüfusunda fazla bir değişiklik olmamıştı. Köyün nüfusu bu tarihte 631 kişiden oluşuyordu. 1886 tarihinde hane başına ortalama 8,4 kişi düşüyordu. Bu sayı Klarceti bölgesinde en yüksek oranlar arasında yer almakta ve İrsa-Ahaldaba’nın kalabalık bir aile yapısına sahip olduğunu göstermektedir. Bu tarihte İrsa-Ahaldaba, Arvin sancağının ("okrug") Artvin kazasına ("uçastok") bağlı Beşauli nahiyesinin bir köyüydü. Bu nahiyede tamamı Gürcülerden oluşan 1.736 kişi yaşıyordu ve bu nüfusun %37’si İrsa-Ahaldaba’da bulunuyordu. İrsa’nın adının Erenler olarak değiştirilmesinden sonra, 1926 yılında yapılan nüfus sayımında köyün nüfusu 102 hanede yaşayan 517 kişiden oluşuyordu. Bu nüfusun 251’i kadın, 266’sı erkekti. Bu tarihte hane başına ortalama 5 kişi düşmesi, 1886 yılıyla kıyaslandığında dikkat çekicidir. Köyün nüfusu azalmışken hane sayısının artmış olmasını açıklamak kolay görünmemektedir. Son tespitlere göre Erenler’de 119'iu erkek ve 113’ü kadın olmak üzere 232 kişi yaşamaktadır. Tarihsel Klarceti bölgesinde yer alan İrsa’daki kilise ve kule kalıntıları, köyün eski bir yerleşme olduğunu göstermektedir. Bölgenin bilinen tarihi üzerinden İrsa’nın erken ortaçağda Gürcü Krallığı, Büyük Selçuklu istilasından sonra, geç ortaçağda Samtshe Atabeyliği (1268-1625) sınırları içinde kaldığı bilinmektedir. 16. yüzyılın ikinci yarısında Osmanlılar İrsa’yı Samtshe Atabeyliği’nden ele geçirdi ve köy Çıldır Eyaleti içinde yer aldı. Uzun süre Osmanlı egemenliğinde, Çıldır Eyaleti’nin dağılmasından sonra Lazistan sancağı sınırları içinde kalan İrsa’yı 1877-1878 Osmanlı-Rus Savaşı’nda Ruslar ele geçirdi. Ruslar 1886 tarihli nüfus sayımında, Klarceti’nin bir köyü olan Ahaldaba ile İrsa’yı tek köy olarak kaydetmişlerdir. Bu sırada İrsa-Ahaldaba, Artvin sancağına ("okrug") bağlı Artvin kazasında ("uçastok") yer alıyordu. Artvin kazasına bağlı Beşauli nahiyesinin köylerinden biriydi. Bu nahiyenin sınırları içinde, İrsa-Ahaldaba’nın dışında Beaşuli (Бешаул), Kvahana (Квацхана) ve Sinkot köyleri yer alıyordu. İrsa-Ahaldaba 1910 yılında da aynı idari konuma sahipti. I. Dünya Savaşı’nın sonlarına doğru Rus ordusunun bölgeden çekilmesinin ardından İrsa bağımsız Gürcistan sınırları içinde yer aldı. Kızıl Ordu'nun Gürcistan'ı işgali sırasında Ankara Hükümeti kuvvetleri de Artvin ve Ardahan bölgeleri ile geçici olarak Batum'u fiilen sınırlarına kattı. 16 Mart 1921’de imzalanan Moskova Antlaşması’yla İrsa'nın da içinde yer aldığı Artvin ve Ardahan bölgeleri Türkiye’ye bırakıldı. Muvahhid Zeki, 1927’de yayımlanan "Artvin Vilayeti Hakkında Malumatı Umumiye" adlı Osmanlıca kitabında, Çoruh bölgesinin en önemli ormanları arasından İrsa ormanlarını da sayar. İrsa günümüzde de yaylasıyla ünlüdür ve yaylada şenlikler düzenlenmektedir. Adının Erenler olarak değiştirilmesinden bir yıl sonra, 1926 yılında yapılan nüfus sayımına göre İrsa, Artvin kazasının merkez nahiyesine bağlı köylerden biriydi. Adının değiştirilmiş olmasına rağmen Dahiliye Vekaleti’nin 1933’te yayımladığı "Köylerimiz" adlı kitapta köyün adı İrsa olarak geçer. Bu tarihte köy Çoruh vilayetinin Artvin kazasının bir köyü olarak kaydedilmiştir. İrsa’da bir köy kilisesi ile bir kulenin kalıntıları günümüze ulaşmıştır. Bir köy kilisesi olan İrsa Kilisesi tek nefli bir yapıydı. Geriye sadece yıkıntıları kalmıştır. Dörtgen biçimde bir plana sahip İrsa Kulesi, köyün batısında, yerleşmenin bittiği noktada yer alır. Duvarların yüksekliği 2.5 metre olan kuleden geriye yıkıntılar kalmıştır. Fıstıklı, Artvin Fıstıklı, Artvin ilinin merkez ilçesine bağlı bir köydür. Köyün eski adı Nacviya'dır (نجویە). Bu ad Gürcücede "çam", "ladin" anlamına gelen "nadzvi" (ნაძვი) kelimesinden türemiş olan Nadzvia'dan (ნაძვია) değişime uğramıştır. Köyün adı 1925'te Gürcüce adını anımsatır biçimde Fıstıklı olarak değiştirilmiştir. Nadzvia, Gürcü yönetimi altındayken 16. yüzyılda Osmanlıların eline geçti. Bu tarihten sonra Çıldır Eyaleti sınırları içinde yer aldı. 19. yüzyılın ikinci yarısının başlarında, Trabzon vilayetinin Lazistan sancağına bağlı Livana kazasının bir köyüydü. Bu dönemde köyün ekonomisi tarım ve hayvancılığa dayanıyordu. Doksanüç Harbi'inde köy Rusların eline geçti. Rus idaresinde Nacviya, Artvin sancağının ("okrug") Artvin kazasına ("uçastok") bağlıydı. Bu dönemde Hatila, Urdzuma ve Nadzvia köyleri Hatila nahiyesini oluşturuyordu. Rus idaresinin 1886 yılında yaptığı tespite göre köyün nüfusu 28 hanede yaşayan 214 kişiden oluşuyordu. Bu sayımda nüfusun tamamı Gürcü olarak kaydedilmiştir. Nacviya, Birinci Dünya Savaşı'ndan sonra bir süre bağımsız Gürcistan sınırları içinde kaldı. 1921'de Gürcistan'ı işgal eden Sovyet Rusya ile Ankara Hükümeti arasında yapılan Moskova Antlaşması'ya Türkiye'ye bırakıldı. Nacviya'nın adı, yabancı kökenden geldiği için 1925'te Fıstıklı olarak değiştirildi. Buna rağmen köyün eski adı geç tarihe kadar yeni adıyla birlikte resmi kayıtlarda kullanılmıştır. Bugün Artvin ilinin merkez kazasına bağlı olan köy, eski Urzuma (bugün Uzundere mahallesi) köyünü de kapsamaktadır. Artvin merkezine 5–6 km uzaklıktadır. Hamamlı, Artvin Hamamlı, Artvin ilinin Merkez ilçesine bağlı bir köydür. Artvin kentine 29 km uzaklıktadır. Bugün Hamamlı adını taşıyan köyün bilinen en eski adı Doliskana’dır. Gürcüce bir yer adı olan Doliskana (დოლისყანა), yumuşak buğdayın bir türü olan “doli” (დოლი; "Triticum vulgare var. ferrugineum") ile ekili alan, tarla anlamına gelen “kana” (ყანა) kelimelerinden oluşur. Doliskana bu buğdayın yetiştiği arazi, buğday tarlası anlamına gelir. Bu yer adı Türkçede bozulmuş, Dolishane ve Dolishana biçimlerini almıştır. Nitekim Muvahhid Zeki 1927’de yayımlanan A"rtvin Vilayeti Hakkında Malumatı Umumiye" adlı kitabında köyün eski adını Dolishane (دوليسخانه) biçiminde vermiştir. 93 Harbi’nde bölgeyi ele geçiren Ruslar da muhtemelen Türkçe yazılış benimseyerek 1886 yılında köyün adını Dolis-hane (Долис-Хане) olarak kaydetmişlerdir. Oysa köyün adı 10. yüzyıldan itibaren Gürcüce kaynaklarda Doliskana biçiminde yazılmaktadır. 1925 yılında köyün adı değişmiş olduğu halde, Dahiliye Vekaleti'nin 1933 yılında yayımladığı "Köylerimiz" adlı kitapta Hamamlı değil Dolishana adı geçmektedir. Doliskana’daki 10. yüzyıl Gürcü manastırı buranın eski bir yerleşim yeri olduğunu göstermektedir. Yazılı kaynaklarda Doliskana adı ilk kez 9. yüzyılda geçer. Gürcü kral Aşot Kurapalati 826 yılında Doliskana köyünde öldürülmüştür. Doliskana Gürcistan Krallığı sınırları içindeyken, Kveli Kalesi Savaşı’nda II. Giorgi’nin yenilmesinden sonra Tao-Klarceti bölgesinin diğer yerleri gibi Büyük Selçuklu istilasına uğradı. Daha sonra birkaç kez el değiştiren bölge, Gürcü atabegleri yönetimindeyken 16. yüzyılda Osmanlıların eline geçti. Doliskana, aynı dönemde kurulan Çıldır Eyaleti içinde yer aldı. Uzun süre Osmanlı yönetiminde kalan Doliskana, 1877-1878 Osmanlı-Rus Savaşı sırasında, 21 Ocak 1878’de Osmanlı-Rus çarpışmalarına sahne oldu. Rusları Osmanlı ordusunun bu köyde yendikten sonra Artvin’e doğru ilerlediler. Bu savaşın sonunda Ruslar Tao-Klarceti bölgesini ele geçirdiler. 1886 tarihli Rus kayıtlarına göre Doliskana'da 216 kişi yaşıyordu. Nüfusun tamamı Türk olarak kaydedilmiştir. I. Dünya Savaşı’nın sonlarına doğru Rus ordusunun bölgeden çekilmesinin ardından Doliskana bağımsız Gürcistan sınırları içinde yer aldı. Kızıl Ordu'nun Gürcistan'ı işgali sırasında Ankara Hükümeti kuvvetleri tarafından Artvin ile Ardahan bölgeleri ve geçici olarak da Batum'u fiilen Türkiye’ye katıldı. 16 Mart 1921’de imzalanan Moskova Antlaşması’yla Doliskana'nın da içinde yer aldığı Artvin ve Ardahan bölgeleri Türkiye’ye bırakıldı. Ertesi yılki nüfus cetveline göre Berta nahiyesine bağlı Doliskana köyünde 15 hanede 57 kişi yaşıyordu. 1925 yılında köyün adı Hamamlı olarak değiştirildi. 1926 nüfus tahririne göre köyde 24 hanede 122 kişi yaşıyordu. Doliskana Manastırı'nın ayakta kalan tek yapısı, manastırın ana kilisesi olan Doliskana Kilisesi'dir. Kubbeli ve haç planlı kilise 10. yüzyılda yapılmıştır. Kilisenin duvar resimlerinin bazı kısımları günümüze ulaşmıştır. 1904 yılında bölgeyi gezen Niko Mari, Doliskana Kilisesi’nin özellikle kubbe kasnağına ve dış kaplamasının güzelliğine dikkat çekmiştir. Güney duvarındaki kabartma erkek figürün kilisenin maketini elinde tutmuş olarak tasvir edilmiş olduğunu belirtir. Kilisenin ibadet yeri olan ana bölümü büyük ölçüde sağlamdır ve 1998’e kadar cami olarak kullanılmıştır. Karadeniz iklimi içinde kalan köyde zeytin yağı üretimi oldukça yoğun yapılmış olup bir dönem sonra barajın köyü alması ile birlikte bugün yapılmamaktadır. Ceviz, dut, kızılcık ağaçları yoğunluktadır. 1950'li yıllarda kalabalık bir nüfusu içinde barındıran köy, şimdilerde az sayıda haneyi barındırmaktadır. Hızarlı, Artvin Hızarlı, Artvin ilinin Merkez ilçesine bağlı bir köydür. Artvin merkezine 52 km uzaklıktadır. Kalburlu, Artvin Kalburlu, Artvin ilinin Merkez ilçesine bağlı bir köydür. Deriner Barajı'nın suları altında kalacağından boşaltılmıştır. Çoğu yerleşim yerleri köyün mezrası olan Anaryet'e(Kuşlu mahallesi), bazı evler ise köyün diğer mahallesi olan Gigollar'a(Üçpınar mahallesi), Artvin'e ve Bursa'ya göç etmişlerdir. Kalburlu köyünün üç tane mahallesi vardır, isimleri ise Kuşlu mahallesi, Üçpınar mahallesi, Çamlık mahallesi'dir. Kalburlu köyü için önemli yerler ise Davlet, Sakuriyet, Agargele, Avazant Yaylasıdır. Kalburlu köyü'nün içme suyu, sulama suyu, yol ve elektrik hizmetlerinde köyün ileri gelen isimlerinden Ahmet Saklıca önemli rol oynayarak, Kalburlu köyü ve insanları için bu hizmetleri Kalburlu köyüne miras bırakmıştır. Köyün adı İşhabil olarak bilinir. Bunun anlamı Artvin'e yakın bir köy olmasıdır. İsmi sonradan değişip Kalburlu Köyü olmuştur. Artvin merkezine 17 km uzaklıktadır. KÃ¶seler, Artvin Köseler, Artvin ilinin Merkez ilçesine bağlı bir köydür. Artvin merkezine 42 km uzaklıktadır. Okumuşlar, Artvin Okumuşlar, Artvin ilinin Merkez ilçesine bağlı bir köydür. Köyün eski adı Boselta'dır. Bu ad Türkçede Boselt biçimini almıştır. Köyün merkezi Artvin kentine 50 km uzaklıktadır. Gürcüce “boselta” (ბოსელ-ი: "ahır" ve -თა: çoğul eki) adı “ahırlar” anlamına gelir. Bu ad Türkçede Boselt biçimini almıştır. Nitekim geç dönemde Osmanlıca Boselt (بوصلت) olarak yazılıyordu. Öte yandan Osmanlıların Gürcülerden ele geçirdiği toprakların ilk tahrirlerinden biri olan "Defter-i Mufassal-i Vilayet-i Gürcistan"’da Ahısha livasına bağlı Boselta adını taşıyan bir köyün adı yer alır. Bu tahrirleri yayımlayan Sergi Cikia bu köyün adını Buselta (بوسلته) biçiminde okumuştur. Bununla birlikte bu yazılış biçimi Osmanlı kayıtlarında Boselta adının Gürcücesine uygun biçimde yazıldığının bir göstergesi sayılabilir. 93 Harbi’nde bölgeyi ele geçiren Ruslar da 1886 tarihli kayıtlarda köyün adını Boselt (Босельт) olarak yazmıştır. Boselta köyünün adı 1925’te Okumuşlar olarak değiştirildi. Bununla birlikte Dahiliye Vekaleti'nin 1933 yılında yayımladığı "Köylerimiz" adlı kitapta, sadece Boselt adı geçmektedir. Boselta adına tarihsel Klarceti'nin başka yerlerinde ve Gürcistan’ın bugünkü sınırları içinde de rastlanır. Artvin ilinde Yusufeli ilçesine bağlı Demirdöven ve Yarbaşı köylerinde Boselt adını taşıyan mezralar vardır. Borçka ilçesine bağlı Çavuşlu köyünde bir mevkiinin adı da Boselta'dır. Tarihsel Klarceti bölgesinde yer alan Boselta’da 9. yüzyıldan kalma tarihsel yaplardan hareketle köyün çok eski bir yerleşme olduğu söylenebilir. Birleşik Gürcü Krallığı sınırları içinde yer alırken Boselta, Tao-Klarceti’nin diğer yerleşimleri gibi, 1080 yılında Büyük Selçuklular tarafından istila edildi. Bölge daha sonra Gürcü atabeglerin yönettiği Samtshe Prensliği sınırları içinde kaldı. Samtshe prensliği Osmanlı saldırıları karşısında tutunamadı ve Boselta’nın da içinde yer aldığı bölge 16. yüzyılın ikinci yarısında Osmanlılar tarafından fethedildi. Aynı tarihlerde, yaklaşık olarak Samtshe-Saatabago toprakları üzerinde Çıldır Eyaleti kuruldu. Uzun süre Osmanlı yönetimi altında kalan Boselta, 1877-1878 Osmanlı-Rus Savaşı'nda Rusya'nın eline geçti. 1886 tarihli Rus kayıtlarına göre Boselta köyünde 255 kişi yaşıyordu. Bu kayıtlara göre bu nüfusun tamamı Türklerden oluşuyordu. 1910 tarihli Rus kayıtlarına göre Boselta Artvin sancağının ("okrug") Artvin kazası ("uçastok") sınırları içinde yer alan bir köydü. I. Dünya Savaşı'nın sonlarına doğru Rus ordusunun bölgeden çekilmesinin ardından Boselta, 1918-1921 arasında bağımsız Gürcistan sınırları içinde kaldı. 1921'de, Kızıl Ordu'nun Gürcistan'ı işgali sırasında Türk kuvvetleri de Artvin ve Ardahan'ı fiilen ele geçirdi. 16 Mart 1921'de imzalanan Moskova Antlaşması'yla Boselta'nın da içinde yer aldığı bölge Türkiye'ye bırakıldı. Boselta ya da Boselt, 1922 nüfus cetveline göre Artvin ili merkez ilçesi Sirya nahiyesine bağlıydı ve nüfusu 23 hanede yaşayan 71 kişiden oluşuyordu. 1926 nüfus tahririne göre ise, köyde 25 hanede 101 kişi yaşıyordu. Rahip Grigol Hantsteli’nin kurduğu Şatberdi Manastırı ve bu manastırın yakınlarındaki Şatberdi Kalesi Boselta köyündeki başlıca tarihsel yapılardır. Manastır bir kilise ile yemekhane gibi başka yapılardan oluşur. Şatberdi Manastırı’nı I. Bagrat Kurapalati’nin yardımıyla 820-830’larda Grigol Hantsteli kurmuştur. Manastırın ana kilisesi olan Şatberdi Kilisesi, köyün merkezini bir kilometre güneyinde yer alır ve bugün yıkık durumdadır. Köyün adından dolayı Türkçe kaynaklarda Boselt Kale ya da Boselt Kalesi olarak geçen Şatberdi Kalesi, Şatberdi Manastırı’na hakim bir yerdedir ve büyük olasılıkla bu manastırı korumak için inşa edilmiştir. Şatberdi Kalesi’nde ayrıca bir kilisesi daha vardır. Tek nefli bir yapı olan bu kilisen de günümüze sadece yıkıntılar kalmıştır. OrmanlÄ±, Artvin Ormanlı, Artvin ilinin Merkez ilçesine bağlı bir köydür. Köyün eski adı Omana'dır. Artvin kentine 15 km uzaklıktadır. Bugün Ormanlı adını taşıyan köyün bilinen en eski adı Omana’dır. Bir Gürcü köyü olan Omana’nın (Gürcüce: ომანა) adının kaynağına ilişkin bilgi yoktur. Bu yeradı Osmanlıcada da Omana (اومانا) olarak yazılıyordu. Bölgeye hakim olan Ruslar ise bu yeradını Osmana (Omana) (Османа [Омана]) olarak kaydetmişlerdir. Köyün adı 1925’te Ormanlı olarak değiştirilmiştir. Tarihsel Klarceti bölgesinde yer alan Omana’nın eski tarihi hakkında kesin bilgiler bulunmaktadır. Erken ortaçağda itibaren Gürcü Krallığı sınırları içinde kaldı. 1080’de Büyük Selçuklular tarafından tamamen istila edilen Tao-Klarceti’nin köylerinden biriydi. Büyük Selçuklulardan sonra Gürcü atabeglerin yönetimindeki Samtshe-Saatabago sınırları içindeyken, 16. yüzyılda bu devlete son veren Osmanlı Devleti’nin bir parçası oldu. Osmanlı yönetimi sırasında Omana’da yaşayanlar İslam dinine geçti. Uzun süre Osmanlı yönetimi altında kalan Omana’yı 1877-1878 Osmanlı-Rus Savaşı'nda Ruslar ele geçirdi. 1886 tarihli Rus kayıtlarına göre Omana’da 191 kişi yaşıyordu. Köyde yaşayanların tamamı Gürcü olarak kaydedilmiştir. 1907 Rus kayıtlarına göre nüfusu çoğalmış ve 205 kişiye ulaşmıştı. Omana, 1910 yılında Rus idaresinde Artvin sancağına ("okrug") bağlı Artvin kazasında ("uçastok") yer alan bir köydü. I. Dünya Savaşı’nın sonlarına doğru Rus ordusunun bölgeden çekilmesinin ardından Omana, 1918-21 arasında bağımsız Gürcistan'ın sınırları içinde yer aldı. 1921’de, Kızıl Ordu'nun Gürcistan'ı işgali sırasında, Omana’nın da içinde yer aldığı bölgeyi Türkiye fiilen ele geçirdi. 16 Mart 1921'de imzalanan Moskova Antlaşması'yla Omana’nın da bağlı olduğu Artvin ve Ardahan Türkiye'ye bırakıldı. Adı 1925’te Ormanlı olarak değiştirilen köyde, 1926 nüfus tahririne göre 21 hanede 111 kişi yaşıyordu. Bu nüfusun 45’i kadın, 65’i erkekti. Kıpçak Türkleri Oluşturur. OrtakÃ¶y, Artvin Ortaköy, Artvin ilinin Merkez ilçesine bağlı bir köydür. Eski adı Berta'dır. Köyün merkezi Artvin kentine 45 km uzaklıktadır. Eski bir yerleşim olan Berta’nın adı büyük olasılıkla Berta Manastırı’yla ilişkilidir. Berta (ბერთა) Gürcücede “keşişler” (ბერ-ი [ber-i]: keşiş; -თა [-ta]: çoğul soneki) anlamına gelir. Bu yer adı Türkçeye de olduğu gibi geçmiştir. Nitekim köyün adı Osmanlıca Berta (برتا) olarak yazılıyordu. Rusça kayıtlarda da köyün adı Berta (Берта) biçiminde geçer. Adı 1925'te değiştirilmesine karşın Dahiliye Vekaleti'nin 1933'te yayımladığı "Köylerimiz" adlı kitapta köy Berta olarak kaydedilmiştir. Gürcistan’da bugün de Berta adını taşıyan yerleşme vardır. Tarihsel Klarceti bölgesinde yer alan Berta’da bulunan ve 9. yüzyılda kurulmuş olan Gürcü manastırları, buranın çok eski bir yerleşme olduğunu göstermektedir. Bu dinsel yapılar erken ortaçağda Gürcü yönetimi zamanında inşa edilmiştir. Berta Manastırı, "Berta İncilleri" olarak bilinen dinsel kitapların elyazması olarak çoğaltıldığı yer olarak da ünlüdür. 11. yüzyılda Büyük Selçukluların eline geçen bölge, daha sonra Gürcü atabeglerin yönettiği Samtshe-Saatabago sınırları içinde kaldı. 16. yüzyılda Berta’nın da içinde kaldığı bölgeyi Osmanlılar ele geçirdi ve Samtshe-Saatabago toprakları Çıldır Eyaleti adı altında idari birime dönüştürüldü. Uzun süre Osmanlı idaresinden kalan Berta, 1877-1878 Osmanlı-Rus Savaşı’nda Rusların eline geçti. Savaştan on yıl sonra gerçekleştirilen 1886 tarihli Rus kayıtlarına göre Berta’da 1.559 kişi yaşıyordu ve bu nüfusun tamamı Türklerden oluşuyordu. Daha büyük bir nüfusa sahip Berta’da yaşayan insanların önemli bir kısmının 93 Harbi'nden sonra İstanbul, Şile ve Bursa'ya göç ettiği bilinmektedir. Berta 1910 yılında Artvin’in sancağına ("okrug") bağlı Artvin kazasının ("uçastok") olarak kaydedilmiş ve nüfusun tamamı Müslüman Gürcülerden oluştuğu belirtilmiştir. Bu farklılık Müslümanların 1886 yılında Türk olarak kaydedilmiş olmasıyla ilişkili olabilir. I. Dünya Savaşı’nın sonlarına doğru Rus ordusunun bölgeden çekilmesinin ardından Berta, 1918-21 arasında bağımsız Gürcistan'ın sınırları içinde yer aldı. 1921’de, Kızıl Ordu'nun Gürcistan'ı işgali sırasında, Berta’nın da içinde yer aldığı bölgeyi Türkiye fiilen ele geçirdi. 16 Mart 1921'de imzalanan Moskova Antlaşması'yla Berta’nın da bağlı olduğu Artvin ve Ardahan Türkiye'ye bırakıldı. Berta köyünde 1926 tarihli nüfus tahririne göre 521’i erkek ve 470’i kadın olmak üzere 991 kişi yaşıyordu. Berta köyünün adı 1925’te Ortaköy olarak değiştirildi. Berta sadece bir köyün değil bir bölgenin de adıdır. Berta bölgesi Berta Çayı vadisi boyunca uzanıyordu. Berta Çayı üzerinde tarihi bir köprü vardı ve bu köprü Berta Köprüsü olarak bilinmektedir. Bu köprü bugün Deriner Barajı suları altında kalmıştır. Bu bölge eskiden yaylaları, bakır madeni ve bağcılığıyla da ünlüydü. Berta nahiyesi, Berta köyüyle birlikte altı köyü kapsıyordu. Nahiye 1925 yılında kaldırıldı. Daha sonra burası yeniden nahiye yapıldı. Berta nahiyesinin adı 1964’te Ortaköy olarak değiştirildi. Berta köyü sınırları içinde iki önemli manastır inşa edilmiştir. Bunlar Berta ve Parehi manastırlarıdır. Çeşitli yapılardan oluşan Berta Manastırı’nın 830-840’larda kurulduğu sanılır. "İkinci Berta İncili"’ne (12. yüzyıl) düşülen nota göre manastır Meryem Ana’ya adanmıştır. İkinci manastır olan Parehi Manastırı’nın Berta’nın bir parçası, yan kuruluşu olduğuna ilişkin görüşler vardır. "İkinci Berta İncili"’ne (12. yüzyıl) düşülen nota göre Parehi Manastırı da Meryem Ana’ya adanmıştır. Bu manastırın 9. yüzyılın ikinci yarısında kurulduğu tahmin edilmektedir. Öte yandan Parehi’nin büyüklüğüne bakarak, bir dönem Berta Manastırı’nın bir şubesi olsa da sonrları bağımsız bir manastır olduğu da söylenebilir. Berta Çayı olarak da anılan akarsu, Karçal Dağları’nın doğu yamaçlarından İmerhev Deresi adıyla doğar. İmerhev Deresi ile Cerat Suyu’nun birleşmesinden sonra akarsuya Kaçkal Suyu da katılır. Bu noktadan sonra akarsu Berta Çayı adını alır. Berta Çayı daha sonra Ardanuç Suyu ile birleşip Çoruh Nehrine katılır. Berta Köprüsü, Berta Suyu üzerinde, Artvin-Şavşat karayolunda yer alır. Köprünün uzunluğu 64.20 metre, ortalama genişliği 5 metre, yüksekliği ise 7.30 metredir. Üç gözlü taş bir köprüdür. Ne zaman inşa edildiği bilinmemektedir. Bundan dolayı köprünün Selçuklular döneminde ya da 19. yüzyılda yapıldığına dair varsayımlar ileri sürülür. 1980’lerde yeni köprünün yapılmasından sonra ulaşım açısından Berta Köprüsü önemini yitirdi. Bölgede Deriner Barajı’nın yapımı sırasında Berta Köprüsü’nün kurtarılması için geniş kampanyalar yürütüldü. Köprünün başka bir yere taşınması bile gündeme geldi. Sonunda Berta Köprüsü kumlama yöntemiyle koruma altına alındı ve baraj suyunun altına terk edildi. Doğu Karadeniz'in Kaçkar Dağları'ndan sonraki en büyük dağ silsilesi Karçal Dağları ile Çoruh Nehri'nin kolu Berta Deresi vadisi arasındaki dağ etekleri ve derin vadilerle kaplıdır. Düzlük alan hemen hemen hiç yoktur. Oruçlu, Artvin Oruçlu, Artvin ilinin Merkez ilçesine bağlı bir köydür. Artvin merkezine 50 km uzaklıktadır. Pırnallı, Artvin Pırnallı, Artvin ilinin merkez ilçesine bağlı bir köydür. Eski adı Porta'dır. Köyün merkezi Artvin kentine 55 km uzaklıktadır. Bugün Pırnallı adını taşıyan köyün bilinen en eski adı Porta’dır. 6. yüzyılda Portalı bir piskoposun varlığının bilinmesi, köyün çok eskiden beri bu adı taşıdığını göstermektedir. Bu ad Gürcüceden (ფორთა) olduğu gibi Türkçeye geçmiştir. Nitekim Muvahhid Zeki 1927’de yayımlanan "Artvin Vilayeti Hakkında Malumatı Umumiye" adlı Osmanlıca kitabında, o tarihte adı değişmiş olan köyün eski adını Porta (پورطه) biçiminde yazmıştır. Daha eski kaynaklarda da köyün adı Porta olarak geçmektedir. 1877-1878 Osmanlı-Rus Savaşı sonunda bölgeyi ele geçiren Ruslar da köyün adını Porta (Порта) olarak kaydetmişlerdir. Tarihsel Klarceti bölgesinde yer alan Porta köyü, en geç Handzta Manastırı’nın kurulduğu 7. yüzyıldan beri bir yerleşmedir. Erken ortaçağda Gürcü Krallığı sınırları içinde bulunan Porta'daki Handzta Manastırı'nın asıl yapısı olan üçüncü kilisesi, prensler prensi Aşot Kuhi ile prensler prensi Büyük Gurgen zamanında, 9-10. yüzyılın ilk yarısında mimar Amona tarafından inşa edildi. 11. yüzyılın son çeyreğinde Büyük Selçukluların egemenliğine girdi. 13. yüzyılın ikinci yarısından itibaren de Gürcü Cakeli sülalesinin yönettiği Samtshe-Saatabago (1268-1625) devleti sınırları içinde kaldı. Osmanlılar Samtshe-Saatabago’nun topraklarını ele geçirince, Porta da Osmanlı Devleti’ne bağlandı. Porta, 1877-1878 Osmanlı-Rus Savaşı’nda Rusların eline geçti. Rusların 1886 tarihli nüfus sayımına göre köyde 100 kişi yaşıyordu ve nüfusun tamamı Türklerden oluşuyordu. Rus idaresi sırasında Artvin sancağının ("okrug") Artvin kazasında ("uçastok") yer alan Porta, 20. yüzyılın başlarında Porta-Oteza olarak kaydedilmiştir. 1907 yılında köyün nüfusu da 154 kişiye ulaşmıştı. Bu tarihte ise nüfusun tamamı Gürcü olarak kaydedilmiştir. Porta’nın bir yaylası da olduğu için köy Aşağı Porta ve Yukarı Porta olarak adlandırılıyordu. 1904 yılında Şavşeti ve Klarceti’yi gezen Niko Mari’nin günlüklerinde verdiği yazdığına göre, Porta köyü “Kışla” ve “Mezra”dan oluşuyordu. Bu kısımda sadece 12 ev vardı. Aşağıda “Bağlar” denilen yerde ise, 10 kadar ev olmasına rağmen sürekli oturan kimse yoktu. Köy asıl olarak Bağlar ile Mezra arasına yayılmıştı. Bu kısım Orta Porta olarak adlandırılıyordu. I. Dünya Savaşı’nın sonlarına doğru Rus ordusunun bölgeden çekilmesinin ardından Porta bağımsız Gürcistan sınırları içinde yer aldı. Kızıl Ordu'nun Gürcistan'ı işgali sırasında Ankara Hükümeti kuvvetleri de Artvin ve Ardahan bölgeleri ile geçici olarak Batum'u fiilen sınırlarına kattı. 16 Mart 1921’de imzalanan Moskova Antlaşması’yla Porta'nın da içinde yer aldığı Artvin ve Ardahan bölgeleri Türkiye’ye bırakıldı. 1922 yılında Berta nahiyesine bağlı olan Porta'da 15 hanede 81 kişi yaşıyordu. Porta'nın adı 1925'te Pırnallı olarak değiştirildi. Ertesi yıl yapılan nüfus sayımına göre köyün nüfusu 157 kişiden oluşuyordu. Adının değiştirilmiş olmasına rağmen Dahiliye Vekaleti’nin 1933’te yayımladığı "Köylerimiz" adlı kitapta köyün adı Porta olarak geçer. Aziz Giorgi’ye adanan ilk manastır kilisesi ahşap bir yapıydı. 9. yüzyılın başlarında Kral I. Aşot ve feodal bey Gabriel Dapançuli’nin maddi desteğiyle taştan yeni bir kilise inşa edilmiştir. Aşot Kuhi döneminde başlanan ve Eristav IV. Gurgen döneminde sürdürülen çalışmalar sonucunda manastır yeni yapılarla genişlemiştir. Tao-Klarceti Kralı I. Bagrat’ın kiliseyi yeniden düzenleyerek ek yapılar yaptırttığı bilinmektedir. Çan kulesi ise, mevcut yazıtıyla 13. yüzyıla tarihlendirilmektedir. Böylece manastır giderek genişlemiş ve sonunda ana kilise, iki küçük kilise, çan kulesi, yemekhane, sarnıç, hücreler, başka yapılar, kale ve kale kiliselerinden oluşan büyük bir yapı topluluğuna dönüşmüştür. Manastırın bugünkü ana kilisesi olan Hantsta Kilisesi, 8-10. yüzyıllarda yapılmış kapalı haç planlı ve kubbeli bir yapıdır. Kilisenin kubbesi 2007 yılında, büyük bir ihtimalle yakınındaki yol çalışmaları sırasında çökmüştür. Kilisenin duvar resimlerinden küçük bölümler günümüze ulaşmıştır. Manastırın iki küçük kilisesi (şapel) vardır. Ana kilisenin güney tarafında bulunan tek nefli yapının günümüze sadece yıkıntıları kalmıştır. Diğer şapel de ana kilisenin güney tarafında yer alır. Tek nefli kilisenin alt katı manastırın su kaynağı bulunmaktadır. Köyde ayrıca iki kale kilisesi vardır. İkisi de tek nefli kilisedir ve bunlardan biri yıkılmıştır. Aziz Giorgi’ye adanmış olan Dzegli Kilisesi ise, büyük ölçüde ayaktadır. Son zamanlarda Hantsta Manastırı ile Opiza Manastırı manastırları arasındaki alanda beş kilisenin daha yıkıntıları tespit edilmiştir. Bunların hangi manastıra ait olduğu henüz belirlenmiş değildir. İki kilisesi olan Hantsta Kalesi, manastırın bir kilometre basında, vadinin yukarı kısmında, derenin sol kıyısında kayalık bir tepede yer alır. Geriye yıkıntıları kalmış olan kalenin manastırı korumak amacıyla inşa edilmiş olduğu sanılır. Pırnallı köyü bir orman köyüdür ve sarp bir köydür. Köyün merkezi 1400 mt yüksekliktedir. Av ve doğa turizmine elverişlidir. Bünyesinde yaban keçisi , bozayı, yaban domuzu, çengel boynuzlu dağ keçisi ve karaca gibi hayvanlar barındırmaktadır Sakalar, Artvin Sakalar (Gürcüce: Tskaltetra / წყალთეთრა; "translit": “ts’q’altetra”), Artvin ilinin merkez ilçesine bağlı bir köydür. Sakalar'ın eski adı Tskaltetra'dır (წყალთეთრა). Gürcüce “su” (წყალი: "tskali") ve “beyaz” (თეთრი: tetri) kelimelerinden oluşan bu ad, "ak su, akça su" anlamına geir. Bu ad Türkçeye Skaltetra (سقالتترە) olarak girmiştir. Köyün eski adının Gürcüce olması, Osmanlı döneminden önce de bir yerleşme olduğunu göstermektedir. Osmanlılar ise köyü Gürcü yönetiminden 16. yüzyılın ikinci yarısında ele geçirdi. Tskaltetra, uzun süre Osmanlı egemenliğinde kaldıktan sonra, 93 Harbi'nde Çarlık Rusyası'nın egemenliğine girdi. Rus idaresinin Tskaltetra (Цхалтетра) olarak kaydettiği köy, Artvin sancağının ("okrug") Artvin kazasına ("uçastok") bağlıydı. Aynı kazaya bağlı Berta nahiyesinde yer alıyordu. Köyde tamamı "Türk" olarak kaydedilmiş olan 349 kişi yaşıyordu. Gürcüce bir adı olan köyün bu tarihte artık Gürcü nüfusuna sahip olmadığı bu kayıttan anlaşılmaktadır. Tskaltetra, Birinci Dünya Savaşı'ndan sonra bir süre Gürcistan sınırları içinde kaldı. 1921'de Moskova Antlaşması'yla yeniden Türkiye'ye bırakıldı. 1925'te köyün adı Sakalar olarak değiştirildi. Bununla birlikte resmi kayıtlarda geç döneme kadar “Sakalar (Saltetra)” biçiminde köyün eski adı kullanılmaya devam etti. Sakalar köyünün bir kısmı (Aydınlık mahallesi) 2018'de Deriner Barajı suları altında kalmıştır. Artvin kentine 40 km uzaklıktadır. Salkımlı, Artvin Salkımlı, Artvin ilinin Merkez ilçesine bağlı bir köydür. Artvin merkezine 12 km uzaklıktadır.köy merkezi Artvin - Şavsat-ardahan yolu üzerinde ve altinda olmak üzere iki mahalleden oluşur. 1300 rakımı olan, köye 8 km uzaklığında "Saçinka"isminde bir mezrasi ve "Çegilli" tepesi isminde 2040 rakımlı yaylası vardır . Köy sınırları icerisinde Çoruh vadisine 247 metre yüksekliğinde Deriner barajı inşa edilmiştir.Bu sebepten dolayı köyün en alt mahallesi olan "tolgum"kamulastirilmistir ve baraj insaat sahasi içinde yer almaktadır. Köyün mezra ve yaylası güzel doğası ve soğuk sularından dolayı yaz aylarında piknikcilere ev sahipliği yapmaktadır.Yaylasinin hakim tepelerinden, Ardanuç ilçesi başta olmak üzere karcal dağları, Ortaköy yaylaları, savsat köyleri ve daha birçok doyumsuz manzarayı görmek mümkündür. SarÄ±budak, Artvin Sarıbudak, Artvin ilinin Merkez ilçesine bağlı bir köydür. Artvin merkezine 55 km uzaklıktadır. Seyitler, Artvin Seyitler (Gürcüce: სვეტი; ""translit".: "svet'i"), Artvin ilinin Merkez ilçesine bağlı bir köydür. Eski adı Sveti'dir. Seyitler köyü ayrıca eski Svetibari (სვეტიბარი) ile Lomaşeni (ლომაშენი) köylerini de kapsamaktadır. Köyün merkezi Artvin kentinin merkezine yaklaşık 10 km uzaklıktadır. Bugün Seyitler adını taşıyan köyün bilinen en eski adı Sveti’dir. Gürcüce bir ad olan Sveti (სვეტი) “sütun”, “dikit” anlamına gelir. Köye bu ad köydeki sütun görünümlü doğal kayalıklardan dolayı da verilmiş olabilir. Sveti kelimesi kule benzeri yapı anlamına da gelmektedir. Nitekim Gürcistan’ın Mtsheta kentindeki Svetitshoveli Katedrali adını yapının içindeki kule benzeri yapıdan almıştır. "Sveti" kelimesi eski Gürcücede "sueti" (სუეტი) biçiminde de yazılıyordu. Gürcistan’da Kartshi köyünde tepesinden küçük bir kilise inşa edilmiş olan sütun benzeri kaya Katshis sveti (კაცხის სვეტი) adını taşımaktadır. Ayrıca Gürcistan'ın İmereti bölgesinde, "yüksek dikit" anlamına gelen Svetmağali (სვეტმაღალი) adında bir köy bulunmaktadır. Sveti adı Türkçeye Suvet olarak girmiştir. Nitekim Muvahhid Zeki, 1927’de yayımlanan "Artvin Vilayeti Hakkında Malumatı Umumiye" adlı Osmanlıca kitabında köyün eski adını Suvet (سووەت) olarak yazmıştır. 93 Harbi’nde (1877-1878) Artvin bölgesini ele geçirmiş olan Ruslar, 1886 yılındaki nüfus sayımında bu yer adını Gürcücesine uygun biçimde Svet (Свет) olarak kaydetmişlerdir. Sveti aynı zamanda bir nahiyenin adıydı ve bu nahiyede, Gürcücesi Svetibari (სვეტიბარი) olan ve "Sveti düzü" anlamına gelen, Rus yönetiminin Sveti-bar (Свети-Бар) olarak kaydettiği başka bir köy vardı. Muvahhid Zeki, "Artvin Vilayeti Hakkında Malumatı Umumiye" adlı Osmanlıca kitabında Svetibari’nin adını Svetbar (صوطبار) yerine sehven Svetyar (صوطیار) biçiminde yazmıştır. Seyitler köyü Artvin kentinin hemen yakınında, kuzeydoğusunda yer alır. Artvin kenti merkezine yaklaşık 10 km uzaklıktadır. Köyün alt kısmındaki düzlük eskiden ayrı bir köydü ve “Sveti Düzü” anlamında Gürcüce Svetibari adını taşıyordu. Nitekim Muvahhid Zeki, 1927’de yayımlanan "Artvin Vilayeti Hakkında Malumatı Umumiye" adlı Osmanlıca kitabında bu düzlükten "Süvet Düzü" olarak söz etmiştir. Bugün bu düzlük de Seyitler köyünün bir parçasıdır. Artvin kent merkezi Çoruh Nehri’nin güney yakasında, sol kıyısında kalırken, Seyitler köyü nehrin sağ yakasında yer alır. Artvin kentiyle Seyitler köyü nerdeyse birleşmiştir. Nitekim Artvin kentinde kurulmuş olan Çoruh Üniversitesi yerleşkesi Seyitler köyünde bulunmaktadır. Sveti, önemli bir tarihsel yol üzerinde bulunmaktadır. Batum-Ardahan yolu olarak bilinen bu tarihsel yol Gürcistan’ın Batum kentinden başlıyor, Maradidi köyünden Çoruh Nehri’ni izleyerek Borçka’ya ulaşıyordu. Borçka’dan Adagül (Adaguli) köyünden tırmanarak Sveti köyüne ulaşıyordu. Burada yol ikiye ayrılıyor, bir kolu Çoruh Nehri kıyısındaki Svetibari üzerinden Artvin kent merkezine, diğer kolu da yeniden yükselerek Berta Köprüsü’nden Ardahan’a doğru devam ediyordu. Sveti köyünde kadın ve erkek birlikte nüfus sayımı ilk kez Rus yönetimi sırasında yapılmıştır. 93 Harbi’nde Klarceti bölgesini ele geçiren Rusların 1886 yılında yaptığı nüfus sayımına göre köyde 112 kişi yaşıyordu. Sveti sadece bu köyün adı değil, bu köyle birlikte birkaç köyü de kapsayan bir nahiyenin de adıydı. Bu sayımda Sveti nahiyesinin nüfusu ise, 1.268 kişiden oluşuyordu. Bu nahiyenin sınırları içindeki köylerden biri olan Svetibari köyünde ise 78 kişi yaşıyordu. Sveti ve Sveti-bari köylerinin nüfusunun tamamı Türk olarak kaydedilmiştir. 1907 yılına gelindiğinde Sveti’nin nüfusu 105, Svetibari’ninki 112 kişiden oluşuyordu. 1907 yılında iki köyün de nüfusunun Müslüman Gürcü olarak kaydedilmiş olması dikkat çekicidir. Bu farklılığın nedeni, köylerin nüfusunun Müslüman olması nedeniyle 1886'da “Türk” olarak kaydedilmiş olmasıyla ilişkili olabilir. Yaklaşık yirmi yıl içinde Svetibari’nin nüfusu artarken, Sveti köyünün nüfusunda fazla bir değişiklik olmamıştır. Sveti köyünün yeniden Türkiye sınırları içinde kalmasından yaklaşık beş yıl sonra, 1926 tarihli nüfus sayımına göre köyde 26 hanede 151 kişi yaşıyordu. Bu nüfusun 81’i erkek, 70’i kadındı. Bu tarihte eski Sveti-bari (Sutayar) ve Lomaşin (Lomaşeni) köyleri birer mahalle olarak Sveti köyüne bağlanmıştı. Bu nüfus sayımında hane başına ortalama 5,8 kişi düşmesi ailelerin kalabalık olmadığını göstermektedir. Son tespite göre Seyitler köyünde 746'sı erkek ve 1.432'si kadın olmak üzere 2.178 kişi yaşamaktadır. Tao-Klarceti’nin bir parçası olan Klarceti bölgesindeki yerleşim yerlerinden biri olan Sveti’nin ne zaman kurulduğu bilinmemektedir. Bulunduğu bölge itibarıyla köy erken ortaçağda ve geç ortaçağda Gürcü krallıkları ve prenslikleri sınırları içinde kalıyordu. Nitekim köydeki Meryem Ana Manastırı, 10. yüzyılda Gürcü Krallığı döneminde kurulmuştur. Bu da Sveti’nin daha 10. yüzyılda önemli bir yerleşme olduğunu göstermektedir. Sveti, 16. yüzyılın sonlarında, Gürcü atabegler devleti olan Samtshe-Saatabago topraklarını ele geçiren Osmanlı Devleti egemenliğine girdi ve Osmanlıların kurduğu Çıldır Eyaleti içinde yer aldı. Yaklaşık üç yüz yıl Osmanlı yönetimi altında kalan Sveti’yi 1877-1878 Osmanlı-Rus Savaşı’ndan galip çıkan Ruslar ele geçirdi. Rus idaresinin 1886 tarihli nüfus sayımına göre Sveti, Batum oblastının Artvin sancağına ("okrug") bağlı Artvin kazasında ("uçastok") yer alıyordu. Sveti aynı zamanda Sveti nahiyesinin de merkeziydi. Sveti nahiyesi ise, Sveti köyü dışında "Aglaha" (Аглаха), "Vazria" (Вазриа), "Varaçkan" (Варачкан), "Sveti-Bar" (Свети-Бар) ve "Tolgom" (Тольгом) köylerini kapsıyordu. Sveti köyü 1910 yılında da aynı idari konuma sahipti. Sveti, I. Dünya Savaşı’nın sonlarına doğru Rus ordusunun bölgeden çekilmesinin ardından, 1918-1921 arasında bağımsız olan Gürcistan sınırları içinde yer aldı. 1921’de Kızıl Ordu'nun Gürcistan'ı işgali sırasında Türk birlikleri Ardahan, Artvin ve Batum bölgelerini ele geçirdi, ama Batum'da tutunamadı. Ankara Hükümeti'nin 16 Mart 1921'de Sovyet Rusya'yla imzaladığı Moskova Antlaşması’yla Sveti’nin de içinde yer aldığı Artvin ve Ardahan Türkiye’ye bırakıldı. Türkiye’ye bırakılmasından dört yıl sonra Sveti’nin adı Seyidler (Seyitler) olarak değiştirildi. Aynı dönemde ayrı bir köy olan Svetibari’ye de Subaşı adı verildi. Bu tarihte Sveti ve Svetbari Artvin vilayetinin Artvin kazasına bağlı köylerdi. 1926 yılında Svetbari ile Lomaşeni’nin (Milletbağı) köy statüleri kaldırılarak Seyitler köyüne bağlanmıştır. Seyitler köyünde Meryem Ana’ya adanmış Sveti Manastırı 10. yüzyılda inşa edilmiştir. Manastırın varlığı, burada yazılmış olan elyazmalarına düşülen notlar sayesinde bilinmektedir. Bu yazmalar ayrıca manastırın Meryem Ana adına kurulduğunu da göstermektedir. Manastır ana kilise ile bir küçük kiliseden oluşuyordu. Manastırın ana kilisesi olan Sveti Kilisesi, üç nefli bazilikadır. Günümüze sadece yıkıntıları kalmıştır. Ayrıca köyde bir köy kilisesi bulunmaktadır. Bu kilisenin duvarları günümüze ulaşmıştır. Sümbüllü, Artvin Sümbüllü (Gürcüce: სინკოთი; "translit".: "sink'oti"), Artvin ilinin Merkez ilçesine bağlı bir köydür. Eski adı Sinkoti'dir. Köyün merkezi Artvin kentine 6 km uzaklıktadır. Bugün Sümbüllü adını taşıyan köyün bilinen en eski adı Sinkoti’dir (სინკოთი). Bu ad Gürcüceden Türkçeye Sinkot olarak geçmiştir. Nitekim Muvahhid Zeki 1927’de yayımlanan "Artvin Vilayeti Hakkında Malumatı Umumiye" adlı Osmanlıca kitapta köyün eski adını bu şekilde, Sinkot (سينقوت) biçiminde yazmıştır. 93 Harbi'nde (1877-1878) Tao-Klarceti bölgesini ele geçiren Rus yönetimi de 1886 tarihinde köyün adını Sinkot (Сингот) olarak kaydetmiştir. Rus idaresi sırasında 1893’te bölgeyi gezen Gürcü araştırmacı Zakaria Çiçinadze köyün adını Sinkoti (სინქოთი) biçiminde yazmıştır. Tarihsel Şavşeti bölgesinde Sinkoti ve Sira Sinkoti adlarını taşıyan yerler vardır. Yaklaşık üç yüz yıl Osmanlı egemenliğinde kalmış olan Tao-Klarceti bölgesinde kadın ve erkek birlikte nüfus sayımı ilk kez Rus idaresi sırasında yapılmıştır. 1886 tarihinde gerçekleşen bu sayıma göre Sinkoti köyünde 44 hanede 372 kişi yaşıyordu. Köyün başlıca mahalleleri "Bağati", "Vake" ve "Saviali"'ydi. Köyün nüfusunun tamamı Gürcülerden oluşuyordu. Bu tarihte hane başına ortalama 8,4 kişi düşmesi ailelerin çok kalabalık olduğunu göstermektedir. Buradan hareketle Osmanlı Devleti ile Rusya arasında üç yıllık (1879-1882) karşılıklı göçü öngören anlaşmaya rağmen köyden önemli bir göç olmadığı, geniş ailelerin bölünmediği sonucuna varılabilir. Nitekim 1893’te bölgeyi gezen Gürcü araştırmacı Zakaria Çiçinadze köyden sadece 12 hanenin göç etmiş olduğunu yazmıştır. Daha sonraki yıllarda köyün nüfusu artmış ve 1907 yılında 475 kişiye ulaşmıştır. Bu nüfus sayımında köyün nüfusunun tamamı Müslüman Gürcü olarak kaydedilmiştir. Rus idaresi yıllarında Sinkoti, Batum oblastı içindeki Artvin sancağının ("okrug") Artvin kazasına ("uçastok") bağlı Beşauli nahiyesinin köylerinden biriydi ve bu nahiyede tamamı Gürcü olarak kaydedilmiş 1.736 kişi yaşıyordu. Rus idaresinin ardından Gürcistan sınırları içinde kalan Artvin ve Ardahan bölgesinin 1921 yılında Türkiye’ye bırakılmasından sonra, 1926 yılında yapılan nüfus tespitine göre Sinkoti’de 67 hanede 168’i erkek ve 152’si kadın olmak üzere 320 kişi yaşıyordu. 1907 yılında köyde yaşayan insan sayısı üzerinden köyün nüfusunun yüzde 32 oranında azalmış olması, Sinkoti’de yaşayanların üçte birinin göç etmiş olduğunu göstermektedir. Hane başına düşen ortalama nüfusun 4,7 kişiye düşmüş olması ise, göç edenlerden kalan evlere köyü terk etmeyen ailelerin yerleştiği biçimde yorumlanabilir. Son tespitlere göre Sinkoti köyünde, 118’i erkek ve 115’i kadın olmak üzere 233 kişi yaşamaktadır. Yüz yıl içinde köyün nüfusunun artmayıp azalmış olması, köyden kente göçün bir sonucu olarak görülebilir. Sümbüllü köyü, Çoruh vadisinde, Çoruh Nehri’nin sağ tarafında, Artvin kentinin kuzeyinde, kente 6 km mesafede yer alır. Toprakları Çoruh Nehri kıyısına kadar uzanan köye Bakırköy, Vezirköy ve Seyitler sınır oluşturur. Temeli 1988 yılında Sümbüllü köyünde atılan Deriner Barajı’nın 2012 yılında su tutmasıyla Sümbüllü köyünün arazisi daralmıştır. Sekiz kilometrelik bir kıyıya sahip olan köyün nehir kıyısındaki tarım arazisi bugün bir kilometre derinliği geçmemektedir. Bununla birlikte köyün toprakları göl kıyısındaki bir arazi görünümü almıştır. Orman içinde bir köy olan Sümbüllü’nün başlıca ekonomik faaliyeti tarım ve hayvancılıktır. Küçük çaplı hayvancılığın yapıldığı köyde patates, mısır, arpa, fasulye, soğan, karpuz, domates, hıyar, karalahana gibi tarımsal ürünler yetişmektedir. Tao-Klarceti’nin bir parçası olan Klarceti bölgesindeki yerleşim yerlerinden biri olan Sinkoti’nin kuruluşuna dair bilgi yoktur. Bununla birlikte, bir Gürcü köyü olan Sinkoti’de 10-11. yüzyılda inşa edilmiş olan kale köyün de en geç bu tarihten itibaren bir yerleşme olduğunu göstermektedir. Sinkoti, Sinkoti Kalesi'nin de inşa edilmiş olduğu erken ortaçağda ve geç ortaçağda Gürcü krallıkları ve prenslikleri sınırları içinde kaldığı bilinmektedir. Köy, 16. yüzyılın sonlarında, Gürcü atabegler devleti olan Samtshe-Saatabago topraklarını ele geçiren Osmanlı Devleti egemenliğine girdi ve Osmanlıların kurduğu Çıldır Eyaleti içinde yer aldı. Yaklaşık üç yüz yıl Osmanlı egemenliğinde altında kalan Sinkoti’yi 1877-1878 Osmanlı-Rus Savaşı’ndan galip çıkan Ruslar ele geçirdi. Rus idaresinin 1886 tarihli nüfus sayımına göre Sinkoti, Batum oblastında Artvin sancağının ("okrug") Artvin kazasına ("uçastok") bağlıydı. Artvin kazası sınırları içindeki nahiyelerden biri olan Beşauli nahiyesinde yer alıyordu. Bu nahiyenin diğer köyleri Beşavul (Бешаул), “İrsa-Ahaldaba” (Ирса-Ахалдаба), “Kvatshana” (Квацхана) dir. 1910 yılında Sinkoti aynı idari konuma sahipti. Sinkoti, I. Dünya Savaşı’nın sonlarına doğru Rus ordusunun bölgeden çekilmesinin ardından, 1918-1921 arasında bağımsız olan Gürcistan sınırları içinde yer aldı. 1921’de Kızıl Ordu'nun Gürcistan'ı işgali sırasında Türk birlikleri Ardahan, Artvin ve Batum bölgelerini ele geçirdi, ama Batum'da tutunamadı. Ankara Hükümeti'nin 16 Mart 1921'de Sovyet Rusya'yla imzaladığı Moskova Antlaşması’yla Sinkoti’nin de içinde yer aldığı Artvin ve Ardahan Türkiye’ye bırakıldı. Türkçe Sinkot adıyla bilinen Sinkoti’nin adı, köy yeniden Türkiye’ye sınırları içinde kaldıktan dört yıl sora, 1925’te Sünbüllü (سنبللی) olarak değiştirildi. 1926’da yapılan nüfus sayımında Sinkoti Artvin vilayetinin merkez kazasına bağlı bir köydü. Dahiliye Vekaleti’nin 1933 yılında yayımlanan "Köylerimiz" adlı kitapta Sinkot adıyla Çoruh vilayetinin Artvin kazasına bağlı bir köy olarak geçer. Sünbüllü adı daha sonra Sümbüllü halini almıştır. Sinkoti’de varlığı bilinen ve günümüze ulaşan tek tarihsel yapı Sinkoti Kalesi’dir. Kale kare bir plan üzerinde kırma ve moloz taşlarla kireç harcı kullanılarak sarp bir kaya üzerine inşa edilmiştir. Doğal şartlar nedeniyle ve insan eliyle büyük ölçüde tahrip olan Sinkoti Kalesi bugüne kadar herhangi bir onarım geçirmemiştir. Kalenin inşa tarihi kesin olarak bilinmemektedir. Ancak gözetleme kulesinin Tao-Klarceti’deki yapım tarihi bilinen diğer kalelere benzerliği üzerinden Sinkoti Kalesi’ni 10-11. yüzyıla tarihlendirmek mümkündür. Çoruh vadisinde bir kaya üzerine inşa edilmiş olan kale, etrafındaki yerleşimlere hakim küçük bir yapıdır. Kalenin giriş kapısı batı yönündedir. Kalenin girişteki kulesinin en az iki katlı olduğu anlaşılmaktadır. Kireç harcı kullanılarak moloz taşlarla örülmüş bir duvara sahip olan bu kulenin etrafında 4-5 metre yüksekliğinde surlar bulunmaktadır. Bugün Sümbüllü Kalesi de denen Sinkoti Kalesi’nin doğu ucunda bir sarnıç ve sarnıcın yanında tonoz örtülü bir yapı kalıntısı bulunmaktadır. Åžehitlik, Artvin Şehitlik, Artvin ilinin Merkez ilçesine bağlı bir köydür. Artvin merkezine 5 km uzaklıktadır. Taşlıca, Artvin Taşlıca, Artvin ilinin Merkez ilçesine bağlı bir köydür. Eski adı Hatila'dır. Artvin kentine 20 km uzaklıktadır. Köyün eski adı Hatila, Muvahhid Zeki’nin 1927’de yayımlanan kitabında akarsu (Hatila Suyu), dağ (Hatila Dağları) ve orman adı olarak geçer. Hatila adının Arapça “hatil” kelimesinden gelebileceği öne sürülmüştür. 1906 tarihli “Kavkazski Kalendar” ve Sevan Nişanyan’ın “Index Anatolicus” adlı çalışmasına göre Taşlıca’nın adı 1927’ye kadar Hatila’ydı. 1897 yılı çarlık Rusya’nın nüfus sayımına göre Hatila’da 90 Gürcü yaşıyordu. Köyün iklimi, Karadeniz iklimi etki alanı içindedir. Köyün ekonomisi tarım [[hayvancılık|ormancılık ve (arıcık) dayalıdır. Tütüncüler, Artvin Tütüncüler (Gürcüce: ქართლა; "translit".: "kartla"), Artvin ilinin Merkez ilçesine bağlı bir köydür. Eski adı Kartla'dır. Köyün merkezi Artvin kentine 21 km uzaklıktadır. Bugün Tütüncüler adını taşıyan köyün bilinen eski adı Kartla’dır. Bir Gürcü köyü olan Kartla’nın adı Gürcistan’ın eski adı olan Kartli’den gelir. Gürcücede “Gürcü” anlamına gelen “Kartveli” (ქართველი) de aynı kökten türemiş bir kelimedir. 1877-1878 Osmanlı-Rus Savaşı’nda Tao-Klarceti’yi ele geçiren Ruslar 1886 tarihli nüfus sayımında köyün adını, Gürcücesine uygun biçimde Kartla (Картла) olarak kaydetmişlerdir. Köyün adı Türkçeye de aynı biçimde girmiştir. Nitekim Muvahhid Zeki, 1927’de yayımlanan "Artvin Vilayeti Hakkında Malumatı Umumiye" adlı Osmanlıca kitabında köyün eski adını Kartla (قارطلا) olarak yazmıştır. Tütüncüler köyü, Artvin kentinin kuzeybatısında, Artvin - Borçka arasında, Çoruh Nehri’nin sol yakasında yer alır. "Artvin Vilayeti Hakkında Malumatı Umumiye" (1927) adlı kitabında Muvahhid Zeki, Tütücüler köyünü önemli ormana sahip yerler arasında saymıştır. Nitekim bu ormanlar günümüzde Artvin ilinde arıcılığa ayrılmış özel yerler arasında yer alır. O tarihte Tütüncüler köyüne, Çoruh Nehri’nin sol kıyısında, nehir seviyesinin hayli yukarısından geçen bir patikayla ulaşılıyordu. Bu patika aynı zamanda Tütüncüler köyünü Artvin kenti ile Murgul ilçesindeki bazı köylere bağlıyordu. Bugün ise, Hopa - Artvin karayolundan sapılan bir yolla köye ulaşılmaktadır. Yüksekçe bir köy olan Tütüncüler, ayrıca yıllık festivaliyle de bilinen yaylaya sahiptir. Kartla köyünde kadın ve erkek nüfusu bir arada ilk kez Rus yönetimi döneminde sayılmıştır. 93 Harbi’nde (1877-1878) Tao-Klarceti’yi ele geçiren Ruslar, 1886 tarihli nüfus sayımında Kartla’da 53 hanede 419 kişi kaydetmiştir. Bu nüfusun tamamı Gürcülerden oluşuyordu. 93 Harbi sonrasında Osmanlı Devleti ile Rusya arasındaki üç yıllık (1879-1882) göç anlaşması sırasında göç etmiş kişiler de hesaba katılınca, savaş öncesinde köyde daha çok kişinin yaşadığı sonucuna varılabilir. Kartla’nın yeniden Türkiye’ye katılmasından sonra, 1926 yılında yapılan nüfus sayımında köyde 33 hanede 173 kişi yaşıyordu. Bu nüfusun 90’ı erkek, 82’si kadındı. 1886 tarihinden itibaren köyün nüfusunun yüzde 60 oranında azalmış olması, göçün devam etmesi ya da köyün sınırlarının değiştirilmesiyle açıklanabilir. Nitekim 1907'de Kartla'nın nüfusu 276 kişiye gerilemişti. 1926 tarihli nüfus sayımına göre hane başına ortalama 5,2 kişi düşmesi, 1886 sayımında hane başına ortalama 7,9 kişi düşmesi göz önüne alınınca, ailelerin kalabalık olmaktan çıktığını ortaya koymaktadır. Hane başına nüfusun bu kadar azalıp 7,9 kişiden 5,2 kişiye düşmesi, göç eden ailelerin geride bıraktığı evlerin paylaşıldığı anlamına gelebilir. Son tespite (2019) göre Tütüncüler köyünde 142'si erkek ve 132'si kadın olmak üzere 274 kişi yaşamaktadır. Tarihsel Klarceti bölgesindeki yerleşim birimlerinden biri olan Kartla’nın kuruluşuna ilişkin bilgi yoktur. Kartla’da köyün tarihine ışık tutacak tarihi kalıntılar da mevcut değildir. Bununla birlikte köyün bulunduğu bölgenin antik çağda Kolheti Krallığı sınırları içinde bulunduğu bilinmektedir. Erkek ortaçağda ve geç ortaçağda Gürcü krallıkları ve prenslikleri yönetiminde kalan köy, 16. yüzyılın ikinci yarısında Osmanlıları eline geçti. Bu tarihte Hıristiyan olan köydeki Gürcüler Osmanlı döneminde Müslüman olmuşlardır. Bununla birlikte, Klarceti’deki pek çok köyün aksine Kartla’da eski kilise kalıntısı tespit edilmemiştir. Kartla, uzun süre Osmanlı yönetiminde kaldıktan sonra, 1877-1878 Osmanlı-Rus Savaşı’nda Çarlık Rusyası’nın yönetimine girdi. Bu savaştan yaklaşık sekiz yıl sonra 1886 yılında Rusların yaptığı nüfus sayımında Kartla Rus idaresinde Batum oblastı içinde yer alan Artvin sancağının ("okrug") Artvin kazasına ("uçastok") bağlıydı. Aynı dönemde Kartla Artvin kazasına bağlı bir nahiyeydi ve Kartla’yla birlikte "Avano", "Arhoa", "Gavil", "Dampala", "Orca", "Omana", "Trapen" ve "Thilazur" köyleri bu nahiyenin sınırları içinde kalıyordu. Bu köyler de tamamen Gürcü yerleşim yerleriydi. Kartla, I. Dünya Savaşı’nın sonlarına doğru Rus ordusunun bölgeden çekilmesinin ardından, 1918-1921 arasında bağımsız olan Gürcistan sınırları içinde yer aldı. 1921’de Kızıl Ordu'nun Gürcistan'ı işgali sırasında Türk birlikleri Ardahan, Artvin ve Batum bölgelerini ele geçirdi, ama Batum'da tutunamadı. Ankara Hükümeti'nin 16 Mart 1921'de Sovyet Rusya'yla imzaladığı Moskova Antlaşması’yla Kartla’nın da içinde yer aldığı Artvin ve Ardahan Türkiye’ye bırakıldı. Kartla köyü, Türkiye sınırları içinde kaldıktan hemen sonra Artvin ilinin merkez kazasına bağlandı. 1925’te, tütün üretimiyle tanınan Kartla’nın adı Tütüncüler olarak değiştirildi. 1926 nüfus sayımında ise köy Artvin ilinin merkez kazasına bağlı Naciviye nahiyesinde yer alıyordu. 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında adı Tütünciler (توتوجیلر) adıyla Artvin ilinin merkez nahiyesine bağlı bir köy olarak kaydedilmiştir. Bununla birlikte Dahiliye Vekaleti’nin 1933’te yayımladığı "Köylerimiz" adlı kitapta Kartla adıyla Çoruh vilayetinin Artvin kazasına bağlı bir köy olarak geçmektedir. VarlÄ±k, Artvin Varlık, Artvin ilinin Merkez ilçesine bağlı bir köydür. Artvin merkezine 12 km uzaklıktadır. VezirkÃ¶y, Artvin Vezirköy, Artvin ilinin merkez ilçesine bağlı bir köydür. Eski adı Vazria'dır. Bu ad Türkçede Vazriya biçimi almıştır. Köyün merkezi Artvin kentine 11 km uzaklıktadır. Eski adı Vazria (Gürcüce: ვაზრია; "vazria") olan yerleşme tarihsel Klarceti bölgesinde yer alır. Yerleşme, Gürcü yönetimi altındayken 16. yüzyılda Osmanlıların eline geçti. Uzun süre Osmanlı yönetimi altında kaldı. 1877-1878 Osmanlı-Rus Savaşı’nda Rusların eline geçti. 1886 Rus kayıtlarına göre köyde sadece 8 Gürcü yaşıyordu. Vazria 1910 yılında Artvin ilinin ("okrug") merkez ilçesinde ("uçastka") yer alıyordu. I. Dünya Savaşı sonlarına doğru Rusların Tao-Klarceti bölgesinden çekilmeleri üzerine Vazria 1918-1921 arasında bağımsız olan Gürcistan içinde kaldı. Kızıl Ordu'nun Gürcistan'ı işgali sırasında Ankara Hükümeti güçleri de Artvin, Ardahan ve Batum’u işgal etti. 1921’de, Vazria’nın da içinde yer aldığı Batum dışındaki bölgeler Türkiye sınırları içinde kaldı. Köyün adı 1925’te Vezirköy olarak değiştirildi. Ertesi yılki nüfus tahririne göre köyde 64 hanede 228 kişi yaşıyordu. Vazria köyünün merkezinin 3 km kuzeybatısında köy kilisesi vardı. Bu kiliseden geriye sadece yıkıntıları kalmıştır. Yanıklı, Artvin Yanıklı, Artvin ilinin Merkez ilçesine bağlı bir köydür. Yanıklı köyünün eski adı tarihi kayıtlarda Çihishevi ya da Tsihishevi olarak geçmektedir. Gürcüce bir yer adı olan Çihishevi (ჩიხისხევი) ya da Tsihishevi (ციხისხევი), Türkçeye Çiğishav, Çıhıshev gibi bozulmuş biçimlerde girmiştir. Nitekim Muvahhid Zeki 1927’de yayımlanan "Artvin Vilayeti Hakkında Malumatı Umumiye" Osmanlıca kitabında, o tarihte adı değişmiş olan köyün eski adını Çikishav (چیقسحاو) biçiminde yazmıştır. 1877-1878 Osmanlı-Rus Savaşı sonunda bölgeye egemen olan Ruslar köyün adını Çihis-hevi (Чихис-Хеви) olarak kaydetmiş, 1904 yılında bölgeyi gezen Niko Mari de gezi günlüklerinde köyün adını “Çihishevi” biçiminde yazmıştır. Bununla birlikte, "çıkmaz" anlamına gelen Gürcüce "çihi" (ჩიხი) kelimesinden yer adının türemiş olma ihtimali zayıf görünmektedir. Köyde Gürcüce "natsihara" (ნაციხარა; eski kale yeri) kelimesinden bozulmuş "Natsuhara" denilen bir mevkiinin bulunması, eskiden burada bir kale olduğunu göstermektedir. Köyün eski adının "kale dere" anlamına gelen Tsihishevi (ციხისხევი) olması da söz konusudur. Nitekim Rus idaresi sırasında tarihsel Şavşeti bölgesini gezen Gürcü araştırmacı Zakaria Çiçinadze köyün adını Tsihishevi olarak yazmıştır. Tao-Klarceti’nin bir parçası olan tarihi Şavşeti bölgesinde yer alan köyün eski dönemine ilişkin yazılı kaynaklarda bilgi yoktur. Bununla birlikte köydeki kilisenin ve bugün izine rastlanmayan bir kalenin varlığı yeni bir yerleşme olmadığını göstermektedir. Erken ortaçağda Gürcü Krallığı’nın sınırları içinde kalan yerleşim, kısa süreli Büyük Selçuklu egemenliği ve Samtshe-Saatabago (1268-1625) yönetiminin ardından 16. yüzyılın son çeyreğinde Osmanlıların eline geçti. Uzun süre Osmanlı sınırları içinde kalan Tao-Klarceti bölgesini 1877-1878 Osmanlı-Rus Savaşı’nda Ruslar ele geçirdi. 1886 tarihli Rus nüfus sayımına göre Tsihishevi adıyla bahsedilen yerleşim, Artvin sancağına ("okrug") bağlı Şavşat-İmerhevi kazasında ("uçastok") yer alıyordu. Şavşat-İmerhevi kazasına bağlı Çihori nahiyesinin köylerinden biriydi. Bu tarihte yerleşim; "Didvenahi", "Dudubeti", "İshinari", "Kokibeti", "Küçük Çihori", "Ustamisi", "Hozabiri" ve "Tseltsati" mahallelerinden oluşuyordu. Köy 1910 yılında aynı idari konuma sahip sahipti. Rus idaresi sırasında Şavşeti bölgesini gezen Gürcü araştırmacı Zakaria Çiçinadze yerleşimi Gürcüce konuşulan köyler arasında saymış, Osmanlı-Rus savaşının ardından köyden 10 hanenin göç etmiş olduğunu belirtmiştir. 1904 yılında bölgeyi gezen Niko Mari ise, Şavşeti bölgesinde köyden daha kötü şartlara sahip bir başka yer olmadığını belirmiş, köyün yolunun olmadığını ve köylülerin çeşitli hastalıklarla boğuştuğunu yazmıştır. I. Dünya Savaşı’nın sonlarına doğru Rus ordusunun bölgeden çekilmesinin ardından yerleşim bağımsız Gürcistan sınırları içinde yer aldı. Kızıl Ordu'nun Gürcistan'ı işgali sırasında Ankara Hükümeti kuvvetleri Artvin ve Ardahan bölgeleri ile geçici olarak da Batum'u fiilen sınırlarına kattı. 16 Mart 1921’de imzalanan Moskova Antlaşması’yla yerleşiminde içinde yer aldığı Artvin ve Ardahan bölgeleri Türkiye’ye bırakıldı. 1922 tarihli nüfus cetveline göre yerleşim Çihishevi adıyla Şavşat kazasına bağlı İmerhevi nahiyesinin bir köyüydü. 1925 yılında adı Yanıklı olarak değiştirildi. Nitekim Dahiliye Vekaleti tarafından 1933’te yayımlanan "Köylerimiz" adlı kitapta köyün adı Yanıklı olarak geçmekte olup bu tarihte köy Çoruh vilayetinin Şavşat kazasına bağlıydı. Dışişleri Bakanlığı'nın 1968 tarihli "Köylerimiz" adlı yayınına göre de Yanıklı Artvin vilayetine bağlı Şavşat kazasının köylerinden biriydi. Köy, 1993 tarihinde Şavşat kazasından alınıp Artvin merkez kazasına bağlanmıştır. Yanıklı köyünde bir kilise ile bir kalenin varlığı bilinmektedir. Hozabiri Mahallesinde bulunduğu için Hozabiri Kilisesi olarak bilinen tek nefli bir yapıya sahip olan köy kilisesi günümüzde tamamen yıkılmıştır. Kale ise, Natsuhara denilen yerde bulunuyordu. Gürcüce “eski kale yeri” anlamına gelen “natsihara”dan (ნაციხარა) bozulmuş olan bu ad, burada bir kalenin bulunduğunu göstermektedir. Kale Çihishevi ile Şavşat Suyu arasında, büyük bir kayalık tepede yer alıyordu. Tamamen yıkılmış olan kalenin bulunduğu yerde sadece harç kalıntıları ile toprak kap parçalarına rastlanmıştır. Kalenin çok eski zamanlarda yıkılmış olma ihtimali vardır. Köyün merkezi Artvin il merkezine 65 km uzaklıktadır. Köyde kadın ve erkeğin birlikte tespit edildiği ilk nüfus sayımı Rus idaresi sırasında yapıldı. 1886 yılında yapılan bu sayıma göre köyde 69 hanede 577 kişi yaşamakta olup nüfusun tamamı Gürcülerden oluşmaktaydı. Hane başına ortalama 8,3 kişi düşmesi, bu tarihte yerleşimin kalabalık bir aile yapısına sahip olduğunu göstermektedir. Köyün nüfusu 1907 yılında 738 kişiye ulaşmıştır. Bu tarihte yerleşimin bağlı olduğu Çihori nahiyesinin toplam nüfusu 1.298 kişiden oluşuyordu ve bu nüfusun yaklaşık %43’ü yaşıyordu. Yerleşimin Türkiye’ye bırakılmasından bir yıl sonra, 1922 yılında yapılan nüfus tespitine göre köyde 84 hanede 528 kişi yaşıyordu. Bu nüfusun 247’si kadın, 281’i erkekti. Hane başına düşen ortalama nüfus ise, 6,2 kişiye gerilemişti. Köyün adının değiştirilmesinden bir yıl sonra 1926 yılında yapılan tespite göre ise, toplam nüfus 608’e, hane sayısı 87’ye ve hane başına düşen ortalama nüfus yaklaşık 7 kişiye yükselmişti. Bu nüfusun 293 kadın, 315’i de erkekti. Köyün nüfusu hızlı biçimde artmaya devam etmiş, 1935 yılında 968 kişiye, 1960 yılında 1.372 kişiye yükselmiştir. YukarÄ±maden, Artvin Yukarımaden, Artvin ilinin Merkez ilçesine bağlı bir köydür. Artvin merkezine 74 km uzaklıktadır. Zeytinlik, Artvin Zeytinlik, Artvin ilinin Merkez ilçesine bağlı bir köydür. Köyün eski adı Sirya olup bu adın Gürcüce Tsria'dan (ცრია ya da წრია) geldiği düşünülmektedir. Giorgi Kazbegi 19. yüzyılın son çeyreğinde, Artvin ilinde harika üzümlerin yetiştiği iki yer olarak Tsria ve Orcohi'den söz etmiştir. Sirya Dağının eteklerinde yer alan yerleşim, Berta ve Ardanuç’un dışında, Artvin ili sınırlarında bağcılığın yapıldığı önemli yerlerden biriydi. Çoruh Nehrinde Artvin ile Batum arasında ulaşım ve nakliye amacıyla yapılan kayık seferlerinin iskelelerinden biri burada yer alıyordu. Buradan altı düz ayıklarla Borçka ve Batum’a seferler yapılıyordu. Sirya köyünde genelde iki katlı yarı kagir evler vardı. Köyde başlıca tarımsal üretim mısır, arpa, buğdaydan oluşuyordu. Ayrıca dışarı satmak için zeytin, hurma, üzüm, ceviz yetiştiriliyordu. Üzümden cevizli sucuk ve şarap imal ediliyordu. Yıllık olarak yaklaşık 25.000 kilogram zeytin, yaklaşık 25.000 kilogram üzüm elde ediliyordu. Şarap ev imalatı biçimde yapılıyordu. "Sirya" markasıyla şarap imalatı yakın tarihlere kadar devam etmiştir. Bunların yanı sıra yerleşimde ev tezgâhlarında küçük çaplı dokumacılık da yapılıyordu. Peştamal, yatak çarşafı, peşkir ve şal gibi dokumalar Ardahan, Şavşat ve Kars’ta satılıyor, onların yerine de yerleşimde yeteri kadar yetiştirilemeyen buğday ve mısır alınıyordu. Köy halkı ayrıca kayıkçılık ve demircilikle de yapıyordu. Nahiyenin Hod yöresinde ise bakır madeni işletiliyordu. Nahiyenin geneli küçükbaş hayvancılığın (koyun ve keçi) yanı sıra eşek yetiştiriciliğiyle de tanınıyordu.1926 nüfus sayımına göre yerleşimde 208'i kadın ve 240'ı erkek olmak üzere 448 kişi yaşamaktaydı. Cumhuriyet döneminde de Sirya adıyla biline yerleşimin adı 1964 yılında Zeytinlik olarak değiştirilmiştir. Artvin kentine 21 km uzaklıktadır. Ahmetpaşa, Bartın Ahmetpaşa, Bartın ilinin Merkez ilçesine bağlı bir köydür. Bartın merkezine 12 km uzaklıktadır. Akbaba, BartÄ±n Akbaba, Bartın ilinin merkez ilçesine bağlı bir köydür. Bartın merkezine 23 km uzaklıktadır. Akçalı, Bartın Akçalı, Bartın ilinin Merkez ilçesine bağlı bir köydür. Bartın merkezine 4 km uzaklıktadır. Akgöz, Bartın Akgöz, Bartın ilinin Merkez ilçesine bağlı bir köydür. Bartın merkezine 4 km uzaklıktadır. Akmanlar, BartÄ±n Akmanlar, Bartın ilinin Merkez ilçesine bağlı bir köydür. Bartın merkezine 15–16 km uzaklıktadır. Köy gençlerinin yüzde yetmişi gurbetçidir. Akpınar, Bartın Akpınar, Bartın ilinin merkez ilçesine bağlı bir köydür. Köyün adının merkezinde bulunan su kaynağından geldiği tahmin edilmektedir. Bartın merkezine 6,9 km uzaklıktadır. Alibaş, Bartın Alibaş, Bartın ilinin Merkez ilçesine bağlı bir köydür. Bartın merkezine 12 km uzaklıktadır. Arıönü, Bartın Arıönü, Bartın ilinin Merkez ilçesine bağlı bir köydür. Bartın merkezine 13 km uzaklıktadır. Bayıryüzü, Bartın Bayıryüzü, Bartın ilinin merkez ilçesine bağlı bir köydür. Bartın merkezine 17 km uzaklıktadır. Beşköprü, Bartın Beşköprü, Bartın ilinin Merkez ilçesine bağlı bir köydür. Bartın merkezine 13 km uzaklıktadır. Budakdüzü, Bartın Budakdüzü, Bartın ilinin merkez ilçesine bağlı bir köydür. Köyün şimdiki isminden önce Budakcebci Köyü'dür. Ondan önceki ismi Ömürsov Köyü'dür. 30 sene öncesine bakıldığında köyün yerleşim alanı yukarılarılarda olmuş zaman içinde aşağıya doğru inmiştir. Bartın merkezine 9 km uzaklıktadır. Büyükkıran, Bartın Büyükkıran, Bartın ilinin merkez ilçesine bağlı bir köydür. Bartın merkezine 13 km uzaklıktadır. Büyükkızılkum, Bartın Büyükkızılkum, Bartın ilinin Merkez ilçesine bağlı bir köydür. Köyün diğer köylere göre deniz sahili büyük ve kumu kızıl olduğu için adına Büyükkızılkum denilmiştir. Köyün bilinen en eski adı ise "Kızılkum Kebir"dir. o dönemde şu an hatipler diye bilinen köy de bu isim altında bulunmaktaydı. Şimdiki komşusu olan Küçük Kızılkum köyünün adı ise "Kızılkum Sağır"dı. İsimlerin değişmesi ve düzenlenmesiyle köy bu adı almıştır. Bartın merkezine 29 km uzaklıktadır. Çakırdemirci, Bartın Çakırdemirci, Bartın ilinin Merkez ilçesine bağlı bir köydür. Eski adının Odamehmetoğullarından kalan "Odaman köyü" olduğu rivayet edilmektedir. Bartın merkezine 7 km uzaklıktadır. Çakırkadı, Bartın Çakırkadı, Bartın ilinin Merkez ilçesine bağlı bir köydür. Bartın merkezine 6 km uzaklıktadır. Çakırömerağa, Bartın Çakırömerağa, Bartın ilinin Merkez ilçesine bağlı bir köydür. Bartın merkezine 8 km uzaklıktadır. Çamaltı, Bartın Çamaltı, Bartın ilinin Merkez ilçesine bağlı bir köydür. Köyün adı eskiden Handura'ydı. Bartın merkezine 3 km uzaklıktadır. Çamlık, Bartın Çamlık, Bartın ilinin Merkez ilçesine bağlı bir köydür. Köyün eski ismi "Derbent"'dir. Bartın merkezine 18 km uzaklıktadır. Çayır, Bartın Çayır, Bartın ilinin Merkez ilçesine bağlı bir köydür. Bartın merkezine 13 km uzaklıktadır. Çeştepe, Bartın Çeştepe, Bartın ilinin Merkez ilçesine bağlı bir köydür. Köyün adının köyde bulunan bol sayıda çeşme ve eski tarihi kalıntı olan tümülüs(tepe) lerden alınarak çestepe köyü adı verildiği büyükler olarak söylenmektedir...Köyde büyüyen gençler yazın zamanlarını köy altında bulunan çay da balık tutarak ve yüzerek geçirselerde şimdilerde çay ın suyunun çekilmesi ile aşırı şekilde çay bilinçsiz bir şekilde kirletildiğinden uğrak bi yer olmaktan cıkmıştır.aynı zamanda çevre köylerinde uğrak yeri olan bir top sahası bulunmaktadır.Ne yazıkkı şimdiler de kale direkleri hırsızlar tarafından çalınmaktadır..kışları köy gençlerini bakal ve yelfe(çulluk) avıyla kendilerini oyalamaktadırlar.Köydeki arkadaşlık ortamının, kardeşliğinin birlik beraberlik oldukça gelişmiştir.Gençler sürekli bir aktivite içerisindedir.Köyde yıllar ın değiştiremediği tek şey ise maalesef dedikodudur.. Bartın merkezine 9 km uzaklıktadır. Çiftlikköy, Bartın Çiftlikköy, Bartın ilinin Merkez ilçesine bağlı bir köydür. Çiftlik köyü Türkiye Cumhuriyeti'nin en eski yerleşim birimlerinden biridir. Son zamanlarda ekonomik sebeplerden dolayı göç vermiş bulunmaktadır. Tarihinin 18. yüzyıla dayandığına dair kalıntılar bulunmaktadır.. Bartın merkezine 22 km uzaklıktadır. Çukurbük, Bartın Çukurbük, Bartın ilinin Merkez ilçesine bağlı bir köydür. Bartın merkezine 11 km uzaklıktadır. Dallıca, Bartın Dallıca, Bartın ilinin merkez ilçesine bağlı bir köydür. Bartın merkezine 3 km uzaklıktadır. Doğaşı, Bartın Doğaşı, Bartın ilinin Merkez ilçesine bağlı bir köydür. Bartın merkezine 18 km uzaklıktadır. Epçiler, Bartın Epçiler, Bartın ilinin Merkez ilçesine bağlı bir köydür. eskiden bu köyde ip yapılırmış ismide oradan gelmektedir gercek ismi ipçilerdir zamanla epçiler olarak değişmiştir Bartın merkezine 13 km uzaklıktadır. Epçilerkadı, Bartın Epçilerkadı, Bartın ilinin Merkez ilçesine bağlı bir köydür. Bartın merkezine 8 km uzaklıktadır. Esenyurt, BartÄ±n Esenyurt, Bartın ilinin Merkez ilçesine bağlı bir köydür. Bartın merkezine 13 km uzaklıktadır. F覺r覺nl覺, Bart覺n Fırınlı, Bartın ilinin merkez ilçesine bağlı bir köydür. Bartın merkezine 14 km uzaklıktadır. Gecen, Bartın Gecen, Bartın ilinin Merkez ilçesine bağlı bir mahalledir. 2018 yılına kadar köy statüsünde olan Gecen, söz konusu yıl ilçeye bağlı mahalle statüsünü elde etmiştir. Köyün bilinen tarihi 1460 yılına kadar dayanmaktadır. M Asım Köksal 'ın yazmış olduğu Osmanlı Tarihi Ansiklopedisinde Köyden bahsetmektedir. Aynı zamanda Bartın'da Folklör araştırmacısı Servet ÇINÇIN dan alınan bilgiye göre Köyde anılan tarihte 3 adet sülale olduğu ifade edilmektedir Bunlar Halleller, Moller ve Bekiroğullarıdır. Bartın merkezine 5 km uzaklıktadır. Gençali, Bartın Gençali, Bartın ilinin merkez ilçesine bağlı bir köydür. köyün adı namı değer Ahmet Çavuş un babasının rivayetine göre ilk yerleşenlerden olan deli tongollular sülalesine mensup hasan oğlu Alinin adıdır Bartın merkezine 18 km uzaklıktadır. Geriş, Bartın Geriş, Bartın ilinin merkez ilçesine bağlı bir köydür. Geriş adını köyün geniş olması ile almış olabileceği savunulmaktadır Köy herhangi bir beldeye bağlı değildir. Merkeze bağlı bir köydür Bartın merkezine 17 km uzaklıktadır. Köy Yukarı, Aşağı, "Molla Bekir" ve "Câmi Yanı"(Orta) olmak üzere üç mahalleden olusmaktadir. Bartın 1.Organize Sanayi Bölgesi, Gerişkatırcı Köyü ve Yanaz Köyü ile komşu olan köyün batısından Bartın Gökırmak Çayı akmaktadır. Gerişkatırcı, Bartın Gerişkatırcı, Bartın ilinin Merkez ilçesine bağlı bir köydür. Çok önceleri köy mevkiinde Safranbolu - Ulus tarafından Bartın istikametine giden (katır)kervanları dinlenmek amacıyla konaklamışlardır. Köy eski ismiyle "Nefsî-Geriş" Köyü'nden (yeni ismi Geriş Köyü) ayrılarak köy tüzel kişiliğini ve Gerişkatırcı ismini almıştır. Bartın merkezine 13 km uzaklıktadır. Köy Yayalar, Aşağı ve Orta olmak üzere üç mahalleden olusmaktadir. Bartın 1.Organize Sanayi Bölgesi, Geriş Köyü ve Derbent Köyü ile komşu olan köyün batısından Bartın Gökırmak Çayı akmaktadır. Bartin - Karabük - Inebolu karayolunun "Akçakayran" virajından rakımı 0-15 metre olan köyün net manzarası görülebilmektedir. Gökçekıran, Bartın Gökçekıran, Bartın ilinin Merkez ilçesine bağlı bir köydür. Bartın merkezine 17 km uzaklıktadır. Güzelcehisar, Bartın Güzelcehisar, Bartın ilinin Merkez ilçesine bağlı bir köydür. Bartın merkezine 17 km uzaklıktadır. Gürpınar, Bartın Gürpınar, Bartın ilinin merkez ilçesine bağlı bir köydür. Bartın merkezine 6 km uzaklıktadır. Gürgenpınarı, Bartın Gürgenpınarı, Bartın ilinin Merkez ilçesine bağlı bir köydür. Bartın merkezine 5 km uzaklıktadır. Gözpınar, Bartın Gözpınar, Bartın ilinin merkez ilçesine bağlı bir köydür. Köyün doğusundan "(eski cami yanı)" göz göz çıkan sular birleşerek pınar oluşturmaktadır. Bundan dolayı köyün adı "Gözpınar" olmuştur. Bartın merkezine 11 km uzaklıktadır. Hacıhatipoğlu, Bartın Hacıhatipoğlu, Bartın ilinin merkez ilçesine bağlı bir köydür. Bartın merkezine 23 km uzaklıktadır. Hacıosmanoğlu, Bartın Hacıosmanoğlu, Bartın ilinin Merkez ilçesine bağlı bir köydür. Bartın merkezine 20 km uzaklıktadır. Köyde ilköğretim okulu vardır. Köyün içme suyu şebekesi vardır ancak kanalizasyon şebekesi yoktur. PTT şubesi ve PTT acentesi yoktur. Sağlık ocağı ve sağlık evi yoktur. Köye ulaşımı sağlayan yol asfalt olup köyde elektrik ve sabit telefon vardır. Telefon santralı dijital olup köyde internet erişimi vardır. Hatipler, BartÄ±n Hatipler, Bartın ilinin Merkez ilçesine bağlı bir köydür. Bartın merkezine 33 km uzaklıktadır. Kabagöz, Bartın Kabagöz, Bartın ilinin Merkez ilçesine bağlı bir köydür. Bartın merkezin kültürü burada yaşar Bartın merkezine 9 km uzaklıktadır. Kaman, Bartın Kaman, Bartın ilinin Merkez ilçesine bağlı bir köydür. Kaman kelimesi coğrafya bakımından dağların doruklarına yakın yer anlamına gelir. Selçuk Karataş ve Mertkan Kuru Kaman Köyü doğumlu olup hâlen bu köyde ikamet etmektedir. Bartın merkezine 7 km uzaklıktadır. Karahüseyinli, Bartın Karahüseyinli, Bartın ilinin Merkez ilçesine bağlı bir köydür. Bartın merkezine 18 km uzaklıktadır. Karainler, BartÄ±n Karainler, Bartın ilinin Merkez ilçesine bağlı bir köydür. Bartın merkezine 12 km uzaklıktadır. Karamazak, Bartın Karamazak, Bartın ilinin Merkez ilçesine bağlı bir köydür. Bartın merkezine 17 km uzaklıktadır. Karasu, BartÄ±n Karasu, Bartın ilinin Merkez ilçesine bağlı bir köydür. Köyün adı köyün içinden geçen derenin kış ayları yağışların etkisiyle kara akması dolayısıyla karasu köyü denilmiştir Bartın merkezine 15 km uzaklıktadır. Adsl hizmeti de bulunmaktadır. köyü 3 sefer araba bulunmaktadır. Kaşbaşı, Bartın Kaşbaşı, Bartın ilinin Merkez ilçesine bağlı bir köydür. Bartın merkezine 7 km uzaklıktadır. Okul web sayfasÄ± [[Kategori:[[ilköğretim]] Kayadibi, BartÄ±n Kayadibi, Bartın ilinin Merkez ilçesine bağlı bir köydür. Bartın merkezine 16 km uzaklıktadır. Kayadibiçavuş, Bartın Kayadibiçavuş, Bartın ilinin Merkez ilçesine bağlı bir köydür. Bartın merkezine 14 km uzaklıktadır. Kayadibikavlak, BartÄ±n Kayadibikavlak, Bartın ilinin Merkez ilçesine bağlı bir köydür. Bartın merkezine 15 km uzaklıktadır. Kışla, Bartın Kışla, Bartın ilinin Merkez ilçesine bağlı bir köydür. Bartın merkezine 17 km uzaklıktadır. Kızılelma, Bartın Kızılelma, Bartın ilinin Merkez ilçesine bağlı bir köydür. Bartın merkezine 22 km. uzaklıktadır. Yeşilkaya, Bartın Yeşilkaya, Bartın ilinin Merkez ilçesine bağlı bir köydür. Köyü ilk ismi "Killik"tir. Bu adı, köy alanı içerisinde bulunan "Kil Kuyuları"ndan aldığı söylenmektedir. Sonra yıllar geçtikçe "Kirlik" ismini almıştır. köy ihtiyar heyeti ve köy halkının isteği doğrultusunda, 2005 yılında köyün adı "Yeşilkaya" olarak değiştirilmiştir. Her yıl Mayıs ayında köyde bulunan turistik "Gergece Kaya Şelalesi"nde festival düzenlenmektedir. Bu alanda yöresel müzik, folklor ve yöresel oyunlar sergilenmektedir. Gelen misafirlere gözleme, ızgara, ayran, mevsimlik meyve ve tatlı ikram edilmektedir. Bartın merkezine 9 km, Amasra ilçesine 11 km uzaklıktadır. Kocareis, BartÄ±n Kocareis, Bartın ilinin Merkez ilçesine bağlı bir köydür. Köyün adının nereden konulduğuna ve geçmişine dair bir bilgi yoktur. Bartın merkezine 3 km uzaklıktadır. Kurt, BartÄ±n Kurt, Bartın ilinin Merkez ilçesine bağlı bir köydür. Bartın merkezine 13 km uzaklıktadır. Kutlubeydemirci, BartÄ±n Kutlubeydemirci, Bartın ilinin Merkez ilçesine bağlı bir köydür. Bartın merkezine 6 km uzaklıktadır. Kutlubeytabaklar, BartÄ±n Kutlubeytabaklar, Bartın ilinin Merkez ilçesine bağlı bir köydür. Bartın merkezine 8 km uzaklıktadır. Kutlubeyyazıcılar, Bartın Kutlubeyyazıcılar, Bartın ilinin Merkez ilçesine bağlı bir köydür. Bartın merkezine 12 km uzaklıktadır. Küçükkızılkum, Bartın Küçükkızılkum, Bartın ilinin Merkez ilçesine bağlı bir köydür. Bartın merkezine 24 km uzaklıktadır. Kümesler, Bartın Kümesler, Bartın ilinin Merkez ilçesine bağlı bir köydür. Bartın merkezine 12 km uzaklıktadır. Mekeçler, Bartın Mekeçler, Bartın ilinin Merkez ilçesine bağlı bir köydür Bartın merkezine 15 km uzaklıktadır. Muratbey, BartÄ±n Muratbey, Bartın ilinin Merkez ilçesine bağlı bir köydür. Bartın merkezine 8 km uzaklıktadır. Okçular, Bartın Okçular, Bartın ilinin Merkez ilçesine bağlı bir köydür. Bartın merkezine 4 km uzaklıktadır. Saraylı, Bartın Saraylı, Bartın ilinin Merkez ilçesine bağlı bir köydür. Köy, adını Cenevizliler'den almaktadır. Tarihte Ceneviz saraylıları bu bölgede yaşamıştır. Seremenler adı verilen bölgede de Seremen Oğulları yaşamıştır. Bartın merkezine 9 km uzaklıktadır. Serdar, BartÄ±n Serdar, Bartın ilinin Merkez ilçesine bağlı bir köydür. Bartın merkezine 9 km uzaklıktadır. Sipahiler, BartÄ±n Sipahiler, Bartın ilinin Merkez ilçesine bağlı bir köydür. Köyün adının Osmanlı İmparatorluğu zamanında Tımarlı Sipahiler'den geldiği tahmin edilmektedir. Gelenek ve görenekleri hakkında bilgi yoktur. Köyün gecmişten geleceğe uzanan "camel" oyunu vardır. Köy yemekleri olarak; halıska, cevizli balık, alabalık, küçük sıkmık dolması, yumurtalı ıspıt'dır. Bartın merkezine 17 Km. uzaklıktadır. Köy "Küre milli parkı" ile sınırdır. Köyün iki yönü balta girmemiş ormanlarla çevrilidir. Uzun yıllardır nüfusun büyük çoğunluğu taşkömürü işletmelerinde çalışırken son yıllarda, işsizlik sebebiyle İstanbul başta olmak üzere diğer şehirlere göçler artmıştır. Köyün ekonomisi tarım ve hayvancılığa dayalıdır. Uzun yıllardır kavakçılık yaygındır. Köy imamı AHMET SELÇUK'un gayretleri ve örnek çalışmalarıyla Örtü altı sebzeciliği son yıllarda gelişme göstermiştir. Köyde emekli ögretmen HÜSEYİN DOĞRU'nun kurmus olduğu bir adet alabalık çiftliği bulunmaktadır. arıcılık konusunda Emekli ÖĞRETMEN HUSEYIN DOGRU nun onculugunde ılerı dereceye ulasmıstır. Arıcılk konusunda şu anda başarılı olan EMEKLİ ÖĞRETMEN MUSTAFA EKİNCİ dir. Kendisi en güzel en kaliteli balları yetiştirmektedir. arıcılık kursundaki başarısından dolayı belgeleliri bulunmaktadır. Arıların, doğanın en güzel en kaliteli çiçeklerinden ürettikleri balları hastalara şifa dağıtmaktadır. Karadeniz'in doğallığının simgesidirler.meyve sebze işlerinde KENAN DURMAZ ilgilenmektedir ve bununla ilgili dernek çalişması mevcuttur Köyde ilköğretim okulu vardır. Köyün içme suyu şebekesi vardır ancak kanalizasyon şebekesi yoktur. PTT şubesi ve PTT acentesi yoktur. Sağlık ocağı ve sağlık evi yoktur. Sağlıkocağı köye 3 kilometre uzaklıktadır. Köye ulaşımı sağlayan yol asfalt olup köyde elektrik ve sabit telefon vardır. Ayrıca köyde turizmin büyük ilgi