Aralık 1987), Eric Stefani ve arkada vokal yapan Eric'in kızkardeşi Gwen Stefani ile birlikte ska grubu No Doubt'ın kurucu üyelerinden biri. John, 21 Aralık 1987'de, grubun The Roxy Theatre'da kayıt endüstrisi için çalacakları günden birkaç gün önce Anaheim, Kaliforniya'daki bir parkta bir silah ile kendisini vurarak intihar etti. Bu, No Doubt'ın henüz bir albümünün olmadığı ilk yıllarında gerçekleşti. Doğal olarak, olay, grup arkadaşları ile dostları için bir şok oldu ve John'un ölümüyle grup dağıldı fakat kısa bir süre sonra Alan Meade'in John'un yerine getirilmesiyle No Doubt bir araya geldi. Alan'ın vokali bırakmasıyla Gwen, onun yerine grubun solisti oldu. Alan, John için "Dear John" adında bir şarkı yazdı. Eric Stefani Eric Matthew Stefani (d. 17 Haziran 1967), Amerikalı pop müzisyeni, eski "Simpsonlar" animatörü, Grammy adaylığı elde eden besteci ve yazar. Anaheim, Kaliforniya'daki lisede okudu. Kızkardeşi Gwen Stefani ve John Spence ile birlikte kurdukları No Doubt grubu olarak Dairy Queen'de çaldılar. Grup, ong Beach'te birçok canlı performans sergiledi ve gruba, birçok üye katıldı. Grubun söyledikleri şarkılar, iş birliği sonucu Eric tarafından yazılıyordu. Eric, No Doubt'ın önemli albümlerinden biri olan "Tragic Kingdom"ın kaydedilmesinden sonra gruptan ayrıldı. Ardından kariyerine "Simpsons" adlı Amerikan çizgi dizisiyle devam etti. 1998 Grammy Ödülleri'nde Eric ile kızkardeşi Gwen Stefani, "Don't Speak" şarkısıyla Yılın Şarkısı dalında aday oldular. Ölümden sonra yaşam Ölümden sonraki yaşam; din, felsefe ve mitolojide insanın dünyadaki fiziksel yaşamını tamamladıktan sonra ruh veya bilinç hâlinde sürdürdüğüne inanılan hayat. Öteki dünya ve İslam kökenli bir terim olan ahiret kavramları Türkçede, ölümden sonraki yaşamın sürdürüldüğüne inanılan mekanı tanımlamakta kullanılır. Ölümden sonraki yaşamla ilgili kavramlar maddeci olmayan, spiritüalist ve dinsel inançlarla ilgilidirler. Bu inançlarda yer bulan ölümden sonra bir yaşamın olduğuna ilişkin en başta gelen temel, ruhun ölümsüzlüğü inancıdır. Bundan başka, ölümden sonraki yaşamın ruhun ölümsüzlüğüne bağlı olmayıp, yalnızca ölmüş kişilerin dirilmeleri şeklinde gerçekleşeceğini savunan inanç da vardır. Genel olarak dinsel inançlar insanın bedeninde onu yaşatan bir ruh bulunduğu inancını kabul ederler. Bu konuda istisnalar olmakla birlikte, insandaki bu ruhun bilinç taşıdığı ve insanın kişiliğiyle ilgili her şeyin bu ruhta bulunduğu kabul edilir. Ruh kişinin içindeki öz varlığını oluşturarak, düşünür, hisseder, sever, nefret eder, karar verir. Bu şekilde ruh insanın öz kişiliği olup, beden yalnızca ruha giydirilmiş bir elbise gibidir. İnsandaki bu ruhun ölümsüz olduğu ve insan öldüğünde bedeninden ayrılarak öbür alem veya ahiret olarak adlandırılan bir yere gittiği inancı kabul edilir. Bu yerin adı, batıda limbus olarak adlandırılan berzah alemidir. İnsan ruhu, limbus ya da berzah aleminde geçici olarak kıyamete kadar kalma süresi bittikten sonra, son ilahi bir yargılamadan geçecek ve bunun sonucunda sonsuza dek cennet ya da cehennemde kalmayı hakedecektir. Cehennemde kalma bazı durumlarda geçici bir süre içindir ve ruh günahlarının cezasını çektikten sonra cennete alınacaktır. Katolik inancında bu Araf (Purgatory) benzeri ara bir yerdir. Dinsel inançların farklılıklarına göre ruhun, bütün bunları ya bedensiz olarak ya da ruhun tekrar bedeniyle birleşmesinden sonra yaşayacağına inanılır. Dinsel yöndeki bu inançların kaynağı genellikle iki temele dayanır. Bunlardan biri yazılı kaynaklardır. Diğer temel ise metafizik deneyimlerdir. Ölümden sonraki yaşamla ilgili bir temel, dinsel inançların kutsal kitaplarından bu yönde yapılan yorumlardır. Genel anlamda dinsel yöndeki bu tür inançlara göre, öbür dünya ya da ahirete ilişkin, Berzah (Limbus), Cehennem (Hell), Cennet (Heaven-Paradise) gibi durumların yaşanması için ruhun bedenini terk etmiş olması gerekmektedir. Bütün bunların olabilmesi için ruhun insan bedeninden ayrılması bir zorunluluktur. Dinsel inançlara göre, ölen kişi bunları hem bedeni ve hem de ruhuyla birlikte yaşamaz. Çünkü ölmüş birinin bedeni hala bu Dünya'da bulunmaktadır ve yıllar sonra bile bu kişinin kemiklerinin, bulunduğu mezarda uzun zaman çürümeden kaldığı ve öbür aleme gitmediği bilindiğinden dolayı, bütün bunları yalnızca kişinin ruhunun yaşayacağına inanılır. Bu inançlardaki ikinci bir temel dayanak ise, kişilerin yaşadıkları ve doğaüstü olarak gördükleri olaylardan çıkardıkları sonuçlardır. Bu dinsel içerikli doğaüstü olayların başında, kişilerin gördükleri normal olmayan, yapay rüyalar gelmektedir. İçerikleri birbirlerinden çok farklı olabilen bu rüyalarda, rüyaları gören kişiler genellikle rüyÁalarında önceden bu dünyada yaşamış ve ölmüş kişileri görürler. Ve rüyalarından uyandıklarında, bu kişilerden rüyalarında aldıkları bilgilerin doğru çıktığını görmeleri, bu kişilere gördükleri rüyaların sıradan bir rüya olmadığı düşüncesini verir. Sonuç olarak bu tür rüyaları gören kişiler, ölmüş kişileri bu rüyalarında sağ olarak gördüklerinden, bundan ölmüş kişilerin öbür alemde yaşadıkları sonucunu çıkarmışlardır. Bunun sonucunda da ölmüş insanların yalnızca bedenlerinin öldüğüne, fakat ruhlarının ise öbür alemde yaşamaya devam ettikleri inancına sahip olmuşlardır. Doğaüstü bir olay olarak deneyimlendiği gözlemlenen başka bir olay astral seyahattir. Bu durumun ortaya çıkışı, genellikle uyku-uyanıklık arası olarak adlandırılan ve kişinin uykuya dalarken ya da uykudan uyanırken yaşadığı bir deneyimdir. Kişi henüz derin uykuya dalmadığından, bu yaşadığı deneyimi bir rüya olmayıp, uyanıkken gerçekten yaşadığı bir olay olarak algılar. Astral seyahat deneyimini yaşayan kişiler, ruhlarının bedenlerinden ayrılarak öbür dünya denilen bir yere gittiklerini görürler. Burada başka ruhlarla ve varlıklarla karşılaşırlar. Bunlar, melekler, cinler, ermiş kişilerin ruhları ya da kendi ölmüş yakınlarının ruhları şeklinde olabilir. Astral seyahatte mutlaka geriye bedene dönülür ve kişi yeniden kendisini yine astral seyahate çıktığı yer olan yatağında yatarken bulur. Kişi bu astral seyahat deneyimini evinde yatağında yatarken yaşamış olduğu halde, yine de yaşadığı bu deneyimden çıkardığı sonuç şudur: İnsan öldüğü zaman, ruhu yine astral seyahatte olduğu gibi bedenden ayrılır ve öbür aleme giderek yaşamaya devam eder şeklindedir. Bu konuda verilebilecek bir örnek ameliyat masasında yatan bazı hastaların yaşadıkları deneyimlerdir. Örneğin kalbi duran ve bir süre ölü olarak görülen bazı kişiler, daha sonra yeniden yaşama döndüklerinde başlarından geçenleri anlatmışlardır. Bu kişiler, ruhlarının bedenlerinden ayrıldığını, bir tünelin ucundan ışıklı bir bölgeye ulaştıklarını, burada bazı ruhani varlıklarla karşılaştıklarını ve yeniden geriye bedenlerine döndüklerini anlatmışlardır. Bu kişilerin yaşadıkları bu tür olaylar, ölüm-ötesi deneyimi ve ölüm döşeği vizyonları konularının kapsamındadırlar. Grindcore Grindcore, çoğu kez grind olarak kısaltılır, 1980'lerin ortalarında belirmiş bir aşırı müzik türüdür. En aşındırıcı müzik türlerinden – death metal, endüstriyel müzik, noise ve hardcore punk'ın daha aşarı çeşitlerini kapsar - esinlenme içerir. Grindcore, ağır bozulmuş, düşük akortlu gitarlar, yüksek hızlı tempo, blast beat'ler ve growllar ve yüksek perde çığlıklardan oluşan vokaller grindcore'un ayırt edici özelliklerindendir. Siege, Extreme Noise Terror ve Napalm Death gibi öncü gruplar bu türün altyapısını oluşturmuşlardır. Bunun yanı sıra erken dönem death metal gruplarının bazıları da zaman içerisinde antimelodik yaklaşımla grindcore müzik türüne dahil olmuşlardır.Morbid Angel Carcass vs. fakat işe direkt grindcore janrıyla başlayan gruplarda yok değildir Brutal truth gibi. Grindcore'un Türkiye'ye yansımaları çok gecikmemiştir. Türkiye'de türün en bilinen temsilcileri Deathroom, Flying Dirty Clouds, Obscurity, Kuaför Cengiz gibi gruplar olmuştur. Tevârih-i Âl-i Selçuk Tevârih-i Âl-i Selçuk (Osmanlı alfabesi: تواريخ آل سلچوق), Târîh-i Âli Selçûk, Selçuknâme ya da Oğuznâme, Yazıcıoğlu Ali tarafından Osmanlı Padişahı II. Murad'ın isteği üzerine kaleme alınmış bir tarih kitabıdır. Yazıcıoğlu Ali, Anadolu Selçuklu Devleti'nin tarih yazarı İbn Bîbî'nin "el-Evâmirü'l-Alâiyye fi'l-umûri'l-Alâiyye" adlı Farsça eserinin Türkçe çevirisini eklemiş, böylece "Tevârih-i Al-i Selçuk"un en önemli bölümü oluşturmuştur. Ayrıca, Reşidüddin Hamedani'nin, "Câmi'ut-Tevârîh" adlı eserinden faydalanmakla birlikte, tarihi Oğuz efsanelerinden ve Uygurca "Oğuznâme"den de istifade etmiştir. "Tevârih-i Al-i Selçuk", İslâm öncesi Türk tarihinden Osmanlıların kuruluşuna kadar geçen dönemin anlatıldığı tarihi bir kaynaktır. Dört bölümden oluşan eserin birinci bölümünde Türk ve Moğol boylarının tarihi ile şeceresi ve Oğuz boylarının isimleri, tamgaları, ongunları, Türklerdeki toy, orun, ülüş adetleri ve uygulanması, Selçuklular dönemi ordu sistemi, unvanlar ve o dönemde Anadolu'daki yer ve şahıs adları hakkında bilgiler içerir. Ebü Hayyan, Oğuz boy adı için kendi sözlüğünde, "Yafes'ten sonra Türklerin büyük babasıdır." ("Abū'l-Tūrku'l-kebir bade'l-yāfes") şeklinde tanımlamıştır. Tevrat'ta ise mevcut rivayetlerle Türk soyunun Nuh peygamberin oğlu olan Yafes'ten geldiği söylenir. "Oḡuz șuʿbesi șöyle-kim anuñ șerḥi Oḡuz-nāme’de ve "Cami'üt-Tevarih"te gelür, anuñ altı oḡlı vār-ıdı ve anlaruñ her birinüñ Ḥātūnlarından dörder oḡlānları vār-ıdı. Ve Oḡuz çerinüñ șaḡ ḳolı ve șol ḳolın anlara virdi, bu mūcebce ki ẕikr olınur": Gün Ḫan, Ay Ḫan, Yılduz Ḫan "Ḵayı, Bayat, Yazur, Döger, Ușar (Avşar), Ḳayzıḳ (Kızık), Alḳaövli, Ḳaraövlü, Davdarḡa (Dodurğa), Yaparlu, Bigdeli, Ḳarḳın". Gök Ḫan, Ṯaḳ Ḫan, Dingiz Ḫan "Payındur (Bayındur), Becene (Biçene), Salur, İgdür, Bügdüz, Çavundur, Cibini (Çepni), Alayundlu, Evdagir (Üregir), Yıva, Ḳınuḳ". Șuʿbe: "Oḡuz’uñ ḳardașları ve baʿżı ʿammuzādeleri ki anuñ-ıla müttefìḳ oldılar": "Ayģur, Ḵanḵlı, Ḳapçaḳ, Ḳarluḳ, Ḳılıç (Ḳalaç), Aḡaçeri" Oḡuz’uñ ʿammūları ḳavmlarınuñ șuʿbeleri: "Or Ḫan ve Gür Ḫan ve anuñ ḳardașları ve anuñ oḡlanları ki Oḡuz-ıla müttefìk degüller idi. Ve bu ḵavmler ki iki ḳısım dururlar, biri ol ki anlaruñ așlı ve șuʿbeleri ḳadìmlıḳ cihetiyle mufașșal [ve] maʿlūm degül ve biri ol ki tafãìl-ile maʿlumdur." 1994 NBA All-Star Maçı 1994 NBA All-Star Maçı, 13 Şubat 1994 tarihinde Minneapolis'ta bulunan Target Center'da oynanan kırk dördüncü All-Star maçıdır. Chicago Bulls'tan Scottie Pippen 29 sayı, 11 rebound, 4 top çalma ve 2 asist ile oynayarak maçın MVP ödülünün sahibi oldu. Doğu takımının koçluğunu Atlanta Hawks takımından Lenny Wilkens yaparken, Batı'nın koçluğunu ise Seattle Supersonics takımından George Karl yaptı. Maçı 17.096 biletli seyirci izledi. Price ve Pat Ewing Doğu takımı adına yirmişer sayı atarken, Batı Konferansı'nın yıldız oyuncuları Hakeem Olajuwon ve David Robinson on dokuzar sayı attı. Maçtan bir gün önce, Cumartesi etkinlikleri içinde smaç yarışması (NBA Slam Dunk Contest) ve üçlük yarışması yer aldı. Dokuzuncu kez düzenlenen şut yarışmasını, Cleveland Cavaliers'ten gard Mark Price, Dana Barros'u finalde 24-13'lük sonuçla yenerek ikinci kez üst üste kazandı. Smaç yarışmasında ise, Minnesota Timberwolves'tan Isaiah Rider finalde Robert Pack ve Shawn Kemp'i geçerek kazandı. Alicia Keys diskografisi Alicia Keys diskografisi, Amerikalı şarkıcı ve oyuncu Alicia Keys'in piyasaya sürmüş olduğu müzikal çalışmalarını içermektedir. Keys, günümüze kadar altı stüdyo albümü, 32 single, 37 video klip ve iki konser albümünü J Records etiketiyle piyasaya sürdü. Manhattan, New York'taki Hell's Kitchen bölgesinde annesi tarafından büyütülen Keys, dört yaşındayken "The Cosby Show" programına katılarak ilk televizyon deneyimini yaşadı. Professional Performing Arts School'a yazıldı ve on altı yaşındayken bu okuldan mezun oldu. Columbia University'ye devam eden Keys, okulu bırakarak müzik kariyerinin peşinden gitmeye karar verdi. Columbia ve sonrasında Arista ile anlaşan Keys, ilk stüdyo albümünü J Records etiketiyle yayımladı. Keys'in ilk albümü "Songs in A Minor", ticarî anlamda başarıyı yakaladı ve dünya çapında on iki milyon sattı. 2001 yılının en çok satan yeni sanatçısı ve R&B sanatçısı oldu. Albüm, sanatçıya 2002'de beş Grammy Ödülü kazandırdı. Bunların arasında En İyi Yeni Sanatçı ve "Fallin'" şarkısıyla Yılın Şarkısı ödülleri de yer aldı. İkinci albümü "The Diary of Alicia Keys" 2003'te yayımlandı ve dünya çapında sekiz milyon kopya sattı. Albüm, Keys'e 2005'te dört Grammy kazandırdı. Sonraki yıl "Unplugged" adında bir konser albümü yayımladı ve albümle Amerika Birleşik Devletleri'nde bir numaraya ulaştı. "MTV Unplugged" albümüyle zirveye oturan ilk kadın sanatçı ve Nirvana'dan sonra en yüksek başarıyı elde eden sanatçı oldu. Keys, sonraki yıllarda çeşitli televizyon dizilerine konuk oldu. İlk beyazperde deneyimini "Smokin' Aces" filminde rol alarak yaşadı ve 2007'de "The Nanny Diaries" filminde rol alarak devam etti. Üçüncü stüdyo albümü "As I Am" aynı yıl yayımlandı. Dünya çapında altı milyon kopya satan albüm; Keys'e üç Grammy kazandırdı. Sonraki yıl "The Secret Life of Bees" filmindeki rolüyle bir NAACP Image adaylığı kazandı.. Kariyeri boyunca Keys, çeşitli ödüller kazandı ve dünya çapında otuz milyondan fazla albüm satarak zamanının en çok satan sanatçılarından biri oldu. Ä°tburnu Ä°lerleyicilik Biyokimyada ilerleyicilik (İng. "processivity"), bir polimer üzerine etki eden bir enzimin, polimerden ayrışmadan onun üzerinde ilerleme hızıdır. Örneğin DNA polimerazın DNA'ya her bağlanma/ayrışmasında kaç nükleotit eklendiği onun ilerleyiciliğinin bir ölçüsüdür. Benzer şekilde, bir motor proteini olan kinezinlerin ayrışmadan önce mikrotübüller üzerinde ne kadar ilerlediği onların ilerleyiciliğini belirtir. DNA ikileşmesi sırasında görev alan DNA kıskaç proteinleri DNA polimerazın ayrışmasına engel olduğu için ilerleyiciliğin artmasına neden olur. Cyanea capillata Aslan yelesi denizanası ("Cyanea capillata"), bilinen en büyük denizanası türüdür. Çoğunlukla Arktik, Kuzey Atlantik ve Kuzey Pasifik okyanuslarının soğuk sularında, nadiren 42° K paralelinin güneyinde bulunur. Aynı türden olma ihtimali olan benzer denizanaları Avustralya ve Yeni Zelanda yakınlarındaki denizlerde bulunurlar. Kaydedilen en büyük örneği, 1870'te Massachusetts Körfezi'nde kıyıya vurmuş şekilde bulunmuştur. Çan kısmı (vücudu) 2,29 m ve dokunaçları 37 m uzunluğundadır . Aslan yelesi denizanaları bir süredir 42° K paralelinin altında, özellikle Amerika Birleşik Devletleri'nin doğu yakasının geniş körfezlerinde görülmektedir. Aslan yelesi denizanası avlanmak için dokunaçlarını kullanır, fakat deniz anemonları dokunaçları yakalayarak koparıp yiyebilir . "Cyanea" türünün taksonomisi konusunda tartışmalar devam etmektedir. Bazı zoologlar bu cinsteki bütün türlerin aynı olması gerektiğini iddia etmektedir, fakat Kuzey Atlantik'te renkleri ve boyutları farklı olan iki farklı sınıflandırma bulunmaktadır. Aslan yelesi denizanaları, sıcak sularda yaşayamamaktadır. Genelde açık denizlerde bulunurlar, fakat bir senelik ömürlerinin sonlarında sığ, korunaklı körfezleri tercih ederler. Aslan yelesi denizanalarının avcıları arasında, deniz kuşları, diğer denizanası türleri ve deniz kaplumbağaları bulunur. Aslan yelesi denizanalarının kendileri, zooplankton, küçük balıklar ve denizanaları ile beslenir. Aslan yelesi denizanaları çoğunlukla su yüzeyine yakın dururlar ve 20 m'den derine inmezler. Uzun mesafeleri katetmek için okyanus akıntılarından faydalanırlar. Denizanaları, çoğunlukla yaz sonu ve sonbaharda gözlenebilir. Diğer denizanaları gibi, Aslan yeleleri de denizanası evrelerinde eşeyli, polip evrelerinde eşeysiz üreme kabiliyetine sahiptir. Bu denizanası ölümcül olması sebebiyle ünlü dedektif Sherlock Holmes hikayelerinden birine konu olmuştur. Ortaca, Domaniç Ortaca, Kütahya'nın Domaniç ilçesine bağlı bir köydür. Ege yörükleri tarafından kurulan köyün ilçe merkezine uzaklığı 25 km'dir. Ege Bölgesi'nde bulunan en uzun çam ve kayın ormanlarına sahiptir. Geçimini ormancılık ve hayvancılık yaparak karşılarlar. Age of Empires: The Age of Kings Age of Empires: The Age of Kings - Nintendo DS portatif video oyunu konsolu için Backbone Entertainment tarafından geliştirilip Majesco tarafından da yayımlanmış sıra tabanlı strateji türünde bir video oyunudur. Luca Gaurico Luco Gaurico (Latince:Lucas Gauricus) (d. 12 Mart 1476 - ö. 6 Mart 1558, Roma) İtalyan astrolog, astronom ve matematikçi. 1508 yılında yazdığı "Oratio de Inventoribus et Astrologiae Laudibus" adlı eserinde savunduğu bir konu olan Eleştirel astroloji üzerine çalışmalar yaptı. En ünlü eseri "Tractatus Astrologicus" adlı eseridir. Gaurico, astrolog olarak ün kazandı. "Tractatus Astrologicus", bir astroloji kitabı olmasının yanı sıra çeşitli şehirlerin ve binaların temellerinin birer çizimlerini ihtiva etmekteydi. Ayrıca Ay üzerindeki bir kraterin ismi Gaurico'nun adına ithafen verilmiştir. Proclus Heykeli Aziz Proclus heykeli, (orijinal İtalyanca: "San Procolo", İngilizce: "Statue of St. Proclus") (1494–1495) yıllarında Michelangelo tarafından mermer den yaratıldı. Heykelin yükselkiği 58,5 cm dir. Heykel Bolonya'daki Aziz Domenico Kilisesi' nde yer almaktadır. Heykelin konusu Bolonya'lı bir Hristiyan şehidi olan Bolonya'lı Aziz Proculus dur. Get Sexy "Get Sexy", İngiliz grup Sugababes tarafından "Sweet 7" albümleri için kaydedilen bir şarkıdır. Yazarlığını ve yapımcılığını The Smeezingtons üstlendi. Şarkı, grubun 2004'teki "Hole in the Head" şarkısından sonra ABD'de yayımlayacakları ilk tekli olacaktır. "Get Sexy", 30 Ağustos'ta dijital formatta ve 7 Eylül'de İngiltere'de CD formatında piyasaya sürüldü. B yüzü bulunmayan ilk Sugababes single'ıdır. Şarkı, ilk kez 7 Temmuz 2009'da BBC Radio 1'da çalındı. Sugababes radyoya verdikleri röportajda, şarkının prodüksiyonunda Alexandra Burke'ün çıkaracağı albümde de prodüktörlük yapan The Smeezingtons grubuyla çalıştıklarını ifade ettiler. Şarkının video klibi Jake Nava'nın kardeşi Emil Nava yönetmenliğinde çekildi. 30 Temmuz'da Popjustice internet sitesine eklenen video; ilk kez 1 Ağustos'ta televizyonda gösterildi. Tekli ilk olarak İrlanda listesine üç numaradan giriş yaptı. Bu, grubun 2007 çıkışlı teklisi "About You Now"dan sonra bu listedeki en iyi girişi oldu. Birleşik Krallık'ta ise tekli, 6 Eylül 2009 haftasında Jay-Z, Rihanna ve Kanye West teklisi olan "Run This Town"un arkasından iki numaraya yerleşti. Tekli, yalnızca Birleşik Krallık ve İrlanda'daki satışların ardından European Hot 100 listesine 9 numaradan giriş yapmıştır. Get Sexy, 19 Eylül 2009 haftasında World Singles Top 40 listesine 34 numaradan giriş yapmıştır. Uzay Kampı Türkiye Uzay Kampı Türkiye 7-15 yaş grubundaki öğrencileri bilim ve teknoloji alanlarında bilgilendirip, uygulamalı eğitimlerle takım çalışması, zaman yönetimi, liderlik gibi alanlarda bireysel gelişimlerini geliştirmeyi hedeflemektedir. Talebe göre yetişkinlere yönelik şirket gelişimi ve motivasyon programları da oluşturulabilmektedir. Türkiye'nin astronomi, uzay bilimleri ve teknolojileri alanında eğitim veren ilk ve tek eğitim merkezidir. İzmir'in Gaziemir ilçesindeki Ege Serbest Bölgesi'nde kurulu olan kamp; ESBAŞ Ege Serbest Bölgesi Kurucu ve İşleticisi A.Ş Yönetim Kurulu Başkanı Kaya Tuncer 'in girişimiyle ESBAŞ ana sponsorluğu altında 12 Haziran 2000 tarihinde açılmıştır. Apollo Proje Mühendisi İsmail Akbay’ın danışmanlığında açılan Uzay Kampı Türkiye'deki uzay bilimleri eğitimine tüm dünyadan öğrenciler bireysel ve okul grubu olarak katılabilmektedir. İngilizce ve Türkçe dillerinde eğitimin sunulabildiği kamp programlarına belirli dönemlerde kozmonotlar ve NASA'lı astronotlar de davetli olarak katılmaktadır. Munhwa Broadcasting Corporation Munhwa Broadcasting Corporation (MBC) (, "Munhwa Bangsong Jushikhoesa") Güney Kore'de ulaslararası çapta yayın yapan televizyon kanalıdır. Dünya ülkeleri ve birçok metropol şehirlerde izlenme rekorları olan "Saraydaki Mücevher" gibi bazı televizyon filmlerinin yayınlandığı kanaldır. Ayrıca kanalın yönetiminde bulunan "Am Radyo" bulunmaktadır. Kanal 1961'de radyo, 1969'da televizyon, 2001'de dijital ve 2005 multimedya yayına başlamıştır. Kanala ait Birleşik Devletler'de, merkezi Los Angeles'den İngilizce yayın yapan MBC-D televizyonu da bulunmaktadır. Elvis Costello Elvis Costello (d. Declan Patrick MacManus, 25 Ağustos 1954), İngiliz şarkı sözü yazarı. 1970'li yılların ortasında Londra'daki pub rock sahnesindeki ilk çalışmalarıyla tanındı ve daha sonra, punk rock ile New Wave müzik türleri ile ilgilendi. Costello, Londra'da doğdu, Twickhenham'da yaşadı. Costello'nun ilk yayın kaydı, babasıyla yer aldığı televizyon reklamıydı. Babası yazdı ve şarkı söyledi, Costello ise arkada vokale eşlik etti. Reklam, 1974 yılında gümüş ödül aldı. Costello, 1971'de Birkenhead'e taşındı. Orada, Allan Mayes ile Rusty adında bir grup kurdu. Okulunu bitirdikten sonra, Flip City adında bir kurduğu Londra'ya geri döndü. Grup, 1974/76 yılları arasında etkin oldu. Bu dönemde, Costello, sahne adı olarak D. P. Costello adını aldı. Midland Bankası'nda kısa bir süreliğine bilgisayar operatörü olarak çalıştı. Bu arada, şarkı yazmaya devam etti ve solo bir albüm çıkarmak için kayıt yapacak birilerini aradı. Demo kasetiyle birlikte Stiff Records ile anlaştı. Stiff'deki menajeri Jake Riviero, Costello'ya Elvis Presley'in adını almasını önerdi ve Costello, kabul etti. Costello'nun ilk single'ı (teklisi) "Less Than Zero", 21 Mart 1977'de yayımlandı. İki ay sonra çıkış albümü "My Aim Is True" (1977) çıktı. AntakyalÄ± Stefan Antakyalı Stefan(Stephen of Antioch ya da Filozof Stefan) Arapça bilimsel eserleri tercüme etmiş, 12. yüzyılda yaşamış İtalyan mütercim. İlk olarak Pisa'da, daha sonra Salerno'da eğitim görmüştür. Yaklaşık 1127 yılında müslümanlar tarafından yazılmış bilimsel eserleri, başta Ali bin Abbas'ın tıp üzerine yazdığı çalışmalar ("Kitab el-Maliki" ya da "Kitab Kamil üs-Sina") olmak üzere, Latince'ye çevirmiştir.. Bu çeviriler ilk eksiksiz çeviriler olup, daha önceleri aynı şekilde Arapça eserleri tercüme etmiş Constantinus Africanus'un "Pantegni" adlı çalışmaları kısmi çevirilerdir. Stefan, Batlamyus'un "Almagest" adlı el yazması eserinin ve Batlamyus'un öngördüğü kozmolojik sisteminin incelendiği "Liber Mamonis" adlı eserin ihtilaflı olarak mütercimi ya da yazarıdır. Muharrem Dalkılıç Muharrem Dalkılıç (d.10 Şubat 1938, Gaziantep), Türk atlet ve spor yöneticisi. Atletizme uzun mesafe koşularıyla başladı ve 17 yaşından itibaren kros yarışlarına da katılmaya başladı. 1956 yılında 5.000 metre genç erkekler Türkiye rekorunu ele geçirdi. Fenerbahçe'de spor yaptı ve bu takımın 1964'e kadar İstanbul, 1965'e kadar Türkiye şampiyonu olmasında, ayrıca 1974'e dek İstanbul ve Türkiye kros şampiyonlukları ile Atatürk Koşusu Yarışlarında takım birinciliklerini elinde tutmasında büyük pay sahibi oldu. 1960 yılında 1.500 metrede 3:53.8, 5.000 metrede 14:58.8'lik dereceleriyle Türkiye şampiyonluğuna ulaştı. Aynı yıl Roma'da düzenlenen 1960 Yaz Olimpiyatları'na katılan 49 Türk sporcudan biri olarak 1.500 ve 5.000 metrede mücadele etti. Her iki branşta da eleme turunda 10. sırayı alarak final koşmaya hak kazanamadı. 1961 yılında 1.500 metrede 3:50.8'lik derecesiyle Türkiye birincisi oldu. 1962 yılında 1.500 metrede 3:54.0'lık derecesiyle Türkiye birinciliğini elinde tutmayı başardı. Aynı yıl Ankara'da düzenlenen Balkan Şampiyonası'nda 1:54.6'lik derecesiyle 800 metrede altın madalyanın sahibi oldu. 1963 yılında 1.500 metrede 3:52.0'lık derecesiyle tekrar Türkiye şampiyonu oldu. Aynı yıl 1:52.1'lik derecesi ile 800 metrede ilk ve tek Türkiye şampiyonluğuna ulaştı. Sofya'da düzenlenen Balkan Şampiyonası'nda 5.000 metrede 14:12.8 ile Balkan birinciliğini kazandı. Balkan Kros şampiyonası'nda da ilk şampiyonluğunu kazandı ve Balkan karmasına seçildi. Bu karmayla Helsinki'de İskandinav karmasına seçildi ve 5.000 metrede 14:02.2 ile birinci olarak Finlandiya Cumhurbaşkanlığı Kupası'nı kazandı. Bu başarılarından dolayı, Milliyet gazetesinin 1954 yılından bu yana düzenlediği "Yılın Sporcusu" anketinde zirveye çıkan ilk atlet oldu. 1964 yılında 1.500 metrede 3:49.2, 5.000 metrede ise 14:27.8'lik dereceleriyle iki Türkiye şampiyonluğuna ulaştı. Bükreş'te düzenlenen Balkan Şampiyonası'nda 5.000 metrede 14:27.8 ile bir önceki seneki başarısını tekrarlayarak altın madalyanın sahibi oldu. Aynı yıl Tokyo'da düzenlenen 1964 Yaz Olimpiyatları'na katılan 23 Türk sporcudan biri olarak 5.000 ve 10.000 metrede mücadele etti. 10.000 metrede final koşmaya hak kazansa da yarışta başarılı olamadı. 5.000 metrede ise eleme turunda 14:12.0 ile yedinci olarak elendi ve final koşmaya hak kazanamadı. 1965 yılında 5.000 metrede 14:52.8'lik derecesiyle Türkiye birincisi oldu. Balkan Kros şampiyonası'nda da ikinci kez şampiyon oldu. 1967 yılında 1.500 metrede 3:55.1, 5.000 metrede 14:54.6'lık derecesiyle tekrar çifte Türkiye şampiyonluğu kazandı. 1968 yılında 1.500 metrede 3:55.1'lik derecesiyle Türkiye şampiyonu oldu. 1969 yılında 1.500 metrede 3:54.8, 5.000 metrede 14:41.4'lik derecesi ile bir kez daha Türkiye birincisi oldu. Dalkılıç, Ömer Besim Koşalay Kır Koşusu'nda dört kez, Büyük Atatürk Koşusu'nda ise 1954, 1955, 1958, 1960, 1964 ve 1968 yıllarında olmak üzere altı kez birinci oldu. 20 Aralık 1993 - 29 Ağustos 1996 tarihleri arasında Türkiye Atletizm Federasyonu Başkanlığı yapmıştır. Atletizme olan katkıları nedeniyle Çankaya Belediyesi tarafından adı verilen "Muharrem Dalkılıç Parkı" Ahmet Taner Kışlalı Mahallesi 2853. Cadde Çayyolu adresinde Ankaralılara hizmet vermektedir. Ayrıca kendi adıyla açtığı "Muharrem Dalkılıç Spor Malzemeleri" firması bulunmaktadır. Bolognalı Proculus Bolognalı Aziz Proculus ya da Asker Aziz Proculus (İngilizce:Saint Proculus of Bologna veya Saint Proculus the Soldier; ö. 304) bir İtalyan azizi. Bologna'da Diocletianus komutası altında Antik Roma zamanında bir subay olduğu söylenir. Bolognalılar onu antik zamanlardan beri saygı içinde anmaktadırlar. Softcore pornografi Softcore pornografi, konusu cinsellik içeren görseller (film ve fotoğraflar) olan bir pornografi türü. Hardcore pornografi'ye göre daha az cinsellik içerdiğinden "hafif" olarak nitelendirilmektedir. Tür, bu özelliğiyle sertçil pornonun erotik biçimi olarak da bilinir. Hafif pornografi: çıplak-yarı çıplak tasvirler ve gösterimler, geçici toplumsal çıplaklık veya çıplaklık olmayan çekici cinsel ilişki formlarını kullanabilir. Bu tür pornografilerde: vajinal, anal ve açık boşalma tipi cinselliğin açık gösterimleri gösterilmez. Tam çıplaklık ise son zamanlarda bazı hafif pornolarda da yer almaktadır. Ancak , genellikle tam çıplak olsa dahi pornocuların genital bölgeleri kamufle edilmektedir. Son dönemlerde pornografinin daha sansürsüz yayınlanabilmesiyle, bazı televizyonlarda günün belli saatlerinde hafif porno yayınına izin verilebilmektedir. Ayrıca bu tür sahneler teması cinsellik olmayan giderek daha fazla filmde yer almaktadır. Cinsellik temalı olmayan filmlerde hafif porno, genellikle saçlarla veya karanlığı kullanarak genital bölgelerin görülmesini engelleme teknikleriyle kullanılır. Bu tip filmler özellikle 1960'lardan sonra gelişen Japon pembe dizi sektöründe oldukça fazla kullanılmaktadır. MPAA reyting sistemi oluşturulduktan sonra 1980'li yılların öncesinde ABD'de ortaya çıkmıştır. Bu zamandan beri sayısız düşük ve yüksek kalitede hafif yapım filmler piyasaya sürülmüştür. "Emmanuelle" ve "Alice in Wonderland" ilk hafif pornografik filmlerdendir. Filmlerin piyasaya çıkmasıyla, televizyonların gece gösterimleri ve sinema localarında büyük bir hafif porno piyasası ortaya çıkmıştır. Örneğin sadece ABD'de bu tür üzerine Playboy, METart, FemJoy, MyHi ve Perfect 10 gibi küresel yayımcı ile yapım şirketleri ortaya çıkmıştır. Ernesto CesÃ ro Ernesto Cesàro, (d. 12 Mart 1859 - ö. 12 Eylül 1906), İtalyan diferansiyel geometri alanında çalışmış matematikçi. Napoli'de doğmuştur. Iraksak dizilerin toplamının "ortalama" yöntemiyle hesaplanmasını ifade eden Cesàro ortalaması ile tanınır. Otto HÃ¶lder Otto Ludwig Hölder (d. 22 Aralık 1859 - ö. 29 Ağustos 1937) Stuttgart doğumlu Alman matematikçidir. İlk olarak "Polytechnikum"de (bugünkü Stuttgart Üniversitesi) çalıştı ve 1877 yılında Berlin'e giderek Leopold Kronecker, Karl Weierstraß ve Ernst Kummer'in öğrencisi oldu. En bilinen çalışmaları arasında: Hölder eşitsizliği ve Jordan–Hölder theoremi sayılabilir. 1877 yılında, Berlin Üniversitesi'ne gitti ve 1882 yılında doktorasını Tübingen Üniversitesi'nden aldı. Doktora tezinin konusu "Beiträge zur Potentialtheorie" ("potensiyel teorinin katkıları") 'dır. 1899 yılından emekli olana kadar Leipzig Üniversitesi'ne çalıştı. Güneşin Oğlu (albüm) Güneşin Oğlu, Zeki Müren'in seslendirdiği on beş şarkı Türk sanat müziği seçmelerinden oluşan albümüdür. Run This Town "Run This Town", Amerikalı hip hop müzisyeni Jay-Z'nin 2009 yılında kaydettiği bir şarkısı. Barbadoslu şarkıcı Rihanna ve rapçi Kanye West'in de parçada vokalleri bulunmaktadır. Yapımcılığını Kanye West ve No I.D. üstlendiği şarkı; Jay-Z'nin "The Blueprint 3" adlı on birinci stüdyo albümünün ikinci single'ı olarak yayımlandı. 11 Ağustos 2009'da iTunes Store üzerinden satışa sunulan şarkı; "Billboard" Hot 100 listesinde iki numaraya yükselerek, Jay-Z'nin bu listede en yüksek derecesini elde etti.Şarkı en iyi 1000 şarkı arasında 162. sırada yer alıyor. Drake ile birlikte kaydedilen "Off That" parçasının ikinci single olması bekleniyordu; ancak Jay-Z bir röportajında "Run This Town"un ikinci single olacağını doğruladı. Şarkı, ABD radyolarında ilk kez 24 Temmuz 2009'da çalındı. 9 Ağustos haftası kent radyolarında çalınmaya başlayan şarkı; 11 Ağustos'ta iTunes üzerinden resmî single olarak yayınlandı. Ayrıca şarkı, Rihanna'nın 8 Şubat'ta Chris Brown ile yaşadığı olaylardan sonra ilk müzikal çalışmasıdır. Şarkının video klibi Anthony Mandler yönetmenliğinde 6 Ağustos'ta New York'taki Fort Totten Park'ta çekildi. Video klip, 19 Ağustos 2009'da MTV Almanya tarafından sızdırıldı. Video klibin ilk resmî gösterimi 20 Ağustos'ta MTV'nin dünya çapındaki televizyon kanallarında yapıldı. Jay-Z, Rihanna ve Kanye West; şarkıyı 14 Eylül'de "The Jay Leno Show" programının ilk bölümünde canlı olarak seslendireceklerini doğruladılar. Rihanna ayrıca şarkıya Diamonds World Tour ve Anti World Tour repertuvarlarında da yer vermiştir. "Run This Town", "Billboard" Hot 100 listesine seksen sekiz numaradan giriş yaptı. Sonraki hafta altmış numaraya yükseldi. Listedeki üçüncü haftasında altmış üç basamak yükselerek üç numaraya ulaştı. Ayrıca İrlanda listesine dijital satışlar sayesinde on altıncı sıradan giriş yaptı ve sonraki hafta dört numaraaya yükseldi. Kırım Gotları Kırım Gotları, Karadeniz çevresindeki topraklarda, özellikle de Kırım'da, yaşamış olan Got kabilesi. Dilleri olan Kırım Gotçası 17/18. yüzyılda tükenmiştir. 5. yüzyıldan itibaren diğer Got halkları gibi Hıristiyanlaşan Kırım Gotları, 500'lü yıllarda Konstantinopolis'teki Ortodoks Kilisesi'ne tamamen bağlandılar. Hazarlar 787 yılında Güney Kırım'daki "Doros" (şimdiki Mangup) kalesini ele geçirdiler ve böylece Gotların Kırım'daki hâkimiyeti sona erdi. Melek (Michelangelo) Melek heykeli İngilizce: The statue of Angel (1494–1495) yıllarında Michelangelo tarafından mermer den yaratıldı. Eserin yüksekliği 51,5 cm olup, Bologna kentindeki San Domenico Basilikası nda yer almaktadır. Eserin konusu, Bologna' lı bir şehit olan Bolonya'lı Aziz proclus dur. Ä°stinye Park İstinye Park İstanbul’un Sarıyer ilçesinin Maslak semtinde yer alan bir alışveriş merkezidir. 2003'ün hemen başında Ömerler Mimarlık ve DDG Group tarafından tasarlanmasına ve proje çizimlerinin hazırlanmasına başlanan alışveriş merkezinnin inşaatına 2005'nin hemen başında başlandı. 2007’nin Mart ayında tamamlanan İstinye Park’ın resmi açılışı 19 Ekim 2007 günü yapıldı. Bu projenin diğer alışveriş merkezlerinden ayıran genel özelliklerinden birisi alışveriş mağazalarının bir kısmının açıkhavada yer almasıdır. Diğer ayırıcı özelliği ise spesifik konularda uzmanlaşmış satış bölümlerinin yer aldığı pazaryeri konseptinin kullanılmasıdır. Yaklaşık olarak 300 mağaza ve 90.000 m2 alışveriş merkezinde aynı zamanda 3.200 araç kapasiteli otoparkı bulunuyor. İnşaatında 600 bin metreküp hafriyat, 20 bin 500 ton inşaat demiri, 156 bin metreküp beton, 430 bin metrekare betonarme kalıbı, 194 bin metrekare döşeme kaplaması, 2,7 km korkuluk, 21 bin metrekare cephe kaplaması kullanıldı. 45.000 metrekare taban alanına sahip olan yapıda 64 adet yürüyen merdiven bulunuyor. 12 adet sinema salonu diğer alışveriş merkezlerininden farklı olarak binanın alt katlarında yer alıyor. Aynı zamanda alışveriş merkezinin hemen yanında İstinye Park Sitesi bulunmaktadır. 2009-10 Türkiye Kupası Türkiye Kupası 2009-10 sezonu veya sponsorluk anlaşması gereği Ziraat Türkiye Kupası 2009-10 Sezonu, TFF tarafından düzenlenen Türkiye Kupası'nın 48. organizasyonudur. 1. Kademe kura çekimi 25 Ağustos 2009 tarihinde İstanbul'da yapıldı. Tüm maçlar 2 Eylül 2009 tarihinde oynanmıştır. 2. Kademe kura çekimi 15 Eylül 2009 tarihinde İstanbul'da yapıldı. Tüm maçlar 30 Eylül 2009 tarihinde oynanırken, Samsunspor-Kardemir Karabükspor maçı 1 Ekim 2009 tarihinde oynanmıştır. Play-off Turu kura çekimi 19 Ekim 2009 tarihinde İstanbul'da yapıldı. Karşılaşmalar 28 - 29 Ekim 2009 ve 4 Kasım 2009 tarihlerinde oynanmıştır. Play-off turunda oynayan kulüpler: (Toplam 32 kulüp) - 18 kulüp : İkinci eleme turundan yükselen; Adanaspor, Altay, Belediye Vanspor, Bucaspor, Çaykur Rizespor, Denizli Belediyespor, Giresunspor, Güngören Belediyespor, Karşıyaka, Kastamonuspor, Kayseri Erciyesspor, Konya Şekerspor, Mersin İdman Yurdu, Orduspor, Samsunspor, Tarsus İdman Yurdu, Tokatspor, Yalovaspor - 11 kulüp : 2008-09 Süper Lig sezonunu 5. - 15. arasında tamamlayan; 5.Galatasaray, 6.Bursaspor, 7.Kayserispor, 8.Gaziantepspor, 9.İstanbul Büyükşehir Belediyespor, 10.Ankaraspor, 11.Eskişehirspor, 12.Antalyaspor, 13.Ankaragücü, 14.Gençlerbirliği, 15.Denizlispor - 3 kulüp : 2008-09 1. Lig sezonu sonunda Süper Lig'e yükselen; Diyarbakırspor, Kasımpaşa, Manisaspor Grup aşamasının kuraları 16 Kasım 2009 tarihinde İstanbul'da çekildi. Grup aşaması 22 Aralık 2009-27 Ocak 2010 tarihleri arasında oynandı. Çeyrek final eşleşmelerini belirleyen kuralar 28 Ocak 2010 tarihinde İstanbul'da çekildi. Çeyrek final ilk maçları 3-4 Şubat 2010, rövanşları ise 10-11 Şubat 2010 tarihinde oynandı. Yarı final ilk maçları 24-25 Mart 2010, rövanşları ise 13-14 Nisan 2010 tarihlerinde oynandı. 2010 Türkiye Kupası final maçı 5 Mayıs 2010 tarihinde Şanlıurfa GAP Stadyumu'nda oynanmıştır. TFF tarafından yapılan ihaleyle o sezonki yayın hakları Lig TV'den TRT'ye geçmiştir.Maçlar TRT 1 ve TRT 3'ten canlı yayınlanımıştır.Bir sonraki sezon yapılan ihaleyle yayın hakları TRT'den atv'ye geçmiştir. KahÄ±r Mektubu Kahır Mektubu, Türk şarkıcı Zeki Müren'in 1980 yılında Türküola Müzik tarafından yayınlanan stüdyo albümü. Yedi şarkının yer aldığı albümün piyasaya çıkan bazı sürümlerinde "Sorma Arkadaşım" ve "Köşeyi Dönüp de Gelemedim Sana" şarkıları yer almamış ve beş şarkı ile yayınlanmıştır. Albümdeki tüm şarkıların bestesi Muzaffer Özpınar tarafından yapılmıştır. Albümün bir numaralı şarkısı olan 29 dakika 29 saniyelik süresiyle "Kahır Mektubu", en uzun süreli Türkçe şarkı olmuştur. Muzaffer Özpınar'ın yanı sıra İlham Behlül Pektaş ve Ahmet Selçuk İlkan'ın da sözlerine katkıda bulunduğu şarkı, Türk Sanat Müziği'nin yanı sıra arabesk müzikten de esintilere sahiptir. Şarkının adı ilk olarak "Mektup" olmasına rağmen Zeki Müren adını "Kahır Mektubu" olarak yeniden adlandırmıştır. Uzayda Piknik Uzayda Piknik (Rusça: Пикник на обочине, Piknik na obochine), Arkady ve Boris Strugatsky kardeşler tarafından 1971 yılında yazılan bir bilimkurgu romanıdır. Andrey Tarkovski'nin İz Sürücü (Stalker) filmi, romanın yine Strugatskylerin yazdığı senaryoya dayanan serbest bir uyarlamasıdır. Roman Sci-Fi'nin "En İyi 100 Bilimkurgu Kitabı" listesinde 89. sırada yer aldı. Millstreet Millstreet; İrlanda'nın güneyinde Munster eyaletine bağlı Cork şehrinin küçük kasabasıdır. Şehirde St. Patrick'e adanmış bir kilise mevcuttur. Millstreet, Green Glens Arena adlı geniş bir eğlence alanına sahiptir. 1993 Eurovizyon yarışması bu alanda yapılmıştır. 200 km/h in the Wrong Lane 200 km / h Wrong Lane, ilk İngilizce t.A.T.u albümü. Albüm , Amerika Birleşik Devletleri ve yanı sıra Birleşik Krallık'ta altın, Japonya'da elmas altın kazanmıştır. Sonra grup Avrupalı hit albümü, 200 Po Vstrechnoy piyasaya sürmüşlerdi albüm 2002 yılında kaydedildi. EugÃ¨ne Charles Catalan Eugène Charles Catalan (d. 30 Mayıs 1814, Brugge - ö. 14 Şubat 1894, Liège, Belçika), matematikçi. Sürekli kesirler, betimleyici geometri, sayılar teorisi ve kombinatorik üzerinde çalıştı. 1855'te keşfettiği bir benzersiz yüzeye (formula_1 uzayında bir periyodik minimal yüzey) kendi adını verdi. Bunun öncesinde ünlü Catalan varsayımını açıkladı. Varsayım 1844'te basıldı ve 2002'de matematikçi Preda Mihăilescu tarafından kanıtlandı. Kombinatorik problemleri çözmek için Catalan sayılarını ortaya koydu. Rade Zalad Rade Zalad (d. 26 Ekim 1956; Belgrad), Yugoslav eski futbolcudur. Futbola 1978'de Partizan'da başladı. İlk sezonunda Yugoslav Kupası finaline çıkan kadroda yer aldı. Ancak bunun dışında uzun süre başarı kazanamadılar. Takım 1982-83 sezonunda lig birincisi oldu. Zalad da 34 maçın 20'sinde kalede yer aldı. Takımla son sezonunda Şampiyon Kulüpler Kupası maçlarına çıktı ve lig ikincisi oldular. 1984-85 sezonunda FK Budućnost Podgorica takımına geçti. 1985-86 sezonunda ise bir başka birinci lig takımı KF Prishtina'da kiralık oynadı. 1986'da Partizan'dan takım arkadaşı Cevat Prekazi'nin önerisiyle Eskişehirspor'a gelen Zalad'ın Türkiye yılları başladı. Bir sezon sonra ise Beşiktaş'a transfer oldu. İlk sezonunda takımla lig ikincisi oldu. Zalad'lı Beşiktaş ligin en az gol yiyen takımıydı. Sonraki sezon da yine lig ikinciliği ile en az gol yiyen takım unvanını taşıdı. 1989'da bir başka Türk ekibi Ankaragücü'ne geçti. 1993'e kadar kaleciliğini yaptığı takımda 1991'de Türkiye Kupası ikinciliği dışında bir başarısı olmadı. 1993'te adı şike iddialarında geçince futbolu bıraktı. Futbolu bıraktıktan sonra Militaria Beograd ve eski takımı Partizan'da kaleci antrenörlüğü yaptı. Bir kızı ve iki oğlu vardır. Zalad'ın adı önce 1986-87 Türkiye 1. Futbol Ligi sezonu son haftası Eskişehirspor'un Galatasaray'a yenildiği maçta yediği goller sonucu Galatasaray'ın şampiyon olması iddiasıyla gündeme geldi. 1992-93 Türkiye 1. Futbol Ligi sezonunda bazı şike iddialarına karışmıştı. Galatasaray ve Beşiktaş'ın son haftaya aynı puanla girmesi ile son hafta maçları dikkat çekiyordu. Beşiktaş, Gençlerbirliği'ni 3-1 yenmişti ancak Galatasaray da deplasmanda Zalad'ın kaleyi koruduğu Ankaragücü'ne 35 dakikada 5 gol attı. Zalad devre arasında oyundan çıksa da maç 8-0 bitti ve Zalad'ın adı şike iddialarına karıştı. Zalad bu iddiaları reddetti. Bu iddiaların ardından Beşiktaş kulübünün 100. kuruluş yılı anısına hazırlanan özel formaya, Beşiktaş'ta oynamış futbolculardan sadece onun adı yazılmamıştır. Renault Avantime Renault Avantime, 2001 ve 2004 yılları arasında Fransız üretici Renault tarafından, dizayn ve üretimini Matra şirketi yapmış olan 3 kapılı coupé modelidir. Bir radikal ve eşsiz bir tasarımı vardı ama, çok düşük satış düzeyleri (435 adet Büyük Britanya'da) sebebiyle iki yıl sonra aracın üretimi kesildi. Aracın üç çeşit motor tipi vardır. Renault Espace platformu üzerinde üretilmiştir. Son model: Renault Vel Satis Year: 2004~2005 Iraksak seri Matematikte ıraksak seri yakınsak olmayan bir sonsuz seridir. Bu, serinin kısmi toplamlarının herhangi bir limit değeri olmadığı anlamına gelmektedir. Bir seri yakınsıyorsa bu serinin terimleri sıfıra yaklaşmalıdır. Bu nedenle, en az bir terimi sıfıra yaklaşmayan seriler ıraksaktır. Ne var ki, terimleri sıfıra yaklaşan tüm seriler yakınsak değillerdir. Harmonik seri bu duruma örnek olarak gösterilebilir. Harmonik serinin ıraksak olduğu Orta Çağ matematikçisi Nicole Oresme tarafından kanıtlanmıştır. Özelleşmiş matematiksel yöntemler, kısmi toplamlar serisi ıraksayan belli serilere değerler atamaktadır. Toplam yöntemi, serinin kısmi toplamlar kümesinden değerlere tanımlı bir parçalı işlevdir. Örneğin, Cesàro toplamı Grandi ıraksak serisine / değerini atamaktadır. Kısmi toplamların aritmetik ortalamasına dayanan Cesàro toplamı ortalayıcı bir yöntemdir. Diğer yöntemler ise serinin çözümlemeli sürekliliğini göz önüne almaktadır. Fizik bu tür farklı toplam yöntemlerinin en sık kullanıldığı bilim dalıdır. Bir "M" toplam yöntemi tüm yakınsak serilerin limit değerleriyle koşutluk gösteriyorsa düzenlidir. Bu sonuç Abel Teoremi olarak adlandırılır. Alfred Tauber tarafından bulunan ve bu teoreme kısmen karşıt sonuçlar üreten Tauber teoremleri ise daha çok ilgi çekmektedir. Buradaki "kısmen karşıt" terimi, "M"'nin Σ serisini toplayabildiğinde Σ'nın yakınsak olması gerektiğini belirtmektedir. Iraksak bir serinin toplamına değer atayabilen yöntemler doğrusaldır. Bu sonuç, yöntemin sınırlı kısmi toplamlara sahip olan serileri toplayabilecek biçimde geliştirilebilmesini öngören Hahn-Banach teoreminden çıkarılmaktadır. Bu olgu uygulamada çok yararlı değildir. Bunun nedeni, birbirleriyle tutarsız yöntemlerin çokluğu ve bu yöntemlerin gerçekte var olduklarını kanıtlamanın seçme beliti ya da Zorn önermesi gibi yöntemler kullanmayı gerektirmesidir. Iraksak serilerin matematiksel çözümlemedeki kullanım alanı Abel toplamı, Cesàro toplamı ve Borel toplamı gibi somut ve doğal yöntemler ve bunlar arasındaki ilişkilerdir. Wiener'in Tauber teoremi bu alanda bir milat olmuş ve Fourier çözümlemesindeki Banach cebiri yöntemleri üzerinde beklenmeyen bazı düzeltmeler yapmıştır. Iraksak seri toplam yöntemleri ekstrapolasyon ve seri dönüşümü yöntemleriyle de ilintilidir. Padé yaklaşıkları, Levin seri dönüşümleri ve nicem mekaniğindeki düzensizlik teoremini düzeltme yöntemlerine ilişkin düzeye bağlı eşlemeler bu yöntemlere örnek olarak gösterilebilir. Toplam yöntemleri genellikle serinin kısmi toplamlar kümesine odaklanmaktadır. Bu seri her ne kadar yakınsamıyorsa da, serinin ilk terimlerinin ortalaması alınarak limit hesaplaması gerekliliği ortadan kaldırılabilmektedir. ifadesini hesaplayabilmek için öncelikle "s" serisi bulunmalıdır. Bu seri, ve eşitliklerini sağlar. Yakınsak seriler için "s", "a" limitine yaklaşmaktadır. Toplam yöntemi, kısmi toplamlar serisinden değerlere tanımlı bir işlev olarak görülebilir. A, bir seri kümesine değer atayabilen bir toplam yöntemi ise bu, karşılık gelen tüm serilere değer atayabilen bir seri toplam yöntemine dönüştürülebilir. Bu yöntemlerin belirli limit ve toplam değerlerine karşılık gelebilmeleri için sahip olmaları gereken bazı özellikler bulunmaktadır. Üçüncü koşul daha az önem taşımaktadır. Borel toplamı gibi bazı önemli yöntemler bu koşula sahip değillerdir. A ve B gibi iki farklı toplam yönteminde ortak olarak bulunması yeğlenen özellik "tutarlılıktır". A ve B'nin değer atadığı her "s" serisi için koşulu sağlanıyorsa bu yöntemler tutarlıdır. İki yöntem tutarlıysa ve bunlardan biri diğerinden daha çok sayıda seriyi toplayabiliyorsa o yöntem diğerinden "güçlü"dür. Düzenlilik, doğrusallık ve tutarlılık birer belit olarak tanımlandığında birçok ıraksak seriyi temel cebirsel ifade değişiklikleriyle toplamak olanaklıdır. Örneğin, olmak koşuluyla geometrik serisi yakınsak olup olmadığına bakılmaksızın toplanabilir. Bu özelliklere sahip olan ve geometrik serilere değer atayabilen toplam yöntemleri bu seriye de değer atayabilmelidirler. Ne var ki, "r"'nin 1'den büyük bir gerçel sayı olması durumunda kısmi toplamlar sınır tanımaksızın artmakta ve ortalamaya dayanan yöntemler ∞ limit göstermektedirler. "p"'nin pozitif terimlerden oluşan ve "p"'dan başlayan bir seri olduğu varsayılsın. Ayrıca, koşulu da sağlanmış olsun. Bir s serisi "p" cinsinden ağırlıklı ortalamalar verecek biçimde düzenlenirse "n" sonsuza giderken "t"'nin limiti Nörlund ortalaması (N("s")) olarak adlandırılan ortalama değere eşit olur. Nörlund ortalaması düzenli, doğrusal ve kararlı olmasının yanı sıra iki Nörlund ortalaması tutarlıdır. Nörlund ortalamalarının en önemlileri kuşkusuz Cesàro toplamlarıdır. "p" serisi olarak tanımlandığında Cesàro toplamı C, koşulunu sağlamaktadır. ise Cesàro toplamları Nörlund ortalamalarıdır. C olağan toplamayı, C ise olağan Cesàro toplamını göstermektedir. koşulu sağlanıyorsa C C'den güçlüdür. λ = {λ, λ, λ, ...} sonsuza yönelen artan bir seri olsun ve koşulunun sağlandığı varsayılsın. toplamı tüm "x" pozitif gerçel sayıları için yakınsıyorsa Abel ortalaması "A" biÃ§iminde ifade edilebilir. Bu tür seriler genel Dirichlet serileri olarak adlandırılır. Fiziksel uygulamalarda ise ısı-öz düzenlemesi adını alırlar. Abel ortalamaları düzenli, doğrusal ve kararlıdırlar ancak farklı λ değerleri için tutarlı değillerdir. Buna karşın, bazı özel durumlar önemli toplam yöntemleri oluşturmaktadır. koşulu sağlandığında Abel toplamına ulaşılmaktadır. Burada "z" = exp(−"x") eşitliği sağlanmaktadır. Böylece, "x" pozitif gerçel sayılardan 0'a yaklaşırken ƒ("x")'in limiti, "z" 1'e aşağıdan yaklaşırken ƒ("z")'nin limitine eşit olur. Bu durumda Abel toplamı "A"("s") biçiminde tanımlanır. Abel toplamı Cesàro toplamı ile tutarlıdır ancak ondan güçlüdür. "C"("s")'nin tanımlı olduğu tüm noktalarda eşitliği sağlanmaktadır. koşulu sağlanıyorsa eşitliğine ulaşılır. Lindelöf toplamı ("L"("s")), "x" sıfıra giderken ƒ("x")'in limitine eşittir. Birçok uygulama alanı bulunan bu yöntem Mittag-Leffler yıldızındaki güçlü serileri toplayabilmesiyle ünlüdür. "g"("z") sıfır çevresinde analitik ise ve bir Maclaurin serisine sahipse Mittag-Leffler yıldızında eşitliği sağlanır. Catalan problemi Catalan problemi, matematikte elemanların tamamıyla n çift paranteze alınmasının kaç yolu olduğuna ilişkin bir problemdir. Örneğin aşağıda 5 elemanın paranteze alınmasının 14 yolu görülmektedir: Paranteze alma yollarının sayısı, Catalan sayısıdır. Kemal Aksur Kemal Aksur (d. 29 Ekim 1923, İstanbul, 29 Eylül 2001, İstanbul) Türk atlet ve hentbolcu. Kısa mesafe koşularındaki başarısıyla dikkat çekti. Fenerbahçe'de atletizm yaptı ve defalarca İstanbul ve Türkiye şampiyonu oldu. 200 metreyi 22.4 saniyede koşarak uzun süredir kırılamayan Türkiye rekorunu kırdı. 1947 yılında Atina'da düzenlenen Doğu Akdeniz Kupası'nda 200 metrede Türkiye'ye altın madalya kazandırdı. Londra'da düzenlenen Olimpiyat Oyunları'na katılan 83 sporcuyla katılan Türk kafilesinde yer aldı. 100 metrede serisinde dördüncü, 200 metrede ise serisinde beşinci olarak elendi ve final koşma hakkını kazanamadı. 4x100 metre Türk bayrak takımında da yer alan Aksur, Türk takımının serisinde diskalifiye olmasıyla burada da final koşma şansına ulaşamadı. Aksur sadece atletizmdeki başarılarıyla değil, hentbol branşında da başarılı olmasıyla da tanındı. 1943-46 arasında üç yıl üst üste İstanbul şampiyonu olan, 1945'te Harbokulu'nun ardından Türkiye ikinciliğine ulaşan Fenerbahçe'de forma giydi. Saliha Aksur Van Alaköy’de Kemal Aksur adına ilköğretim okulu yaptırmıştır. FutureSex/LoveShow FutureSex/LoveShow, Amerikalı şarkıcı Justin Timberlake'nin üçüncü konser turnesidir. Sanatçının 2006 yılında çıkardığı "FutureSex/LoveSounds" isimli albümünün desteğinde 2007 Ocak ayında başlamıştır. Dört kıtaya gidilmiştir.Bunlar Kuzey Amerika, Avrupa, Asya ve Okyanusya'dır. Justin Timberlake'in tek başına yaptığı ilk konser turnesidir. 100'den fazla yerde konser verilmiştir. 2007 Aralık'ta son bulmuştur. Turnenin hasılatı $126,8 milyondur. Biletlerin sınırlı bir sayısı SexyBack Dance Club üyelerine verilerek hayranların sahnenin etrafında olan bir bar/kulübe girmesine olanak sağladı. Bu biletler iki türlüydü: Seating ve Standing. Seating biletler sahneye yakın bir yerde bulunan ve oturabilecek yerler bulunan kısmın biletleriydi. Standing biletler ise seating biletlerle aynı yerde ama ayakta kalarak konseri izlemeyi sağlıyordu. Murcia-San Javier HavalimanÄ± Murcia-San Javier Havalimanı (İspanyolca:Aeropuerto de Murcia-San Javier) (IATA:MJV, ICAO:LELC) İspanya'nın Murcia kentindeki San Javier belediyesindedir. Havalimanı askeri ve sivil olarak kullanılmaktadır. The Voice (Eimear Quinn şarkısı) "The Voice" (Türkçe:"Ses"), 1996 Eurovision Şarkı Yarışması'nda İrlanda'yı temsil eden Eimear Quinn tarafından seslendirilen İngilizce şarkıdır. İrlanda, yarışma sonunda 162 puanla birinci olmuştur. Bu şarkı İrlanda'ya yedinci ve son birinciliğini getiren şarkıdır. Şirinköy, Ula Şirinköy, Muğla'nın Ula ilçesine bağlı bir . Mahallenin eski adı Çanakçı'dır. Önceleri Akçapınar'ın bir mahallesi konumundayken 1991 yılında müstakil bir köy yapılmış, 2012 yılında Muğla büyükşehir olunca Ula ilçesinin bir mahallesi olmuştur. Şirinköy, il merkezi Muğla'ya 45 km, ilçe merkezi Ula'ya 33 km uzaklıktadır. YerelNet'te Şirinköy Bellatrix Bellatrix ya da Gama Orionis (γ Ori / γ Orionis), Orion (Avcı) Takımyıldızı'ndaki en parlak 3. ve gökyüzündeki en parlak 27. yıldızdır. 1963 yılından bu yana Gama Orionis ve bir dizi parlak yıldız, parlaklık standardı olarak kullanılmıştır. Gama Orionis'in görünen parlaklığı 1,64 kadir olarak belirlenmiştir ve bu değer, diğer yıldızların değişkenliğini belirlemek amacıyla kullanılmıştır. Ancak 1988 yılında tüm-gökyüzü ışık ölçüm araştırması yapıldığı zaman, bu yıldızın kendisinin değişken olabileceği belirtilmiştir. Görünen parlaklığı 1,59 ile 1,64 kadir aralığında değişmektedir. Gama Orionis, Güneş'ten 8,4 kat daha fazla olan kütlesiyle büyük bir yıldızdır ve yaşı 20 milyon yıl olarak tahmin edilmektedir. Dış zarfın etkin sıcaklığı 22.000 K olan yıldız, Güneş'ten çok daha sıcaktır. Bu yüksek sıcaklık, bunun gibi B-tipi yıldızlarda mavi-beyaz olan rengin oluşmasını sağlar. Yıldızın ölçülen açısal çapı dir. Dünya'ya olan mesafesi 250 ışık yılıdır (77 pc) ve yarıçapı Güneş'ten altı kat daha fazladır. Bellatrix'in Orion OB1 Birliği üyesi olduğu ve "Orion kuşağı" yıldızları olan; ζ Ori (Alnitak), ε Ori (Alnilam) ve δ Ori ile birlikte, uzayda ortak bir hareketi paylaştığı düşünülmekteydi. Ancak artık Gama Orionis'in grubun geri kalanından bize çok daha yakın olduğu bilinmektedir. Herhangi bir eşlik eden yıldız varlığı bilinmemektedir. 2011 yılında, Bellatrix'le aynı özdevinimi paylaşan yakın yıldız arama çalışmaları başarısızlıkla sonuçlandı. Tüm arka plan yıldızları arasında, üç tane yakın aday bulunmuştur. "Bellatrix" ismi, Latincede "Kadın Savaşçı" demektir ve ilk olarak Ebu Maşer el-Balki ve Sevilleli John'un (John of Seville) çalışmalarında ortaya çıkmıştır. Adı aslında Capella'da ifade edilmişti fakat Viyana gökbilimciler okulu tarafından 15. yüzyılda Gama Orionis olarak aktarılmıştır ve Alfonsine tabloları'nın çağdaş yeni basımlarında ortaya çıkarılmıştır. Arapça adlarından olan "Al Najid" "Fatih" anlamına gelir ve Uluğ Bey tarafından da kullanılmıştır. Bellatrix, göksel navigasyon için kullanılan Orion'un dört seyrüsefer yıldızından birisidir. J. K. Rowling, Harry Potter'daki ölüm yiyenlerden birinin ismini (Bellatrix Lestrange) bu yıldızdan almıştır. Astroloji'de Bellatrix, 20° 16' İkizler burcundadır. Mars ve Merküri karakterindedir. Para için evliliği, devamı olmayan şan ve şöhreti, sonradan yaşanacak yıkımları, iflas ve felaketleri, büyük tehlikeleri anlatır. Güneş veya Ay ile birleştiğinde kaza sonucu kör olmayı işaret eder. Meet Me Halfway "Meet Me Halfway", Amerikalı hip hop grubu The Black Eyed Peas'in "The E.N.D" adını verdiği beşinci stüdyo albümünde yer alan bir şarkıdır. Albümün üçüncü promosyon teklisi olarak yayımlanmış olan şarkı; albümün üçüncü resmî teklisi olarak da piyasaya sürüldü. Birleşik Krallık ve Avustralya gibi ülkelerin müzik listelerinde bir numaraya kadar yükselen şarkı, 2009 yılında Birleşik Krallık'ta en çok satan onuncu şarkı oldu. Şarkı, "The E.N.D" albümünün öncesindeki "Countdown to "The E.N.D."" kapsamında "Imma Be" ve "Alive" adlı diğer şarkılarla beraber promosyon teklisi olarak internet üzerinden satışa sunuldu. Şarkı Avustralya'da Today Network'ün "Hot30 Countdown" yayını kapsamında radyolarda çalınmaya başladı. Bunu Kanada radyoları izledi. "Daily Mail" için verdiği bir demeçte Fergie, "Meet Me Halfway" için vokalleri seslendirirken kendini 1985'te on yaşındayken "Virgin Tour" kapsamında Madonna'yı ilk gördüğü ana geri dönerek Madonna'ya hürmet için onun kişiliğini canlandırdığını belirtti. Şarkı genel olarak olumlu eleştiriler toplamayı başardı. "Entertainment Weekly"de geçen bir yazıda "Grubun geleceğe dönük bozuk sesli funk ritimleriyle Fergie'nin yüzsüz kadınsı melodileri birleşince ortaya sinsice tat veren bir "Meet Me Halfway" ortaya çıkıyor. Bu da onlar için listelerdeki ilk kırk için nirvanaya yükselmek demek." yorumu yer aldı. "Prefix" dergisi de şarkıya olumlu eleştiriler vererek ""Meet Me Halfway", new-wave balad türünden daha iyi bir müziğe sahip olmasıyla göze çarpmaktadır." cümlesine yer verdi. "Billboard" dergisi de "Fergie her notayı hisli vokaller elde etmek üzere biraz daha uzatarak grubun baş yapımcılarından will.i.am ile tamamlayıcılık göstermektedir. Hot 100 listesinde çoktan yükselmeye başlamış olan şarkıyla beraber grup, kendilerine ait hit şarkıların uzakta olmadığını belirtmektedir." şeklinde bir yorum yaparak şarkıyı övdü. "About.com" sitesinden Bill Lamb ise şöyle bir beyanat verdi: "Fergie bu şarkıda temiz bir ana vokale sahip. Bu sayede şarkının abartılı sesler ve notalar yüzünden kaçan dinleyicileri olmayacak. Ancak şarkıdaki vokallerindeki ağlamaklı sesi nedeniyle bu şarkının seslendirildiği tüm performansları duygu yüklü görünecek. 'Meet Me Halfway' bir istisna değil. Fergie'ye odaklanan bu şarkı, sadece solo bir çalışmayı akla getirebilir. Ancak belirtilmeli ki, şarkı bulunduğu albüme Fergie'nin solo albümü "The Dutchess"den daha fazla uyumlu olmuş." "Meet Me Halfway", 8 Kasım 2009 tarihinde Birleşik Krallık'ta yayımlanan "The X Factor" programının beşinci elemelerinin olduğu gece canlı olarak seslendirildi. Şarkı bu gösteriden bir önceki hafta Birleşik Krallık müzik listesinde bir numaraya yükselmiş durumdaydı. Şarkı ayrıca 2009 Amerikan Müzik Ödülleri töreninde de "Boom Boom Pow" adlı şarkıyla beraber seslendirildi. Şarkının bir düzenleme sürümü grup tarafından 2009 Victoria's Secret Fashion Show'da sahnelendi. Şarkı 3 Ekim 2009 tarihinde Amerikan müzik listesine yetmiş beşinci sıradan girdi ve altı haftanın ardından yedi numaraya kadar yükseldi. Böylelikle grubun bu listedeki üçüncü ardışık ilk ona giren şarkısı oldu. Şarkının bu listede ilk ona girmesiyle "The E.N.D." albümü, grubun ilk defa üç şarkısı ilk ona girmeyi başaran albümü oldu. Şarkıdan önceki diğer iki şarkının ilk onda yer aldığı haftalardan sonra ilk ona girerek bu yeri dolduran "Meet Me Halfway", bu sayede gruba ardışık otuz hafta ilk onda yer alma başarısını kazandırdı. Avustralya'da bir numaraya kadar yükselen şarkı, bu liste için "The E.N.D." albümünün üçüncü ardışık bir numara şarkısı oldu. 11 Ekim 2009 tarihinde Birleşik Krallık müzik listesine altmış yedi numaradan giriş yapan şarkı, beş haftanın ardından üç numaraya kadar tırmanan şarkı, bu hafta bu listede "The X Factor" ile ilintili olmayan en başarılı şarkı durumundaydı. 13 Kasım 2009 tarihine gelindiğinde şarkı, Birleşik Krallık'ta bir numaraya kadar yükselmiş durumdaydı. Bu listede albümün üçüncü ardışık bir numara şarkısı olan eser, 27 Aralık 2009'a gelindiğinde elde ettiği 517.178'lik satış rakamıyla "Meet Me Halfway", 2009'da Birleşik Krallık'ta en çok satan on üçüncü şarkı oldu. Yeni Zelanda listesinde şarkı üç numaraya kadar yükselirken, on haftanın ardından elde ettiği 7.500'lük satışla bu ülkede altın plak kazandı. 15 Ekim 2009'da İrlanda listesine yirmi yedi numaradan giriş yapan şarkı iki numaraya yükselerek, beş ardışık hafta bu sırada kaldı. Şarkı ayrıca Almanya'da da bir numaraya yükselerek, beş yıl önceki "Where Is the Love?" ve "Shut Up" şarkılarının elde ettiği birinciliklerin ardından grubun bu ülkede bir numaraya yükselen üçüncü şarkı oldu. will.i.am tarafından yayımlanacağı duyrulan müzik videosu, "I Gotta Feeling"in de yönetmeni olan Ben Mor tarafından yönetildi. Eleştirmenler klibin geleceğe özgü izler taşıyan "Boom Boom Pow' ve parti havasında geçen "I Gotta Feeling" video kliplerinden farklı olarak daha sanatsal ve farklı olduğunu belirtti. 12 Ekim 2009 tarihinde gösterime giren video, iTunes'ta bunun ertesi günü yayımlandı. Videoda, grup üyeleri Güneş Sistemi'nin farklı yerlerinde yer alır. Klibin başında bir çölün ortasından geçen bir yol ve kozmik uzay görüntülenir. Bir süre sonra Fergie'nin daha sonraları "Avatar" filmindeki Pandora ile sıklıkla karşılaştırılan gür ormanların ortasında uzanırkenki görüntüleri belirir. Daha sonra apl.de.ap, bir çölde Bedevî kıyafetleri giymiş halde görüntülenir. Bunun ardından will.i.am, Jüpiter'in bir uydusunda fil üzerinde ilerlerken belirir. Bu görüntüleri Taboo'nun astoronot kıyafetleriyle Güneş yakınlarında dolanması izler. Apl bir harita çıkarırken will.i.am teknolojik bir pusula kullanarak diğer üyeleri bulmaya çalışır. Bir süre sonra will.i.am, tüm diğer üyelere açılan bir bağlantı keşfeder. Ardından tüm üyeler önlerine çıkan bu bağlantı uçlarına yaklaşır. Her üye aynı anda dokunduktan sonra kayan yıldızlara dönerler ve muhtemelen Dünya'da yer alan ve başta görüntülenen çöle düşerler. Albümün önceki kliplerinden farklı olarak şarkının sonunda "The E.N.D." sözcüğü yer almaz. Birincil izolat Birincil izolat, enfekte olmuş bir kişiden, veya doğal ortamdan elde edilmiş, laboratuvar kökenli olmayan, mikrobiyal veya viral anlamda saf bir nümunedir. Kimya ve bakteriyolojide, "izole etmek" fiili, kimyasal, bakteriyel ve viral olarak saf bir nümune elde etmek demektir. Jacob Black Jacob Black, Stephenie Meyer tarafından yaratılan Alacakaranlık'ta yer alan kurgusal bir karakterdir. Amerikan yerlilerinin oluşturduğu La Push'taki Quileute kabilesinin bir üyesidir, yani Forks, Washington'da yaşamaktadır. Serinin ikinci kitabında atalarından gelen bir kurt adam olma yeteneğine sahip olduğu sanılır.Aslında O ve tüm Quileute Kabilesinin şekil değiştirici olduğunu öğrenir çünkü;Kurt Adamların ırkının Volturilerce yok edildiği anlaşılır. Kendisi soyundan dolayı kurt sürüsünün alfası olmalıdır fakat Sam'in bu işte oldukça iyi olduğunu düşünerek beta pozisyonunda kalmaya karar verir. Daha sonra Şafak Vakti'nde Sam'in sürüsünden ayrılıp kendi küçük sürüsünün alfası olur. Tutulma romanında "Mühürlenme" adlı bölümde geçen kurt adamların özelliği sayesinde karakter Şafak Vakti romanında Edward ve Bella Cullen'ın kızları Renesmée Cullen'a mühürlenmiştir. Alacakaranlık ve Yeni Ay'da Taylor Lautner tarafından canlandırılmıştır.Tutulma filminde de Taylor Lautner tarafından canlandırılmıştır.Son kitapta Jacob'ın Reneesme ye mühürlenmesiyle Bella'ya olan aşkı bastırılır.Reneesme doğduğunda Bella Cullen vampir olur.Volturi bunu duyar duymaz Cullen ailesinin evine gelir.Bu yüzden kurtadamlarla vampirler tekrar anlaşma yaparlar.Bella nın kalkan gücü sayesinde ve Reneesme'nin zararsız olduğunu anlayınca Volturi korkup gider.Jacob Reneesme yi ilk doğduğu sırada görür kanlar içinde Rose (Edward'ın kız kardeşi)un elindeyken ve o an ona mühürlenir.Bella ilk duyduğunda buna çok sinirlenir.Jacob ı öldürmeye çalışır fakat araya giren Seth Clearwater(kurt sürüsünün en küçüğü,Harry Cleatwater'ın oğlu)sayesinde bir şey olmaz ama Seth yaralanır.Bella bir süre sonra bunu kabullenir çünkü Reneesme'nin de Jacob'ı çok sevdiğini anlar.Jacob Black hiçbir zaman sürüde olmak istemez,diğerlerinin aksine kurtadam olmaktan pek hoşlanmaz.Eclipseda Edward'la pek anlaşamasa da son kitapta çok iyi arkadaş olurlar hatta Edward Jacob'a "oğlum" der.Jacob okuyucular ve seyirciler tarafından da çok fazla sevilmiştir. Stephenie Meyer'a göre, Jacob ilk başta Alacakaranlık'ta Bella'nın Edward'ın sırrını öğrenmek için kullandığı bir araçtı. Fakat daha sonra bu karakter Meyer, yayınevi ve editörü tarafından o kadar sevildi ki, serinin ikinci kitabı Yeni Ay'da daha fazla yer vermeye karar verdiler. Meyer, karakteri "Yeni Ay'ın bana verdiği en iyi armağan." şeklinde nitelendirmiştir. "Jacob, benim bir yan karakteri ön plana çıkarmaya başladığım ilk deneyimimdir. İlk başlarda Jacob sadece ilk kitabın altıncı bölümünde ortaya çıktığında bile canlı bir karakterdi. Onu sevdim, bu yüzden ona az yer veremezdim." Meyer, "Yeni Ay" 'da Jacob'ı daha çok ön plana çıkardıktan sonra, o zamanlar düzeltmekle uğraştığı ilk kitaba geri dönüp Jacob ve babası Billy'ye daha çok yer verdiğini söyledi. Bruce Rioch Bruce David Rioch (6 Eylül 1947) İngiliz teknik direktör ve eski futbolcudur. Son olarak, 23 Ekim 2008 tarihinde ayrıldığı, Superliga takımlarından Aalborg'un teknik direktörlüğünü yapmıştır. futbolcu iken, İngiltere alt liglerinde 550 kez mücadele etmiştir. İskoçya millî futbol takımında da oynayan Rioch, 24 kez millî formayı giymiştir. İskoçya millî futbol takımının İngiltere doğumlu ilk kaptanıdır. Teknik direktör olarak, İngiltere, ABD ve Danimarka'nın çeşitli takımlarında görev yapmıştır. Oğlu Gregor Rioch'ta, kendisi gibi teknik direktör ve eski bir futbolcudur. Rupen Semerciyan Rupen Semerciyan (d. 1906 - ö. ?), Ermeni asıllı Türk basketbolcu ve antrenör. 1935-1938 yılları arasında Türkiye millî basketbol takımının ilk antrenörü olmuştur. Adına 1988'den beri her yıl Rupen Semerciyan Basketbol Turnuvası düzenlenmektedir. Çuvaşça Vikipedi Çuvaşça Vikipedi ("Википеди") Vikipedi'nin Çuvaşça sürümüdür. 22 Kasım 2004'te kurulmuştur. Ocak 2007'de maddeyi, Ekim 2019 itibarıyla maddeyi geçmiştir. Alberto Cova Alberto Cova, (d. 1 Aralık 1958), İtalyan atlet ve uzun mesafe koşucusudur. Cova'nın kariyerindeki 10000 metre performansları; Bizans-Hazar iliÅŸkileri Hazar-Bizans ilişkileri, 7. yüzyılın ikinci çeyreğinden 11. yüzyılın ilk çeyreğine kadar devam eden ve genellikle savaşlarla geçen ilişkilerdir. 7. yüzyılın başlarından itibaren Hazar Türklerinin güçlü güneybatı komşusuyla uzun süreli ilişkileri oluşmaya başlamıştır. Hazarlar, 7. ve 8. yüzyıllarda batıda Araplar'la çetin bir mücadele içine girip, ağır kayıplar verdikleri halde Doğu Avrupa ve Bizans sınırları ile Kırım ve Azak sahillerinde nüfuzlarını artırmışlardır. Kırım Gotları 7. yüzyılda Hazarlara tabi olmuşlardır. Hazarlar 787 yılında Güney Kırım'daki "Doros" (şimdiki Mangup) kalesini ele geçirmişler ve böylece Gotların Kırım'daki hâkimiyetini sona erdirmişlerdir. Hazar Hakanlığı; 8.-9. yüzyıllarda büyüyerek sınırları batı ve kuzey yönünde genişlemiştir. Hazar Kağanlığı, Doğu Avrupa'nın güçlü devletlerinden biri olarak her kavimden belli şartlara göre vergi almıştır. Örneğin; Desna Nehri boyundaki Slav kabilelerden ev başına yılda bir kıymetli hayvan kürkü alınıyordu. Karadeniz'in kuzeyi, Karadeniz sahilleri, Kuban Nehri boyları ve Kırım'ın Hazarların eline geçmesi üzerine Bizans ile Hazarlar arasındaki ilişkiler büsbütün sıklaşmıştır. Her iki devlet arasındaki ilişkiler Araplara karşı olan ortak düşmanlıktan dolayı genellikle dostane olmuş ve 8. yüzyıl boyunca devam eden siyasi ortaklık evlenmelere varacak ölçüde önem kazanmıştır. Bizans imparatoru II. Justinianos'da Hazar hakanının kızı ile evlenmiştir. 695 yılında askeri bir darbeyle tahttan indirilen II. Justinianos, Kırım'daki Gotların yanına kaçmış, Gotlar da onu Kırım'ın o zamanki hakimi olan Hazar hakanı Busir'e (Bizanslılar İbuzir Gliavan demekteydi) teslim etmişlerdir. 704'te Busir, kızkardeşini II. Justinianos ile evlendirmiştir. Tarihçi Günah Çıkartıcı Theofanis'e göre; Bizans'ın yeni imparatoru III. Tiberius, 705'te II. Justinianos'un ölü ya da diri yakalanıp kendisine teslim edilmesi karşılığında büyük bir armağan teklif etmesi üzerine Busir, Tmutarakan temsilcisine II. Justinianos'un ölüm talimatını verdiyse de II. Justinianos, karısının yardımıyla kurtularak Konstantinopol'e döndü ve Bulgar hükümdarı Tervel Han'ın yardımıyla tekrar tahta geçti. Bu arada Cherson'u ele geçiren Hazarlara 710'da savaş açtı. Cherson'u ele geçirmesine karşın Hazar hakanından da yardım alan Chersonlu isyancılar, Kırım'ı ele geçirdi. Bu sırada savaşa giden ordu, 711'de Filippikos'un tarafına geçti ve II. Justinianos asıldı. Araplar karşısında Hazarlar ve Bizanslıların beraber hareket etmesi III. Leon zamanında da devam etmiş ve III. Leon, oğlu V. Konstantinos'u Hazar kağanı Bihar'ın kızıyla evlendirmiştir. Bu evlilikten doğan Hazarlı Leon 775'te tahta çıkmıştır. Kurulan akrabalık bağlarıyla birlikte iki ülke arasında ticari ilişkiler gelişmiştir. Daha önceleri Hazarlardan askeri yardım alan Bizans, bu defa Hazar askerlerini doğrudan başkente getirmiş ve onlardan birtakım görevlerde yararlanmıştır. Hazarlar da 834-835 yıllarında saldırılardan korunmak için Sarkel Kalesi'ni yaptırmak isteyince, Bizans imparatoru Theofilos'a elçi göndererek kendisinden yardım istemişlerdir. Bizans'tan gönderilen "Petronos" adlı mimar idaresindeki Bizans ustaları Don Nehri'nın aşağı akış boyunda bulunan Şarkel Kalesi'ni inşa etmişler ve bu kale şehrine 300 kişilik her sene değişen bir muhafız kıtası yerleştirmişlerdir. Hazar-Bizans ilişkileri, imparator Romanos Lekapenos döneminde Bizans’ın Yahudilere olan tutumu nedeniyle bozulmuştur. Bu yüzden Bizans'tan kovulan birçok Yahudi, Hazar ülkesine sığınmış ve 932 yılında Bizans'la Hazarzarların arası tekrar açılmıştır. Bunun üzerine Hazar hakanı ülkesindeki Hıristiyanları takibe başlamış, bunu duyan I. Romanos da Kiev Knezi I. İgor ile anlaşarak onu Hazarlara karşı bir sefer düzenlemeye ikna etmiştir. Bir süre sonra Bizans-Hazar ilişkileri daha da bozulmuş ve Bizans; Uz, Peçenek, As ve Alan kabileleriyle anlaşarak onları Hazarlara karşı saldırtmışsa da Hazarlar bu saldırıları geri püskürtmüşlerdir. Bizans ile Hazarlar arasındaki siyasi rekabet, Kırım üzerinde hakimiyet kurma istediğinden dolayı çıkmıştır. Cherson şehri, Bizans'ın Kırım’daki en önemli kolonisi ve dayanak noktasıydı. Bizans bir süre sonra eski kuvvetini kaybeden Hazarlar ile dostluğunu kesmiş, Ruslar ve diğer Türk boylarıyla anlaşıp Hazar Devleti'nin yıkılmasına sebep olmuştur. Öyle ki 1016-1019 yılları arasında Bizans'la işbirliği yapan Ruslar, Hazarlara saldırarak onların Tmutarakan şehrini ele geçirmişlerdir. Rus saldırısını engellemek isteyen Hazar hakanı Georgius Tzul, Bizans'tan yardım almak için Hıristiyanlığı kubul etmiş ancak; Bizans imparatoru II. Bazil, hakana yardım etmeyerek Rus knezi Mstislav Hazarlara karşı savaşması için kışkırtarak, Rus ordusuna yardım etmek üzere de Bizans donanmasını göndermiştir. Hazar Kağanlığı, Bizans İmparatorluğu'nun da etkileri sebebiyle 11. yüzyılda çökmüştür. Güneydoğu Avrupa Üniversitesi Güneydoğu Avrupa Üniversitesi, ya da kısaca SEEU Kuzey Makedonya'nın ilk özel üniversitelerden biri olup; 2001 yılının ilkbaharında açılmıştır. Kalkandelen şehrindedir. Avrupa Güvenlik ve İşbirliği Teşkilatı (AGIT), Makedonya'da bir özel lise kurulmasını tartışmışlar ve talep etmişlerdi. Bu görüşmelerden sonra Makedonya parlamentosu tarafından Yükseköğretim Kanunu tasarısını kabul edildi. Üniversitenin temellerine, Mart ayının 2001'de atıldı, altı ay sonra eğitime tamamen açıldı. Kasım ayının 2002 yılı tarihinde Güneydoğu Avrupa Üniversitesinde 2250 öğrenci eğitim görürken, Ekim 2003'te ise öğrenci sayısı 3700'e yükseldi. Okul, Yükseköğrenim Kurumu (YÖK) tarafından tanınmaktadır. Şimdi Güneydoğu Avrupa Üniversitesi üniversitesinde toplam 5200 öğrenci eğitim görüyor. Catalan sabiti Catalan sabiti matematikte bazen kombinatorik'te tahminler için kullanılır.Tanımı Burada "Î²" Dirichlet beta fonksiyonu'dur Sayısal değeri yaklaşık olarak "G" nin rasyonel veya irrasyonel olup olmadığı bilinmiyor. Catalan sabiti Eugène Charles Catalan onuruna atfedilmiştir. Bazı eşitlikler arasında ile birlikte burada K("x") komplet eliptik integral'in ilk türüdür., ve Poligama fonksiyonu'ndan elde edilen ve trigama fonksiyonu olarak adlandırılan kombinatorik'teki G nesnesinin fraksiyonel gÃ¶sterimi; ÅŸeklindedir. Simon Plouffe formula_13 ve Catalan sabiti arasında trigamma fonksiyonunun sonsuz sayıda eşdeğer koleksiyonun'un olduğunu grafik yolu ile gösterdi. Ayrıca bu nesnenin hiperbolik sekant dağılımı ile de bağlantısı vardır sayısal hesaplama için kolay olan birbirini izleyen iki hızlı yakınsak seri ve Bunun teoretik çıkarımı Broadhurst tarafından verilmiştir. Catalan sabiti "G" nin rakamlarını bulmak için son yıllarda çarpıcı bir artış var.Bunun için yüksek performanslı bilgasayarlar ve güçlü algoritmalar geliştiriliyor. Anlatıcı Anlatıcı, edebiyat metinleri, sinema, tiyatro, televizyon dizileri vesaire gibi alanlarda söz konusu olan olayı anlatan hayalî varlıktır. Anlatıcıların olayda çeşitli fonksiyonları vardır: olayları yorumlarlar, yönlendirici görevi üstlenirler, tanıklık ederler vs. Edebiyat ürünleri (roman, öykü vs) genelde bir anlatıcı tarafından anlatılır. Anlatıcıların insan olmadığı durumlarda olabilir. Örneğin Mark Twain'in "Mikroplarla Üç Bin Yıl" adlı eserinde, anlatıcı bir kolera mikrobudur. Kimi edebiyat eserlerinde anlatıcı tek kişi değildir, birden fazla anlatıcı mevcuttur. Örneğin Orhan Pamuk'un "Benim Adım Kırmızı" romanında farklı anlatıcılar yer alır. Fon karakter Fon karakter ya da Fon kişi, dekoratif unsur durumundaki kahramanlardır. Sosyal eğitim ve baskıları tipik bir şekilde temsil ederler. Tiyatro ve sinemada figüran rolündeki oyuncular gibi anlatma esasına bağlı edebi eserlerde, mahalli durumu yansıtan, dikkatin çekilmesi çalışılan olayın ya da olay parçalarının, gözler önüne serilmesini sağlar. Fakat fon karakterlerin olay içinde herhangi bir sorumluluğu yoktur. Türkiye Araştırmaları Programı Türkiye Araştırmaları Programı Washington Yakın Doğu Araştırmaları Enstitüsü (Washington Enstitüsü) bünyesinde bir araştırma merkezidir. Program direktörü Soner Çağaptay. ABD’de Türkiye hakkında bilgi, araştırma, ve analiz üreten en kıdemli kuruluşlardan biridir. Ofisi Washington'da bulunmaktadır. Türkiye Araştırmaları Programı 1995 yılında kuruldu. Kurucu direktör Alan Makovsky ve geçici direktör Helena Kane Finn liderliğinde bu merkez Vaşington'un siyaset dünyasını Türkiye’nin önder siyasi, diplomatik, askeri, ve akademik şahıslarıyla tanıştırdı. Enstitü’de bu program için konuşmaya gelen eski Türkiye Cumhurbaşkanı Süleyman Demirel, Enstitü’ye ve programa Türkiye-ABD ilişkilerinin gelişmesinde oynadığı rol için teşekkür etmiştir. Ayrıca, 2003 yılında konuşmacı olarak davet edilen Türkiye Cumhurbaşkanı Abdullah Gül program hakkında şunu söylemiştir: “Buraya beni düşüncelerimi paylaşmak için davet ettikleri için, Türkiye Araştırmaları Programı’na teşekkür ederim. […] Washington Enstitüsü’nün değerli çalışmalarından çok faydalandım. Ayrıca birçok Türk siyasetçi, diplomat, akademisyen, ve gazetecinin de Enstitü’nün üyeleri ile verimli ve faydalı diyalogları olmuştur.” Soner Çağaptay 2003 yılından itibaren Türkiye Araştırmaları Programı direktörüdür. Türkiye Araştırmaları Programı’nın amacı ABD’nin siyasi liderlerine Türkiye’nin siyasi, diplomatik, ve stratejik ortamını tanıtmaktır. Türkiye Araştırmaları Programı yayınlar, konferanslar, ABD Kongresi’nde oturumlarda sunumlar, ve seminerler aracılığıyla – ve ayrıca Turgut Özal’ı Anma Konferans serisi ve Türkiye Silahlı Kuvvetleri Araştırmacıları gibi özel programlar ile – Türkiye Türkiye'nin uluslararası politikaları ve ilişkilerindeki yönelimlerini anlama konusunda ABD başkentinde ve dış siyasetinde belirleyici bır konumdadır. Washington Enstitüsü Turgut Özal’ın anısına, Türkiye’nin siyasi konularını Vaşington’un kanaat önderlerine tanıtmak için Turgut Özal Anma Konferansını düzenlemektedir. Her yıl gerçekleşen bu konferansa ya yüksek seviyede bir siyasetçi veya Türkiye üzerinde uzman olan bir akademisyen konuşmacı olarak davet edilmekte. Geçen konferanslarda konuşmacılar şunlardır: Turgut Özal’ı Anma Konferansı hakkında Bill Clinton şunu demiştir: “Her yıl yapılan bu konferans serisi Birleşik Devletlere gerçek bir dost olan, Türkiye Cumhuriyeti’nin büyük bir cumhurbaşkanın anısına yaraşır bir takdir örneğidir.” "Islam, Secularism, and Nationalism in Modern Turkey: Who Is a Turk?" hakkinda: - There is no question that Cagaptay - a highly intelligent, serious, soul-searching, and inquisitive scholar - has put his finger on several crucial issues in Turkish political and cultural life. - Kemal H. Karpat, International Journal of Middle East Studies, Vol. 39 No. 2, May 2007 -...it stands apart from some of the previous works on the subject by its in-depth and judicious analysis based on a careful reading of the available archival evidence - Sabri Sayari, Sabanci University, Istanbul, Middle East Studies Association Bulletin, Winter 2007 “The opinions expressed herein are not necessarily those of The Washington Institute for Near East Policy, its Board of Trustees, or its Board of Advisors.” Antagonist (terim) Antagonist, kurguda, ana karakteri (protagonist), engellemekle yükümlü kişidir. Karşı kişi ya da Muhalif düşman olarak da bilinir. Asıl karakterin zıttıdır. "Antagonizm ile yaratmak, üretmek" biçiminde marksizmin kuramcısı Karl Marx'ın da kullandığı bir terimdir. Marx, kapitalizmin sömürüyü artırarak kendi antagonistlerini (karşıtlarını) ürettiğini ileri sürer. Ona göre bu süreç kapitalizmin aleyhine, sosyalizmin ise lehine işlemektedir. Bununla birlikte antagonist yapının insan olma zorunluluğu yoktur. Örneğin Orhan Pamuk'un "Benim Adım Kırmızı" romanında antagonist, katil ile şeytandır. Aynı şekilde Goethe'nin büyük eseri "Faust"'ta antagonist olan karakter (Mephisto) de şeytandır. Zeki Müren İle Baş Başa Radyo Günleri 2 Zeki Müren İle Baş Başa Radyo Günleri 2, Zeki Müren'in on yedi şarkıdan oluşan radyo kayıtları isimli ikinci kayıt albümüdür. Hayat Öpücüğü (albüm) Hayat Öpücüğü, Zeki Müren'in toplamda sekiz şarkıdan oluşan alaturka albümüdür. Oliver Schaefer Oliver Schaefer (d. 27 Åžubat 1969, Lahr, Almanya) Alman eski futbolcudur. Futbol kariyerine VfR Allmannsweier takımının altyapısında başladı. 1988'de ise Freiburger FC'nin altyapısına geçti. 1989'da SC Freiburg ile profesyonel futbol hayatına başladı. 2 sezon Alman 2. Ligi 2. Bundesliga'da oynayan Schaefer takımıyla 71 maça çıktı. 1991'de Bundesliga şampiyonu 1. FC Kaiserslautern'e transfer oldu. Bir dönem 2. Lige düşseler de Schaefer 8 sezon boyunca takımının formasını 19'u 2. Ligde olmak üzere 157 kere giydi ve takımın vazgeçilmezlerinden oldu. 1998'de Bundesliga Şampiyonluğu'nu yaşadı. 1999'da ilk ve son kez Almanya dışına çıkarak Beşiktaş'a transfer oldu. Bir başka Alman teknik adam Hans-Peter Briegel'li Beşiktaş'ta bir sezon geçirdi ve 28 maçta oynadı. 2000'de Almanya'ya geri dönse de dönemin zayıf takımlarından Hannover 96, 1. FC Saarbrücken ve 1. FC Kaiserslautern II'da oynadı ve 2007'de futbolu bıraktı. Oliver Schaefer, şu an eski takımı 1. FC Kaiserslautern'in fitness koçluğunu yapmaktadır. SÃ¼kse Sükse, Zeki Müren'in, 2002 yılında sanatçı adına sevilen şarkılarını toplanıp albüm haline getirildği dönemin en sevilen şarkılarını yorumladığı yılı albümüdür. Sixten Veit Sixten Veit (d. 7 Ocak 1970, Freiburg, Batı Almanya) Alman futbolcudur. Sixten Veit futbola amatör olarak "Traktor Oberbobritzsch" ve "Geologie Freiberg" takımlarında başladı. 1982'de ise FC Karl-Marx-Stadt takımına geçti. 1989'e kadar bu takımın altyapısında oynadı ancak A takıma giremedi. Profesyonel futbola Vorwärts Leipzig takımında başladı. Bir sene sonra Aufbau dkk Krumhermersdorf'a geçti. 1991'de FC Karl-Marx-Stadt olan adını Chemnitzer FC'ye çeviren eski takımına geri döndü. Almanya'nın yeniden birleşmesi ile Doğu Almanya takımları Batı Almanya liginlerine katıldı. Chemnitzer FC ise 2. Bundesliga'ya katılan takımlardan oldu. Veit, ilk maçına 25 Temmuz 1992'de SC Freiburg karşısında çıktı. İlk golünü ise bir sonraki hafta VfL Wolfsburg'a attı. Ayrıca Almanya Kupası'nda yarı final başarısı yaşadı. 3 sezon boyunca bu takımın vazgeçilmezlerinden olup büyük takımların dikkatini çekti. 1995'te bir başka 2. Bundesliga ekibi Hertha Berlin'e transfer oldu. Sezonun ilk yarısında 17 maçta forma giyen futbolcu, devre arasında geçirdiği sakatlık nedeniyle sezonu kapamak zorunda kaldı. Sakatlığı bir sonraki sezonun ilk aylarına kadar sürdü. Sakatlıktan döndükten sonra ilk 11'de çıktığı ilk maçta golle buluştu. Sezonu üçüncü bitiren takım Bundesliga'ya çıktı. 3 Ağustos 1997'de Borussia Dortmund karşısında kariyerinin ilk Bundesliga maçını oynadı. İki hafta sonra Borussia Mönchengladbach ile 2-2 berabere kaldıkları maçta ise ilk Bundesliga golünü kaydetti. Bundesliga'daki ikinci sezonunda 4 gol kaydeden Veit, Berlin ekibi ile beraber lig üçüncülüğü yaşadı. Bu sayede bir sonraki sezon kariyerindeki ilk Avrupa maçına Anorthosis Famagusta ile oynanan UEFA Şampiyonlar Ligi ön eleme maçıyla çıktı. Rakiplerini eleyerek gruplara kalmayı başardılar. Gruplarda iki maçta forma giyen futbolcu, Berlin ekibi ile ikinci grup aşamasına çıktı. 2. gruplarda Sparta Prag ile beraber kaldıkları maçta gol de attı. Ancak Veit, önceki sezonlarda olduğu kadar sık forma giyemiyordu. 2000-01 sezonun kariyerinin ilk ve tek finaline Bayern Münih ile oynanan DFL-Ligapokal finalinde çıktı. Ancak o