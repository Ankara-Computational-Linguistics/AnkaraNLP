Orada, yeniçeri ağası olan Pehlivan Ağa'nın otoritesini azaltmak için askerler ile Ağa'nın arasını bozmaya yeltendi. Ayrıca sadrazamlıktan zorla ayrılması gerektiği için üzgün olup İsmail kalesini savunmak için yeterli ilgi göstermedi. 1809'de bu kale Rus ordusu tarafından kuşatılınca kaleyi Ruslara teslim etmek zorunda kaldı. Bu tutumlarının sınırdaki orduda moral bozgunluğu ve disiplinsizlik yarattığı için 1810'da Silistre valiliği ve İsmail muhafızlığı görevinden alınıp Sakız adasına sürgüne gönderildi. 1811'de affedildi. Kendine Aydın Eyaleti valiliği verildi. Aynı yıl Aydın Valiliği görevini yapmaktayken Aydın'da vefat etti. Faraday sabiti Faraday sabiti fizik ve kimyada, bir mol elektronun sahip olduğu elektrik yükü olarak tanımlanır. Bu ad, İngiliz bilim insanı Michael Faraday'ın adına ithafen verilmiştir. Elektrolitik sistemlerde, elektrot yüzeyinde toplanan kimyasal madde miktarını hesaplamada kullanılır. Simgesi F olup; şeklindeki eşitlikle ifade edilebilir. Bu eşitlikte N Avogadro sayısı (yaklaşık 6.02 x 10 mole) ve q da, bir elektronun yükünün büyüklüğüdür (elektron başına yaklaşık 1.602 x 10 Coulomb). F nin değeri ilk olarak, belirli bir süre boyunca belirli bir akımın geçtiği bir elektrokimyasal reaksiyonda toplanan gümüşün ağırlığından bulunmuştur. Bu değer Avogadro sayısını hesaplamada kullanılmıştır. F ve dolayısıyla N yı daha hassas olarak belirlemeye ilişkin araştırmalar sürmektedir. Alemdar Mustafa PaÅŸa Alemdar Mustafa Paşa (1755, Hotin - 15 Kasım 1808, İstanbul), II. Mahmud saltanatında 29 Temmuz 1808 - 15 Kasım 1808 tarihleri arasında üç ay on sekiz gün sadrazamlık yapmış Osmanlı devlet adamıdır. 1755'te Hotin'de doğmuştur. Babası Hacı Hasan adında bir yeniçeri idi. Aynı ocağa kaydolup bölüğünün sancağını taşıdığı için ""Alemdar"" lakabı ile anılır olmuştu. Balkanlar'da devam eden Rus ve Avusturya savaşları bölgede merkezi otoritenin kurulmasını hemen hemen imkansızlaştırmıştı. Sınırlarda düşmana karşı savunmanın ve bölge içinde asayişin sağlanması için devlete gayrimeşru güç odaklarına bağımlı ve muhtaç hale gelmişti. Başkentten uzak bölgelerde ve özellikle Balkanlarda, "ayan" adı verilen gayri resmi yörel güç odakları devlet idaresine ortak olarak ortaya çıkmıştı. Babıâli, sınırlar içinde asayişi sağlamak ve ortaya çıkan zorbaları ve eşkıyayı temizlemek için iktidarına ortak olan ayanlardan âsi olmayan ve hâlâ sadakatini sürdürenler ile temas kurup bunları polis gücü gibi kullanmaktan başka çare bulamadı. Hükümete bağlı olan ayanlardan biri de Rusçuk ayanı Tirsinikli oğlu İsmail Ağa idi. Alemdar Mustafa' da, Tirsinikli oğlu İsmail Ağa'nın maiyetine katıldı ve kısa sürede büyük yararlıklar göstererek Ağa'nın takdirini kazandı. Özellikle Tirsiniklioğlu İsmail Ağa 1797'de Pazvantoğlu Osman'ın hayli kalabalık ordusunu sadece 200 kadar adamıyla püskürtüp Rusçuk'u kurtarması, bir anda bölgede adının duyulmasını ve hükümette bile şöhret kazanmasını sağladı. Başarısından ötürü Silistre Valisi Gürcü Osman Paşa'nın teklifi üzerine "Hassa Hasekiliği" payesi verilerek ödüllendirildi. Pazvantoğlu'nun tenkili süreci içinde onu Tırnova hücumunda mağlup etmesi, sonra da eşkıya Manav İbrahim'i tepelemesiyle Alemdar Mustafa Tirsiniklioğlu İsmail Ağa'nın gözüne girdi. Önce onun yanında kapıcıbaşılığa yükseldi. 1804'te ise İsmail Ağa'nın teklifiyle Hacı Ömer Ağa'nın ölümü sonucu boşalan Hezargrad ayanlığına atandı. 1806'da Tirsiniklioğlu İsmail Ağa bir suikaste kurban gitti. Alemdar Mustafa Ağa, efendisine yapılan suikast haberini alınca Rusçuk'a gidip asayişi sağladı. Rusçuk halkından aldığı destek ile İstanbul'a temsilciler gönderildi ve Alemdar Mustafa, Rusçuk'a ayan olarak atandı. Ayan olarak Rusçuk, Yergöğü ve Tuna sahillerinde Rus ilerleyişine engel olmak için tedbirler almaya çalıştı. Bölge tarımının gelişmesine çalışıp bu nedenle bölgede yeni su kanalları açtırdı. Çiftçiden alınan haraç gibi vergileri kaldırdı. Bu icraatı ile çift bozup bölgeden ayrılan köylüleri tekrar geri gelmeye teşvik etti. Ayan olarak isyandan vazgeçtikten sonra Vidin muhafızlığına atanan Pazvantoğlu Osman Paşa ölünce ayanı olduğu bölgelerde faydalı, adil ve itaatkar idaresi ile Osmanlı yüksek idarecilerini gözüne girdiği için vezirlik rütbesi ile Vidin muhafızlığı ile Silistre Eyaleti valiliğine getirildi. 1806'da başlayan 1806-1812 Osmanlı-Rus Savaşı'nda önemli yararlıklar gösterdi. Rus Mareşali Mikelson'u bozguna uğratarak ordu içindeki şöhretini arttırdı ve Ruslar'a karşı direncin yeni umudu oldu. 1808 yılında Kabakçı Mustafa İsyanı çıktı. III. Selim tahttan indirildi ve IV. Mustafa tahta geçirildi. Bu isyanı tesvik edip idare edenler Nizam-ı Cedit reformlarını kaldırmaya yeltendiler. Olaylar üzerine İstanbul'dan Rusçuk şehrine kaçıp Alemdar Mustafa Paşa'ya sığınan reform yanlıları, Rusçuk Yaranı olarak anılan, bir gizli cemiyet kurarak Alemdar Mustafa Paşa'yı İstanbul'a gitmesi için teşvik ettiler. Ruslarla imzalanan bir ateşkes anlaşması yapılmıştı ama Silistre'de ordugahta bulunan "ordu" içinde yeniçeriler karışıklık çıkardılar. O kış için ordu niteliği kalmamış olan Osmanlı birlikleri başlarında Sadrazam ve Serdar-ı Ekrem Çelebi Mehmet Paşa olmak üzere Edirne'ye döndüler. Rumeli'de efektif devlet gücü 15,000'den fazla silahlı ve eğitimli Rusçuk milis askerine komuta eden Rusçuk ayanı Alemdar Mustafa Paşa elinde idi. İstanbul'dan kaçan eski Nizam-ı Cedid askerleri ve siyasiler ona sığınmışlardı. Bunlara arasında siyasi alanda ileri gelenler "Rusçuk Yaranı" adı verilen bir cemiyet kurmuşlardı. Bu gruba dahil olan eski sadrazam kethudası Refik Efendi İstanbul'a gelip padişaha yakın kişilerle görüşüp sonra'da şahsen padişah IV. Mustafa huzuruna çıkıp Alemdar Mustafa Paşa'nın padişaha bağlığını sunmak için İstanbul'a gelmesi için izin istedi. Ama bu izin verilmedi. Refik Efendi reisülkitaplığa tayin edilip Edirne'de bulunan Sadrazam Çelebi Mehmet Paşa yanına gönderildi. 1808'de "Rusçuk Yaranı" çabalarıyla Alemdar Mustafa Paşa Rusçuk milis ordusuyla ortalığı fazla karıştırmadan Edirne'ye geldi. Sadrazam Çelebi Mustafa Paşa ve yanında ordu kalıntıları ile burada ordugahta bulunmaktaydı. Sadrazam Çelebi Mustafa Paşa da Alemdar'a katildi. İstanbul'a giden yollar kapatıldı. 13 Temmuz'da Pınarhisar ayanı Uzun Ali Ağa emrinde milislere bağlı olan 300 süvari ile harekete geçip Rumelifeneri kalesinde oturmakta olan Kabakçı Mustafa üzerine yürüdü. Orada Kabakçı Mustafa hiç tedbirsiz ve habersiz olarak yakalanıp hemen öldürüldü. Milisler kaleyi ellerine geçirdiler. Fakat buna karşı Boğaz yamakları diğer kalelerinden getirdikleri toplarla karşı hücuma geçtiler. 14 Temmuz'da Rumelifeneri'nde çok şiddetli bir çarpışma başladı. Bu dört gün sürdü. Sonunda yenilgiye uğrayan yamaklar Rumelifeneri, Rumelikavağı, Sarıyer ve Yeniköy semtlerini yakıp yıkıp çekildiler ve bazıları kayıkla kaçmayı başardı. Bu çarpışma sonunda 300 kadar yamak ve 13 milis asker öldü. IV. Mustafa hazine vekili Nezir Ağa'yı Edirne'ye gönderip sadrazamı ve orduyu İstanbul'a çağırdı. Sadrazam Çelebi Mehmet Paşa orduyla gelmekte iken kendi milis kuvvetleri ile Alemdar Mehmet Paşa'da onunla beraberdi. İstanbul'dan gelen devlet erkanı sadrazam ve Alemdar Mustafa'yı İncirli'de karşıladı. Padişah IV. Mustafa orduda bulunan Sancak-ı Şerif'i karşılamak üzere İncirli ile Davutpaşa arasında Kırkavak mevkine gelmişti. Orada sadrazam ve Alemdar'ı huzuruna çağırıp onlarla görüştü. Sonra 19 Temmuz günü Alemdar Mustafa Paşa milisleri Çırpıcı Çayırına kamp kurdular. Sadrazam ise askerleri kışlalarına göndererek İstanbul'a konağına yerleşti. 21 Temmuz günü Alemdar'ın Rusçuk milisleri Alay Köşkü önünde IV. Mustafa'ya alay gösterildi. IV. Mustafa bundan sonra hemen Alemdar'ı sadık bir vezir olarak kabul eden ve onun tüm Balkanlarda Edirnekapı'dan Tuna boylarına kadar devlet temsilcisi ve serdarı olduğunu ilan eden bir hattı-hümayun hazırlayıp ona gönderdi. Ama 28 Temmuz 1808 günü Alemdar Mustafa Paşa Rusçuk milis kuvvetlerinden tüfekli Kırcalı askeri ile İstanbul'a girip Babıali'ye baskın yaptı. O sırada kıyafet değiştirip İstanbul'u tebdile çıkmış olan IV. Mustafa acele saraya döndü. Sadrazam Çelebi Mustafa Paşa'dan sadaret mühr-ü alındı ve hala serdar olduğu için ordugaha gönderildi. Alemdar Mustafa Paşa milis birliklerinden müfrezeleri İstanbul'un her tarafına yerleştirdikten sonra 5-6 bin Kırcalı askeri ile Topkapı Sarayı'nı bastı. Devlet erkanı saraya çağrıldı Alemdar Mustafa Paşa, birlikleri ile Orta Kapı'dan girip, Akağalar Kapısı önündeki namazgaha oturdu. Sadaret mührünü oraya gelen silahtar ağaya teslim etti. Daha önce gelip saraya girmiş ve orada bulunan IV. Mustafa ile müşavere etmiş olan Şeyhülislam ve kızlar ağası ona çıkıp padişahın kendini sadrazam tayin etmek istediğini bildirdiler. Alemdar sabık padişah III. Selim'le görüşmek istediğini ve onun haremden dışarı çıkarılmasını istediğini söyledi. Şeyhülislam ve kızlar ağası tekrar hareme girdiler. Uzun bir müddet sonra kızlar ağası çıkıp III. Selim'in çıkmak istemediği haberini getirdi. Ama Alemdar ona III. Selim'i padişah yapmak istediğini açıkladı ve IV. Mustafa'nın kendi rahatına bakmasını istediğini söyledi. Kızlar ağası tekrar içeri girdi ve akağalar harem kapılarını kapadılar. IV. Mustafa tahttan inmeye yanaşmamaktaydı ve maiyetindekilerin tavsiyelerine uyarak III. Selim'in ve kardeşi Şehzade Mahmut'un bulunarak idam edilmelerini emretti. Böylece padişahlık hakkı olan yaşayan tek Osmanoğlu hanedanı mensubu olacağını ve tahtta indirilemeyeceğini ummaktaydı. Bostancılar başlarında Başçuhadar Abdulfettah, Hazine kethüdası Ebe Selim, Hazine Vekili Nezir, Tebdil Hasekisi Hacı Ali ve Bostancı Deli Mustafa, III. Selim'in kaldığı daireye gittiler. Orada sabık sultanı görüp başını kılıç darbeleriyle ikiye yarıp öldürdüler. Anber Ağa ve cariyeler Şehzade Mahmut'u kaçırıp sakladılar. Alemdar, Babüssade kapısını kırdırmaya başlayınca akağalar korkup kapıyı açtılar. Alemdar, hareme girdi ve Arz Odası önünde tahta yeniden geçirmek istediği III. Selim'i beklerken onun ölüsü ile karşılaştı. Şehzade Mahmut bulunup getirildiği zaman hemen yeni padişah olarak ona biat etti ve cülus töreni hazırlandı. IV. Mustafa ise Bağdat Köşkü'nde tahttan inmediğini iddia edip bağırıp çağırmaktaydı. O, saray erkanı tarafından yatıştırılıp Harem'de kafes dairesine götürüldü. III. Selim'in katilleri yakalanıp önce fırın mahbesinde tutuklandılar ve sonra hepsi idam edildi. II. Mahmud tarafından sadrazamlığa atanan Alemdar Mustafa Paşa ilk iş olarak III. Selim'in katlinde payı olanları cezalandırdı ve ele başlarını öldürttü. Eylül 1808'de İstanbul'a aralarında Serezli İsmail Bey, Kalyoncu Mustafa, Cebbarzade Süleyman Bey, Karaosmanoğlu vb Rumeli ve Anadolu ayanları çağrıldı. İstanbul şehri, ayanların milis güçleri ile doldu. Ayanlar Çağlayan Kasrı'nda bir "meşveret-i amme" denilen toplantıya katıldılar. Sadrazam Alemdar Mustafa Paşa bu toplantıda konuşma yaparak merkezi hükümetin ayanların nüfuzlarını kendi bölgelerinde meşru olduğunu kabul edeceğini belirtti. Buna karşılık ayanlar padişahın her emrine uyacaklarına ve istenildiği zaman ona askeri yardım sağlayacaklarına söz vermeleri gerekmekteydi. 29 Eylül 1808'de bu koşullar bir belgeye konulup Sened-i İttifak adı verilen bu belge ayanlar tarafından imzalandı. Bu belge bir taraftan merkezi otoriteyi kuvvetlendirmekle beraber padişahın teorik mutlak iktidarına gölge düşürmekteydi. Aynı zamanda merkezi otoritenin askeri konularda bile ayanlara bağlı olduğunu içermekteydi. Nizam-ı Cedit ocağının yerine 14 Ekim 1808'de Sekban-ı Cedid adı verilen yeni modern ordu kurulduğu ilan edildi. Rusçuk Yaranı'ndan olan Behiç Efendi "Umur-i Cihadiye Nazırı" alarak Sekban-ı Cedid için mali kaynaklar bulmaya memur edildi. Kapıkulu ocaklarında asker olmayıp maaş alanları tespit edilip bunların "esame" adı verilen maaş cüzdanları toplanmaya başlandı. Para karşılığı elde edilen bir "esame cüzdanı"nı eline geçiren her kişinin üç ayda bir devlet hazinesinden ulufe alma hakkı bulunuyordu. "Umur-i Cihadiye Nazırı" olan Behiç Efendi'ye verilen bir diğer görev piyasa rayiç bedelini ödeyerek asker olmayanlardan eski "esame" cüzdanlarını toplamaktı. Böylece toplanan "esame" cüzdanları yakılarak defterlerde kayıtlı olan kapıkulu askeri sayısında azalma sağlandı ve böylece Sekban-ı Cedid kısmen finanse edildi. Alemdar Mustafa Paşa'nın sadrazamlık döneminde İstanbul'da barınan adamlarının yağmalara karışması, halka Kabakçı Mustafa isyancılarını aratır olması halk arasında huzursuzluk yaratmış, ona olan güveni sarsmıştı. Sened-i İttifak ise II. Mahmud'a "padişahın otoritesinin kısıtlandığı" yönünde duyurulmuş, padişah paşaya karşı kışkırtılmıştı. Alemdar Mustafa Paşa'nın Yeniçeriler'in "kendilerine alternatif olduğu düşüncesiyle" karşı çıktığı Nizam-ı Cedit'i (Sekban-i Cedit olarak farklı isimle de olsa) yeniden kurması, Yeniçeri ocaklarında yolsuzluk tespiti yapmaya kalkışması onların da düşmanlığını kazanmasına yetmişti. Sonunda (15 Kasım - 18 Kasım 1808)'de ortaya çıkan Alemdar Vakası adı verilen yeniçeri isyanının ilk gününde isyancı Yeniçeriler, Alemdar'ın kalmakta olduğu Bâbıâli'yi bastılar. Sekbanların karşı koyması üzerine de ateşe verdiler. Saraydan yardım gelmeyince umudunu yitiren Alemdar barut mahzenini ateşleyerek içeri girmeye çalışan 1000'e yakın yeniçeriden 600 kadarıyla birlikte öldü. Yeniçeriler yangından sonra onun ölüsünü bularak günlerce İstanbul'da dolaştırdılar; sonra parçalayıp Yedikule dışındaki bir kör kuyuya attılar. Alemdar'ın kemikleri Yeniçeri Ocağı'nın ilgasından sonra oradan çıkartılarak Yedikule surları civarına gömülmüştür. II. Meş­rutiyet'in ilanından sonra da Zeynep Sultan Camii haziresine nakledilmiÅŸtir. Çavuşbaşı Memiş Paşa Çavuşbaşı Memiş Paşa (veya "Arnavut Memiş Paşa") (ö. 8 Temmuz 1809, Sakız Adası), II. Mahmut saltanatında 15 Kasım 1808 - 1 Ocak 1809 tarihleri arasında bir ay dokuz gün sadrazamlık yapmış bir Osmanlı devlet adamıdır. Arnavut asıllıydı Vezirlerin kalemlerinde görev yapıp katiplik öğrendi. Kör Yusuf Ziyaüddin Paşa'nın yanında kapılandı ve onun sayesinde kapı kethüdası ve hacegandan oldu. Divan hizmetlerinde bulundu ve başmuhasebeci ve 26 Ekim 1807'de çavuşbaşı oldu. 16 Kasım 1808'de sadrazam olan Alemdar Mustafa Paşa'ya ve onun İstanbul'a getirdiği milislere diş bileyen yeniçeriler isyan ettiler ve dört gün süren korkunç Alemdar Vakası gelişti. İsyanının ilk gününde isyancı Yeniçeriler, Alemdar'ın kalmakta olduğu Bâbiâli'yi bastılar. Sekbanların karşı koyması üzerine de ateşe verdiler. Saraydan yardım gelmeyince umudunu yitiren Alemdar barut mahzenini ateşleyerek içeri girmeye çalışan 1000'e yakın yeniçeriden 600 kadarıyla birlikte öldü. 17 Kasım'da Çavuşbaşı Mehmet Paşa vezirlikle sedaret kaymakamlığı görevine getirildi ve bu isyan sırasında Alemdar Mustafa Paşa iş görmediği için onun boş bıraktığı makamı idare etti. İsyancılar saraya yönelip kendisini tehdit etmelerine karşı padişah II. Mahmut tedbir alıp saray duvaraların bir kaleye dönüştürdü. Kendinden başka sağ olan tek Osmanoğlu olan kardeşi eski padişah IV. Mustafa'yı boğdurttu. Saraya hücum ortaya çıkınca saray avlusunda bulunan sekbanlara çıkış emri vererek ayaklanmacıları bastırmak üzere bir şehir savaşı başlattı. Donanma Haliç'ten Beyazıt'i ve Paşakapısı'nı topa tuttu. Alemdar Mustafa Paşa'nın ölümü haberi duyulunca II. Mahmut sadrazam kaymakamı olan Çavuşbaşı Memiş Paşa'yı sadrazam yaptı. Bu olaylar sırasında yüzlerce isyancı öldürülüp şehir sokakları onların cesetleri ile dolmuştu. Saraya yakın Cebeci Kışlası'nada yangın çıkıp bu kışla ve yangın ve donanma top ateşiyle Ayasofya, Sultanahmet ve Divanyolu semtleri yanıp kül olmuştu. 19 Kasım'da Galata ve Kasımpaşa'da Kandıralı Mahmet elebaşılığı altında yeni bir isyan daha çıktı. Kandıralı Mehmet bu isyancılar önünde ve daha önce isyan edenlerin katılmasıyla Tersane ve Tophane'yi işgal etti. Diğer ayaklanmacı grupları Levent ve Selimiye kışlalarını ele geçirdiler. II. Mahmut yeni kurulmakta olan Sekban-ı Cedid güçlerini dağıtmak sözü vererk ayaklanmayı bastırdı. Ama askeri insan zayiatı 5.000'i aşkın yeniçeri ile 300-400 sekbandı. İsyancılar tarafından tecavüze uğrayan ve hayatını kaybeden şehir halkı hakkındaki zayiat bilinmemektedir. Bu ekstra isyanın mal zayiatı ise yağmalanmış evler ve dükkanlar ve yakılmış kışlalardı. 1 Ocak 1809 günü Çavuşbaşı Memiş Paşa sadrazamlıktan azledildi ve yerine Çarhacı Ali Paşa sadrazamlığa getirildi. Memiş Paşa önce Bursa'ya sonradan da Sakız Adası'na sürgüne gönderildi. Orada iken 8 Temmuz 1809'da vefat etti. Sicill-i Osmani de şöyle değerlendirilmektedir: İşleri idare etmekten aciz; şanssız; yumuşak ve faydası ve zararı yoktu. Laz Aziz Ahmed Paşa Laz Aziz Ahmet Paşa (ö. Mart 1819, Erzurum) II. Mahmud saltanatında 10 Nisan 1811 - 5 Eylül 1812 tarihleri arasında bir yıl dört ay yirmi beş gün sadrazamlık yapmış bir Osmanlı devlet adamıdır. Yeniçeri ocağından yetişerek kapıcıbaşı ve İbrail nazırı olmuştur. 1811 Rus harbinde mirahur payesi ile Ordu-yu Hümayunda görev alıp asker sevkine memur olarak Edirne'ye gönderilmiştir. Görev başarısını Hacı Mustafa Ağa, İbrahim Re'fet Efendi'ye anlatmış, o da Padişaha arzederek 17 Nisan 1811'de (bazı kaynaklara göre 10 Nisan) hem Sadrazam olmuş, hem de ordu seferde olduğundan Serdar-ı Ekrem payesini almıştır. 9 Temmuz 1811'de Rusçuk'u Rusların elinden almıştır. Savaşın sonunda 28 Mayıs 1812'de imzalanan Bükreş Antlaşması'yla Besarabya'nın tamamı Rusya'ya bırakıldı. 5 Eylül 1812'de görevinden alınarak, yerine Hurşit Ahmet Paşa getirilmiştir. Azlinden sonra Bursa'ya gönderilmiş ve sonra affedilip 1814'te Anadolu, Eylül 1816'da Halep ve sonra Erzurum valisi olmuştur. Erzurum valiliğinde iken Mart 1819'da vefat etmiştir. İbrail nezareti sırasında kendisine silahdar olan, Benderli Ali'yi yetiştirmiştir. Benderli Ali, Laz Ahmet Paşa'nın Erzurum valiliğinde vefatına kadar hizmetinde kalmış ve çeşitli devlet görevlerinden sonra 1821'de Sadrazam olmuştur. Hurşid Ahmed Paşa Hurşid Ahmed Paşa (ö. 30 Kasım 1822, Yenişehr-i Fener), II. Mahmud saltanatında 5 Eylül 1812 - 1 Nisan 1815 tarihleri arasında iki yıl altı ay yirmi yedi gün sadrazamlık yapmış bir Osmanlı devlet adamıdır. Hurşit Ahmet Paşa Kafkasya doğumlu olup Gürcü asıllıdır. Gençliğinde Osmanlılar tarafından devşirilip Yeniçeri Ocağı'na girmiştir. Sonra hızla yükselip yaptığı işlerle Sultan II. Mahmut'un takdirini kazanmış, devlet yönetiminde birçok önemli makamda oturmuştur. Fransız ordularının Mısır'dan 1798'de ayrılmalarından sonra Hurşid Ahmet Paşa İskenderiye'ye sancak beyi olmuştur. Mısır'da büyük nüfuz kazanan Kavalalı Mehmet Ali desteği ile 1804'te Mısır Eyalet valiliğine atanmıştır. Fakat çok geçmeden Hurşid Ahmet Paşa Kavalalı Mehmet Ali'nin Mısır'da nüfuzunu kırmak için Mısır'daki İngiltere'nin diplomatik temsilcisi desteğiyle girişime geçmiştir. Kavalalı Mehmet Paşa ve ona bağlı olan Arnavut asıllı yeniçerileri Mısır'dan atmak için Suriye'den toplanan maaşlı "Deli" birliklerini Mısır'a getirtmiştir. Kavalalı Mehmet Ali bu "Deli" birliklerini de kendi tarafına çekmeyi başarmış ve Mısır uleması ve Mısır'da bulunan tüccar ve esnaf lonca ve birliklerinin desteği ile Mayıs 1805'te Kahire'de kendisini Mısır Valisi ilan etmiştir. Ordu ve halk desteğinden yoksun kalan Hurşid Ahmet Paşa Kahire Kalesine çekilmek zorunda kalmıştır. İstanbul da Kavalalı Mehmet Ali Paşa'nın emrivakisini kabul etmiş ve onu Mısır Valiliğine tayin etmek üzere bir hatt-ı hümayunu Mısır'a göndermiştir. Hurşid Ahmet Paşa Kahire kalesinden ancak bu hatt-ı hümayunu gördükten sonra ayrılmıştır. Sırplar 19. yüzyıl başında ayaklandılar. Sıradan bir çoban olan Kara Yorgi bu ayaklanmanın önderi oldu. İsyancılar birçok kasabaları ellerine geçirdiler ve Belgrad'ı kuşattılar. Osmanlı padişahı III. Selim isyancılarla pazarlığı denedi ama sonuç alamadı. Ruslardan aldığı destekle isyancı Sırpların lideri Kara Yorgi 13 Aralık 1806’da Belgrad’a girdi. 1806-1812 yılları arasında devam eden Osmanlı-Rus savaşı sırasında Belgrad Kara Yorgi'nin önderliğindeki isyancıların elinde kaldı ve 1808'de Kara Yorgi Sırpların kralı (Gospodar) seçildi. Bu arada Osmanlı Devletinde Kabakçı Mustafa isyanı çıktı ve saltanat iki defa el değiştirdi. Sonunda II. Mahmut'un uzun süren saltanatı başladı. Mart 1809'da Hurşid Ahmet Paşa Sırp isyancılarını tenkil etmek görevi ile Belgrad üzerine gönderildi. Osmanlı-Rus Savaşı'nın son dönemlerinde Rus desteğinde yoksun kalan Sırp isyancılar zayıflamışlardı. 28 Mayıs 1812 tarihinde Osmanlı-Rus Savaşı'nı sona erdiren Bükreş Antlaşması imzalandı. Bu antlaşmanın bir maddesi Sırplara içsel otonomi tanımasını ön görmekte idi; ama Kara Yorgi idaresindeki Sırplar tam bağımsızlık istemekteydiler. 5 Eylül 1812'de Sırplara karşı çarpışmaları yönetmekte olan Hurşid Ahmet Paşa Laz Aziz Ahmed Paşa'nın yerine sadrazamlık görevine tayin edildi. Fakat Sırbistan'dan ayrılıp İstanbul'a gitmedi ve Sırp isyancılara karşı yapılan askeri harekat için serasker tayin edildi. Rusların Fransa'yla devam eden savaşından da yararlanan Hurşid Ahmet Paşa komutasındaki Osmanlı ordusu Sırbistan'daki isyancıları yenerek Ekim 1813'te Belgrad'ı tekrar ellerine geçirdiler. Böylece birinci Sırp İsyanı sona ermiş oldu ve isyancılar tarafından Belgrad'da Sırp Kralı ilan edilen Kara Yorgi kaçıp Avusturyalılara sığınmak zorunda kaldı. Fakat Hurşid Ahmet Paşa bundan sonra da Sırbistan meseleleri ile uğraşması gerekti. Bu arada 1814'te Sırp isyancı "Hacı Prodan"'ın isyanını bastırtıp bu kişinin Avusturya'ya sığınmasına neden oldu. Hurşid Ahmet Paşa 1 Nisan 1815'te sadrazamlıktan azledilerek sadaret Mehmed Emin Rauf Paşa'ya verildi. Fakat Hurşid Ahmet Paşa'ya Bosna Valiliği verilip yine Sırbistan meseleleri ile uğraşması gerekti. KasÄ±m 1820'de Mora Valisi olarak tayin edildi. Yanya Aslanı olarak bilinen ve merkezi Osmanlı devletinin zayıflığı dolayısıyla gününde Balkanlarda yarı-bağımsız ayanlardan biri sayılan Tepedelenli Ali Paşa 1788'de Yanya valiliğine getirilmişti. Merkezi hükümetin zayıflığından yararlanarak Arnavutluk ile Yunanistan arasındaki Epir bölgesinde Osmanlı Devleti'nden yarı-bağımsız bir nüfuz bölgesi kurarak bu bölgeyi genişletmişti. Bölgedeki Rumlar da Filiki Eterya Derneği gibi gizli dernekler kurarak Osmanlı Devleti'den bağımsızlıklarını kazanmak üzere çalışmalara başlamışlardı. Yanya Valisi olarak Tepedelenli Ali Paşa bu Rum bağımsızlık hareketlerini bastırmak için sert önlemler almıştı. Fakat İstanbul'da Tepedelenli Ali Paşa'nın oğullarıyla birlikte bağımsız bir devlet kuracağı kuşkusu gittikçe büyümekteydi. II. Mahmut, yakın danışmanı Mehmet Sait Halet Efendi ve belki de Fener Rum Patrikhanesi'nin etkisi ile Tepedelenli Ali Paşa'yı Yanya Valiliği'nde azlettiğini ilan etti. Tepedelenli Ali Paşa bu kararı kabul etmeyip Osmanlı devleti aleyhinde bir isyan başlattı. Bu isyanı bastırmak üzere II. Mahmut o zaman Mora Valisi olan Hurşid Ahmet Paşa Tepedelenli Ali Paşa'yı tenkil etmek için gönderilen ordunun serdarı tayin edip bu orduyu Yanya üzerine gönderdi. Hurşid Ahmet Paşa ordusuyla, Tepedenli'nin etkisini arttırmak için ordusuyla genişlettiği faaliyet alanlarını tekrar merkezi devlet adına ele geçirdi. Sonunda Hurşid Ahmet Paşa orduyla Tepedelenli Ali Paşa'nın bulunduğu Yanya kalesini kuşattı. Canına dokunulmaması kaydıyla Tepedenli Ali Paşa teslim oldu. Tepedenli Ali Paşa'nın isyanı böylelikle başarısızlıkla sonuçlandı. İstanbul'da padişah II. Mahmut ve danışmanı Mehmet Sait Halet Efendi onun tekrar isyan çıkarma olasılığını düşünerek Tepedelenli Ali Paşa'nın idam edilmesine karar verdiler. Tepedenli Ali Paşa bu karar fermanı gösterildiğinde hemen silahına davrandı ama muhafızlar tarafından kurşunlanarak öldürüldü. Sonra başı kesilerek İstanbul'a gönderildi. Bu olay Hurşit Ahmet Paşa'ya büyük saygınlık kazandırdı ve Sultan'ın tekrar gözüne girmesini sağladı. Hurşid Ahmet Paşa Kasım 1820'de Mora Valiliğine tayin edilip bu valilik merkezi olan Tripoliçe'ye haremi ve maiyeti ile geldiği zaman Moralı Yunanların Osmanlı devleti aleyhine bir isyan etme hazırladığını öğrenmişti. Bu şehrin Yunan ileri gelenlerini toplayıp 8 Kasım'da bu konuda onlarla karşılıklı konuşma yapmışsa da Yunanlar böyle bir isyan planlandığını inkar etmişlerdi. Fakat Tepedelenli Ali Paşa'yı tenkil etme için serdar tayin edildiği için eyalet ordusu ile Tripoliçe'de ayrılması gerekmekteydi. Bu kentte haremi, eyalet vergi hasılatları ile kaymakamı olan Mehmet Salih komutasında ufak bir muhafaza birliği bırakmıştı. Paşanın bulunmamasını bir fırsat bilen Yunan isyancılar, yıllarca Osmanlılara karşı çok önemli direniş yapmış bir ailenin üyesi ve Yunan devrimcilerin başkomutanı olan Teodoros Kolokotronis altında birleşip Mora valilik merkezini kuşatmaya başladılar. Hurşid Ahmet Paşa Yanya kuşatması ile uğraşmakta olduğu Tripoliçe'ye gelememekle beraber oraya bir birlik gönderdi ve merkezi Yunanistan'da bulunan Köşe Mehmet Paşa'yı Mora'daki isyanı tenkille görevlendirdi. 23 Eylül 1821'de Yunan devrimcileri Tripoliçe'yi ellerine geçirmeyi başardılar ve orada bulunan Türk müslüman halkını öldürdüler. Fakat yerel devlet vergileri hasılatı ve Hurşid Ahmet Paşa'nın haremi Tripoliçe'nin fethinden sağ olarak kurtarıldılar. Hurşid Ahmet Paşa dönüp bu isyancıları tenkile hazırlanmaktayken İstanbul'da bulunan aleytarları onun Tepedelenli Ali Paşa'nın hazinesinin bir kısmını kanunsuz olarak kendi eline geçirdiğini iddia edip Hurşid Ahmet Paşa'nın valilikten azledilmesini istediler. Bunlara göre Hurşid Ahmet Paşa Tepedeleli Ali Paşa'nın hazinesi olarak 40 milyon kuruşu İstanbul'a göndermişti ve aleyhtarlar ise hazinenin 500 milyon kuruş olacağını hesaplamışlardı. İstanbul Hurşid Ahmet Paşa'dan daha ayrıntılı hesap istedi ama Paşa bunu kendine bir yersiz iftira olarak kabul ettiği için bu isteğe yanıt vermedi. Bu cevap vermeme dolayısıyla aleyhtarlarının yaptıkları ithamların doğru olduğu şüphelerini kuvvetlendirdi. Hurşid Ahmet Paşa devlet malını kendi şahsına geçirme suçu ile Mora valiliğinden alındı. Yerine Mora valisi ve Mora Yunan isyancılarının tenkili için serdar olarak Dramalı Mahmut Paşa getirildi. Hurşid Ahmet Paşa'ya Yenişehr-i Fener'de ikamet etme emri gönderildi. Fakat Hurşid Ahmet Paşa'nın aleyhtarları yine onun aleyhinde çabalarına devam ettiler. Durumu Yenişehir'den takip eden Hurşid Ahmet Paşa bunların sultanı inandırıp ondan kendinin idam edilmesi için bir ferman alındıklarının ve cellatların İstanbul'dan hareket ettiklerinin (sonradan doğru olmadığı anlaşılan) haberini aldı. Buna karşı Hurşid Ahmet Paşa'nın reaksiyonu 30 Kasım 1822'de yine Yenişehir'de iken bir zehir içerek intihar etmek oldu. Teksas (Ã§izgi roman) Teksas (Il Grande Blek) 1956 yılından beri Türkiye'de yayınlanan ve kardeş yayın olan Tommiks (Capitan Miki) ile birlikte çocuklar ve gençler arasında çok büyük ilgi görmüş İtalyan yapımı bir çizgi romandır. Bu romana olan ilgi o dereceye varmıştır ki Türkiye'de bütün çizgi romanlar Teksas-Tommiks adıyla anılmaya başlanmıştır. Teksas çizgi romanı 1954 yılında İtalya'nın EsseGesse çizim-stüdyosu tarafından geliştirilmiştir ve Il Grande Blek adı altında 13 yıl süreyle çizilmeğe devam etmiştir. EsseGesse stüdyoları, ismini kurucuları olan üç çizerin soyadlarından almıştır: Giovanni Sinchetto, Dario Guzzon ve Pietro Sartoris (S.G.S. yani İtalyanca okunuşuyla EsseGesse). 1954-1967 yılları arasında EsseGesse Teksas çizgi romanını 650 fasikül halinde yayınlamıştır. Türkiye'de ise ilk olarak 1956 yılında Erdoğan Egeli'nin (1925-1983) sahipliği altındaki Ceylan Yayınları tarafından yayınlanmaya başlamıştır. Kapaklarını Samim Utkun'un çizdiği bu çizgi romanın aslında Teksas'la hiçbir ilgisi yoktur. İtalyanca ismi Teksas değildir. Kahramanının ismi de Teksas değildir ve konusu Amerika'nın Teksas eyaletinde geçmez. Teksas'ın kapaklarını çizen Samim Utkun bu ismin daha ilgi çekeceğini düşünerek çizgi romana Türkiye'de Teksas adını vermiştir. Daha sonraki yıllarda Teksas, Tay yayınları, Ecem ve Aksoy Yayıncılık tarafından siyah-beyaz haliyle 2002 yılına kadar basılmaya devam etmiştir. 2004 yılından beri de Hoz Comics tarafından renkli ve kuşe kâğıtta yayınlamaya başlamıştır. Teksas çizgi romanı 1770 yıllarında Kuzey Amerika'da İngiltere'ye ait kolonilerin bağımsızlık savaşı vererek Amerika Birleşik Devletleri'nı kurmasını konu alır. Başlıca kahramanları Çelik Blek isimli bir genç savaşçı, Rodi isimli ergenlik çağındaki bir erkek çocuk ve Profesör Oklitus'dur. Romanın kahramanı Blek İngilizcedeki Black kelimesinden gelir. Önceleri Essegesse Black kelimesini İngilizce şekliyle kullanmıştır. Ancak İtalyan okuyuculara zor geldiği için okunduğu gibi Blek şeklinde yazmağa başlamıştır. Romanın konusu aslında Amerika Birleşik Devletleri'nin Teksas eyaletinde değil Boston ve Portland gibi kuzeydoğudaki New England bölgesinde geçer. Teksas'ın kahramanı Çelik Blek ve arkadaşları Rodi (Roddy) ve Profesör Oklitus (Occultis) bir avcı kasabasında yaşarlar ve kırmızı urbalılara (İngiliz askerleri) karşı direniş yaparlar. Boston'da yaşayan Avukat Konoli (Connoly) Amerikan bağımsızlık savaşında istasyon şefi olarak görev yapmakta, ara sıra Çelik Blek'i ziyaret ederek ona gizli ve tehlikeli görevler vermektedir. Bu çizgi romanın kahramanları hayal ürünü olmakla beraber tarih açısından gerçekçi bazı kişi ve olaylara da yer verilir. Örneğin Amerikan bağımsızlık savaşının önderi ve Amerika Birleşik Devletleri'nin ilk başkanı George Washington ve gene Amerika Birleşik Devletleri'nin kurucularından biri olan bilim adamı Benjamin Franklin bu çizgi romanın bazı maceralarında yer alırlar. Teksas çizgi romanı kesin bir şekilde Amerikan yanlısıdır. Romanda İngilizler kötü, beceriksiz ve zalim olarak gösterilirler. Çelik Blek ciddi, cesur, becerikli ve akıllı bir kişidir. Romanda romantik aşk konularına değinilmez. Profesör Oklitus ve Rodi'nin en büyük zaafları yemek yemek, ve özellikle turtaları mideye indirmektir. İtalyan kökenli "Tommiks"le beraber "Teksas" çizgi romanı da 1960'lı ve 1970'li yıllarda Türkiye'de çok geniş bir okuyucu kitlesi bulunca "Teksas"ın yerli bir versiyonunun da ortaya çıkması gecikmedi. Cem Demirbaş tarafından tasarlanan, senaryo ve çizimleri Rasim Abay'a ait olan maceranın adı "Çelik Blek İstanbul'da-Zaman Makinası"ydı. Üst başlıkta "Teksas" ibaresi aynen özgün serideki yazı tipleriyle yer alıyordu. Demirbaş Yayıncılık bünyesinde çıkan bu yerli yapım Çelik Blek macerası, özgün Çelik Blek maceralarından alınmış karelerin yer yer değişikliğe uğratılmasıyla oluşturulmuş bir kolaj çalışmasıydı. Konusu ise bu özel sayının adından da anlaşılabileceği gibi alabildiğine yerelleştirilmişti. Bu absürt macerada Profesör Oklitus'un icad ettiği zaman makinesine binen romanın kahramanları İstanbul'a gelirler ve burada tarihi turistik mekânları gezerler. İkinci durak olarak da Çanakkale'ye giderler ve kendilerini savaş ortamında bulurlar. Beklenebilceği gibi, roman kahramanları bu macerada asıl kişiliklerinin oldukça dışına çıkmışlardır. Örneğin Çelik Blek geceyi bir kadınla geçirdikten sonra Profesörün alaycı ve avam sözlerine maruz kalır. Diğer bir örnekte, İstanbul'daki kahveci onlara "burada sizin paranız geçmez abi" şeklinde hitab eder. Davulcu Davulcu, akortlanabilen vurgulu bir enstrüman olan davulu (bateri) çalan kişiye verilen ad. Önceleri sadece orkestranın ritim kurgusunu düzenlerlerken; gelişen modern davulculuk teknikleriyle grupların ayrılmaz parçaları haline gelmişlerdir. Ve Ayrıca grupta bas gitar ile uyumu en iyi olan elemandır ve şarkının hızının ölçüsünü o beliler (bir kısmını). Noir DÃ©sir Noir Désir, bir Fransız rock müzik topluluğudur. Noir Désir Bordeaux'ta, 1985 yılında vokalist Bertrand Cantat, baterist Denis Barthe, gitarist Serge Teyssot-Gay ve basçı Frédéric Vidalenc tarafından kuruldu. (Frédéric Vidalenc'in yerini 1996'da Jean-Paul Roy aldı.) Kısa sürede önce Fransa'da, sonra da dünyada ün kazandı. Grup son albümleri "Des visages, des figures" ile Türk dinleyicisinin ilgisini çekmeyi başardı. Albümde Manu Chao konuk sanatçı olarak katkılarda bulundu, ve sanatçıyla birlikte yaptıkları "Le Vent Nous Portera" isimli parça dünya çapında pek çok listede başarı sağladı. 2003'te, Bertrand Cantat kız arkadaşı Marie Trintignant ile bir kavga yaşadı. Trintignant bilincini kaybetti ve birkaç gün sonra öldü. Cantat 8 yıl hapis cezasına çarptırıldı. Fransız mahkemesi, hapisteki iyi halini dikkate alarak Cantat’nın erken tahliye edilmesine karar verdi. Fransa Cumhuriyet Savcısı Paul Michel, “Bertrand Cantat’ın tahliyesi 16 Ekim 2007’den itibaren geçerlilik kazanacak” dedi. Cantat, serbest kaldıktan sonra bir yıl boyunca terapi görecek, işlediği suçla ilgili basına açıklama yapamayacak veya şarkı sözü yazamayacak. Erken tahliye kararını memnuniyetle karşılayan Cantat’nın avukatı, müvekkilinin yaşamını yeniden kuracağını ancak bir süre sahneye çıkmayacağını söyledi. Dört yıl hapis yattıktan sonra serbest bırakılan Cantat'nın dönüşünün ardından grup yeniden toparlanmaya başlasa da eski performansını yakalayamadı. Grup son olarak 2008 yılında Fransa Cumhurbaşkanı Nicolas Sarkozy'yi hedef alan single parçasıyla kendinden söz ettirmişti. 30 Kasım 2010 tarihinde grubun bateristi Denis Barthe grubun dağıldığı bilgisini kamuoyuna duyurdu. Volapük Volapük, 1879 yılında Alman din adamı Johann Martin Schleyer tarafından oluşturulmuş yapay bir dil. Datuval ("Büyük Kaşif") olarak da bilinen Schleyer, Volapük hareketinde uzun yıllar Cifal ("Lider") olarak görev almıştır. Volapük, dil bilgisi kurallarının oldukça karmaşık olmasına rağmen yüz binlerce kişi tarafından öğrenilmiş, bu dilde kurultaylar toplanmış, dil bilgisi kitapları ve dergiler yayımlanmıştır. Volapük yerini zamanla önce Idiom Neutral, sonra İnterlingua ve Esperanto gibi yapay dillere bırakmıştır. Bitişimli bir yapı içeren bu yardımcı dilin sözcükleri ve söz kökleri büyük ölçüde İngilizceye ve Rumenceye dayanmaktadır. Volapük alfabesinde 27 harf vardır. Aa Ää Bb Cc Dd Ee Ff Gg Hh Ii Jj Kk Ll Mm Nn Oo Öö Pp Rr Ss Tt Uu Üü Vv Xx Yy Zz Yalın Hâl = vol (dünya) vols (dünyalar) -in Hâli = vola (dünyanın) volas (dünyaların) -e Hâli = vole (dünyaya) voles (dünyalara) -i Hâli = voli (dünyayı) volis (dünyaları) Valik menas labons leig e lib in dinits e dets. Givons lisäls e konsiens e mutons dunön okes in flenüg tikäl. "Bütün insanlar hür, haysiyet ve haklar bakımından eşit doğarlar. Akıl ve vicdana sahiptirler ve birbirlerine karşı kardeşlik zihniyeti ile hareket etmelidirler." Schleyer, 1878 yılında altı tane dilden (Almanca, İngilizce, İspanyolca, Fransızca, İtalyanca ve Rusça) bir tane dünya dili oluşturmak için araştırmalara başladı, 1879-1880 yıllarında çalışmaları sonuç verdi ve Volapük adlı yeni bir dil ortaya çıktı. Sonraki on yıl içinde dil hızlıca popülerleşti ve üç tane uluslararası konferans yapıldı (1884, 1887, 1889). Münih'teki ikinci konferansta Kadäm Bevünetik Volapüka ("Uluslararası Valapük Akademisi") kuruldu ve Schleyer ilk Cifal ("Lider"), Auguste Kerckhoffs Dilekei ("Müdür") oldu. 1889 yılında, Paris'te üçüncü konferansın yapıldığı senede, neredeyse 1 milyon kişi tarafından konuşulan Volapük diliyle ilgili yüzlerce kulüp ve kitap, ayrıca 25 dergi vardı. Volapük Paris konferansı, yapay bir dilde düzenlenmiş ilk uluslararası konferanstı. Paris konferansında umulduğunun aksine Schleyer ve Kerckhoffs arasındaki fikir ayrılıkları iyice keskinleşti. Schleyer, veto yetkisinin uygulatılmaması üzerine akademiyi lağvetmeye çalıştı ve yeni bir kadäm (akademi) kurdu, ama bu akademi birkaç sene içinde kapandı, hareket Cifal'ler önderliğinde günümüze değin geldi. Öte yandan, 1892 yılında Kerckhoffs'un yerine Waldemar Rosenberger akademide yeni Dilekei oldu. Rosenberger yönetimindeki akademide, dil gitgide Avrupa dillerine yaklaştı ve bir zaman sonra, 1898 yılında, orijinal Valapük'ten ayrı bir haline geldi. Bu yeni dile Idiom Neutral denildi. Aynı yıl akademinin de adı değişti ve Akademi Internasional de Lingu Universal ("Uluslararası Evrensel Dil Akademisi") oldu. Bu akademi, Idiom Neutral'i bir on sene geliştirdikten sonra ünlü matematikçi Peano'nun geliştirdiği Latino sine flexione dilinin lehine terk etti. Peano, akademinin yeni müdürü oldu. 1912 yılında, Rosenberger Reform-Neutral dilini geliştirdi. Aynı yıl, Schleyer öldü ve yerine Albert Sleumer geçti. Sleumer 1934 yılında Cifal'lerin görevlerini tanımladı, 36 yıl Cifal olarak görev yaptıktan sonra 1948 yılında istifa etti. 2016 yılına kadar Volapük hareketinin 7 tane Cifal'i olmuştur. Paul Avrich Paul Avrich (1931-2006) tarihçi ve profesör. 4 Ağustos 1931 New York doğumlu olan Avrich, anarşist tarih üzerine eserler vermiştir. Cornell Üniversitesi’nden mezun olan Avrich, doktorasını Columbia Üniversitesi’nden almıştır. New York'ta bulunan Quenn Koleji’nde dersler vermiştir. Nur-Sultan Nur-Sultan (; ) ya da eski adıyla Astana (), Kazakistan'ın başkenti ve ikinci büyük şehridir. Şehir, Kazakistan'ın kuzeyinde Akmola Eyaleti içerisinde İşim Nehri'nin kıyısında yer almaktadır. 1998'de Kazakistan'ın başkenti ilan edilmiş olup insanların ülkenin güney kesiminde yığılmasını önlemek amacıyla Almatı'dan buraya taşınmıştır. Nur-Sultan, ülkenin en büyük kenti Almatı ile birlikte doğrudan yönetilen cumhuriyet şehri statüsüne sahiptir. Şehrin nüfusu 1 Aralık 2017 tarihi itibarı ile 1,029,556'dır. Nur-Sultan, Kazakistan'ın başkenti olduktan sonra büyük bir değişim gösterdi. Modern Nur-Sultan planlı bir başkent olup ana planı Japon mimar Kishō Kurokawa tarafından tasarlandı. Kazakistan hükûmetinin merkezi olan Nur-Sultan, Parlamento Binası, Yüksek Mahkeme, Ak Orda Sarayı ve çok sayıda devlet dairesi ve ajansının yanı sıra birçok fütüristik bina, otel ve gökdelene ev sahipliği yapmaktadır. Nur-Sultan ayrıca kapsamlı sağlık, spor ve eğitim sistemine sahiptir. Astana, Kazakça'da "başkent" anlamına gelmektedir. Nur-Sultan, 19. yüzyılda Çarlık Rusyası döneminde Akmolı ("beyaz mezar") ve Akmolinsk adları ile bilinmekteydi. 1961 yılında Sovyetler Birliği döneminde Bakir Topraklar Projesi sırasında Tselinograd adını aldı. 1991 yılında Kazakistan'ın bağımsızlığını ilan etmesinin ardından Akmola olarak değiştirildi. 1998'de şehrin ülkenin yeni başkenti olmasıyla Astana olarak değiştirildi. 2019'da ise 28 yıl devlet başkanlığı yapan Nursultan Nazarbayev'in görevden çekilmesini takiben kendisinin onuruna şehrin adı Nur-Sultan olarak değiştirildi. Akmolı yerleşimi, 1830 yılında İşim Nehri kıyısında, Fyodor Şubin liderliğindeki Sibirya Kazakları'na bağlı bir birlik tarafından bir okrug olarak kurulmuştur. Adını bölgede bulunan bir yerden aldığı tahmin edilmektedir. 1832'de yerleşim kasaba statüsüne sahip oldu ve Akmolinsk adını aldı. Kasabanın oldukça avantajlı konumu, 1863'te, Rus İmparatorluğu'nun Coğrafi ve İstatistiki Sözlüğü'nden bir özet olarak belirtilmiştir. Bu coğrafi merkezin doğuda Kargalı'ya, güneydeki Aktav kalesine ve batıda Atbasar'dan Kökşetav'a bağlanan yol ve hatların nasıl olduğunu açıklamaktadır. 1838'de, Kenesarı Han'ın yönettiği büyük ulusal kurtuluş hareketi sırasında Akmolinsk Kalesi yakıldı. Hareketinin bastırılmasından sonra kale yeniden inşa edildi. 16 Temmuz 1863'te Akmolinsk resmi olarak bir uyezd kasabası ilan edildi. Rus kapitalist pazarının hızlı gelişimi sırasında, Sarıarka bölgeleri yönetim tarafından ekonomk amaçlarla aktif bir şekilde kullanıldı. Kazak bozkırlarını yöneten yönetmelik taslağını hazırlamak için imparatorluk hükûmeti 1865'te Bozkır Komisyonu oluşturdu. 21 Ekim 1868'de, Çar II. Aleksandr, Turgay, Ural, Akmolinsk ve Semipalatinsk oblastlarının yönetilmesine ilişkin bir yönetmelik taslağı imzaladı. 1869'da Akmolinsk yeni kurulan Akmolinsk Oblastı'nın merkezi oldu. Varlığının ilk 30 yılında nüfusu 2 bini geçmezken sonraki 30 yıl içinde nüfusu üç kat arttı. 1893'te Akmolinsk, 6,428 nüfuslu, 3 kilise, 5 okul ve 3 fabrikadan oluşan bir uyezddi. 1917-1919 yılları arasında Rus İç Savaşı sırasında Akmolinsk Bolşevikler ve muhalifleri arasında bir çatışma merkeziydi. II. Dünya Savaşı sırasında Akmolinsk, Rusya SFSC, Ukrayna SSC ve Beyaz Rusya SSC'den tahliye edilmiş tesislerden mühendislik araç ve gereçlerinin Kazakistan SSC'ye taşınması için bir yol görevi gördü. Savaş gereksinimlerine cevap vermek için yerel endüstriler görevlendirildi ve ülkenin gerekli tüm malzemelerle savaşı ve ev cephelerini sağlamasına yardımcı oldu. Savaş sonrası yıllarda Akmolinsk, SSCB'nin savaş sonucu harap olan batısındaki ekonomik canlanmanın işaretine dönüştü. Ayrıca birçok Alman, Josef Stalin'in yönetimi altında buraya yerleştirildi. 1950'lerde Kazak SSC'nin kuzey oblastları, bölgeyi Sovyetler Birliği'nin ikinci tahıl üreticisi haline getirmek amacıyla Nikita Kruşçev tarafından yönetilen Bakir Topraklar Projesi'nin bir bölgesi haline geldi. Aralık 1960 tarihinde SBKP Merkez Komitesi Kazak SSC'nin kuzeyindeki beş oblastı kapsayan Tselinni Krayı'nı kurma kararı aldı. Akmolinsk Oblastı ise ayrı bir idari varlık olarak varlığını sürdürdü. Rayonları yeni kray yönetimine doğrudan bağlıydı ve Akmolinsk yeni Bakir Topraklar ekonomik bölgesinin yönetim merkezi ve krayın idari merkezi oldu. 20 Mart 1961 tarihinde Kruşçev'in önerisiyle Bakir Topraklar Projesi'ndeki rolüne uygun olarak Kazakistan SSC Yüksek Sovyeti Akmolinsk kentinin adını Tselinograd olarak değiştirdi. 24 Nisan tarihinde de Akmolinsk Oblastı Tselinograd Oblastı adını aldı. 1960'larda Tselinograd tamamen dönüştü. 1963'te, ilk üç yeni yüksek katlı konut bölgesinde çalışma başladı. Buna ek olarak, şehir Bakir Topraklar Sarayı, Gençlik Sarayı, Sovyetler Evi, yeni bir havalimanı ve çeşitli spor salonları da dahil olmak üzere bir dizi yeni anıtsal binaya kavuştu. 1971'de Tselinni Krayı lağvedildi ve Tselinograd oblastın idari merkezi haline geldi. Sovyetler Birliği'nin dağılmasından ve Kazakistan'ın bağımsızlığını ilan etmesinin ardından şehir asıl adının değiştirilmiş bir hali olan Akmola olarak değiştirildi. 6 Temmuz 1994 tarihinde Kazakistan Yüksek Konseyi ülkenin başkentini Almatı'dan Astana'ya taşıma kararı aldı. Kazakistan'ın başkenti 10 Aralık 1997'de Akmola'ya taşındıktan sonra şehir 6 Mayıs 1998 tarihinde Astana adını aldı. 10 Haziran 1998'de Astana uluslararası alanda bir başkent olarak tanıtıldı. 16 Temmuz 1999'da Astana, UNESCO tarafından "Barış Şehri" unvanı aldı. 19 Mart 2019 tarihinde Kazakistan'ın kurucu Cumhurbaşkanı Nursultan Nazarbayev'in görevini bırakmasından sonra yerine anayasa gereği Senato Başkanı Kasım Cömert Tokayev geçti. Tokayev yemin töreninde başkent Astana ismini Nur-Sultan olarak değiştirilmesi teklifini verdi. Kazakistan parlamentosu teklifi kabul ederek başkentin ismini değiştirdi. 23 Mart 2019 günü Kazakistan başkentinin adı Nur-Sultan olarak değiştirildi. Nur-Sultan, Kazakistan'ın ortasında İşim Nehri'nin kıyısında yer almaktadır. 51° 10' kuzey enlemi ve 71° 26' doğu boylamındadır. Şehrin yüzölçümü 722.0 km²'lik bir alanı kapsamaktadır. Nur-Sultan'ın deniz seviyesinden 347 m yükseklikte bulunmaktadır. Nur-Sultan, İşim Nehri'nden dolayı Kazakistan'ın kuzeyi ile son derece ince yerleşmiş başkent arasındaki geçiş bölgesinde geniş bir bozkır manzarasında yer almaktadır. Nur-Sultan, Ulan Batur'un ardından dünyanın ikinci en soğuk başkentidir. Nur-Sultan, sıcak yazları ve uzun, çok soğuk, kuru kışları ile nemli bir karasal iklime (Köppen iklim sınıflandırması "Dfb") sahiptir. Yıllık ortalama sıcaklık +3.5 °C'dir. Yaz sıcaklıkları ara sıra +35 °C'ye yükselirken, kış sıcaklıkları ise −30 ila −35 °C'ye kadar düşmektedir. Ocak ayında ortalama sıcaklık −14.2 °C olup en soğuk aydır ve en düşük sıcaklık rekoru Ocak 1893'te −51,6 °C olarak kaydedilmiştir. Temmuz ayında ortalama sıcaklık +20.7 C olup en sıcak aydır. İşim Nehri genel olarak Kasım ayının ikinci haftasından Nisan ayı başına kadar donmaktadır. Nur-Sultan, sık sık yüksek rüzgârları nedeniyle Kazaklar arasında bir üne sahiptir ve bunun etkileri özellikle kentin hızlı gelişen ancak nispeten açığa çıkan sol yakasında güçlü bir şekilde hissedilmektedir. Nur-Sultan idari olarak dört ilçeye (аудан "awdan") ayrılmaktadır. İlk olarak Almatı (Алматы) ve Sarıarka (Сарыарқа) ilçeleri 6 Mayıs 1998 tarihinde cumhurbaşkanlığı kararnamesi ile kuruldular. Kentin sol yakası olarak da bilinen Yesil ilçesi (Есіл) 5 Ağustos 2008 tarihinde kuruldu. 16 Mart 2018 tarihinde dördüncü ilçe olan Baykonur ilçesi (Байқоңыр) ise Sarıarka ve Almatı ilçelerinden alınan topraklarla kuruldu. Nur-Sultan'ın ekonomisi ticaret, sanayi, ulaşım, haberleşme ve inşaat sektörüne dayanmaktadır. Kentin sanayi üretimi, temel olarak inşaat malzemeleri, gıda ve makine mühendisliğine dayalıdır. Nur-Sultan, Samruk-Kazına, Kazakistan Demiryolları, KazMunayGaz, KazTransOil, Kazatomprom, KEGOC, Kazpost ve Kazakhtelecom gibi devlet şirketlerinin merkezine ev sahipliği yapmaktadır. Nur-Sultan'ın başkent olması kentin ekonomik gelişimine güçlü bir destek vermiştir. Şehrin yüksek ekonomik büyüme oranı çok sayıda yatırımcı çekmiştir. Başkent olmasından itibaren 16 yıl içinde yatırım hacmi yaklaşık 30 kat arttı, gayrisafi bölgesel hasıla 90 kat arttı ve sanayi üretimi 11 kat arttı. Şehrin gayri safi bölgesel hasılası, ülkenin GSYİH'inin yaklaşık %8.5'ini oluşturmaktadır. Ekim 2016'da Akıllı Toplum Forumu tarafından yayınlanan rapora göre, Nur-Sultan dünyanın en iyi 21 akıllı topluluğunun listesinde yer almaktadır. Nur-Sultan aynı zamanda Expo 2017'ye ev sahipliği yapmıştır. Nur-Sultan'ın nüfusu 1 Aralık 2017 tarihi itibarı ile 1,029,556 olup 2002 rakamlarına (493,100) göre iki kat artmıştır. 2014 yılı itibarı ile nüfusun %65.2'sini Kazaklar, %23.8'ini Ruslar, %2.9'unu Ukrainler, %1.7'sini Tatarlar, %1.5'ini Almanlar ve %4.9'unu diğer etnik gruplar oluşturmaktadır. Nur-Sultan'ın Kazakistan'ın başkenti olmasından bu yana ülkenin diğer bölgelerinden ve Özbekistan ve Kırgızistan gibi komşu ülkelerden gelen göçmen işçiler ve Nur-Sultan'da kariyer yapmak isteyen genç profesyoneller için bir çekim merkezi haline geldi. Bu durum şehrin demografik özelliklerini değiştirdi ve eskiden Slav çoğunluğa sahip olan şehre daha fazla Kazak yerleşti. 1989'da %17 olan Kazak nüfusu günümüzde %60'a yükselmiştir. İslam kentteki yaygın din olup, Hristiyanlık (çoğunlukla Rus Ortodoks, Roma Katolik ve Protestanlık), Yahudilik ve Budizm'de diğer dinlerdir. Nur-Sultan metropolitan alanı, Akmola Eyaleti'ne bağlı komşu Arşalı, Şortandı, Tselinograd ve kısmen de Akkol ilçelerini kapsamaktadır ve yaklaşık 1.2 milyon nüfusu barındırmaktadır. Nisan 1998'de Kazakistan hükûmeti, mimarlar ve şehir plancılarının yeni başkent için bir tasarım yarışmasına katılmalarını istedi. Japon mimar Kishō Kurokawa'nın çalışması 6 Ekim 1998'de Birincilik Ödülü'ne layık görüldü. Kurokawa'nın önerisi, 1960'lardan bu yana makine prensibinden yaşına kadar yaşamın ilkesine kadar Paradigma değişimini savunmuştur. Yaptığı çalışma, yaşam çağı ilkesinin en önemli iki kavramı olan Metabolizma ve Simbiyoz'un somutlaşmış halidir. Kurokawa'nın önerisi mevcut şehri korumak ve yeniden inşa etmeyi ve İşim Nehri'nin güney ve doğu taraflarında yeni bir şehir oluşturmayı ve Tarih ve Geleceğin Simbiyozu'nu sağlamayı amaçlamıştır. Nur-Sultan'ı doğu-batı yönünde kateden demiryolu hattının kuzeyi, endüstriyel ve yoksul bir yerleşim bölgeleridir. Demiryolu hattı ile İşim Nehri arasında, yoğun bina faaliyetinin meydana geldiği şehir merkezi bulunmaktadır. Batı ve doğuda parklar ve yüksek yapılı yerleşim alanları ile İşim Nehri'nin güneyinde yeni yönetim alanı bulunmaktadır. Burada bir diplomatik bölge inşası ve çeşitli farklı hükûmet binaları da dahil olmak üzere birçok büyük bina projesi devam etmektedir ve 2030'a kadar bu bölgelerin tamamlanması beklenmektedir. Nur-Sultan'ın mevcut baş plancısı Vladimir Laptev, Avrasya tarzında bir Berlin inşa etmek istediklerini ve Canberra gibi salt bir idari başkenti amaçlamadıklarını belirtti. Nur-Sultan birçok üniversite ve liseye ev sahipliği yapmaktadır. 2013/2014 eğitim-öğretim yılından itibaren Nur-Sultan, 14 yükseköğrenim kurumunda, önceki yıla göre %10 artışla toplam 53,561 öğrenciye sahiptir. L.N.Gumilyov Avrasya Ulusal Üniversitesi, 16,558 öğrenci ve 1,678 öğretim üyesi ile Nur-Sultan'ın en büyük üniversitesidir. Nur-Sultan'ın en eski üniversitesi, 1957 yılında kurulan S. Seifullin Kazak Tarım Teknik Üniversitesi'dir. Nazarbayev Üniversitesi, 2010 yılında dünyanın en iyi üniversitelerinden bazılarıyla ortaklaşa kurulmuş bağımsız bir araştırma üniversitesidir. Kazak Ekonomi, Finans ve Uluslararası Ticaret Üniversitesi, Nur-Sultan'da bir ekonomik kurumdur. Kazak Beşeri ve Hukuk Enstitüsü, 1994 yılında Adalet Bakanlığı'nın girişimiyle kurulan bir hukuk üniversitesidir. Astana Tıp Üniversitesi, Nur-Sultan'da Nazarbayev Üniversitesi Tıp Okulu'nun açılışına kadar tek tıp fakültesiydi. Kazak Ulusal Sanat Üniversitesi, şehrin önde gelen müzik okulu olup sanat alanında yüksek vasıflı profesyonel uzmanlarla Nur-Sultan'a hizmet vermektedir. Nur-Sultan'da 71 devlet okulu ve 12 özel okul olmak üzere 83 okulda 103,000 öğrenci kayıtlıdır. 1999 yılında kurulan Miras Uluslararası Okulu, Nur-Sultan'da kurulan ilk özel lise oldu. Haileybury Astana, Birleşik Krallık'ta bağımsız bir okul olan Haileybury ve Imperial Service College'in bir kolu olarak 2011 yılında kuruldu. Astana Kazak-Türk Liseleri, Uluslararası KATEV Vakfı tarafından yönetilmektedir. Nur-Sultan'da, üstün yetenekli erkek ve kızlar için Kazak-Türk Yüksek Yatılı Okulları ve Nurorda Uluslararası Okulu bulunmaktadır. Nur-Sultan, Fizik ve Matematik Fakültesi ve Uluslararası Bakalorya dünya okulu dahil olmak üzere iki Nazarbayev Entelektüel Okulu'na (NIS) ev sahipliği yapıyor. Astana QSI Uluslararası Okulu, öğrencilerine Amerikan müfredatı sağlayan uluslararası bir okuldur. Nur-Sultan'da çeşitli spor takımları bulunmaktadır. Kentin en büyük futbol takımı Kazakistan Premiyer Ligi'nde oynayan Astana'dır. 2009 yılında kurulan Astana dört lig şampiyonluğu, üç Kazakistan Kupası ve iki Kazakistan Süper Kupası kazandı. Ana maçlarını aynı zamanda FK Bayterek ve Kazakistan millî futbol takımının da oynadığı Astana Arena'da oynamaktadır. FK Bayterek, gençlik futbolunu geliştirmek için 2012 yılında kuruldu ve Kazakistan 1. ligi'nde oynamaktadır. Nur-Sultan Belediye Futbol Ligi'nden FK Astana-1964, maçlarını Kajimukan Munaytpasov Stadyumu'nda oynamaktadır. Kulübün en başarılı yılları, 3 lig şampiyonluğu kazandıkları 2000'li yıllardı. Nur-Sultan çeşitli profesyonel buz hokeyi takımlarına ev sahipliği yapmaktadır. Barys Astana, 2008 yılında Kontinental Hokey Ligi'nin kurucu üyesidir ve maçlarını Barys Arena'da oynamaktadır. Nomad Astana ve HK Astana ise Kazakistan Hokey Şampiyonası'nda oynamaktadırlar. Genç Hokey Ligi'nin Snezhnye Barsy, Barys Nur-Sultan'ın genç takımıdır. Nur-Sultan her yıl Kazakistan Cumhuriyeti Cumhurbaşkanlığı Kupası buz hokeyi turnuvasına ev sahipliği yapmaktadır. 2007'de kurulan Astana Pro Team, UCI Dünya Turu'na katılmaktadır. Takım, son yılların en başarılı bisiklet takımlarından biridir ve birkaç grand tour kazanmıştır. BK Astana, VTB Birleşik Ligi ve Kazakistan Basketbol Ligi'nde oynamakta ve kentin tek profesyonel basketbol takımıdır. Kazakistan'ın en başarılı basketbol takımı olup üç Kazakistan Basketbol Ligi ve dört Kazakistan Basketbol Kupası şampiyonluğu kazandı. Maçlarını, aynı zamanda pist bisikleti yarışlarının düzenlendiği Sarıarka Veledromu'nda oynamaktadır. Sarıarka Veledromu aynı zamanda 2011 Pist Bisikleti Dünya Kupası'na ev sahipliği yapmıştır. Nur-Sultan Başkanlık Kulübü, 2012 yılında kentteki ana spor takımlarının idari edilmesi amacıyla kuruldu ve Samruk-Kazına tarafından desteklenmektedir. 2011 Asya Kış Oyunları'nın bir kısmı Nur-Sultan'da düzenlenmiştir. Alau Buz Sarayı, hosted the 2015 Dünya Sprint Sürat Pateni Şampiyonası'na ev sahipliği yaptı. Cumhurbaşkanlığı Kupası tenis turnuvası her yıl Devlet Ulusal Tenis Merkezi'nde düzenlenmektedir. Nur-Sultan'da bulunan Astana Opera, başkentte inşa edilmiş ikinci opera evidir ve 2013 yılında açılmıştır. Ayrıca dünyanın en büyük opera evi olarak kabul edilmekte. Nur-Sultan'daki şehiriçi toplu taşıma otobüs ve dolmuşlar ile sağlanmaktadır. Günde 720.000'den fazla kişi toplu taşıma araçlarını kullanmaktadır. Toplu taşımacılık sektöründe çalışan 3000'in üzerinde çalışanı ile 1000'den fazla araç tarafından 40'ın üzerinde otobüs hattı hizmet vermektedir. Tıpkı otobüslerde olduğu gibi, dolmuşlarında önceden belirlenmiş hatları vardır ve paylaşımlı olarak çalışırlar. Toplamda dokuz dolmuş hattı bulunmaktadır. 2011 yılında Nur-Sultan belediyesi, kentte "Nur-Sultan'ın yeni ulaşım sistemi" olarak bilinen bir dizi değişiklik ve program uygulamak için bir şirket kurdu. Bu programların bir parçası olarak, Nur-Sultan'da metrobüs hatlarının işletmeye başlaması bekleniyor. Kentte aynı zamanda hafif bir metro hattı yapılması planlanmaktadır. Nur-Sultan'da ayrıca hava taksi hizmeti ve bisiklet paylaşım sistemine sahiptir. Nursultan Nazarbayev Uluslararası Havalimanı, şehir merkezinin 17 kilometre güneydoğusunda yer almaktadır ve kentin iç ve dış sivil hava trafiğinin ana kapısıdır. 2014 yılı itibarı ile 2,960,181 yolcu ile Kazakistan'ın ikinci en işlek havalimanıdır. Havalimanı, ülke içinde ve uluslararası olarak düzenli yolcu seferleri yapan 13 havayoluna ev sahipliği yapmaktadır. Air Astana, havalimanındaki ikinci büyük havayolu şirketidir. 2017 yılında yolcu trafiğindeki %50'lik bir artış, yaklaşık 40.000 m²'lik bir alana sahip yeni bir terminalin inşasını teşvik etmiştir. Nur-Sultan, ülkenin merkezinde yer alması nedeniyle karayolu ve Demiryolu ağları için bir ulaşım merkezi görevi görmektedir. Astana Garı şehrin ana tren istasyonu olup her gün yaklaşık 7 bin kişiye hizmet vermektedir. Yeni bir tren istasyonu olan Nurlu Yol, Expo 2017 etkinliği sırasında 12,000 yolcu kapasitesi ile inşa edildi. Almatı'ya Tulpar Talgo adında günlük bir ekspres tren hizmeti düzenlenmektedir. Kısa vadeli planlar arasında sanayi bölgesinde yeni bir tren istasyonunun inşası ve CHPP-3'ün çevresinde yük trenleri için yeni bir terminal inşa edilmesi bulunmaktadır. M-36 Çelyabinsk-Almatı ve A-343 Nur-Sultan-Kızılyar karayolları şehirden geçmektedir. Nur-Sultan'ın stratejik coğrafi konumu, şehrin bölgedeki komşu istasyonlarda oluşan kargolar için bir nakliye ve yeniden yükleme merkezi olarak hizmet vermesini sağlamaktadır. Alsancak, Konak Alsancak, İzmir'in Konak ilçesine bağlı bir mahalle. Alsancak Garı, Altay Alsancak Stadyumu, Alsancak Hocazade Camii, katolik Aziz Yuhanna Katedrali ve Aziz Yuhanna Evanjelist Anglikan Kilisesi, Gündoğdu Meydanı ve Kıbrıs Şehitleri Caddesi ile tanınmaktadır. Yeni Delhi Yeni Delhi Hindistan'ın başkenti, 321.883 şehir içi nüfusu ile yerleşim alanı olarak nüfusu 17.753.087 kişidir "(1 Ocak 2006 verilerine göre)". 1912-1947 arası Britanya Hindistanı'nın başkenti olmuştur. Bundan sonra Hindistan bağımsız olunca yine başkent olarak kalmaya devam etmiştir. Yüzölçümü 42.7 km²'dir. Yeni Delhi, 134 yabancı elçiliğe ve yüksek komisyonlara ev sahipliği yapmaktadır. Şehrin temeli, 15 Aralık 1911 tarihinde atılmıştır. Yeni Delhi iki UNESCO Dünya Mirası'na sahiptir: Hümayun Türbesi ve Qutub kompleksi. Dünyanın en hızlı büyüyen şehirlerinden biridir. Yeni Delhi, ağaçlıklı geniş bulvarlara sahiptir ve çok sayıda ulusal kurum, müze ve görülecek yerler ev sahipliği yapmaktadır. Hükûmet, şehre günde yalnızca bir saatlik su imkânı sağlıyor. Bu durum, Hindistan'da ülkenin yarısının tuvalete sahip olmaması ile ilgilidir. Planlı bir şehir olmakla beraber yol yapım ve bakım, öncelikle Yeni Delhi Belediye Meclisi İnşaat Mühendisliği Bölümü sorumluluğundadır. Yeni Delhi Kozmopolit bir şehirdir. Milli olaylar Cumhuriyet Bayramı , Bağımsızlık Günü ve Gandi Jayanti (Gandhi'nin doğum günü) gibi günlerdir. Dini bayramlar Diwali (ışık festival), Maha Shivaratri , Teej , Guru Nanak Jayanti , Baisakhi , Durga Puja , Holi , Lohri , Ramazan Bayramı , Kurban Bayramı , Noel ve Mahavir Jayanti. Qutub Festivali Kutub , olayın seçilmiş arka fon olarak Hindistan üzerinden bütün müzisyenlerin ve dansçıların performansları ile, gece boyunca sergilenecek olan kültürel bir olaydır. Judas (Ã§izgi roman) "Judas"', 1979 yılında Ennio Missaglia'nın, kardeşi Vladimiro ve Ivo Pavone'yle birlikte yarattıkları çizgi romanın ve baş karakterinin adıdır. Judas, İsa'yı ele veren havarinin İncil'de geçen adıdır. Bu lakap, Pinkerton Dedektiflik Bürosunun en iyi dedektifi Alan Scott'a "ödül avcısı" olduğu ve sevgilisi Vivian'ın ölümüne neden olan haydut arkadaşlarını ele vermesi yüzünden verilmişti. İnsanlarla ilişkileri düzgün olmayan ve her an silah kullanmaya hazır olması yüzünden meslektaşları tarafından bile sevilmeyen bir Pinkerton ajanıdır.Allan Pinkerton dışında hiçbir dostu olmayan Judas'ın pek çok düşmanı vardır. Yalnızca kötüler değil, meslektaşları da ondan nefret eder. Judas, çözüm bulamayıp maceranın sonunda haksızlıklarla karşı karşıya kalsa bile yasaların tarafında olmaya devam eder. Türkiye'de Tay Yayınları tarafından basılmıştır. Çevirisi Zeynep Akkuş'a aittir. KarahayÄ±t, Milas Karahayıt, Muğla ilinin Milas ilçesine bağlı bir mahalledir. Çevresi çam ormanları ile kaplıdır, aynı zamanda Bafa Gölü'ne kuşbakışı manzarası vardır. Köy, yaklaşık 250 yıl önce çevrede yaşayan çobanlar tarafından yerleşke haline getirilmiştir. Eskiden köy civarında oldukça fazla hayıt bulunurmuş. Mahallenin de ismini bu hayıtlardan aldığı biliniyor. Söylentilere göre, köye ilk yerleşen çobanlar, bazı hayıtların siyah olması nedeniyle bu bölgeye Karahayıt Köyü adını vermişlerdir. Muğla iline 104 km, Milas ilçesine 35 km uzaklıktadır. Karahayit Milas Söke karayolu güzergahında olup Bafa Beldesi'nden 7 km kuzeyde yer almaktadır. Aynı zamanda Karahayıt mahallesinin mahallesi olan Yeni Okul Mahalleside Asar dağının eteğinde yer almaktadir. Karahayıt mahallesinin etrafı beşparmak dağları ile çevrilidir.mahallenin çok güzel manzarası vardıreköy turistik açıdan çok güzel bir mahalle Özellikle de doğa turizmi bakımından.bir tarafta beşparmak dağları bir tarafta Bafa gölü manzarası. Ayrıca organik zeytin ve zeytinyagı ,harika çam balıve çam ormanları turistlerin ilgisini çekmektedir. Köy milas,bodrum,didim ve söke ilçelerine yakın olduğu için çevre ilçelerle bağı devam etmektedir. Cem Aksel Cem Aksel (d. 17 Şubat 1963, Ankara), caz davulcusu, müzisyen. Lise hayatında amatör olarak müzikle ilgilendikten sonra, 1983 yılında İsviçre'de Swiss Jazz School'a kaydoldu ancak maddi imkânsızlıklar yüzünden bu okula devam edemedi. Cem Aksel, 60'a yakın albümde çeşitli şarkıcılara eşlik etti.Mozaik Kamil Erdem, Gürol Ağırbaş, Bülent Ortaçgil ve Serdar Ateşer birlikte çaldığı isimlerden bazılarıdır. Rodeo Strip Rodeo Strip, Rodeo Yayıncılık tarafından Ekim 2004'te yayınlanmaya başlanan, karma içerikli çizgi roman - macera edebiyatı - çizgisel aktüalite dergisi. Dergide Murat Bozkurt, Yalçın Didman, Ergün Gündüz, Ersin Burak, Yıldıray Çınar, Yasemin Ezberci, Cem Özüduru, Caner Atakul, Murat Kalkavan gibi Türk çizgi romancılar, Şehir Köpeği, İman Limited, Ulçe, Pırılkız, Haskoç Adam gibi çalışmalarıyla yer almıştır. Brendon, Nick Raider, Napoleone, Dylan Dog, Ken Parker gibi yabancı çizgi roman içeriği, bunun yanı sıra Erhan Baş'ın İnek Adam'ı ve Timur Atakan'ın macera tefrikası Irak Yolcuları gibi uzun süre devam eden metinler vardır. Strip dergisi 2003 yılında sinema dergisi Altyazı'nın 16 sayfalık eki olarak doğmuştu. Bu eki projelendiren, Rodeo Yayıncılık'tan Murat Mıhçıoğlu idi. Ek sonrasındaki dönemde (yine Mıhçıoğlu editörlüğünde) bu kez başında "Rodeo" ile çıkan yayın, 11. sayıdan itibaren sayfa sayısını indirip fiyatını azalttı. Ocak 2006'da çıkan 11 numaralı sayı, Studio Rodeo'nun ilk ürünlerini de sunmuştur. Dylan Dog Dylan Dog. Kâbuslar dedektifi lakaplı çapkın, kısmen paranormal, Scotland Yard'dan terk dedektifin maceralarını konu alan çizgi roman dizisi. Yaşayan Ölülerin Şafağı adlı ilk macerası İtalya'da 1986'da çıkmıştır. Yaratıcısı Tiziano Sclavi, bu ilk macerada çizer Angelo Stano ile çalışmıştır. Çıktığı günden beri İtalya'nın en çok ilgi gören çizgi romanı Dylan Dog olmuştur. Bunda, yazar Sclavi'nin trendlere uygun yaklaşımı kadar, zengin çizer kadrosunun da rolü vardır. Dylan Dog'un klasik serisi, bazı maceraların AD Yayıncılık tarafından yayınlanmasından sonra, ikişer maceralı kitaplarla Rodeo Yayıncılık tarafından basılmaya başlanmıştır. Rodeo Strip dergisinde de, biri renkli olmak üzere iki kısa Dylan Dog macerası çıkmıştır. 2009 yılının aralık ayından 2011 yılına dek Hoz Comics tarafından ikişer maceralı dergiler olarak yayınlanmıştır. Serinin çevirilerini, ünlü çizgi romancı ve çevirmen Fatih okta ile Ahmet Sekendiz yapmışlardır. Hoz Comics'in Dylan Dog yayınları devam etmektedir... Ken Parker Ken Parker, yazar Giancarlo Berardi ve çizer Ivo Milazzo'nun yarattığı çizgi romanın baş kahramanıdır. 1970'li yıllarda Türkiye'de Alaska ismiyle yayımlandı. "Altın Seri" olarak bilinen 59 kitaplık serisi ve kronolojik olarak bu kitapların sonrasında yer alan büyük boy seri, Rodeo Yayıncılık tarafından yayınlanmaktadır. Kaliteli baskılarla ve orijinal kapaklarla çıkan seri, Şubat 2013 itibarıyla 47'inci kitaba gelmiştir. Bu seriler haricinde, Ken Parker'ın zaman yolculuğuna çıkarak 1990'ların İngiltere'sine geldiği, Dylan Dog ile ortak macerası, Rodeo Strip dergisinin ilk sayısında yer almıştır. Ken Parker, "Collana Rodeo" adlı bir western antoloji serisinde yayımlanmak üzere yaratıldı, ancak daha sonra yayımcı, dizinin antolojiden bağımsız olarak yayımlanmasına karar verdi ve Haziran 1977'de Ken Parker efsanesi başlamış oldu. Dizinin hemen her bölümünde imzalarını gördüğümüz yazar Giancarlo Berardi ile çizer Ivo Milazzo bu çalışmalarıyla İtalyan çizgiroman tarihine geçti. Çizgiroman tarihinde (Jeremiah Johnson filmi esintisi ve Robert Redford'un yüz hatlarına sahip olan kahramanıyla) Ken Parker'ın kendine has bir yeri vardır: evrensel temalar (şiddet, ırkçılık, sömürü, kimlik arayışı) western kalıpları içinde karşımıza çıkar. Maalesef gerek yazarın talepleri doğrultusunda, gerek geniş çaplı bir okur kitlesi yakalayamamış olmanın doğurduğu sorunlar yüzünden ilk serisi 1984 yılında, 59. sayıda durdurulan çizgiroman, yayın hayatını antolojik dergilerle, "Ken Parker Magazine" ve 180 sayfalık özel sayılarla sürdürmek zorunda kalmıştır. Yaratıcısı Giancarlo Berardi şunları söylüyor: "Ken Parker, çağdaş sorunları olan çağdaş bir insan. Hiçbir güvencesi yok, geleceği meçhul; kendi belirlediği idealleri tutkuyla, ümitle, cesaretle ve acı çekmek pahasına korumaya çalışarak günübirlik yaşıyor." O, süper güçleri olmayan bir anti-kahraman karakterdir. Yanından hiç ayırmadığı eski model Kentucky marka bir tüfekten aldığı adıyla ""Uzun Tüfek"", avcılık, ordu rehberliği, şeriflik, dedektiflik ve yazarlık yaparak kazanır hayatını: şiddetin kol gezdiği eski, vahşi batıda (maceralarının başlangıç tarihi 29 Aralık 1868'dir) idealist, olumlu, cömert ve sevgi dolu karakterinden ödün vermeden sayısız işin altından başarıyla kalkan becerikli bir adamdır. Tabiatla barışık yaşamanın ne demek olduğunu bilen ve elindeki silahı sadece korunmak ve karnını doyurmak için kullanan, avına tek el ateş edip vuramadığı takdirde kaçma şansı tanıyan tam bir idealist karakterdir. Maceralarının kalitesi ve (Teks ya da Zagor gibi klasik tiplerden hayli farklı) aykırı karakteriyle sayısı çok fazla olmayan ama kendisini çok seven bir hayran kitlesine ulaşmayı başarmış, çok sayıda makaleye ve incelemeye konu olmuştur. Olaylar ve Amerika Birleşik Devletleri'ni baştan başa gezme arzusu Ken'in belli bir yerde uzun süre kalmasına engel olduğu için, maceralarda sürekli bir ikinci kişi yoktur. Yaşadığı maceralarda avcı Dashiell, öfkeli küçük kız Pat O'Shane, Eskimo Nanuk, küçük fahişe Lily gibi çeşitli dostlar edinir. Kısa bir süre için Hunkpapa yerlilerinin köyünde kalır, burada, Amerikan ordusunun köye düzenlediği baskında hayatını kaybedecek olan Tecumseh adında dul bir kadınla evlenir. Tecumseh'in (ilk evliliğinden olan) çocuğu Theba (Teddy adıyla) bugün Boston'da yaşamakta ve Ken'i öz babası olarak kabul etmektedir. İlk bölümlerde Ken acımasız bir katille, "Şanslı" Donald Welsh ile karşı karşıya kalır. 8. sayıda Welsh'i öldüren Ken'in karşısına zaman içinde başka düşmanlar da çıkacaktır. Her bölümde şiddete, anlayışsızlığa, cehalete ve para hırsına karşı mücadele etmek zorunda kalır. En büyük ve alt edilmez düşmanı ise maalesef bir çizgiroman kahramanı değil, okur sayısının azlığıdır ki, bu durum sadık hayranlarını, Ken'in maceralarına devam edebilmesi için gece gündüz dua etmek zorunda bırakmaktadır. Ulçe Ulçe, yüzlerce yıl önce Orta Asya'da yaşadığı düşünülen, Yalçın Didman tarafından 2005 yılında yaratılmış dişi çizgi roman kahramanı. İlk olarak, Rodeo Strip dergisinin 5. sayısında çıkmıştır. Şehir Köpeği Şehir Köpeği, Murat Bozkurt'un yarattığı, maceraları vahşi atmosferli bir İstanbul'da geçen çizgi roman kahramanı. 2004 yılında, Altı Kırkbeş Yayıncılık tarafından çıkartılmaya başlanan 24 sayfalık dergide yer almıştır. Bu yayın sadece 2 sayı sürmüştür. Rodeo Strip dergisinin ilk 7 sayısında ve sonra 10. ve 14. sayılarında, uzunlu kısalı çeşitli maceraları yayınlanmıştır. Haskoç Adam Haskoç Adam, Murat Kalkavan ve Caner Atakul tarafından 2005 yılında yaratılmış, süper-kahraman parodisi tarzındaki mizahi çizgi roman. Düşmanı olan Kötü Adam'a karşı, yardımcısı Vik Vik ve televizyon habercisi Elif ile birlikte mücadele vermektedir. Maceraları, Rodeo Strip dergisinin 7, 8 ve 11. sayılarında çıkmıştır. Rodeo Yayıncılık Nick Raider Nick Raider, New York'lu bir cinayet masası polisinin maceralarını konu alan, İtalyan ürünü çizgi roman. Sergio Bonelli Editore tarafından 1988'den 2005'e kadar yayınlanmıştır. Yıllardır Teks ekibinde olan Claudio Nizzi'nin imzasını taşıyan, Bonelli'den çıkan ilk dedektif çizgi romanı özelliğine sahip Nick Raider, Haziran 1988'de tanışır okurlarıyla. Nizzi, kahramanını yaratırken Ed McBain'in 87. bölgedeki olayları konu alan romanlarından yola çıkar: bu romanlar, yazara, metropol polislerinin soruşturmalarını sürdürürken başvurduğu yöntemleri içeren, hareketlerini kısıtlayacak kesin kuralları belirten bir tür "polisin el kitabı" görevi görür. Nick Raider'ın başvurduğu yöntemlere bakarak, Nizzi sayesinde Teks'ten etkilendiği rahatça görülmektedir: Nick; cesur, yorulmak nedir bilmeyen, becerikli ve yeterince şanslı, gerçek bir kahramandır. Ne kadar tehlikeli olursa olsun hiçbir suçluyu elinden kaçırmaz, ne kadar karmaşık olursa olsun bir olayı yarım bırakmaz. Genç Robert Mitchum'un yüz hatları, üstünden eksik etmediği ceketi ve kemerine sıkıştırdığı tabancasıyla New York ağır suçlar masası dedektifi Nick Raider, aslen İtalyan olmasıyla övünür (büyükbabasının adı Raidero'dur) ve gerektiğinde Büyük Elma'nın acımasız şehir cangılına gözü kapalı dalar. Sürekli beraber dolaştığı arkadaşı, yüzündeki kocaman gülümsemesi ve her an maceraya atılmaya hazır haliyle Eddie Murphy'yi çağrıştıran Marvin Brown'dur. Marvin'den sonra gözlüklü "masabaşı" dedektifi Jimmy Garnet gelir: bilgisayar araştırmalarında başarılı, çekingen, biraz sakar bir tiptir Garnet, ama eline silahı aldığında nasıl kullanacağını da iyi bilir. Görmüş geçirmiş, yaşlı komiser Art Rayan genç meslektaşlarına baba gibi yakınlık gösteren, grubu organize eden kişidir. Nick'e muhbirlik yapan cüce Alf, becerikli bir bilgi toplayıcı ve sarsılmaz ahlaki kurallara göre hareket eden bir profesyoneldir. Nick'in bir de nişanlısı vardır artık: sevimli ve cesur gazeteci Violet McGraw. Nick Raider, her ay amansız New York yeraltı dünyasıyla mücadele etmek zorundadır. Sürekli karşılaşılan kötü karakterlerin sayısı fazla değildir. Bunların arasında, çok sevdiği golf kulübünden bir türlü kopamayan, aşırı şişman patron Louise Clementi ve mültecileri ülkeye sokan "Kara Haç" örgütü sayılabilir. İlk dönem maceraları AD Yayıncılık tarafından Türkçe olarak basılmış, fakat seri kısa sürmüştür. Daha sonra Rodeo Strip dergisinin 7. sayısında kendisi, 8. sayısında ise arkadaşı Teğmen Art, kısa maceralarla yer almıştır. Giresunspor Giresunspor, Giresun ilinde ilk olarak 1925, daha sonra 1967 yılında tekrar kurulmuş olan bir spor kulübüdür. Kulübün lakabı Çotanaklar'dır. Çotanak, fındığın ağaç dalındaki haline denmektedir. Çotanak figürü kulübün armasında da mevcuttur. Giresunspor Kulübü 1925 yılında Bilalspor'a rakip olarak, sarı-lacivert renkler altında öğretmen Fevzi ve Faruk Beyler tarafından kurulmuştur. Kulüp amatör olarak futbol, atletizm ve su sporlarında faaliyet göstermiştir. Ayrıca piyesler de veren kulüp, gece eğlenceleri de düzenlemiş, sahne çalışmalarına da Şair Can Akengin yardımda bulunmuştur. Giresunspor, 1925-1940 yılları arasında Hilalspor ve Yeşiltepe takımlarıyla mahalli liglerde sayısız müsabaka oynamıştır. 29 Haziran 1938 tarihinde çıkan 3530 sayılı Beden Terbiyesi Yasası'nın yürürlüğe girmesiyle birlikte 28 Mart 1941 yılında Giresunspor'un 1967 yılındaki kuruluşunda yer alan Giresunspor, Hilalspor, Yeşiltepe ve Sahilspor kulüpleri, sürdürdükleri bu faaliyetlerine son vermek zorunda kalmışlar ve kapatılmışlardır. Kapatılma kararlarından sonra 3 Mayıs 1941'de Hilalspor ve Sahilspor kulüpleri yeşil-beyaz forma altında Aksugençlik Spor Kulübü'nü kurdular. Buna karşılık Giresunspor ve Yeşiltepe kulüpleri de bir araya gelerek çivit-kırmızı renklere sahip forma altında Akıngençlik Spor Kulübü'nü kurdular. 5 Haziran 1947 yılında Güneşspor adıyla bir başka yeni kulüp daha kuruldu. Aksugençlikspor, 1952 yılında ismini Beşiktaş, renklerini de siyah-beyaz yaparak faaliyetlerine devam ederken, Güneşspor ise önce 1963 yılında eski Yeşiltepe'yi yaşatmak ve tazelemek amacıyla adını Yeşiltepe yaptı, sonra da 17 Mart 1967 tarihinde aldığı kararla adını Giresunspor olarak yeniden değiştirdi. 18 Nisan 1967 tarihinde Akıngençlikspor ve 21 Nisan 1967 tarihinde de Beşiktaş kulüpleri kendilerini fesih kararı alarak Giresunspor'a katılma kararı aldılar. Böylece en eskisi 1925 yılında kurulmuş olan kulüpler, tek bir çatı altında toplanarak faaliyetlerini sürdürmüş oldular. Profesyonel liglerdeki mücadelesine 1967-68 futbol sezonuyla birlikte ilk başkanı olan Hasan Gürel başkalığında Türkiye 2. Ligi’nden başlayan Giresunspor ilk resmi maçını ise 20 Ağustos 1967 tarihinde İstanbul kulüplerinden Beylerbeyispor ile Giresun Atatürk Stadı’nda oynamış ve rakibiyle 0-0 berabere kalmıştır. Giresun takımı bu karşılaşmaya Mehmet-Hüseyin-Saadettin-İsmet-Erol-Fevki-Servet-K. Şükrü-Ünal-B. Şükrü-Muhlis onbiriyle çıkmıştır. Giresunspor, Giresun'daki ikinci maçında ise 17 Eylül 1967 tarihinde Konyaspor'la karşılaşmış ve rakibine 2-1 mağlup olmuştur. Bu karşılaşmaya ise Nevzat-Mehmet-Şükrü-Fevki-Cudi-Erol-Osman-Şener-Ahmet-Muhlis-Şaban-Servet onbiriyle çıkılmıştır. Profesyonel liglerdeki mücadelesine başladıktan 4 sezon sonra 1970-71 sezonunda Türkiye Birinci Futbol Ligi’ne yükselerek Doğu Karadeniz’in 1. ligde mücadele eden ilk kulübü olma unvanını alan takım, o dönemki adıyla Türkiye 1. Ligi'nde 6 sezon üst üste mücadele etmiştir. Özellikle 1975-76 sezonunda parlak bir performans gösteren ekibimiz iyi geçen bir sezonun ardından 1976-77 sezonunda 1. Lig'e veda etmiş 1977-78 yılında 3. Lige düşmüştür. 1978-79 yılında 2. Lige çıkan Giresunspor, 1985-86 sezonunda tekrar 3. Lige düşmüştür. 1987-88 sezonunda ise Giresun takımı şampiyon olarak tekrar 2. Lige yükselmiştir. 1999-2000 sezonunda tekrar 3. Lige düşen Giresunspor, 2004-2005 sezonunda şampiyon olarak Denizli'de oynanan play-off maçları sonucunda 2. Lig B Kategorisi'ne yükselmiştir. 2006-2007 sezonunda yükselme grubunu lider tamamlayarak Bursa'da play-off oynama hakkı kazanmıştır. Bursa'da yoğun taraftar desteği altında oynanan maçta önce Kahramanmaraşspor'u 3-1 ile daha sonra Marmaris Bld.'sini uzatma dakikalarında attığı golle maçı uzatmaya taşıyan Giresunspor Marmaris Bld. takımını penaltı atışları sonucu 5-3 yenerek finale adını yazdırmıştır. Finalde Adana Demirspor'a karşı yoğun tribün desteği altında oynanan maçta Giresunspor Adana Demirspor'u 5-1 yenerek şampiyon oldu ve 1. Lig'e çıkmaya hak kazandı.2011-2012 sezonunda Bank Asya 1. Ligi 16. bitirerek 2. Lig'e düştü. 2013-2014 sezonunda ilk yarısını lider Hatayspor'un 14 puan gerisinde kapattığı Spor Toto 2. Lig Beyaz Grubu şampiyon bitirerek PTT 1. Lig'e yükselmiştir. Tekrar yükseldiği 1. Lig’de iyi bir performans gösteren Giresunspor, 2016-2017 sezonunda ligi 53 puanla 6. sırada bitirip play-off oynama hakkını elde etmiştir. Ligi 3. sırada tamamlayan Eskişehirspor ile çift maçlı eleme usulüne göre oynanan maçlarda, kendi sahasında 3-3 berabere kalan Giresunspor, deplasmanda rakibine 1-0 mağlup olarak finale kalamamıştır. Türk futboluna yetiştirdiği önemli futbolculardan biri Mazlum Fırtına'dır. 1968-69 sezonunda Giresunspor'dan Galatasaray'a transfer olan oyuncu, hem ofansif hem de defansif özelliklere sahip olan tam bir frikik ustasıydı. Yine 1975-1976 sezonunda Millî Futbolcu Cüneyt Tanman ve Müjdat Karanfilci Giresunspor formasıyla futbol oynamış önemli futbolculardandır. Türk futbolunda adından söz ettirmiş ve Romanya millî takım kalesi korumuş olan İlie Datcu Giresunspor formasıyla oynamış önemli futbolculardandır. Giresun şehirlerarası devlet sahil karayolu üzerinde bulunan, Giresun'dan yolu geçen herkesin rahatça ulaşabileceği bir mevkide inşa edilmiş olan Giresun Atatürk Stadyumu; Türkiye'de inşa edildiği dönemin en önemli stadyumlarından bir tanesi olmasına rağmen geçen uzun yıllar boyunca yapılamayan modernizasyon çalışmaları sonucunda günümüz koşullarının gerisinde kalmıştır. 30.339 m². arsa üzerine inşa edilmiş olan stadyum 1941 yılında hizmete girerek önce toprak saha olarak hizmet vermiş, ilk çimlendirilmesi ise 1981 yılında yapılmıştır. Denize dik şekilde konumlandırılmış olan stadyumun deniz tarafındaki kale arkası bölümünde tribün bulunmamaktadır. Stadyumun çim saha ölçüleri ise 68 X 105 metredir. Taraftar grubu olan "Çotanaklar"'ın Türkiye'de ve diğer ülkelerde dernekleri bulunmaktadır. Giresunspor, komşu takım Orduspor ile geçmişten gelen ezeli bir rekabet içindedir. Son dönemlerde yönetim bazında bu rekabetin üstü örtülmeye çalışılsa da Türkiye'nin en önemli rekabetlerinden biridir. Ayrıca bir diğer Karadeniz takımı Samsunspor ile de aralarında büyük bir rekabet vardır. Bu rekabetin ana sebeplerinden biride Giresun'da oynanan Giresunspor-Samsunspor maçının sonucunda 2-1 lik Samsun yenilgisi ile Samsunspor'un kümeye düşmesi rekabetin ana sebeplerindendir. Giresunspor'un bu takımlarla oynadığı maçlar Karadeniz Derbisi olarak isimlendirilir. 1971-1977 1967-1971, 1977-1978, 1979-1986, 1988-1991, 1993-1995, 1997-2000, 2007-2012, 2014- 2005-2007, 2012-2014 1978-1979, 1986-1988, 1991-1993, 1995-1997, 2000-2005 Åžampiyonluk (1) : 1970-1971 Åžampiyonluk (1) : 2013-2014 Play Off Åžampiyonluk (1) : 2006-2007 Åžampiyonluk (3) : 1987-1988, 1992-1993, 1996-1997 Play Off Åžampiyonluk (1) : 2004-2005 Ä°kincilik (1) : 1978-1979 Ã‡eyrek Final (1) : 1976-1977, 2017-2018 *Kademe-Klasman grubu olan sezonlar birleştirilerek yzaılmıştır. *Play Off maç sonuçlarıda dahildir sezona "*İlhan Dervişoğlu'nun İstatistikleri Tff arşivinden alınmıştır." Jim Crow Jim Crow, bir İngiliz komedyen olan Thomas Rice'ın 1828’de yarattığı bir karakterdir. Rice'ın canlandırdığı karakter, geri zekâlı, ilkel, her türlü aşağılanmaya maruz kalan bir siyahi tiplemesidir. Rice karakteri canlandırırken yüzünü kömürle siyaha boyuyordu. Mısır: Gerçek Indiana Joneslar Mısır: Gerçek Indiana Joneslar gerçek adı Egypt olan BBC televizyon drama serisinin adıdır. Serilerde çeşitli arkeolojik buluşların nasıl bulunduğu, ara sıra olan geri dönüş sahneleriyle aktörlerin antik Mısırlıların o anki hallerini de canlandırdığı bir seridir. Serinin orijinali BBC2 kanalında Pazar akşamları 21.00'da, Türkiye'de ise Temmuz 2006 tarihinde Pazartesi günleri 21.00 ve tekrarı Pazar günleri 21.05'de NTV'de gösterilmiştir. İlk iki bölüm Howard Carter'ın çalışmlarını ve 20. yüzyılın başlarında Mısır'da yaptığı arkeolojik görevini anlatmıştır. Sonraki iki bölümü, Matthew Kelly tarafından canlandırılan ilginç kâşif Büyük Belzoni'ye odaklanmıştır. Son iki bölüm, Elliot Cowan tarafından canlandırılan Jean-François Champollion tarafından Rosetta Taşı'nın bulunuşunu ve deşifre edilmesinin dramatize etmiştir. Günay Sağun Günay Sağun, (d. 6 Şubat 1930 İstanbul - ö. 17 Kasım 1993 İstanbul) Türk ressam. Günay Sağun, 6 Şubat 1930 tarihinde İstanbul’da dünyaya gelmiştir. İlkokulu İstanbul'da bitiren sanatçı ortaöğrenimini Ankara’da tamamlamıştır. İlk ve ortaöğrenimi sırasında ressam Eşref Üren’den ders aldı ve resim yapmaya başladı. Eşref Üren'in teşvikiyle İstanbul Devlet Güzel Sanatlar Akademisi’nde resim eğitimine başladı. Yüksek öğrenimi sırasında Eşref Üren, Leopold Levi, Seyfi Toray ve Cemal Tollu atölyelerinde çalıştı. Yine öğrenciliği sırasında karma sergilere ve Devlet Resim Heykel sergilerine katılan Sağun, 1953'te okulu bitirdi. Mezuniyetten sonra resim öğretmenliği ve resmi bir kuruluşta ressam olarak çalışmaya başlayan Sağun 1975'ten itibaren sergi açmaya başladı ve daha sonraki yaşamını yalnızca resim yaparak geçirdi. Toplam 28 kişisel sergi açan sanatçı gerek yurt içi gerekse yurt dışında çok sayıda karma sergiye dahil oldu. Çeşitli dernek kuruluşlardan ödüller, başarı plaketleri ve onur belgeleri aldı. DYO 1981 Resim Yarışması’nda İkincilik Ödülü’nü kazandı. Günay Sağun 17 Kasım 1993’te İstanbul'da hayata gözlerini yumdu. Sağun, sulu boya va yağlı boya eserler vermiştir. Değişen çevre değerlerini gözlemci ve bilinçli bir şekilde tarayıp