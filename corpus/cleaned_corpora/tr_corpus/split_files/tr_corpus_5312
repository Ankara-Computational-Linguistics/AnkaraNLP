ittifak kurdu. Mapai’nin uydusu olan Arap listeler bu birleşmeye katıldı. İttifak, eski Başbakan David Ben Gurion liderliğinde kopan 8 üyesinin ardından, Mapai’nin oylarını desteklemesi amacıyla kuruldu. Rafi Partisini kuran eski Mapai’li grup, Mapai’nin İsrail’deki nispi temsile dayanan seçim sistemini değiştirememesini protesto etmek amacıyla bu girişimde bulundu. İşçi İttifak, seçimlerde 45 sandalye kazandı ve Mapam adlı Milli Dini Parti, Bağımsız Liberaller, Poalei Agudat Yisrael, Gelişim ve İlerleme ve İşbirliği ve Kardeşlik partileriyle hükûmet için koalisyon kurmayı başardı. Altı Gün Savaşı başladığında, Rafi ve Gahal partileri de koalisyona katıldı. 21 Ocak 1968 tarihinde Mapai, Ahdut HaAvoda ve Rafi (protesto amacıyla Milli Listeyi kuran Ben-Gurion hariç) bir parti olarak birleşti ve İsrail İşçi Partisi’ni kurdular. 28 Ocak 1969 tarihinde parti Mapam ile ittifak kurdu. Bu ittifak Hiza (alignment) olarak adlandırıldı. Hiza’nın en büyük grubu olan İşçi Partisi, ittifakı domine etmekteydi. Mapam sekizinci Knesset döneminde ittifakı terketti ama kısa bir süre sonra geri döndü. 1970’lerde, refah devleti başarılı İşçi hükûmetleri tarafından genişletildi ve emeklilik gelirleri artırıldı. Yeni sosyal güvenlik tasarıları yürürlüğe girdi. Bunların arasında, 1970 yılında gelen engellilik ve işsizlik sigortaları, 1975 yılında yürürlüğe giren çocuk sigortası, 1976 yılındaki evlat edinen ailelere tanınan tatil ödemesi, 1970’deki gazilere verilen aile ödeneği ve 1975’teki gönüllülere verilen faydalar vardı. 1975-76 yıllarında bir düzine muhitte iskan rehabilitasyonu başlatıldı ve 1976 yılında, işe hastalık nedeniyle gidemeyen çalışanlar için hastalık izni kanunu yürürlüğe girdi. 1977 seçimlerinde, İşçi Partisi ilk defa muhalefete düştü. 1984 seçimlerinde, parti Likud ile milli birlik hükûmetini kurdu ve başbakanlığı iki partinin lideri arasında rotasyona soktu. Mapam, onbirinci Knesset döneminde yine partiden ayrıldı. Sebebi, sinirli Şimon Peres’in Likud ile milli birlik koalisyonu kurmak istemesiydi. Bağımsız liberaller 1980’lerde Hiza’ya katıldılar ama bu dönemde Knesset’te temsilde değillerdi. 7 Ekim 1991 tarihinde, Hiza tamamen ortadan kayboldu. Bunun nedeni, ittifakı oluşturan bütün grupların İşçi Partisine resmi olarak katılmasıydı. Bu dönemde, Likud, birçok problemle karşılaştı. Bunların arasında, ekonomik problemler, eski Sovyetler Birliği ülkelerinden gelen göçmen akını, Başkan George W. Bush yönetimindeki ABD ile ciddi gerilim ve iç hizipleşme vardı. İzak Rabin liderliğinde, İşçi Partisi, 1992 seçimlerini kazandı ve Meretz ile Shas partileriyle hükûmet kurdu. İç politikada, İşçi Partisi liderliğindeki hükûmet, çeşitli girişimlerle sosyal güvenlik politikalarını geliştirdi. Tek ebeveynler ve engelliler için daha iyi koşullar geliştirildi. Ayrıca gelir destek sistemi liberalleştirildi. 1994 Yoksulluk Azaltma ve Gelir Eşitsizliği Kanunu, ihtiyacı olan ailelere gelir yardımını geliştirdi. Bunu özellikle toplumun en yoksul kesimlerine yönelik hazırladı. 1995 yılında, milli sağlık sigortası politikası yürürlüğe girdi ve bütün İsrailliler için sağlık hizmeti hak haline dönüştü. Milli sigorta katkılarını toplama sistemine yönelik daha ilerici yöntemler getirildi. Evlatlık alan annelere, annelik bağışı yürürlüğe girdi ve ev hanımlarına yaşlılık sigortası tanındı. Asgari işsizlik ödeneği ve kısmi yaralanma ödeneği gibi ödenekler tanındı. Bunun yanı sıra, birçok geliştirme projelerine yatırımlar yapıldı ve Filistinlilere kamuda iş verme gibi pozitif ayrımcılık politikaları geliştirildi. İçişleri Bakanlığı yerel Arap meclislerinin bütçelerini artırdı ve Eğitim Bakanlığı da Arap eğitimine yönelik bütçeyi artırdı. İşçi Partisi’nin daha sonraki büyük rolü, Oslo Anlaşmaları’yla ilgili oldu. Anlaşma güvenoyu ile sonuçlandı ve hükûmet 61-50 oyla, güven oyunu kazandı. Birçok Knesset vekili hükûmete karşı çıktı ama Arap vekiller durumu kurtarmayı başardı. İsrail’de bir anayasanın olmaması nedeniyle, hükûmet, küçük bir çoğunlukla anlaşmayı yürürlüğe sokabildi. İzak Rabin’in Oslo Anlaşmalarını imzalama noktasına gelen, Filistinlilerle barış müzakerelerini başlatmak isteği, 1995 yılında. Yigal Amir tarafından suikaste kurban gitmesine sebep oldu. Peres, 1996 yılında erken seçim çağrısı yaptı. Bunun nedeni seçimlerden, barış görüşmeleri için görev almak istemesiydi. Buna rağmen, planı gerçekleşmedi ve İşçi Partisi’nin Knesset’te sandalyelerin çoğunu almasına rağmen, Başbakanlık seçimini Benyamin Netanyahu’ya karşı kaybetti. Bu sonucun en büyük nedenleri arasında, Hamas’ın gerçekleştirdiği bir seri bombalı saldırıydı. Netahyahu ve Likud hükûmeti kurdu. Koalisyonu giderek parçalanan Netanyahu, 1999 yılında erken seçim kararı aldı. Ehud Barak parti adaylığını kazandı ve İşçi Partisi’nin başbakan adayı olarak seçildi. Aynı zamanda, parti Meimad ve Gesher ile ittifak kurdu ve ittifakın adı “Bir İsrail” oldu. Barak, başbakanlık seçimini kazandı ve Bir İsrail ittifakı ise Knesset seçimlerini 26 sandalyeyle kazandı. Barak 75 sandalyelik, Shas, Meretz, Yisrael BaAliyah, Milli Dindar Parti ve Birleşmiş Torah Yahudiliği ile koalisyon kurdu. Dini partilerle (MDP, Shas ve BTY) koalisyon kurmak laik Meretz’i sinirlendirdi ve Shas partisiyle Eğitim Bakanlığı üzerine tartışmaya giren Meretz, koalisyonu terketti. Diğer partiler, 2000 Camp David Zirvesi’nden önce koalisyonu terketti. İkinci İntifada ve Ekim 2000 ayaklanmalarından sonra, Barak istifa etti. Daha sonra başbakanlık için yapılan özel seçimi Likud’un Ariel Şaron’una karşı kaybetti. Buna rağmen, İşçi Partisi, Ariel Şaron’un Milli Birlik hükûmetinde kaldı. Koalisyonda Likud, Shas, Yisrael BaAliyah ve Birleşmiş Torah Yahudiliği vardı ve işçi partisine bu koalisyonda iki önemli kabine görevi verildi. Peres Dışişleri Bakanı oldu ve Benyamin Ben-Eliezer ise Savunma Bakanı oldu. İşçi Partisi Nisan 2002’de Filistinlilere karşı Batı Şeria’da gerçekleştirilen Güvenlik Kalkanı Operasyonu’nu destekledi. Peres ve Ben-Eliezer’in barışı desteklemedikleri ve Ariel Şaron’un kuklaları oldukları eleştirileri üzerine, 2003’te İşçi Partisi hükûmetten ayrıldı. 2003 seçimlerinden önce, Amram Mitzna, parti iç seçimlerini kazandı ve partiyi, Gazze Şeridi’nden tek taraflı çekilme planıyla seçimlere götürdü. Parti seçimlerde 19 sandalya kazandı (o zamana kadarki en düşük sonuç oldu). Şaron’un Likud’u 38 sandalye kazandı. Daha sonra, Mitzna, parti içi eleştiriler sonucunda parti liderliğini bıraktı ve çok kısa bir süre sonra yeri Şimon Peres tarafından alındı. Şaron İşçi Partisi’ni Mitzna’nın planı olan çekilme planı için koalisyona davet etti. 8 Kasım 2005 tarihinde, Histadrut birliği lideri Amir Peretz, bir İşçi Parti iç oylamasıyla, Şimon Peres’in yerini alarak, İşçi Partisi’nin yeni lideri oldu. Partiyi eleştirenler, partinin son yıllarda ekonomi ve iş dünyası elitlerinin çıkarı doğrultusunda, sosyalist dokusundan ve imkanları az olan insanları, sağcı ve dindar partilere karşı koruyan parti olmak özelliğinden uzaklaştığını belirtmekteydi. Peretz, İşçi Partisi’nin geleneksel sosyalist politikalarını tekrar yürürlüğe sokmak istediğini açıkladı ve partiyi hükûmetten çıkardı. Bu, Şaron’un istifasına ve Mart 2006’da yeni seçim çağrısı yapmasına sebep oldu. Seçimden önce, siyasi harita yeniden çizildi. Bunun nedeni, Şaron’un, içinde Şimon Peres’in de bulunduğu bazı Likud’lu Knesset vekilleri ve başka partilerden gelen vekillerle Kadima adlı yeni bir siyasi parti kurmasıydı. Seçimlerde İşçi Partisi 19 sandalye kazandı ve bu partiyi Kadima’dan sonra ikinci en büyük parti yaptı. Parti, Ehud Olmert’in Kadima liderliğindeki hükûmetine katıldı ve Peretz Savunma Bakanı oldu. İşçi Partisi’nin koalisyon için ana şartı ve kampanya sözü, asgari ücreti artırmaktı. 28 Mayıs 2007 tarihinde, parti liderliği yarışında, Ehud Barak ve Ami Ayalon, Peretz’i yenip onu üçüncü sıraya gönderdi. İkinci turda, Barak partinin yeni başkanı olarak seçildi. Olmert’in istifa etmemesi durumunda, partiyi hükûmetten çekeceğini belirtti ama buna rağmen, hükûmette kaldı ve Savunma Bakanlığı görevini üstlendi. 2009 seçimlerinden önce, İşçi Partisi ve Meimad ittifaklarını sona erdirdi. Meimad daha sonra Yeşil Hareket’le ortak liste oluşturdu ama grup seçim barajını geçemedi. Partinin Ami Ayalon ve Efraim Sneh gibi bazı önemli isimleri partiyi terk etti. Seçimlerde, İşçi 13 sandalyeye düştü ve Kadima, Likud ve Yisrael Beiteinu’dan sonra Knesset’teki dördüncü en büyük parti oldu. İsrail siyasetinde daha önce çok önemli ve dominant bir konumdaki böyle bir partinin neden büyük bir düşüş yaşadığı üzerine, Begin-Sadat Stratejik Çalışmalar Merkezi’nden Efraim İnbar, analizler yaptıktan sonra, saptadığı çeşitli faktörleri açıkladı. İsrail Devleti’nin kurulması ve yerleşmesiyle özleşmiş kimliğinden uzaklaşarak, İşçi Partisi en önemli varlığını kaybetti. Siyonist bir sembol olan Kudüs’ü terk etmek ve bir kısmını Filistinlilere bırakmaya meyil göstermek, parti için oldukça yanlış bir hareketti. Kozmopolit ve bireysel değerler partiye yaralar açarken, parti kendisini kolektif değer sisteminden uzaklaştırdı. Parti bu uzaklaşmayı yaşadığı dönemde kolektif ve dayanışmaya dayanan değerler İsrail’de hala dominant ve oldukça yaygındı. Oslo Anlaşmalarıyla olan ilişkileri, anlaşmanın başarısızlığıyla da ilişkilendirilmelerine mani olmadı. Demografik nedenler de partinin aleyhine çalıştı. Bunlardan biri artan Sefarad ve Rus Yahudi nüfusudur. Toplumun bu yeni kesimleri başka partilere oy verdi. Partinin oy için İsrailli Arapları hedeflemesi, partinin imajını zedeledi ve oy açısından hiç işe yaramadı. 17 Ocak 2011’de, barış süreci gibi, koalisyon politikalarına gösterdiği destekten dolayı hayal kırıklığına sebep olan parti lideri Ehud Barak İşçi Partisini terk etti ve diğer dört Knesset üyesiyle yeni bir merkezci, Siyonist ve demokratik bir siyasi parti olan Bağımsızlık Partisi’ni kurdu. Hemen sonrasında bütün İşçi Partisi hükûmet bakanları istifa etti. Bu kopuştan iki gün sonra, içinde Kudüs Girişim Partnerleri’nin başkanı Erel Margalit gibi isimlerin bulunduğu İsrail’in iş, teknoloji ve kültürel topluluklarından önemli isimler, “Şimdi Avoda” hareketini başlattı ve İşçi Partisi’nin tekrar hayata döndürülmesi çağrısını yaptı. Hareket topluma İşçi Partisini desteklemesi çağrısını yaptı. Böylece parti kurumarını yenileyecek, sosyal değerlerini tekrar hayata döndürecek ve yeni bir dinamik lider sececekti. Shelly Yachimovich, 2011’de parti lideri olarak seçildi ve “Beraber çalışacağımıza söz veriyorum. Bu yeni bir İsrail Toplumu için sadece bir başlangıçtır” dedi. Yachimovich, içlerinde eski rakibi Amir Peretz’in de bulunduğu birçok kişi tarafından kutlandı. 2013 yılında Yachimovich’in yerini İzak Herzog aldı. 22 Ocak 2013 tarihli yasama seçimlerinde, İşçi Partisi oyların 11.39% unu aldı ve 15 sandalye kazandı. 10 Aralık 2014 tarihinde, parti lideri İzak Herzog ve Hatnuah partisi kurucusu ve lideri, Tzipi Livni, seçim ittifakına gireceklerini açıkladı. 7 Mart 2015 tarihli yasama seçimlerinde, Siyonist Birliği ortak listesi 24 sandalye kazandı ve bunların 19’u İşçi Partisi’ne aitti. Her iki parti birbirinden bağımsız kaldı ama her ikisi de Knesset’in Siyonist Birliği grubu altında temsil edildi. Partilerin ortaklığı, Avi Gabbay’ın 10 Temmuz 2017 tarihine İşçi partisi liderliğine seçildikten sonra da devam etti ama 1 Temmuz 2019 tarihinde, Gabbay tek taraflı birliğin bozulacağını ilan etti. 10 Temmuz 2018 tarihinde, İşçi Partisi, Sosyalist Enternasyonel üyeliğini askıya aldı. Bunun nedeni, Enternasyonel’in İsrail’e karşı Boykot, Tasfiye ve Yaptırım politikasını yürürlüğe sokmasıydı. İşçi Partisi’ne destek Nisan 2019 yasama seçimlerinde çöktü ve parti 4.43% oy olarak 6 sandalye kazandı. Bu parti tarihindeki en kötü sonuçtu. Temmuz 2019’da Amir Peretz partinin yeni lideri olarak seçildi. Birkaç hafta sonra, 18 Temmuz 2019 tarihinde, Eylül 2019 seçimleri öncesi, Amir Peretz partiyi Gesher partisiyle birleştirdi ve Gesher’e İşçi listesinden birçok yer verdi. Mapai, sosyalist Poale Zion hareketinden doğdu ve Nahum Syrkin ve Ber Borochov tarafından ortaya konulan Sosyalist Siyonist idolojiye bağlı kaldı. Ben-Gurion’un liderliğinde (1930-1954), Mapai ana olarak Siyonist gündem üzerine yoğunlaştı. Bunun nedeni, Yahudiler için bir anavatanın oluşturulmasının en acil konu olmasıydı. İsrail Devleti’nin kurulmasından sonra, Mapai, bir ulus inşa etmeye girişti ve İsrail Ordusu’nun kurulması (diğer silahlı örgütleri dağıtarak), birçok yerleşim birimlerinin oluşturulması, bir milyondan fazla Yahudi göçmenin İsrail’e yerleşmesi ve İsrail’de yaşayan bütün herkesin yeni Siyonist, Yahudi ve İsrailli kültür altında toplanması gibi birçok proje üzerinde çalışmaya başladı. İşçi Partisi, güvenlik ve savunma alanlarında önce daha sertti. İktidarda olduğu dönemlerde, İsrail, 1965 Sina Savaşı, Altı Gün Savaşı ve Yom Kipur Savaşı gibi savaşlarda taraftı. Partinin karma ekonomi ve sosyal refah programlarına dayanan ilk sosyalist ideolojisi zamanla evrildi. Soğuk Savaş döneminde, partinin dış politikası, ABD’ye karşı güçlü bir bağlılık gösterdi. Güvenlik politikasına göre, Filistinlilerle barış, sadece uygulanabilir politikalarla kabul edilebilir. Diğer İsrailli merkez-sol partileri gibi, İşçi partisi de İsrail’in Yahudilere ait bir demokratik devlet olması gerektiğini savunmaktadır. Güçlü bir savunma gücüne sahip olunması gerektiğine inanır ve insan haklarının devlet tarafından korunması gerektiğini destekler. Anayasa Mahkemesinin insan haklarıyla ilgili kararlarının birçoğunu destekler ve yazılı bir anayasanın, insan hakları için ne kadar önemli olduğuna vurgu yapar. Kasım 2005’te Amir Peretz, sosyal demokrat olan Bir Ulus’u İşçi Partisi’yle birleştirdi ve partinin başkanı olarak seçildi. 2006 seçim kampanyasında, Peretz liderliğindeki parti, büyük bir ideolojik değişim yaşadı. Sosyal ve ekonomik problemleri gündeminin en başına koydu ve ılımlı bir sosyal demokrat yaklaşımı (asgari ücret ve sosyal sigorta ödemelerini artırmak gibi) destekledi. Bu neoliberal politikaları isteyen eski Maliye Bakanı Benyamin Netanyahu’dan oldukça farklydı. Eski önemli üyelerden bazıları: Knesset’teki güncel vekiller Daniel Addo (1976 doğumlu futbolcu) Daniel Addo (d. 6 Kasım 1976), orta saha pozisyonunda görev yapmış Ganalı millî futbolcudur. Profesyonel kariyerine 1995 yılında Bayer Leverkusen kulübünde başladı. Daha sonra sırasıyla Fortuna Düsseldorf, Karlsruher SC, Fortuna Düsseldorf, Wormatia Worms, FC Lustenau, Al-Nejmeh SC, Vardar Skopje ve Sekondi Hasaacas kulüplerinde oynadı. Gana millî futbol takımı ile 27 maça çıkıp 2 gol kaydetmiştir. Daniel Addo Şam Kuşatması (1148) Şam Kuşatması, İkinci Haçlı Seferi sırasında 24 ile 29 Temmuz günleri arasında gerçekleşmiştir. Mutlak haçlı yenilgisiyle sona erdi ve haçlı seferinin parçalanmasına yol açtı. Papa III. Eugenius ve Bernard de Clairvaux'ın İkinci Haçlı Seferi çağrısına yanıt olarak Kutsal Topraklar'a yürüyen iki ana Hristiyan güce, Fransa kralı VII. Louis ve Almanya kralı III. Konrad komuta etti. Her ikisi de takip eden aylarda Anadolu boyunca yürüyüşleri sırasında felaket ile karşılaştılar ve ordularının çoğu yok edildi. Haçlı seferinin asıl odağı Urfa idi, fakat Kral III. Baldwin ve Tapınak Şövalyeleri'nin tercihi Şam'dı. Akka Konsili'nde Fransa, Almanya ve Kudüs Krallığı'nın önde gelenleri Haçlıların Şam'a yönelmesine karar verdiler. Haçlılar batıdan Şam'a saldırmaya karar verdiler, burada bulunan bostanlar onlara sürekli yiyecek tedarik edecekti. Şehrin duvarlarının dışına geldikten sonra, hemen bostanlardan ağaç kullanarak kuşatmaya başladılar. 27 Temmuz günü Haçlılar surları daha zayıf ancak daha az yiyecek ve suya sahip kentin doğu tarafındaki düzlüğe taşınmaya karar verdiler. Nûreddin Mahmud Zengî, Müslüman takviyeleri ile geldi ve haçlıların önceki konumlarına giden yolunu kesti. Yerel haçlı lordları kuşatmaya devam etmeyi reddetti ve üç kralın şehri terk etmekten başka seçeneği yoktu. Haçlı ordusunun tamamı 28 Temmuz'a kadar Kudüs'e geri çekildi. Papa III. Eugenius ve Bernard de Clairvaux'ın İkinci Haçlı Seferi çağrısına yanıt olarak Kutsal Topraklar'a yürüyen iki ana Hristiyan güce, Fransa kralı VII. Louis ve Almanya kralı III. Konrad komuta etti. Konrad'ın kuvvetlerini yeğeni ve sonra imparator I. Friedrich olarak tahta çıkacak Swabiya dükü Friedrich ile beraber Polonya yüksek dükü IV. Władysław ve Bohemya dükü II. Vladislaus'u içeriyordu. Haçlılar, Urfa Kontluğu'nun 24 Aralık 1144 günü düşmesinden sonra çağrılmışlardı. Haçlılar, Avrupa'yı aşıp 1147 yılının Eylül ve Ekim aylarında Konstantinopolis'e ulaştılar. Her ikisi de takip eden aylarda Anadolu boyunca yürüyüşleri sırasında felaket ile karşılaştılar ve ordularının çoğu yok edildi. Louis birliklerini bırakıp, Karısı Akitanya düşesi Eleanor'un amcası Antakya prensi Raymond'un prens olduğu Antakya Prensliği'ne gemi ile yolculuk yaptı. Raymond, prensliğini tehdit eden Selçuklu Türklerine karşı askeri yardım önermesini bekliyordu fakat Louis bunu kabul etmeyip Haçlı yeminini yerine getirmek için Kudüs'e gitti. Hastalıktan etkilenen Konrad, daha önce Konstantinopolis'e döndü, ancak birkaç hafta sonra 1148 yılının Nisan ayının başlarında Kudüs'e geldi. Haçlı seferinin asıl odağı Urfa idi, fakat Kudüs'de bu odak Kral III. Baldwin ve Tapınak Şövalyeleri'nin tercihi ile Şam oldu. Akka Konsili, "Kudüs Yüksek Kurulu (Haute Cour)" çağrısı ile Akka'da 24 Haziran günü toplandı. Bu, yüksek kurul varlığının en görkemli toplantısıydı: Konrad, Otto, Avusturya dükü II. Heinrich, geleceğin imparatoru Friedrich ve Montferrat markizi V. William, Kutsal Roma İmparatorluğu'nu temsil ediyorlardı. Louis, Flandra kontu Thierry ve çeşitli kilise insanları ile Lordlar Fransa'yı temsil ediyorlardı. Kudüs kraliçesi Melisende, Kudüs kralı III. Baldwin, Kudüs patriği Foulques, Robert de Craon (Tapınak Şövalyeleri'nin Üstadı), Raymond du Puy de Provence (Hospitalier Şövalyeleri'nin üstadı), Manassès de Hierges (Kudüs yüksek subayı), Toron Lordu II. Humphrey, Philippe de Milly, Caesarea lordu I. Walter ve Barisan d'Ibelin, Kudüs Krallığı'nı temsil edenler arasındaydılar. Özellikle Antakya, Trablus veya eski Urfa kontluklarından hiç kimse katılmadı. Hem Louis hem de Konrad, Şam'a saldırmaya ikna edildi. Kudüs'e yerli bazı baronlar, Müslüman olmasına rağmen Börilerin, Zengilere karşı kendi müttefikleri olması nedeniyle Şam'a saldırmanın akıllıca olmayacağına dikkat çektiler. I. İmâdüddin Zengî'nin 1140 yılında şehri kuşatmıştı ve genç Mucireddin Abak'ın veziri gibi hareket eden ve bir Memlûk olan Muinüddin Üner, vakainüvis Usama ibn Munqidh üzerinden Kudüs ile ittifak için görüşmüştü. Konrad, Louis ve Baudouin ısrar ettiler, Şam Hristiyanlık için kutsal bir şehirdi. Kudüs ve Antakya gibi, Avrupa Hristiyanlarının gözünde takdire değer bir ödüldü. Haziran ayında, orduları Tiberya'da toplandı ve Taberiye Gölü etrafından Baniyas yolu üzerinden Şam'a yürüdüler. Toplamda muhtemelen 50,000 kişilik bir kuvvetten oluşuyorlardı. Genel görüş şimdi Şam'a saldırma kararının bir şekilde kaçınılmaz olduğu yönündedir. Martin Hoch gibi tarihçiler kararı, Şam dış politikasının Zengiler ile uyumlu hale getirilmesinin mantıklı sonucu olarak görürler. Kral III. Baudouin, daha önce şehri ele geçirmenin tek hedef olduğu bir sefer düzenlemişti. Bu, Börilerin Kudüs Krallığı ile ilişkilerine zarar vermişti. Haçlılar batıdan Şam'a saldırmaya karar verdiler, burada bulunan bostanlar onlara sürekli yiyecek tedarik edecekti. 23 Temmuz'da öncü Kudüs ordusu Daraiya'ya geldi, ardından Louis ve en sonra Konrad geldi. Yoğun ekili bahçeler ve bostanlar, haçlılar için ciddi bir engel olacaktı. Surlu Vilyam'a göre, Haçlılar muharebe için hazırlandı: Daria [Darayya] artık şehre çok yakın olduğu için, taraflar güçlerini savaş düzenine aldırdılar ve lejyonları yürüyüş sırasına göre uygun yerlere tayin ettiler...Ülkelerine göre sözde benzerlikler nedeniyle, Kudüs Kralı'nın önderliğinde tümen, prenslerin ortak kararı ile, takip eden lejyonlara yol göstermeye ve yol açmaya yönelmişti. Frankların Kralı [VII. Louis] ve ordusuna, ihtiyaç ortaya çıkarsa ilerideki kişilere yardımcı olabilecekleri ikincil yere veya merkeze atandı. Aynı düzende, İmparator [III. Konrad] üçüncü veya arka pozisyonu aldı ve düşman arkadan saldırı yapması durumunda direnmeye hazır olacaktı. Müslümanlar iyi hazırlanmıştı ve 24 Temmuz'da Şam dışındaki bahçelerde ilerleyen orduya sürekli saldırdılar. Bu bahçeler kuleler ve duvarlar tarafından savunuldu ve haçlılar sürekli dar yollar boyunca oklar ve mızraklarla vuruldu. 24 Temmuz Cumartesi günü sabahı Haçlılar Barada Nehri boyunca saldırıya geçtiler. Bostanlarda ve dar yollarda, Hristiyan güçleri ile Şam'ın "ahdath" milisleri ve "Turkoman" paralı askerlerinin karışımı profesyonel birlikleri arasında şiddetli çarpışmalara gerçekleşti. Surlu Vilyam şöyle yazar: Tarihçi David Nicolle, Surlu Vilyam'ın Konrad'ın Hıristiyan ordusunu tamamen bozmadan güçlerini arkadan cepheye nasıl getirebileceğini açıklamadığını yazar. Suriyeli vakainüvis Abu Shama'ya göre: Konrad tarafından yapılan müdahale sayesinde, haçlılar yol boyunca savaşmayı ve savunmacıları Barada nehrinin diğer tarafına ve Şam'a geri püskürtmeyi başardılar. Şehrin duvarlarının dışına geldikten sonra, hemen bostanlardan ağaç kullanarak kuşatmaya başladılar. Haçlılar, Barada'nın Şam'ı geçemediği Bab al-Jabiya kapısının karşısında kuşatma pozisyonlarını inşa etmeye başladılar. Şehrin içinde yaşayanlar, kaçınılmaz bir saldırı olacağını gördükleri için büyük sokaklara barikat kurarak hazırlık yaptılar. Muinüddin Üner, Musul'dan I. Seyfeddin Gazi ile Halep'ten Nûreddin Mahmud Zengî'den yardım aradı ve Haçlıların kampına bir saldırı düzenledi; Haçlılar duvarlardan bostanlara geri itildiler, burada pusuya ve gerilla saldırılarına açık duruma düştüler. 25 Temmuz Pazar günü karşı saldırı sırasında, Şam kuvvetleri 71 yaşındaki avukat ve tanınmış bilgin sufi Al-Halhli ve asker Nur al-Dawlah Shahinshah de dahil olmak üzere ağır kayıplar aldı. Surlu Vilyam'a göre, 27 Temmuz günü Haçlılar surları daha zayıf ancak daha az yiyecek ve suya sahip kentin doğu tarafındaki düzlüğe taşınmaya karar verdiler. 26 Temmuz'da Haçlı kampına yapılan baskın sırasında, Abu Shama'ya göre: Her iki kampta da çatışmalar yaşandı: Üner, eğer Seyfeddin ve Nûreddin'in yardım önerisini kabul ederse, şehri almayacaklarına emin olamadığından onlara güvenemiyordu; Haçlıların tarafında ise eğer ele geçirirlerse şehrin kimin olacağı konusunda anlaşmazlık vardı. yerel baronların adayı Beyrut Lordu Guy Brisebarre iken Flandra kontu Thierry ise şehri kendisi için istiyordu, Thierry aynı zamanda III. Baudouin, III. Konrad ile VII. Louis'in desteğine sahipti. Üner'in liderlere daha az savunulabilir bir pozisyona geçmeleri için rüşvet verdiği ve Üner'in Haçlıların eve gitmesi durumunda Nûreddin ile olan ittifakını bozma sözü verdiği bazıları tarafından kaydedilmiştir. Bu arada Seyfeddin ve Nûreddin, Humus'a gelmiş ve hem Üner'in Hem de Haçlıların istemediği bir şey olan Şam'a sahip olmak için Üner ile pazarlık ediyorlardı. Seyfeddin de Haçlılara yazdı ve onları eve dönmeye çağırdı. Nûreddin'in sahaya çıkmasıyla Haçlıların daha iyi pozisyonlarına geri dönmek imkânsızdı. Yerel haçlı lordları kuşatmaya devam etmeyi reddettiler ve üç kralın şehri terk etmekten başka seçeneği yoktu. Önce Konrad, sonra ordunun geri kalanı 28 Temmuz'da Kudüs'e geri çekilmeye karar verdi, ancak geri çekilmeleri sırasında onları Türk okçuları takip edip, taciz etti. Hristiyan güçlerin her biri diğeri tarafından ihanete uğramış hissetti. Aşkelon'a saldırmak için yeni bir plan yapıldı, ancak başarısız kuşatmadan kaynaklanan güven eksikliği nedeniyle bundan vaz geçildi. Bu karşılıklı güvensizlik, yenilgi nedeniyle, Kutsal Topraklar'daki Hristiyan krallıklarının harabesine bir nesil boyunca uzanacaktı. Savaşın ardından Konrad, Manuil ile ittifakını ilerletmek için Konstantinopolis'e döndü. Saldırının sonucu olarak Şam artık haçlılara güvenmedi ve şehir 1154'te resmen Nûreddin Mahmud Zengî'ye teslim edildi. Bernard de Clairvaux da aşağılandı ve yeni bir haçlı seferi çağrısı başarısız olduğunda, kendisini İkinci Haçlı Seferi'nin fiyasosundan tamamen koparmaya çalıştı. Muhammed Mert Muhammed Mert (d. 9 Şubat 1995), Altınordu takımında orta saha pozisyonunda görev yapan Belçikalı-Türk futbolcudur. Profesyonel kariyerine 2013 yılında Genk kulübünde başladı. Daha sonra sırasıyla NEC, Fortuna Sittard, Víkingur, FC Den Bosch ve Altınordu kulüplerinde oynadı. Şam kuşatması Şam kuşatması şu anlamlara da gelebilir:: Kemal RÃ¼zgar Kemal Rüzgar (d. 20 Haziran 1995), Altınordu takımında forvet pozisyonunda görev yapan Türk futbolcudur. Profesyonel kariyerine 2015 yılında Fortuna Düsseldorf II kulübünde başladı. Daha sonra sırasıyla Fortuna Düsseldorf, VfL Osnabrück, FC Viktoria Köln ve Altınordu kulüplerinde oynadı. Jim Lovell James Arthur Lovell Jr. (d. 25 Mart 1928) eski bir NASA astronotu, Deniz Havacısı, makine mühendisi ve emekli donanma kaptanı. 1968'de Apollo 8'in komut modülü pilotu olarak, Ay'a uçan ve Ay'ın etrafında dönen ilk üç insandan biri oldu. Daha sonra 1970 Apollo 13 ay görevine, kritik bir başarısızlıktan sonra, Ay'ın etrafında dolaştı ve mürettebatın ve görev kontrolünün çabalarıyla güvenle Dünya'ya döndü. Lovell daha önce iki Gemini görevinde, 1965'te Gemini 7'de ve 1966'da Gemini 12'de uçmuştu. Dört kez uzaya uçan ilk kişidir. Ay'a uçmuş 24 kişiden biri olan Lovell, iki kez uçan ilk kişidir. Kongre Onur Derecesi Onur Madalyası ve Başkanlık Özgürlük Madalyası (1970'te Uzay Araştırmaları grubundaki 17 alıcıdan biri olarak), ve 1994 tarihli Lost Moon kitabının ortak yazarıdır. Lovell roketle ilgilenmeye başladı ve çocukken uçan modeller yaptı. Liseden mezun olduktan sonra, Wisconsin-Madison Üniversitesi'ne iki yıl boyunca 1946'dan 1948'e kadar "Flying Midshipman" programı altında okudu. Madison'da futbol oynadı. 1948 sonbaharında ABD Deniz Harp Okulu'na kabul edildi. İlk yılında sıvı yakıtlı roket motoru üzerine bir inceleme yazdı. Daha sonra Ekim 1952'den Şubat 1954'e kadar NAS Pensacola'da uçuş eğitimine gitti. Arda Kızıldağ Arda Kızıldağ (d. 15 Ekim 1998), Türk futbolcu. Süper Lig ekiplerinden Gençlerbirliği'nde forma giymektedir. Futbola 2008 yılında Gençlerbirliği altyapısında başlayan Arda, 2017-2018 sezonunun başında profesyonel olup Gençlerbirliği'nin pilot takımı görevini gören 2. Lig ekibi Hacettepe'de forma giymeye başladı. 2019-2020 sezonu başında Gençlerbirliği A Takımı kadrosuna alındı, 26 Ağustos 2019'da Gazişehir Gaziantep ile oynanan Süper Lig maçında ilk kez a takım forması giydi.. Mats Seuntjens Mats Seuntjens (d. 17 Nisan 1992), Süper Lig ekiplerinden Gençlerbirliği takımında orta saha pozisyonunda görev yapan Hollandalı futbolcudur. Profesyonel kariyerine 2012 yılında NAC Breda kulübünde başladı. Daha sonra sırasıyla AZ, Jong AZ ve Gençlerbirliği kulüplerinde oynadı. Rina Lazo Rina Lazo Wasem (d. 23 Ekim 1923 – ö. 1 Kasım 2019), Guatemalalı-Meksikalı kadın ressam. Lazo 23 Ekim 1923'te Guatemala Şehri, Guatemala'da doğdu. Sanatçı Meksikalı Duvar Ressamları Hareketi'nin aktif üyesiydi. Kariyerine duvar resmi sanatçısı olan Diego Rivera'nın yanında asistanı olarak başladı. 1947'den 1957'de Rivera'nın ölümüne kadar Guatemala ve Meksika'daki projelerde onunla çalıştı. Lazo realist tarzda çizdiği tuval resim çalışmalarıda üretmesine karşın daha çok duvar üzerine yaptığı eserleriyle dikkat çekmiş birçok ülkede Meksika ve Guatemala'yı düzenlediği organizasyonlarla başarıyla temsil ederek en başarılı resim sanatçıları arasında yer almıştır. Sanatçı Arturo García Bustos ile evli olan, Guatemalalı-Meksikalı kadın ressam Rina Lazo 1 Kasım 2019'da Meksiko Şehri, Meksika'da kalp yetmezliği nedeniyle 96 yaşında vefat etmiştir. Flávio Ramos Flávio da Silva Ramos (d. 12 Mayıs 1994), Gençlerbirliği takımında defans pozisyonunda görev yapan Brezilyalı futbolcudur. Profesyonel kariyerine 2013 yılında Náutico kulübünde başladı. Daha sonra sırasıyla Feirense ve Gençlerbirliği kulüplerinde oynadı. Star Fox Star Fox ( "Sutā Fokkusu"), Nintendo tarafından geliştirilen bir shoot 'em up aksiyon-macera video oyunu serisidir. Seri, ana kahraman Fox McCloud liderliğindeki Star Fox adlı antropomorfik hayvanların savaş ekibini takip ediyor. Oynanış, fütüristik "Arwing" savaş uçaklarında, diğer araçlarda ve yaya olarak Lylat gezegen sistemi etrafındaki maceraları içermektedir. İlk "Star Fox" oyunu ileriye doğru ilerleyen bir 3D shoot 'em up, ancak daha sonraki oyunlarda daha yönlü özgürlük ekledi. "Star Fox" ve "Star Fox 64", StarVox adlı bir Alman şirketi ile karıştırılmaması amacıyla PAL bölgesinde Starwing ve Lylat Savaşları olarak piyasaya sürüldü. Bununla birlikte, "Star Fox Adventures" oyunundan itibaren oyunlar asıl adlarıyla piyasaya sürülmeye başlandı. Fabrício Baiano Fabrício Baiano (d. 13 Haziran 1992), Gençlerbirliği takımında orta saha pozisyonunda görev yapan Brezilyalı futbolcudur. Profesyonel kariyerine Vasco da Gama kulübünde başladı. Daha sonra sırasıyla Santa Cruz-RJ, Novo Hamburgo, Coritiba, Macaé, Marítimo ve Gençlerbirliği kulüplerinde oynadı. Orhan Aktaş Orhan Aktaş (d. 21 Ekim 1994), Giresunspor takımında defans pozisyonunda görev yapan Türk-Alman futbolcudur. Profesyonel kariyerine 2014 yılında Husqvarna FF kulübünde başladı. Daha sonra sırasıyla Haskovo, İstanbulspor ve Giresunspor kulüplerinde oynadı. Irfan Hadžić Irfan Hadžić (d. 15 Haziran 1993), Akhisar Belediyespor takımında forvet pozisyonunda görev yapan Bosnalı futbolcudur. Profesyonel kariyerine 2011 yılında Zulte Waregem kulübünde başladı. Daha sonra sırasıyla Inter Zaprešić, Zlaté Moravce, Royal Antwerp, Hamme, Celje, Radnik Bijeljina, Zrinjski Mostar ve Akhisar Belediyespor kulüplerinde oynadı. Stallone Limbombe Stallone Limbombe (d. 26 Mart 1991), Gent takımında orta saha pozisyonunda görev yapan Belçikalı futbolcudur. Profesyonel kariyerine 2013 yılında Oosterwijk kulübünde başladı. Daha sonra sırasıyla Antwerp, Gent ve Giresunspor kulüplerinde oynadı. Nemanja Anđušić Nemanja Anđušić (d. 17 Ekim 1996), Trabzonspor takımında orta saha pozisyonunda görev yapan Bosnalı futbolcudur. Profesyonel kariyerine 2013 yılında Leotar kulübünde başladı. Daha sonra sırasıyla Sarajevo, Travnik, Olimpik Sarajevo, Sarajevo, Čelik Zenica, Mladost Doboj Kakanj, Trabzonspor ve Balıkesirspor kulüplerinde oynadı. Aly Mallé Aly Mallé (d. 3 Nisan 1998), Udinese takımında orta saha pozisyonunda görev yapan Malili futbolcudur. Profesyonel kariyerine 2014 yılında kulübünde başladı. Daha sonra sırasıyla Granada B, Granada, Udinese, Lorca, Grasshopper ve Balıkesirspor kulüplerinde oynadı. Kizuna AI Kizuna AI (), bir Japon sanal YouTuber ve yapay zekâ programıdır. Kizuna, dünyanın ilk Sanal YouTuber'i olduğunu söylense de YouTube'da vlog yapmak için bir CG avatarı kullanan ilk kanal 2011'de ilk videosunu çıkaran ve ve daha sonra Mattel tarafından 2015 reklam kampanyası için sanal bir kişilik kullanılmasını içeren benzer bir kavramın benimsenmesi sağlayan İngilizce-Japonca Ami Yamato'nun kanalıdır. 29 Kasım 2016'da Kizuna, ilk YouTube kanalı "A.I.Channel"'da video yayınlamaya başladı. Oyunlar ilgili içerik için ikinci bir kanal olan "A.I. Games" Mart 2017'de açıldı. Üçüncü bir kanal olan "A.I. Kanal China", Haziran 2019'da Çinli bir kitle için başlatıldı. Birçoğu tarafından, Kizuna'nın MikuMikuDance yazılımı kullanılarak oluşturulduğunu ve hareket yakalama teknolojisini kullanarak yüz ifadesi ve eylemler verdiğini düşünmektedir. Kizuna'nın video içeriği, öncelikle tartışmalar, Soru-Cevap videoları ve daha geleneksel "Hadi Oynayalım" videolarından oluşan diğer birçok YouTube kullanıcısına benzerlik gösterir. Kizuna sadece Japonca iletişim kurduğu için, hayranlar videoları için çevirilere katkıda bulunur ve resmi bir İngiliz konuşan topluluğunun boşluğunu dolduran bu çevirmenlerin etrafında inşa edilmiş tüm resmi olmayan topluluklar bulunmaktadır. Kizuna ayrıca çeşitli anime etkinliklerinde sahne aldı ve birçok oyun şirketi ile de çalışmıştır. Yan Sasse Yan Sasse (d. 24 Haziran 1997), Coritiba takımında forvet pozisyonunda görev yapan Brezilyalı futbolcudur. Profesyonel kariyerine Coritiba kulübünde başladı. Daha sonra sırasıyla Vasco da Gama ve Çaykur Rizespor kulüplerinde oynadı. Atakan Akkaynak Atakan Akkaynak (d. 5 Ocak 1999), Çaykur Rizespor takımında orta saha pozisyonunda görev yapan Alman-Türk futbolcudur. Profesyonel kariyerine 2018 yılında Willem II kulübünde başladı. Onur Bulut (1994 doğumlu futbolcu) Onur Bulut (d. 16 Nisan 1994), Alanyaspor takımında orta saha pozisyonunda görev yapan Türk-Alman futbolcudur. Profesyonel kariyerine 2011 yılında VfL Bochum II kulübünde başladı. Daha sonra sırasıyla VfL Bochum, SC Freiburg, Eintracht Braunschweig ve Alanyaspor kulüplerinde oynadı. Tarık Çetin Tarık Çetin (d. 8 Ocak 1997), Çaykur Rizespor takımında kaleci pozisyonunda görev yapan Türk futbolcudur. Profesyonel kariyerine 2017 yılında Fenerbahçe kulübünde başladı. Daha sonra sırasıyla Karagümrük ve Çaykur Rizespor kulüplerinde oynadı. Alin Toșca Alin Toșca (d. 14 Mart 1992), Gazişehir Gaziantep takımında defans pozisyonunda görev yapan Rumen millî futbolcudur. Profesyonel kariyerine 2009 yılında Steaua II București kulübünde başladı. Daha sonra sırasıyla Unirea Urziceni, Săgeata Năvodari, Viitorul Constanța, FCSB, Betis, Benevento, PAOK ve Gazişehir Gaziantep kulüplerinde oynadı. Souleymane Diarra Souleymanne Diara (d. 30 Ocak 1995), Gazişehir Gaziantep takımında orta saha pozisyonunda görev yapan Malili millî futbolcudur. Profesyonel kariyerine 2013 yılında AS Bamako kulübünde başladı. Daha sonra sırasıyla Wydad Casablanca, Újpest, Lens ve Gazişehir Gaziantep kulüplerinde oynadı. 2006 Eurovision Şarkı Yarışması'nda Hollanda Hollanda, 2006 Eurovision Şarkı Yarışması 'na katılmıştır. Hollandalı yayıncı Nederlandse Omroep Stichting (NOS) tarafından Yunanistan'ın başkenti Atina'da yapılan 2006 yarışması'nda Hollanda'yı temsil eden katılımcı Ulusal Final sonucunda seçilmiştir. Hollanda, 18 Mayıs 2006 tarihinde yapılan yarı final'de yarışmıştır. Yarı finalde 22 puanla 20. olarak finale çıkma şansını kaybetmiştir. Abdul Aziz Tetteh Abdul Aziz Tetteh (d. 25 Mayıs 1990), Gazişehir Gaziantep takımında orta saha pozisyonunda görev yapan Ganalı futbolcudur. Profesyonel kariyerine Liberty Professionals kulübünde başladı. Daha sonra sırasıyla Udinese, Xerez, Granada, Leganés, Montañeros, Fokikos, Platanias, Lech Poznań, Dynamo Moscow ve Gaziantep FK kulüplerinde oynadı. JÃºnior Morais Júnior Morais (d. 22 Temmuz 1986), Gazişehir Gaziantep takımında defans pozisyonunda görev yapan Brezilyalı futbolcudur. Profesyonel kariyerine 2006 yılında São Cristóvão kulübünde başladı. Daha sonra sırasıyla Freamunde, Astra Giurgiu, FCSB ve Gaziantep FK kulüplerinde oynadı. Bartłomiej Pawłowski Bartłomiej Pawłowski (d. 13 Kasım 1992), Gazişehir Gaziantep takımında forvet pozisyonunda görev yapan Polonyalı futbolcudur. Profesyonel kariyerine 2010 yılında Jagiellonia Białystok kulübünde başladı. Daha sonra sırasıyla GKS Katowice, Jarota Jarocin, Warta Poznań, Widzew Łódź, Málaga, Lechia Gdańsk, Zawisza Bydgoszcz, Korona Kielce, Zagłębie Lubin ve Gazişehir Gaziantep kulüplerinde oynadı. 1942 (video oyunu) 1942, 1984 yılında Capcom tarafından geliştirilen shoot 'em up arcade oyunudur. Oyun, "19XX" serisinin ilk oyunu olup ilk olarak 1984'te arcade ve daha sonra 1985 yılında Nintendo Entertainment System için piyasaya sürüldü. Oyun, II. Dünya Savaşı'nın Pasifik Cephesi'nde geçmektedir. Japon geliştiriciler tarafından geliştirilmesi rağmen oyunun amacı Tokyo'ya ulaşmak ve tüm Japon hava filosunu yok etmektir. Oyuncu "Super Ace" olarak adlandırılan bir Lockheed P-38 Lightning'i kontrol etmektedir. Oyuncu düşman uçaklarını vurur ve bir yan veya dikey döngü düşman ateşini önleyebilir. Oyun sırasında, oyuncu bir güçlendirici toplayabilir ve bunlardan biri uçağın Tip Tow formasyonunda diğer iki küçük savaşçı tarafından eşlik etmesine izin verir. Düşman uçakları Kawasaki Ki-61, Mitsubishi A6M Zero ve Kawasaki Ki-48 olup oyuncu son olarak Nakajima G10N ile karşılaşır. Mega Man Mega Man veya Japonya'da Rockman ( "Rokkuman"), Capcom tarafından geliştirilen bir bilimkurgu video oyunu serisidir. Seri, ana rolde her biri "Mega Man" olarak bilinen bir dizi robot karakterleri konu almaktadır. 1987'de Nintendo Entertainment System için piyasaya sürülen "Mega Man", birden fazla sistemde 50'nin üzerinde oyuna genişleyen bir serinin ilkiydi. 30 Haziran 2019 itibarıyla oyun serisi dünya çapında 35 milyon adet sattı. Orijinal "Mega Man" serisi 11 ana oyun, "Mega Man & Bass" adlı bir yan oyunun yanı sıra tüm Game Boy, Sega Genesis, Sega Game Gear ve "Mega Man" serisinin orijinal tasarımını içeren diğer konsol oyunlarından oluşmaktadır. Orijinal seri henüz sona ermemiş olsa da, hikâyesi "Mega Man X" serisine kaymaktadır ve ardından da "Mega Man Zero" serisi, iki "Mega Man ZX" oyunu ve "Mega Man Legends" için üç oyun gelmektedir. "Mega Man Battle Network" ve "Mega Man Star Force" dışındaki tüm "Mega Man" oyunları sürekli bir zaman çizelgesini takip etmektedir. Malcolm Thomas Malcolm Iseiah Thomas (d. 8 Kasım 1988) Basketbol Süper Ligi takımlarından Fenerbahçe forması giyen Amerikalı profesyonel basketbolcu. 2011 NBA Seçmeleri'ne katılmış, ancak seçilememiştir. Kariyerinde San Antonio Spurs, Golden State Warriors, Chicago Bulls, Utah Jazz ve Philadelphia 76ers gibi NBA takımlarında oynamıştır. Aşkın peşinde Aşkın peşinde (Orijinal başlık: "Elegy") yönetmenliğini Isabel Coixet'in üstlendiği 2008 çıkışlı ABD yapımı bir drama filmidir. Senaryosu Nicholas Meyer tarafından yazılan film büyük oranda Philip Roth'un 2001 yılında yayınlanan "Ölen Hayvan" adlı romanına dayanmaktadır. Film, prömiyerini 10 Şubat 2008 tarihinde Berlin Uluslararası Film Festivalinde yapmıştır. 55 yaşındaki edebiyat eleştirmeni David Kepesh New York'ta yaşamakta ve bir üniversitede ders vermektedir. İyi bir kariyere sahip olan, öğrencileri tarafından sevilen Kepesh'in özel hayatı pek yolunda gitmemektedir. Evliliği yürümemekte ve arkasında birçok yüzeysel ilişki bırakmıştır. Ders verdiği öğrencilerinden birisi olan Consuela Castillo Kepesh'i güzelliği ile etkileyen bir öğrencisidir. Kepesh, ilk kez aşık olmaktadır. Bununla birlikte hayatında ilk kez kıskançlık, korku ve güvensizlik gibi duyguları yaşamakta ve kafası allak bullak olmaktadır. Kepesh'in en yakın arkadaşı Pulitzer Ödülü sahibi George O’Hearn, ona Consuela ile kurduğu ilişkiyi sonlandırmasını salık vermektedir. Ona göre arada bulunan 30 yaş farkı böyle bir ilişkinin sürdürülmesini zorlaştırmaktadır. Kepesh ise aşık olduğu için Consuela'dan uzaklaşmak istememekte öte yandan da ilişkisinin gün yüzüne çıkmaması için mücadele etmektedir. Geçen zaman zarfında Consuela Kepesh'i arkadaşları ve ailesiyle tanıştırmak ister ancak Kepesh yaşı hakkında yapılacak muhtemel küçük düşürmelerden korktuğu için gitmez. Kalbi kırılan Consuela, Kepesh'i son bir kez arar ve onu gerçekten sevdiğini söyler. Kepesh, ilişkinin bitmesini kabullenmekte zorlanmaktadır. Aynı zaman zarfında da yakın arkadaşı O'Hearn hayatını kaybeder. Yaşananlar sonrası Kepesh için hayat anlamsız bir hale gelmiştir. Birbirlerine teğet yaşadıkları sevgilisi Carolyn ve 30lu yaşlarındaki oğlu Kenneth de, ona yardım edememektedir. Kenneth zaten kendi hayatında da problemleri olan ve babasından yardım isteyen bir oğuldur. Hayatını edebiyat eleştirmeni olarak yaşamaya devam eden Kepesh artık hem arkadaşının kaybına hem de Consuela'nın gidişine alışmış gibidir. Derken günün birinde aniden telefon çalar. Arayan Consuela'dır ve kapının önünde beklemekte, Kepesh ile konuşmak istemektedir. Consuela kötü haberler getirmiştir. Göğüs kanseri olduğunu öğrenmiştir ve kısa süre sonra ameliyata girecektir. Consuela göğsü alınmadan önce Kepesh tarafından fotoğraflarının çekilmesini ister. Ameliyat sonrası Consuela'yı hastanede ziyaret eden Kepesh, Consuela'yı terk etmeyeceğini söyler. Filmin son sahnesinde ikili sahilde yürümektedirler. Monster Hunter Monster Hunter ( "Monsutā Hantā"), Capcom tarafından geliştirilen bir aksiyon-rol yapma vide oyunu serisidir. Seride oyunucu, yerliler tarafından kendilerine verilen görevlerin bir parçası olarak çeşitli manzaralarda büyük canavarları öldürerek veya yakalayarak Hunter rolünü üstlenir. Çekirdek oyun döngüsünün bir parçası olarak, oyuncular canavarları öldürmek, kaynakları toplamak ve daha güçlü canavarlarla yüzleşmelerini sağlayan gelişmiş silahlar, zırhlar ve diğer eşyaları yapmak için ödüller kazanmaktan elde edilen ganimetler kullanırlar. Tüm ana seri oyunları genellikle çok oyunculu modda olup tek oyunculu modda da oynanabilmektedir. "Monster Hunter", 30 Haziran 2019 itibarıyla dünya çapında 55 milyon adet satarak Capcom'un "Resident Evil" serisinden sonra en çok satan ikinci serisidir. Oyun, başarısı üzerine aynı zamanda bir anime serisi ve bir canlı aksiyon filmi de üretilmiştir. Avlonya KÃ¶rfezi Avlonya Körfezi (), Güney Avrupa'da Adriyatik Denizi'nin güneyinde bulunan bir körfezdir. Körfez,kuzeybatıda denize açılır ve büyük ölçüde kuzeydeki Narta lagünü, kuzeydoğuda Avlonya şehri, doğu ve güneydoğuda Keravniya Dağları ve güneybatı ve batıdaki Karaburun Yarımadası ile çevrilidir. Körfez, çok sayıda kuş ve bitki türü için mükemmel yaşam alanları sağlaması nedeniyle Önemli Kuş ve Bitki Alanı olarak kategorize edilmiştir. Nur Ali Tabende Nur Ali Tabende (13 Ekim 1927 – 24 Aralık 2019) bilinen adıyla; Meczub Ali Şah, İran'daki en büyük Sufi hareketi olan İran Nimetullahi (Sultan Ali Şahi) Gonabadi Tarikatı manevi lideri ya da "Kutb"u ve insan hakları aktivisti. 13 Ekim 1927'de Beydokht, Gonabad, İran'da doğdu. İran'da yaşayan halka yönelik yaptığı insani ve sosyal haklar konusundaki çalışmalarla dikkat çeken dini lider ve aktivist Nur Ali Tabende bunun neticesinde ev hapsine alınmıştır. Nur Ali Tabende 23 Aralık 2019'da Tahran'daki bir hastanede uzun süren bir rahatsızlık sonrasında 92 yaşında ölmüştür. Önemli Kuş Alanı Önemli Kuş ve Biyoçeşitlilik Alanı (), BirdLife International tarafından kuş popülasyonlarının korunması için küresel olarak önemli olarak kabul edilen uluslararası kabul görülen bir dizi kriter kullanılarak tanımlanan bir alandır. Günümüzde dünya çapında 12.000'den fazla IBA bulunmaktadır. Bu alanlar tamamen korunacak kadar küçüktür ve karakterleri, habitatları veya ornitolojik önemi bakımından çevredeki ortamlardan farklıdır. Genellikle IBA'lar bir ülkenin mevcut korunan alan ağının bir parçasını oluşturur ve ulusal mevzuat kapsamında korunur. Mevcut korunan alanlar içinde olmayan IBA'ların yasal olarak tanınması ve korunması farklı ülkeler arasında değişiklik göstermektedir. Bazı ülkelerin Ulusal IBA Koruma Stratejisi vardır, bazılarında ise koruma tamamen yoktur. Korkusuz Cengaver Korkusuz Cengaver, yönetmeliğini Duygu Sağıroğlu'nun yaptığı 1976 sinema filmi. Zvërnec Adası Zvërnec Adası (), Adriyatik Denizi'nde Arnavutluk'ait bir adadır. Ada, Narta Lagünü üzerinde yer almakta olup neredeyse tamamı uzun boylu çam ağaçlarıyla kaplıdır ve çok daha küçük bir adanın hemen doğusundadır. Zvërnec Adası, anakaraya 270 metre uzunluğunda ahşap bir köprü ile bağlıdır. Ada, Bizans döneminden kalma iyi korunmuş 13.-14. yüzyıl Zvërnec Manastırı'nı içerdiği için turistik bir cazibe merkezidir. Adanın yanında aynı adlı bir köy bulunmaktadır. John Cain John Cain (26 Nisan 1931 - 23 Aralık 2019), Avustralyalı siyasetçi. 26 Nisan 1931'de Melbourne'de doğan Cain 1982 ile 1990 yılları arasında sekiz yıl boyunca 41. Victoria Bölgesi Belediye Başkanı olarak Avustralya İşçi Partisi'nden seçimi alarak görev yapmıştır. Babasıda eski eski 34. Victoria Bölgesi Belediye Başkanı olan siyasetçi aynı ismi taşıyan John Cain'dir. Cain 10 Aralık 2019'da masif inme sonucu Melbourne'da hastaneye kaldırılmış ve 23 Aralık 2019'da tedavi gördüğü hastanede 88 yaşında vefat etmiştir. Orikon Orikon (), Arnavutluk'un Avlonya ilinde bulunan bir Antik Yunan kentidir. Kent, Epir'in kuzey kesminde yer almakta olup günümüzde Arnavutluk Arkeoloji Parkı'nın bir parçasıdır. Flamurtari Stadyumu Flamurtari Stadyumu (), Arnavutluk'un Avlonya kentinde bulunan bir çok amaçlı bir futbol stadyumudur. Stadyum, 1965 yılında tamamlanmış olup Kategoria Superiore takımlarından KS Flamurtari Vlorë'nın ana stadyumudur ve 16,500 kişilik oturma kapasitesine sahiptir. Loro Boriçi Stadyumu Loro Boriçi Stadyumu (), Arnavutluk'un İşkodra kentinde bulunan bir çok amaçlı bir futbol stadyumudur. Stadyum, 1965 yılında tamamlanmış olup Kategoria Superiore takımlarından KF Vllaznia Shkodër'ın ana stadyumudur. Stadyum, adını ülkenin ünlü futbolcularından Loro Boriçi'den almaktadır ve 16,000 kişilik oturma kapasitesine sahiptir. Su gazı Su gazı, sentez gazından üretilen karbonmonoksit ve hidrojenin bir karışımıdır. Sentez gazı faydalı bir üründür, ancak yanıcılığı ve karbonmonoksit zehirlenmesi riski nedeniyle dikkatle kullanılması gerekir. Su gaz değişimi reaksiyonu, ilave hidrojen üretirken, karbonmonoksiti azaltmak ve su gazı ile sonuçlanmak için kullanılabilir. Su gaz değişimi reaksiyonu, 1780'de İtalyan fizikçi Felice Fontana tarafından keşfedildi. Reklam engelleme Reklam engelleme bir web sayfası ya da uygulamasında reklam unsurunun uygulama ya da tarayıcı uzantısı tarafından filtrelenmesi ya da tamamen engellenmesidir. Reklam unsurları; internette gezinen ya da internet bağlantısı gerektiren oyun oynayan kullanıcıların karşısına metin, çizim, fotoğraf, animasyon, video gibi formatlarda çıkabilmektedir. Kullanıcılar bu unsurları çeşitli nedenlerle engellemek isteyebilmekte; bunun için ilgili tarayıcı uzantılarına başvurabilmektedir. İçimdeki Yangın İçimdeki Yangın (Orijinal başlığı: Incendies) yönetmenliği Denis Villeneuve'ün üstlendiği 2010 yılı çıkışlı Kanada yapımı dram filmi. Film Souha Bechara'nın hayat hikâyesi ve Wajdi Mouawad'ın aynı isimli dramasına dayanmaktadır. Nawal sekreter olarak Noter Jean Lebel'in yanında çalışan bir kadındır. O öldüğünde yanında çalıştığı noter, Nawal'ın ikizleri olan yetişkin oğlu Simon ve kızı Jeanne'a vasiyetini okur. Vasiyetinde çıplak ve yüzü aşağıya bakacak bir biçimde adı yazılı olmayan bir mezarda gömülmek isteği de vardır. Mezarına yalnızca noterin vereceği iki mektubun yerine ulaştırılması durumunda ismini yazma hakları vardır. Jeanne, ikizlerin hiç tanışma fırsatı bulmadığı babalarına vermek üzere bir mektup alırken, Simon varlığından haberleri olmayan başka bir kardeşlerine vermek üzere bir mektup alır. Bir geçmişe dönüş ile Nawal'ın gençliği ve sevdiği adamın kardeşleri tarafından namuslarını temizlemek adına nasıl vurularak öldürüldüğü gösterilir. Çocuk dünyaya gelir gelmez, Nawal'ın elinden alınır ve Nawal'da aileden kovularak şehirdeki amcasının yanına gönderilir. Simon annesinin vasiyetini ciddiye almakta zorlanırken, Jeanne Orta Doğu'ya annesinin büyüdüğü topraklara doğru seyahat eder. Burada annesinin isminin hala olumsuz bir biçimde halk arasında etkisi olduğunu gözlemler. Zira annesi iç savaş sırasında yakılan bir otobüsün intikamını almak için bu otobüsün yakılmasından sorumlu komutana bir suikast düzenleyerek onu vurmuş ve akabinde 15 yıl hapis yatmıştır. Yattığı hapishanede çeşitli eziyetlere maruz kalmış, tecavüze uğramış ve en sonunda delirmiştir. Deliliğinde ötürü hücresinde şarkı söylemesi ile meşhur olmuştur. Jeanne ve Simon'un tanımadıkları kardeşleri de muhtemelen hapishanede yaşanan bu tecavüz sonucu dünyaya gelmiştir. Jeanne bunun üzerine Simon'u arar ve ona gelerek yardım etmesi ricasında bulunur. Simon ve Lebel, Jeanne'ın yanına giderler. Ancak asıl şok şimdi gelmektedir. Zira hapishanede ebelik yapan kadının hastanede ziyaret edilmesi ve sorgulanmasıyla, ikizler aslında kendilerinin bu tecavüz sonucu dünyaya geldikleri gerçeğiyle karşılaşırlar. Ancak bundan daha da kötüsü vardır. Annesine karşı yakın olan başka birisi Simon'a tecavüzcünün aslında annesinden uzak radikal bir biçimde yetiştirilen kardeşleri olduğu gerçeğini aktarır. Nawal ilk doğurduğu oğlunu tanıyabilmek için topuğunun arkasına bir dövme yapmıştır ve oğlunu bu dövmeden tanımaktadır. Oğlu, annesini tanımadan, kimden geldiğini bilmeden annesine eziyet etmiş ve ona defalarca tecavüz etmiştir. Nawal bu sırrı ölümüne dek saklamıştır. Annelerine tecavüz eden abileri ve aynı zamanda babaları olan adamı bulan Jeanne ve Simon ona mektubu verirler. Bu mektuplardan birisi işkenceciye yazılmışken, diğeri oğluna yazılmıştır. İkisi de barışçıl tonda yazılan bu mektupların verilmesi ile Nawal'ın mezarı için bir mezar taşı yaptırılır. Filmin son sahnesinde hem tecavüzcüsü hem de oğlu olan adam mezarının başında gösterilir. Mond gazı Mond gazı, endüstriyel ısıtma amacıyla kullanılan ucuz bir kömür gazıdır. Kömür gazları, kömürün yüksek sıcaklığa kadar ısıtılıp ayrıştırılması ile elde edilir. Kömür gazları, 1940'larda ve 1950'lerde doğalgazın benimsenmesine kadar birincil gaz yakıtı kaynağıydı. Genellikle boru dağıtım sistemleri aracılığıyla hanelere tedarik edilen gaz, aydınlatma, ısıtma ve yemek pişirme amacıyla kullanıldı. Gaz adını, mucidi olan Ludwig Mond'dan aldı. Mond Gazı sürecinde baskın reaksiyon: C + 2HO = CO+ 2H Mond gazı kabaca aşağıdakilerden oluşmaktadır: Yeniden gazlaştırma Yeniden gazlaştırma, -162 °C (-260 °F) sıcaklıkta sıvılaştırılmış doğalgazın (LNG), atmosferik sıcaklıkta doğalgaza dönüştürülmesi işlemidir. LNG gazlaştırma tesisleri, karada ve yüzen mavnalarda bulunabilir. Yüzen mavnaya monte edilen tesisler, iş ortamındaki değişikliklere yanıt olarak, daha iyi kullanım için, yeni açık deniz yerlerine taşınabilme avantajına sahiptir. Geleneksel bir LNG, doğalgaz/metan gazına dönüştürülmek amacıyla deniz suyu ile ısıtılır. Yeniden gazlaştırmaya ek olarak, LNG'nin soğuk enerjisi kullanılarak birçok değerli endüstriyel yan ürün üretilebilir. Ethos Ethos (Yunanca: ἔθος yahut ἦθος "Alışkanlık, gelenek, örf, adet, karakter") bir toplum ya da bir kişinin geleneksel anlamdaki eğilimi ve duruşu. Ahlaki değerlerin bilinciyle şekillenen tutum. Burada toplum ile kastedilen belirli meslek dalları gibi vs. daha küçük grupları da sembolize edebilir. Kavram tanımlanırken anlamsal olarak ahlak, sorumluluk bilinci, gelenek, etik gibi kavramlarla büyük örtüşme gözlemlenebilir. Felsefe'de Ethos, bireylerin geçmişe ait olan ve onların dünya görüşünü belirleyen hayati alışkanlıklar olarak tanımlanır. Felsefe'nin bir dalı olan etik, böylesi bir ethosu ele alıp sebeplerini araştırmaktadır. Ethos, yalnızca bireylerin davranışını değil, aynı zamanda içinde yaşadığı sosyal kurumun ahlaki davranışlarının yapısını nesnel anlamda bir gelenek, öznel anlamda bir karakter olarak da temsil eder. Ethos, belirli bir sosyal topluluğun birliğini inşa eder, onun sınırlarını netleştirerek diğer topluluklardan ayırır. Joyeux Noël Joyeux Noël, yönetmenliğini Christian Carion'un yaptığı, başrollerini Benno Fürmann, Guillaume Canet, Daniel Brühl ve Diane Kruger'ın paylaştığı, Fransız, İskoç ve Alman askerlerinin gözünden tasvir edilen, Aralık 1914 Noel ateşkesine dayanan bir Fransa, Almanya, Birleşik Krallık, Belçika ve Romanya ortak yapımı savaş draması filmi. Oranjizm Orajizm Hollanda ve Flandre'nin birleÅŸmesini savunan politik ideoloji. Oranjizmin temel hedefi Hollanda krallığı, Belçika'nın Flandre bölgesi ve Fransa'nın kuzeybatısındaki Felemenk azınlığın yaşadığı bölgeyi birleştirip Büyük Flaman Devleti'ni kurmaktır. Barada Nehri Barada ( / ALA-LC: "Baradā") Suriye'nin başkenti Şam'ın ana nehri. "Barada" kelimesinini Sami dillerinde "soğuk" anlamına gelen "barid" kelimesinden türedi düşünülmektedir. Antik yunanca adı (), "altın ile akan" anlamına gelmektedir. Şam'ın doğusundaki kurak yayla bölgesi boyunca, bataklıklara ve küçük göllere boşalan vahalar, akarsular ve birkaç küçük nehir yerel sulama için su sağlar. Bunların en önemlisi Barada'dır, Anti-Lübnan Dağları'nda doğar ve çölde kaybolur. Barada, Anti-Lübnan Dağları'nda, Şam'ın yaklaşık kuzey batısında, Ain al-Fijah'ın karst kaynağından başlar, fakat nehrin gerçek kaynağı Ez-Zabadani'nin yaklaşık uzağında yer alan başka bir karst kaynağı olan Barada Gölü'dür. Barada, Şam'a gelmeden önce "Rabwe" adlı dik ve dar bir geçitten aşağı iner ve Şam'ın bulunduğu Guta (الغوطة) vahasını sulayan yedi dala ayrılır. Sonunda Guta 370 kilometrekareye ulaştı, ancak 1980'lerde kentsel büyüme ile tarımsal alan konut ve endüstri ile yer değiştirmeye başladı. Nehrin son on yıllarda, esas olarak daha düşük yağış oranları ve bölgedeki nüfusun büyük artışından dolayı şiddetli kuraklıktan muzdarip olduğu görülmüştür. Şam'ın iki önemli nehrinden biri olarak Barada, Abana (ya da "Amanah", İbranice Kutsal Kitabın "Kere ve Ketiv" varyasyonunda ve klasik "Chrysorrhoas") ismiyle Krallar Kitabı'nda (Kral James yorumunda 5:12) zikredilir. Barada, Anti-Libanus'dan doğup, dar geçitlerden geçerken, Suları, Banias nehri olan "Abana"nın izini taşıyan kanallar veya "nehirler" ile yelpaze benzeri bir şekilde ayrılıyor. "Ürdünde Rob Roy" adlı kitabında bunların tanımını veren John MacGregor, bir hidrolik mühendisliği işi olarak, Abana ve Pharpar'ın sulama için kullanıldığı kanalların sistemi ve yapımı, dünyanın en eksiksiz ve kapsamlılarından biri olarak kabul edildğini tasdik eder. Kitâb-ı Mukaddes'de Kral Hadadezer'ın Arami asıllı komutanı Naaman, Abana ve Pharpar'ın sularının İsrail topraklarındaki tüm sularından daha büyük olduğunu haykırır. Gelson (Angolalı futbolcu) Gelson Dala (d. 13 Temmuz 1996), Sporting takımında forvet pozisyonunda görev yapan Angolalı millî futbolcudur. Profesyonel kariyerine 2013 yılında 1º de Agosto kulübünde başladı. Daha sonra sırasıyla Sporting B, Sporting CP, Rio Ave ve Antalyaspor kulüplerinde oynadı. Angola millî futbol takımı formasını 25 maçta giyip 11 gol kaydetti. Bahadır Öztürk Bahadır Öztürk (d. 1 Ekim 1995), Antalyaspor takımında defans pozisyonunda görev yapan Türk futbolcudur. Profesyonel kariyerine Antalyaspor kulübünde başladı. Daha sonra sırasıyla Elazığspor, BB Bodrumspor, Kırklarelispor ve Şanlıurfaspor kulüplerinde kiralık olarak forma giydi. DoÄŸukan Sinik Doğukan Sinik (d. 21 Ocak 1999), Antalyaspor takımında orta saha pozisyonunda görev yapan Türk futbolcudur. Profesyonel kariyerine 2016 yılında Antalyaspor kulübünde başladı. Daha sonra Kemerspor 2003 kulübünde bir sezon kiralık olarak forma giydi. Harun Alpsoy Harun Alpsoy (d. 3 Mart 1997), Antalyaspor takımında orta saha pozisyonunda görev yapan Türk asıllı İsviçreli futbolcudur. Profesyonel kariyerine 2015 yılında Grasshopper kulübünde başladı. Daha sonra ise Antalyaspor kulübünde oynadı. YardÄ±m istasyonu Yardım istasyonu geçici bir tesistir, genellikle gölgelik, çadır, masa veya genel dinlenme alanı olabilir. Büyük olaylar, afet müdahale durumları veya askerî harekât sırasında dayanıklılık etkinliği katılımcılarına tıbbi ilk yardım ve malzeme sağlamak üzere kurulmuştur. Yardım istasyonları, istasyonun hem tıbbi hem de tıbbi olmayan işlevlere hizmet ettiği bölümlere ayrılabilir. Maraton veya yol bisikleti yarışı etkinlikleri gibi dayanıklılık yarışlarında, katılımcılara malzeme (gıda, su ve onarım ekipmanı) sağlamak için yarış rotası boyunca yardım istasyonları kurulur. Modern bisiklet yarışları sırasında, yardım istasyonu işlevleri mobil bir SAG Vagonu veya pelotonun arkasındaki katılımcılarla seyahat eden destek aracı tarafından gerçekleştirilebilir. Genellikle spor içecekleri ve enerji jelinin yanı sıra su da sağlanır. Yarışın uzunluğuna bağlı olarak yiyecek bulunabilir. Genellikle, tıbbi malzemeler de mevcut olur. Afet bölgesinde, yaralılar için triyaj, yiyecek veya barınak ihtiyacı olanlar için daha uzun süreli destek sağlamak için yardım istasyonları kurulabilir. Yardım istasyonları hem doğal afet hem de antropojenik tehlike olaylarına yanıt olarak kurulabilir. Bunlar felaket kurtarma çabaları süresince yerinde kalabilir, ayrıca saha veya mobil hastaneler gibi daha büyük veya daha kalıcı tesislerle değiştirilebilir. Paul Mukairu Paul Mukairu (d. 18 Ocak 2000), Antalyaspor takımında forvet pozisyonunda görev yapan Nijeryalı futbolcudur. Profesyonel kariyerine 2019 yılında Antalyaspor kulübünde başladı. Fredy (1990 doğumlu futbolcu) Fredy (d. 27 Mart 1990), Antalyaspor takımında forvet pozisyonunda görev yapan Angolalı millî futbolcudur. Profesyonel kariyerine 2009 yılında Belenenses kulübünde başladı. Daha sonra sırasıyla Libolo, Excelsior, Belenenses, Belenenses SAD ve Antalyaspor kulüplerinde oynadı. Angola millî futbol takımı formasını 26 maçta giyip 2 gol kaydetti. Amilton Minervino da Silva Amilton Minervino da Silva ya da kısaca Amilton (d. 12 Ağustos 1989), Antalyaspor takımında forvet pozisyonunda görev yapan Brezilyalı futbolcudur. Profesyonel kariyerine 2008 yılında Peladeiros kulübünde başladı. Daha sonra sırasıyla Ourense B, Valenciano, Varzim, União da Madeira, Portimonense, 1860 Munich, Aves ve Antalyaspor kulüplerinde oynadı. Köpek kulübesi Köpek kulübesi köpeklere çeşitli hava koşullarından güvenlik ve koruma duygusu sağlamayı amaçlayan, genellikle ev şeklinde yapılmış küçük bir kulübedir . Ahşap, plastik, reçine ve sunta gibi çok sayıda malzeme kullanılabilir. Köpekevleri, kapalı bahçedeki tavşanlar gibi diğer evcil hayvanlar için de kullanılır. İnsanlar genellikle evcil hayvanlar için "evler" inşa ederler, genellikle insan ikametgahlarının daha küçük versiyonlarına benzerler. Bunlar arasında kuş evi, tavuk kümesi ve köpek evleri gibi tesisler var. Barındırılan tarım hayvanları daha çok ağıl, ahırlarda (at ahırı) yaşar. Köpekevleri genellikle köpek bahçede açık havada olduğunda, ayrıca bir çiftlik çevresindeki köpeklerin sahiplerini istenmeyen ve beklenmedik insanlardan veya hayvanlardan koruduğu yerlerde kullanılır. Bir köpek kulübesi, köpeğin gireceği bir ön açıklık dışında ısı kaybını önlemek için yalıtım malzemesinden (genellikle ahşaptan) yapılır. Çatı neredeyse her zaman su geçirmez bir malzemedir. Bir köpek kulübesinin çatısı, kar veya yağmurun toplanmasını önlemek için inşa edilmiştir. Genellikle, evcil hayvanın sahibi çatıyı açabilmeli veya çıkarabilmelidir. Gustavo Blanco Leschuk Gustavo Blanco Leschuk (d. 5 Kasım 1991), Antalyaspor takımında forvet pozisyonunda görev yapan Arjantinli futbolcudur. Profesyonel kariyerine 2011 yılında Arsenal Sarandi kulübünde başladı. Daha sonra sırasıyla Deportivo Merlo, Anzhi Makhachkala, Wydad Casablanca, Assyriska, Karpaty Lviv, Shakhtar Donetsk, Málaga ve Antalyaspor kulüplerinde oynadı. Campagnatico Campagnatico İtalya'nın Toskana bölgesine bağlı Grosseto ilinde bulunan bir komündür. Komünün nüfusu 30 Nisan 2017 tarihi itibarıyla 2,436'dır. Hande BaladÄ±n Hande Baladın (d. 1 Eylül 1997) Türk millî voleybolcu. Voleybola orta oyuncu olarak başladı. Eczacıbaşı VitrA’nın altyapısından yetişen genç oyuncu Eczacıbaşı'nın çocuk ve yıldız takımlarında orta oyuncu olarak voleybola başlayan Baladın'ın boyu 1.89 metredir. 2014 yılından beri smaçör olarak oynamaktadır. 2015-2016 sezonunda A Takım’a yükseldi. 2018-2019 sezonunda, deneyim kazanmak amacıyla Galatasaray’da kiralık olarak oynayan oyuncumuz Hande, 2019-2020 sezonunda Eczacıbaşı Vitra'ya geri döndü. 2019 yılı itibarıyla Türkiye kadın millî voleybol takımı oyuncusudur. Sabri Bukadum Sabri Bukadum (Arapça: صبري بوقادوم); (d. 1 Eylül 1958) Cezayirli bir siyasetçi. 19-28 Aralık 2019 tarihleri arasında geçici olarak Cezayir Başbakanı olarak görev yaptı. 2 Nisan 2019 tarihi itibarıyla Dışişleri Bakanıdır. 1 Eylül 1958'de Konstantin, Cezayir'de doğdu. Ulusal Yönetim Okulu Diplomasi Bölümü'nden mezun oldu. 1992-1993 yılları arasında Birleşmiş Milletler Silahsızlanma Direktörlüğü ve 1993-Ekim 1995 tarihleri arasında yine Birleşmiş Milletler'de Siyasi İşler Direktörlüğü görevlerinde bulundu. Kasım 1996-Eylül 2001 tarihleri arasında Cezayir'in Fildişi Sahili Büyükelçisi, Ekim 2005-Ağustos 2009 tarihleri arasında Portekiz Büyükelçisi ve 2009-2013 yılları arasında ABD Büyükelçisi olarak görev yaptı. Aralık 2013'te Cezayir'in Birleşmiş Milletler Daimi Temsilcisi olarak görevlendirildi. Daimi Temsilcilik görevini yürütürken 31 Mart 2019 tarihinde hükûmeti kurmakla görevlendirilen Nureddin Bedevi tarafından Dışişleri Bakanı olarak atandı. 18 Aralık 2019 tarihinde Başbakan Nureddin Bedevi'nin Abdülmecid Tebbun'un cumhurbaşkanı seçilmesinden sonra istifa etmesi üzerine Abdülmecid Tebbun tarafından geçici başbakan olarak atandı. 28 Aralık 2019 tarihinde görevini Abdülaziz Cerad'a devretmekle birlikte Dışişleri Bakanlığı görevine devam etmektedir. Bubacarr Sanneh Bubacarr Sanneh (14 Kasım 1994), defans pozisyonunda görev yapan Gambiyalı millî futbolcudur. Profesyonel kariyerine 2012 yılında Real de Banjul kulübünde başladı. Yalçın Kayan Yalçın Kayan (d. 30 Ocak 1999), Göztepe takımında orta saha pozisyonunda görev yapan Türk futbolcudur. Profesyonel kariyerine 2018 yılında Göztepe kulübünde başladı. Manuel Marrero Cruz Manuel Marrero Cruz ya da yaygın kullanımı ile Manuel Marrero (d. 11 Temmuz 1963), Kübalı siyasetçi. Cruz, Karayipler'de yer alan Küba'da 21 Aralık 2019 tarihinden bu yana başbakanlık makamında bulunmaktadır. Küba'da başbakanlık makamının kaldırılmasından 43 yıl sonra Aralık 2019 yılında başbakan olarak atanmıştır. Bu 1976'dan sonra görevlendirilen ilk başbakan olmuştur. Başbakanlık makamının 1976'da yürürlükten kaldırılmadan önceki son Başbakan Fidel Castro'ydu. 43 yıl içinde Küba Başbakanı olarak görev yapan ilk kişidir. Küba Komünist Partisi üyesi Marrero, 2004'ten itibaren Başbakanlık ofisine atanmasına kadar ülkenin uzun süredir Turizm Bakanı olarak görev yaptı. Turizm bakanı olarak görev yaptığı sırada Küba turizmi büyük bir dirilişe tanık oldu. Daha önce bir mimardı ve Küba ordusunda albay rütbesine sahipti. 2019 Küba anayasal referandumunun ardından, Küba Başbakanlığı, Fidel Castro'nun 1976'da en son görev yapmasından bu yana ilk kez eski haline getirildi. Cumhurbaşkanı Miguel Díaz-Canel tarafından resmi olarak Başbakan olarak görev yapmak üzere aday gösterildi ve Başbakan olarak aday gösterilmesi Ulusal Meclis'in 594 milletvekili tarafından oy birliğiyle onaylandı. Yeni Küba anayasasına göre başbakanların görev süresi beş yıldır. Batuhan Kırdaroğlu Batuhan Kırdaroğlu (10 Eylül 2000), Göztepe takımında orta saha pozisyonunda görev yapan Türk futbolcudur. Profesyonel kariyerine 2018 yılında Pendikspor kulübünde başladı. Aldealafuente Aldealafuente İspanya'nın Soria ilinde bulunan bir belediyedir. Belediyenin nüfusu 2004 sayımına göre 129'dur. SN 1885A SN 1885A 1885 yılında gözlenen bir süpernovadır. Andromeda Galaksisinde gözlenmiş olup o tarihte varlığı bilinmeyen galaksiler hakkında ilk ip uçlarını vermiştir. SN 1885A ilk olarak 17 Ağustos 1885 tarihinde Paris'te gözlenmiş, ancak tanımlanamamıştı. 3 gün sonra Estonya'da Ernest Hatwig (1851-1923) bu olayı bir nova olarak duyurdu. (O tarihte süpernovalar bilinmiyordu) SN 1885A güz gecelerinde gözlenen Andromeda burcunun kuzeyinde 41° 16′ 04.2′′ paraleli üzerindeydi. Bu bölgede uzun süredir astronomların dikkatini çeken bulut benzeri bir nesne vardı. O tarihe kadar astronomlar bu nesneyi "Andromeda Nebulası" olarak nitelendiriliyorlardı. Ancak nebula içinde nova oluşması bu nesnenin nebula değil galaksi olabileceğini düşündürmeğe başladı. Sonunda 1920 yılında Amerika'da yapılan ünlü Büyük Tartışmada astronom Heber Curtis (1872-1942) Andromeda nebulasının gerçekte bir galaksi olduğunu ileri sürdü. 1925 yılında Edwin Hubble'ın (1889-1953) bulguları da Curtis'i destekleyince Samanyolu dışı galaksilerin araştırılmasına başlandı. Fakat SN 1885A nın Samanyolu dışında olması çok uzak olması anlamına gelir. Oysa görünür parlaklığı 5.85 e kadar çıkmıştı. Bu durum SN 1885A nın mutlak parlaklığının tipik bir novadan çok daha fazla olduğu anlamına geliyordu. Böylelikle SN 1885A nın sıradan bir nova olmadığı da anlaşıldı. Sonradan yapılan incelemeler SN 1885A nın 1a tipi bir süpernova olduğunu ortaya koydu. Günümüzde yapilan spektroskopik gözlemlerde bu süpernovanin bulunduğu noktada demir, kalsiyum ve manganez izlerine rastlanmaktadır. Bal porsuğu Bal porsuğu ("Mellivora capensis"), Afrika, Güneybatı Asya, ve Hint altkıtasına yayılmış bir memeli türüdür. Geniş yaşam alanı ve çeşitli habitatlarda görülmesi nedeniyle, IUCN Kırmızı Listesi'nde Asgari endişe altındaki tür olarak kaydedilmiştir. Sansargiller familyasının Mellivorinae altfamilyasındaki Mellivora cinsinin tek türüdür. İsmine rağmen, bal porsuğu diğer porsuk türlerin benzemez; porsukların aksine, gelinciklerle daha çok ortak özelliğe sahiptir. Bal porsuğu etçil bir türdür. Kalın derisi, gücü ve savunma yetenekleri sayesinde çok az doğal düşmanı vardır. Bal porsuğu, "Guinness Dünya Rekorları"nın 2002 basımında "dünyanın en korkusuz hayvanı" olarak geçmektedir. Alet kullanabilen türlerden biridir. Bal porsuğunun eski bilimsel adı olan "Viverra capensis", Ümit Burnu'nun yakınlarında bulunmuş bir bal porsuğunun derisini tanımlayan Johann Christian Daniel von Schreber tarafından 1777'de kullanılan ikili adlandırma idi. "Mellivorae", 1780'de Gottlieb Conrad Christian Storr tarafından cinsin adı olarak önerildi. Mellivorina ise, 1865 yılında John Edward Gray tarafından oymak adı olarak önerildi. Bal porsuğu, "Mellivora" cinsinin monotipik türüdür. 1860'larda, porsuk altfamilyasına (Melinae) dahil edilmesine rağmen, günümüzde bal porsuklarının Melinae cinsi ile çok az benzerlik taşıdığı konusunda fikir birliği vardır. Bal porsuğu, sansar altfamilyası Guloninae ile daha yakından ilişkilidir, ancak kendi altfamilyası olan Mellivorinae'ye dahil edilmiştir. Mellivorinae ve Guloninae arasındaki farklar, türlerin dentisyon formülleri arasındaki farklılıkları içerir. Bal porsuğu, büyük ve alışılmamış bir Gulonina cinsi olan kutup porsuğu ile aynı altfamilyada olmasa bile, büyük boyutlu gelincik ve kokarca ile benzer türler olarak kabul edilebilir. Tür, ilk olarak Asya'da, Orta Pliyosen Çağda ortaya çıkmıştır. Türün en yakın akrabası soyu tükenmiş "Eomellivora" cinsidir. Üst Miyosen dönemde yaşamış olan bu cins, Plioyosen Çağında hem Eski hem de Yeni Dünya'da çeşitli türlere evrilmiştir. 19. ve 20. yüzyıllarda bal porsuğunun 16 zoolojik örneği tanımlanmış ve alttür olarak önerilmiştir. 12 alttür geçerli takson olarak kabul edilmiştir. Farklı alt türlerin belirlenmesinde dikkate alınan noktalar arasında boyut ve arkadaki beyazlık veya grilik derecesi bulunmaktadır. Bal porsuğu oldukça uzun, belirgin şekilde kalın ve sırt boyunca geniş bir gövdeye sahiptir. Oldukça gevşek olan cildi serbestçe dönmesine ve bükülmesine izin vermektedir. Diğer bal porsuklarıyla savaşmak için adapte olmuş boynundaki cildi 6 cm kalınlığındadır. Ağzı ve burnu kısa olan bal porsuğunun kafası küçük ve düzdür. Savaşırken alınacak hasarı azaltmak için gelişmiş bir başka adaptasyon ise küçük gözler ve hafif çıkık kulaklardır. Bal porsuğu, her ayağında beş ayak parmağı olan kısa ve sağlam bacaklara sahiptir. Ayakları, arka ayaklarda kısa, ön ayaklarda oldukça uzun olan çok güçlü pençelerle donatılmıştır. Bal porsuğu kısmen kalın dalgalı ayak tabanına basarak yürüyen bir hayvandır. Ayak tabanından bileğe kadar kıl yoktur. Kısa kuyruğu uzun kıllarla kaplıdır. Bal porsuğu Afrika'daki en büyük karasal porsuktur. Yetişkinlerin omuz yüksekliği 23–28 cm, vücut uzunluğu 55–77 cm ve kuyruk uzunluğu 12-30 santimetre arasındadır. Dişiler erkeklerden küçüktür. Afrika'da, erkekler 9 ila 16 kilo arasında, dişiler ise 5 ila 10 kg arasında değişiklik göstermektedir. Farklı çalışmalarda yetişkin bal porsuklarının ortalama ağırlığı 6.4 ila 12 kg arasında ölçülmüştür. Bal porsuklarının medyan ağırlığı ise 9 kilogramdır. Bu özellikleri bal porsuğunu Avrupa porsuğu ve domuz porsuğundan sonra bilinen en büyük üçüncü porsuk türü yapmaktadır. Ayrıca kutup porsuğundan sonraki en büyük dördüncü karasal porsuktur. Bununla birlikte, Irak'da bulunan üç vahşi dişinin ortalama ağırlığı 18 kilogramdı. Bu ağırlık, en büyük erkek kutup porsuklarının ağırlıyla veya sonbaharın sonlarındaki ortalama bir erkek Avrupa porsuğunun ağırlığıyla aynıdır. Bu da bal porsuğunun uygun koşullarda tipik boyutundan çok daha büyük boyutlara ulaşabileceğini göstermektedir. Bununla beraber Hindistan'da bulunan bir dişi ve iki erkeğin kiloları 6.4 kilogram, bölge ortalaması ise 8.4 kilogramdır. Kafatası uzunluğu erkeklerde 13.9-14.5 cm, dişilerde 13 cm'dir. Bal porsuklarının iki çift meme bezi vardır. Bal porsuğu, porsuklar arasında görülmeyen, tersine çevrilebilir bir anal keseye sahiptir. Bu özellik sırtlan ve Kuyruksürengillerde de görülür. "Boğucu" bir kokusu olan anal kese, bal porsuğu arı kovanlarına saldırırken arıları sakinleştiriyor olabilir. Avrupa porsuğunun kafatası ile çok az benzerliğe sahip olan kafatası, alaca sansarın kafatasının daha büyük versiyonuna benzemektedir. Kafatasının yapısı çok sağlamdır ve yetişkinlerde bağımsız bir kemik yapısı bulunmamaktadır. Kafatasının beyni içine alan kısmı köpeklerinkinden daha geniştir. Dişler genellikle düzensiz gelişim belirtileri gösterir, bazı dişler son derece küçüktür, olağandışı açılara sahiptir veya tamamen yoktur. ' Signata" alt türündeki bal porsuğunun çenesinin sol tarafında ikinci bir alt azı dişi vardır, ancak sağda değildir. Ağırlıklı olarak yumuşak yiyeceklerle beslenmesine rağmen, bal porsuğunun yanak dişleri genellikle aşınmış olur. Köpek dişi bir etçil için son derece kısadır. Dil, sert gıdaları işlemede yardımcı olan keskin, geriye dönük papillalara sahiptir. Kış kürkü uzundur (sırt altında 4-5 cm uzunluğunda), ve seyrek, kalın ve sert kıllardan oluşmaktadır. Kıllar, karın, kasık ve yanlarda daha seyrektir. Yazın kürk daha kısadır (sırtta sadece 1.5 cm uzunluğunda) ve daha seyrektir, karın bölgesinin yarısı kılsızdır. Başın ve alt gövdenin kenarları sadece siyahtır. Büyük bir beyaz şerit, başın üstünden kuyruğun tabanına kadar üst gövdeyi kaplar."Cottoni" tamamen siyah olan tek alttürdür. Bal porsuğu çoğunlukla yalnız yaşar, ancak Afrika'da, Mayıs ayında (üreme mevsiminde) çiftler halinde avlandıkları da görülmüştür. Ayrıca avlanmak için yerdomuzu, yaban domuzu ve termitlerin eski yuvalarını kullanırlar. 10 dakika içinde sert zemine tünel kazabilen yetenekli avcılardır. Bu yuvalar genellikle sadece tek bir girişe sahiptir. Herhangi bir yatakla kaplanmamış yuvalama odasına sahip olan yuvalar, sadece 1–3 m uzunluğundadır. Bal porsuğu, gücü, gaddarlığı ve sertliği ile ünlüdür. Kaçması imkânsız olduğunda neredeyse tüm türlere vahşice ve korkusuzca saldırdığı bilinmektedir. Raporlandığına göre aslan ve sırtlan gibi kendinden çok daha büyük yırtıcıları püskürtmüştür. Arı sokmaları, kirpi okları ve hayvan ısırıkları ciltlerine nadiren nüfuz eder. At, sığır veya Afrika mandası bal porsuğunun yuvasına girerse, saldırıya uğrayacaktır. Kalahari Gemsbok Milli Parkı'nda, bal porsuğu aslan ve Afrika kaya pitonu tarafından öldürülmüştür. Cape Eyaletinde, bal porsuğu Afrika parsının potansiyel avıdır. Nil timsahları ve benekli sırtlanlar da zaman zaman bal porsuklarını avlarlar. Bal porsuğu, sansargiller familyasında kutup porsuğunun ardından en çeşitli diyete sahiptir. Yiyeceklerinin büyük bir bölümüne oyuk kazarak erişir. Bal yemeyi tercih eden bal porsuğu arı kovanlarını arar. Ayrıca böcek türleri, kurbağa, kaplumbağa, su kaplumbağası, kertenkele, kemirgen, yılan, kuş ve yumurta ile beslenir. Hayvansal gıdaların dışında çilek, bitki kökü ve soğan da yer. Sebze ararken ağaçları soyar veya taşları yukarı kaldırır. Bazen aslan yavrularını öldürmek için kovalarlar. Bal porsuğu avını ön ayaklarıyla tutar. Avın derisi, kürkü, kılları, eti ve kemikleri de dahil olmak üzere tüm parçalarını yutar. Başlıca küçük omurgalıları yiyen bal porsuğu, birçok omurgalı çeşidini yer. Kgalagadi Sınır Ötesi Parkı'nda gözlemlenen bal porsukları, başlıca kum kertenkelelerini (avlarının %47.9'u), fareleri (avlarının %39.7'si) kum farelerini ve gekoları avlamıştır. Ayrıca kobra ve Afrika kaya pitonu gibi 100 gramdan daha ağır türleri avladıkları da görülmüştür. Kalahari'deki bal porsuklarının yerli koyun ve keçilere saldırdığı, kara mambaları da öldürüp yediği gözlemlenmiştir. Bir bal porsuğunun Nama Karoo'daki çadır kaplumbağalarının kabuklarını parçaladığından şüphelenilmektedir. Hindistan'da bal porsuklarının insan cesetlerini kazdığı söylenmektedir. Popüler inancın aksine, bal-bulucuların bal porsuğuna rehberlik ettiğine dair bir kanıt yoktur. Bal porsuğunun üreme alışkanlıkları hakkında çok az şey bilinmektedir. Gebelik döneminin 6 ay sürdüğü ve genellikle 2 kör yavrunun doğduğu düşünülmektedir. Yavrular ağlamaklı iniltiler çıkarır. Esaret altında yaklaşık 24 yıldır yaşadıkları bilinen bal porsuklarının doğal hayatta ne kadar yaşadıkları bilinmemektedir. Bal porsuğunun sesi "khrya-ya-ya-ya" şeklindedir. Çiftleşirken erkekler yüksek homurdanma sesleri çıkarır. Köpeklerle karşı karşıya geldiklerinde ise ayı yavrusu gibi çığlık atarlar. Bal porsuğu Afrika'da Sahra Altı Afrika'nın birçok yerinde, Güney Afrika'nın Batı Kap bölgesinden Güney Fas ve Güneybatı Cezayir'e kadarki alanda yaşamaktadır. Afrika'nın dışında Arap yarımadasında, İran'da, Batı Asya ile Türkmenistan arasındaki bölgede ve Hint altkıtasında yaşamaktadır. Ayrıca Fas'taki 2.600 m rakımlı Atlas Dağları ve Etiyopya'daki 4.000 m rakımlı Bale Dağlarında yaşabilmektedir. 2014 ve 2015 yıllarında, Benin'deki Pendjari Ulusal Parkı'nda bal porsuğunun görüntüsü fotokapana yakalanmıştır. Miguel Vieira Luís Miguel Vieira Silva (d. 8 Ekim 1990), İstanbul Başakşehir takımında defans pozisyonunda görev yapan Portekizli futbolcudur. Profesyonel kariyerine 2008 yılında Vila Meã kulübünde başladı. Daha sonra sırasıyla Espinho, Aves, Paços Ferreira, Lugo ve İstanbul Başakşehir kulüplerinde oynadı. Tra Te E Il Mare Tra Te E Il Mare (Türkçesi:"Sen ve Deniz Arasında"),ünlü İtalyan şarkıcı Laura Pausini'nin Eylül 2000'de yayımladığı beşinci stüdyo albümüdür. Bu albüm Warner Music Group tarafından yayımlanmıştır. Bu albümdeki Fidati Di Me,Il Mio Sbaglio Più Grande,Tra Te E Il Mare,Volevo Dirti Che Ti Amo ve The Extra Mile şarkılarının teklileri de yayımlanmıştır. Muhammed Åžengezer Muhammed Şengezer (d. 5 Ocak 1997), İstanbul Başakşehir takımında kaleci pozisyonunda görev yapan Türk futbolcudur. Profesyonel kariyerine 2015 yılında Bursaspor kulübünde başladı. La Mia Risposta La Mia Risposta (Türkçesi:"Benim Cevabım"),ünlü İtalyan süperstarı Laura Pausini'nin 1998 senesinde Warner Music Group etiketiyle yayımladığı dördüncü albümüdür. Bu albümdeki La mia risposta,In assenza di te ve Un'emergenza d'amore şarkılarının teklisi de yayımlanmıştır. La Fortuna Sia Con Me La Fortuna Sia Con Me (Türkçesi:"Şans Benimleydi"),İtalyan pop sanatçısı Anna Tatangelo'nun 2019 yılının ilk günlerinde yayımladığı yedinci stüdyo albümüdür. Bu albüm , Sony Music tarafından yayımlanmıştır. Ülkelere göre 4G LTE yaygınlığı listesi Ülkelere göre 4G LTE yaygınlığı listesi. Aşağıdakiler, Ocak, Şubat ve Mart 2019'da "OpenSignal.com" tarafından ölçülen 4G LTE kapsamına göre ülkelerin/bölgelerin listesidir. Aşağıda, Ekim, Kasım ve Aralık 2017'de "OpenSignal.com" tarafından ölçülen 4G LTE kapsamına göre ülkelerin/bölgelerin bir listesi bulunmaktadır. Aşağıdakiler, 2017'nin ilk çeyreğinde "OpenSignal.com" tarafından ölçülen 4G LTE kapsamına göre ülkelerin/bölgelerin bir listesidir. Aşağıdakiler, 2016 Kasım ayında "OpenSignal.com" tarafından ölçülen 4G LTE kapsamına göre ülkelerin/bölgelerin bir listesidir. Aşağıdakiler, 2015'in 4. çeyreğinde "OpenSignal.com" tarafından ölçülen 4G LTE kapsamına göre ülkelerin/bölgelerin bir listesidir. Aşağıdakiler, 2015'in üçüncü çeyreğinde "OpenSignal.com" tarafından ölçülen 4G LTE kapsamına göre ülkelerin/bölgelerin bir listesidir. Aşağıda, 2013 yılında "Juniper Networks" tarafından ölçülen ve "Bloomberg" tarafından yayınlanan 4G LTE kapsamına sahip ülkelerin bir listesi bulunmaktadır. Carlos Ponck Carlos dos Santos Rodrigues ya da kısaca Carlos Ponck (d. 13 Ocak 1995), Yeşilburunlu millî futbolcudur. Profesyonel kariyerine 2014 yılında Farense kulübünde başladı. Jorge Fernandes (1997 doğumlu futbolcu) Jorge Fernandes (d. 2 Nisan 1997), Porto takımında defans pozisyonunda görev yapan Portekizli futbolcudur. Profesyonel kariyerine 2015 yılında Porto B kulübünde başladı. Daha sonra sırasıyla Porto, Tondela ve Kasımpaşa kulüplerinde oynadı. Adolf Hitler'in sağlığı Adolf Hitler'in sağlığı uzun zamandır popüler tartışmalara konu olmuştur. Hem fiziksel hem de zihinsel sağlığı inceleme altına alınmıştır. Adolf Hitler'in titremeleri ve yaşamının son yıllarındaki düzensiz kalp atışı, üçüncül (geç aşama) sifiliz belirtileri olabilir, bu da uzun yıllar sifiliz enfeksiyonu olduğu anlamına gelir. Theodor Morell, başka bir doktorla birlikte, 1945 başlarında SS'in başı Heinrich Himmler'e ortak bir rapor sunarak Hitler'in semptomlarını teşhis etti. Hastalığa kendisinin sahip olabileceği spekülasyonuna yol açan bir "Yahudi hastalığı" olarak adlandırdı. Hitler'in vücudunda kumsalda mayo giymek gibi herhangi bir kısmı gösteren hiçbir resmi yoktur. Yazar Deborah Hayden, Hitler ve frengi hakkında kapsamlı yazılar yazmıştır. Aslında sifiliz olup olmadığına bakılmaksızın, Hitler sürekli hastalık korkusuyla yaşadı ve doktorların söylediği ne olursa olsun tedavi gördü. Doktor Felix Kersten'in Biyografisini "Mucizevi Ellerle Adam" olarak adlandırdığı biyografisinde, gazeteci ve Académie