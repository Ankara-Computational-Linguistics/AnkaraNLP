açık uçlu final sahnesi de, çokça tartışıldı. Film, ayrıca, 1994 yılında, İran tarafından Yabancı Dilde En İyi Film dalında yarışmak üzere Oscar'a gönderildi; ancak, beş aday arasına giremedi. Kallocain Kallocain, İsveç edebiyatının en büyük yazarlarından olan Karin Boye'un şaheseridir. Distopya olarak bir roman tarzında yazılmış eser, II. Dünya Savaşı'nın hemen öncesinde yazılmıştır ve savaşın gelişini öngördüğü için önemlidir. Dr. Kall'in icat ettiği "kallocain" isimli bir ilaçla insanların özel hayatı tamamen devlet kontrolüne alınmış ve gizlilik yok edilmiştir. Serumun enjekte edildiği herkes kendilerinin bile farkında olmadığı gerçekleri itiraf eder ve güvenliği bu şekilde sağlamaya çalışan devlet her zaman olduğu gibi kişilikleri daha da işgal eder. Mutlu Menderes Mutlu Menderes (1937 - 1 Mart 1978, Ankara), Türk siyasetçi. Eski başbakanlardan Adnan Menderes'in oğludur. 1966 yılında Ankara Üniversitesi Siyasal Bilgiler Fakültesi mezun olmuştur. 4. (XV) ve 5. (XVI) Dönem Aydın milletvekilliği yapmıştır. Ankara’da 8 Mart 1978 tarihinde geçirdiği bir trafik kazası sonucu hayatını kaybetmiştir. Mutlu Menderes, Prof. Dr. Münevver Menderes ile evli ve Prof. Dr. Adnan Menderes'in babasıydı. KÃ¼rdistan Yurtseverler BirliÄŸi Kürdistan Yurtseverler Birliği kısaca KYB (Kürtçe: Yekîtîya Niştimanîya Kurdistan ya da Yetîkîya Niştimanperwerê Kurdistan / YNK), 1975'te kurulan bir Kürt partisidir. KYB'nin kurucuları arasında Celal Talabani vardı. Parti Kürdistan Demokrat Partisi'nden kopan ve daha sosyalist olanlar tarafından kuruldu. KYB Kürdistan Bölgesel Yönetimi'nin diğer önemli partisidir. Ağırlıklı olarak Süleymaniye ve Kerkük kentinde etkilidir. Son Irak meclis seçimlerine KDP ile birlikte girmiş ve mecliste 53 milletvekili çıkarmışlardır. YÃ¼ksel Menderes Yüksel Menderes, (d. 1930, İzmir, - ö. 8 Mart 1972, Ankara), Türk siyasetçi. Ankara Üniversitesi Hukuk Fakültesi, Cenevre Üniversitesi "Sciences Politiques" Fakültelerini bitirdi. Belgrad Büyükelçiliği Başkatipliği ve 3.(XIV) Dönem Aydın milletvekilliği yapmıştır. Eski başbakanlardan Adnan Menderes'in oğludur. 8 Mart 1972’de Ankara’daki evinde intihar etmiştir. Kareli bir kağıda yazdığı veda mektubunda ""Hayatta kaderin bütün cilveleri beni buldu. Kötü hadiseler karşısında daha fazla tahammül gösteremeyeceğim. Artık yaşama gücümü kaybettim"" diye yazmıştır. Yüksel Menderes Işık ve Lale adlarında iki kız çocuk babasıydı. Çayır köpeği Çayır köpeği ("Cynomys"), sincapgiller familyasının yer sincapları oymağına ait Kuzey Amerika'nın otlaklarında doğal olarak bulunan bir kemirici hayvan cinsidir. İri gövdesi kuyruğuyla beraber yaklaşık olarak 30–40 cm boylarındadır. ABD, Kanada ve Meksika'da yaşarlar. Amerika'da birkaç doğu bölgede bulunsalar da, daha çoğunlukla Mississippi nehrinin batısında yerleşim gösterirler. Çayır köpekleri, isimlerini yaşadıkları habitatdan ve köpek havlamasına benzer olan bağırışlarından alırlar. Latince adları "Cynomys", Yunanca'da "fare köpek" anlamına gelir. Çayır köpekleri büyük koloniler halinde yaşarlar, koloniler yüzlerce dönüm araziye yayılabilirler. Aileler genellikle 1 erkek ve onun hükmettiği 2 ila 4 dişiden oluşur. Yavrular eşeysel olgunluğa 3 yaşları civarında ulaşır, üçüncü kışlarında baskın erkek koloninin diğer taraflarında ailesini kurmak üzere yavruyu aileden uzaklaştırır. Baskın erkek, ailesinin sınırlarını rakip çayır köpeklerinden korur, tartışmalar kavgayla çözümlenir. Çayır köpekleri avcıları olan porsuklara ve yılanlara karşı da oldukça sinirlidirler. Sosyal hayvanlardır, birbirlerini oldukça sık ziyaret ederler ve koklaşarak selamlaşırlar. Çayır köpeklerinin yuvaları olan tünel sistemleri, yağmur suyunun yataktan akmasını ve erozyonu engeller, otlamayla sıkışmış olan bölgelerde toprağın kompozisyonunu değiştirebilir. Tünellerin genellikle birkaç odası olur, dikey olarak 5 metreye, yatay olarak 30 metreye kadar uzayabilir. Tünellerin bir tarafının yüksek, diğer tarafının alçak olan yapısı nedeniyle içeride sürekli temiz hava bulunur. Çayır köpekleri, oyuklarının çevresini izole etmek için otlarla çevrelerler, yuvaları için kazdıkları toprak yığınını deliğin çevresine yığarlar. Bu tümsekleri etrafı gözlemek için kullanırlar. Çayır köpekleri avcılarına karşı da uyum sağlamışlardır. Dikromatik görme özelliklerini kullanarak, avcılarını uzaktan görürler ve yüksek sesle tehlike alarmı verirler. Bilim adamları bu ses sistemli iletişimin avcılara özel olduğunu ispatlamışlardır. Çayır köpekleri ayrıca kolonilerin etraflarındaki bitkileri de temizlerler, bunun sebebinin avcılarına karşı daha iyi gözlem yapmak olduğu sanılmaktadır. Çayır köpekleri, bazı böcekleri yeseler de, çoğunlukla otçul olarak beslenirler. Öncelikli besinleri otlar ve çiçekli bitkilerin sürgünleridir. Çayır köpekleri her yıl 4 üzerinde yavru meydana getirirler, yavrular doğduklarında kör ve tüysüzdürler, yaklaşık 30 gün annelerinin yanında bakılırlar. Ekologlar, bu kemirici türünün "kilittaşı tür" olduğunu düşünmektedirler. Önemli avcı türlerin, öncelikle kara ayaklı gelincik, ova tilkisi, kaya kartalı, porsuk ve pas atmacası gibi türlerin besinlerini oluşturmaktadırlar. Diğer türlerden, dağ yağmurcunları ve de yer baykuşları çayır köpeklerine yuvalama alanları için güvenirler. Hatta otlayan türlerden, bizonlar, antiloplar ve katır geyikleri, çayır köpekleriyle aynı alanlarda otlama eğilimi gösterirler. Bu türlerin, çayır köpeklerinin sonrasında bıraktıkları otlak alanlarını tercih ettikleri sanılmaktadır. Kolonilerindeki sayılarının 400 milyon civarında olduğu fakat, bu sayının zehirlenmiş ürünler ve ekili alanların yok olması yüzünden azaldığı bilinmektedir. Bu nedenle onları avlayan bazı hayvanlar korkutularak kaçırtılmaktadır. Ekolojik önemlerine rağmen, sık sık büyük hayvan çiftliği sahiplerince ürünlere zarar verdikleri gerekçesiyle yok edilmektedirler. Çayır köpekleri, çiftçiler ve hayvan çiftliği sahipleri tarafınca bulundukları alanlardan sürülmektedirler. Günümüzdeki azalmış tür sayıları bunun bir sonucudur. 2003'e kadar, öncelikle kara kuyruklu çayır köpeği başta olarak, vahşi doğalarından alınıp, Kanada, Amerika, Japonya ve Avrupa'daki bazı egzotik hayvan dükkânlarına gönderilmekteydiler. Yeraltı yuvalarındaki her kaynaktan yavrular vakum cihazlarıyla alınmakta, doğal hayatlarından koparılmaları pazar taleplerinin sonucunda olmaktadır. Ev hayvanı olarak bakılmaları zordur, düzenli dikkat ve çok özel beslenme gerektirirler. Tutsaklıkları sırasında doğurmaları güçtür, fakat bunun için bazı fırsatlar olabilir. Her yılın birkaç ayı kızışma dönemlerine girerler, kişilikleri kendilerini savunma yönünde ve kızışma sinirliliği olarak değişir. Çayır köpekleri ihtiyaçları doğrultusunda çok üreyen hayvanlardır. Kolonilerine onları görmeye gelen insanlara, isimlerinin doğrultusunda "havlayarak" yanıt verirler. Çayır köpeklerinin esarete alınmasına 2003'ün başlarına kadar izin verilmiş; ticaretlerinin yapılamayacağı ya da veterinere karantina prosüdürlerine uymadan götürelemeyeceği bildirilmiştir. TBMM 16. dÃ¶nem milletvekilleri listesi TBMM 16. dönem milletvekilleri listesi, 5 Haziran 1977 - 12 Eylül 1980 tarihleri arasında Türkiye Büyük Millet Meclisi'nde görev yapmış milletvekillerinin listesidir. 14 Ekim 1979 tarihinde Cumhuriyet Senatosu üçte bir yenileme seçimlerinde AP 33, CHP 12, MSP 4, MHP 1 sandalye kazandı. Milletvekili ara seçimlerinin yapıldığı Konya, Manisa, Edirne, Muğla ve Aydın illerinde ise, AP 5 Milletvekili çıkardı. İl Seçim Kurullarından alınan resmi olmayan sonuçlara göre, seçimlere katılma oranı ortalama yüzde 75 oldu. Türkiye genelinde AP Senato seçimi yapılan 25 ilde oylarına yüzde 47.18'ini, Milletvekili ara seçimi yapılan 5 ilde ise yüzde 54.33'ünü aldı. Buna karşılık CHP, Senato'da yüzde 28.87, Milletvekili ara seçiminde ise yüzde 29.16 oranında oy aldı. 1977 seçimlerine göre, CHP oylarında 1 milyona yakın azalma olurken AP oylarında yüzde 7 oranında artış kaydedildi. Bunun üzerine, 16 Ekim 1979 tarihinde Başbakan Bülent Ecevit, Hükûmetin istifasını Cumhurbaşkanı Fahri Korutürk'e sundu, istifasının kabul edilmesinden sonra Ankara'da bir basın toplantısı düzenleyen Bülent Ecevit, yeni hükûmetin kurulması görevinin AP Genel Başkanı Süleyman Demirel'e verilmesi gerektiğini söyleyerek, ""Büyük sıkıntılar ve ağır bir sayısal bedeli ödemeyi göze alarak ekonomiyi canlandırmaya ve güçlendirmeye çalıştık. Bunun rahatlatıcı sonuçları henüz günlük yaşamda yeterince hissedilmeden ara seçimlere girdik ve oy kaybettik"" dedi. Ecevit daha sonra, ülkenin uzun bir bunalıma tahammülü olmadığını, ara hükûmet ve erken seçime de gerek bulunmadığını belirtti. Ara seçim sonuçları: Bülbülderesi TBMM 17. dÃ¶nem milletvekilleri listesi TBMM 17. dönem milletvekilleri listesi, Türkiye Büyük Millet Meclisi'nin 17. döneminde (24 Kasım 1983 - 29 Kasım 1987) görev yapan, 1983'de seçilen, milletvekillerinin listesidir. 12 Eylül 1980 Darbesinden sonra yapılan ilk seçimle meydana gelmiştir. Anavatan Partisi Bingöl'de aday listesini eksik gösterdiği için bir milletvekilliğini çıkaramadı. 28 Eylül 1986 11 seçim bölgesindeki boş milletvekilliği için seçim yapıldı. ANAP 6, DYP 4, SHP 1 milletvekili kazandı. Kısa burunlu dikenli karıncayiyen Kısa burunlu dikenli karıncayiyen () familyasından sadece Avustralya ve Yeni Gine'de rastlanılan bir tek delikli türü. Kısa burunlu dikenli karıncayiyenler 35–53 cm uzunluğa ve 2,5 kilo ağırlığa ulaşırlar. En çok dikkati çeken dış özellikleri baştan aşağı dikenlerle kaplı olmalarıdır. Ilk bakışta bir kirpiyi andırsalarda kirpiler ile yakın akrabalıkları yoktur. Ağızlarının yapısı bir gagayı andırır ve ince bir boru şeklindedir. Çok çeşitli yaşam alanlarında bulunurlar ve aksamları aktif olurlar. Çiftleşme zamanlarının dışında yalnız yaşarlar. Beslenmeleri neredeyse sadece karınca ve termitlerden oluşur. Uzun yapışkan dilleri ile topladıkları karıncaları ve termitleri dilleri ile ezerek yutarlar, çünkü dişleri yoktur. Karmaşık bir çiftleşme yöntemi ile haziran ve ağustos ayları arasında ürerler. 3-4 hafta sonra dünyaya gelen yumurta (-lar) dişinin karın kısmında bulunan bir kuluçka kesesinde muhafaza edilir. 10 gün sonra yumurtadan çıkan 15 milimetre büyüklüğündeki çıplak yavru 8 hafta daha kuluçka kesesinde tutulur ve emzirilir. Dikenleri büyümeye başladığında keseyi terk eder ama yedi ay boyunca annesinden süt emmeye devam eder. Yumurtladıktan bir yıl sonra annesini terk eder. Doğada 20, hayvanat bahçesinde 50 yaşına varabilirler. Kısa burunlu dikenli karıncayiyenler Avustralya'nın en yaygın memelileridir. Çünkü yaşam alanlarının seçiminde pek titiz değil ve çok sayıda tehlikeye karşı dayanıklılardır. 5 adet alt türleri tanılmaktadır: Tasmanyada yaşayan alt tür bazı zoologlarca ayrı bir tür olarak da kabul edilir. Daha ayrıntılı bilgi için Dikenli karıncayiyengiller maddesine bakınız. Doğan Kasaroğlu Doğan Kasaroğlu (d. 1933, Sivas - ö. 26 Mayıs 1995, İstanbul), Türk gazeteci ve siyasetçi. Sivas'ta dünyaya gelen Kasaroğlu, Ankara Üniversitesi Hukuk Fakültesi'ni bitirdi. Çeşitli Ankara gazetelerinde muhabir ve köşe yazarı olarak çalıştı. 1964'te Türkiye Radyo Televizyon Kurumu'nun (TRT) kuruluşu ile birlikte bu kuruma geçen Kasaroğlu, önce radyo, ardından televizyon haber ünitelerinin kuruluşunu gerçekleştirdi; TRT'de İç Haberler Müdürlüğü, Haber Müdürlüğü (1972-74), Genel Müdür Müşavirliği (1974-79) yaptı. Ankara Gazeteciler Cemiyeti Başkanlığı ve Ankara Gazeteciler Sendikası Genel Sekreterliği görevlerinde bulundu. 20 Ocak 1975-9 Ocak 1978 tarihleri arasında vekaleten Basın-Yayın Genel Müdürü olarak hizmet verdi, 1979 yılında ise TRT Genel Müdürlüğüne atandı ve iki yıl süreyle bu görevde kaldı. TRT Genel Müdürü olarak 12 Eylül Darbesi'ni haber alan ilk sivil oldu. 1983'te Milliyetçi Demokrasi Partisi (MDP) Kurucu Genel Sekreteri olarak politikaya atılan Kasaroğlu, 17. Dönem İstanbul Milletvekili seçildi. Milletvekilliği sonrasında, Türk Eğitim Vakfı Genel Müdürlüğü görevine getirildi. Bu görevlerin dışında İş Mahkemesi, Basın Şeref Divan üyelikleri, Basın İlan Kurumu Genel Kurul ve Yönetim Kurulu, Basın Konseyi Yüksek Kurulu üyesi ve Radyo-Televizyon Komisyonu üyelikleri yaptı. Ekspres Gazetesinin kuruculuğunu ve sahipliğini yapan Kasaroğlu Basın Şeref Kartı sahibidir. Uzun gagalı dikenli karıncayiyen Uzun gagalı dikenli karıncayiyen ("Zaglossus") dikenli karıncayiyengiller (Tachyglossidae) familyasına ait bir tek delikli cinsi. Cinse ait türlerin sayısı hakkında bilimciler bir fikir değildir. Çoğu bilimciler cinse 3 tür ait olduğunu kabul eder. Uzun gagalı dikenli karıncayiyenler sırf Yeni Gine de bulunan bir endemik cinsdir. Yeni gine'nin ormanlık bölgelerinde ve bazen 4000 metre yükseklerde bulunan ormalara kadar yaygındır. Uzun gagalı dikenli karıncayiyenler 45–77 cm uzunluğa ve 5-16 kilo ağırlığa ulaşabilirler. Dikenleri kısa gagalı dikenli karıncayiyen de olduğundan daha kısa ve daha azdır. Bazı türlerde dikenler tüylerden bile kısadır ve tüylerin arasında zor görünür. Ağızlarının yapısı gagayı andirir ve boru şeklindedir. Kahverengi veya siyah renk olurlar. Akşam ve gece saatlerinde ava çıkarlar. Çiftlesme zamanının dışında yalnız yaşarlar. Neredeyse sırf solucan ile beslenirler. Çiftleşme yöntemleri hakkında pek bilgi mevcut değildir. Çiftleşmeleri kısa gagalı dikenli karıncayiyenlerin çiftleşmesi ile aynı olduğu tahmin edilir. Ormanların yakılması ve lezzetli eti yüzünden avlandıkları için sayıları azalmıştır. Sırf bu hayvanları avlamak için özel eğitilmiş av köpekleri vardır. International Union for Conservation of Nature bu hayvanları soyu tükenme tehlikesi altında olanların listesine koymuştur. Bu cinse ait olan türlerin sayısı hakkında bilimciler bir fikir değildir. Eskiden birçok türleri olduğu kabul edilmiş ama sonradan sırf "Zaglossus bruijni" adlı tek bir türün varolduğu kabul edilmiştir. Daha eski çağlarda batı Avustralya'da da türleri varolmuşdur. Örneğin uzunluğu 1 metreye kadar varmış olan "Z. hacketti" 15.000 yıl önce batı Avustralya'da yaşamıştır. Daha ayrıntılı bilgiler için Dikenli karıncayiyengiller maddesine bakınız. Tarkan (albÃ¼m) Tarkan, Tarkan'ın 1998 yılında çıkardığı ve hit şarkılarından oluşan, uluslararası tanıtımını daha da arttırmak için çıkarılan toplama albümdür, ilk başta Avrupa'da yayımlandı. Albüm Avrupa, Asya, Japonya, Avustralya, Kuzey Amerika, Güney Amerika'ya sürüldü. Albüm birçok ülkeden yüksek satışlarından dolayı ödül aldı. Tarkan 1999'da Avrupa/Monako'da WMA(World Music Awards) ödülü olarak ""Dünyanın en çok satan Türk sanatçısı (World's best-selling Turkish recording artist)"" ödülünü aldı. Bu albüm ile dünyada hayran kitlesini daha da çok arttırdı. Leyla Yeniay Köseoğlu Leyla Yeniay Köseoğlu (d. 1926, Beşiktaş, İstanbul) - (ö. 19 Mayıs 2002, Bodrum, Muğla), Türk siyasetçi. Amerikan Kız Lisesi mezunudur. ANAP kurucu üyeliği ve XVII., XVIII. ve XIX. Dönem İstanbul milletvekiliği yapmıştır. Evli ve iki çocuk annesidir. TBMM 18. dÃ¶nem milletvekilleri listesi TBMM 18. dönem milletvekilleri listesi, Türkiye Büyük Millet Meclisi'nin 18. döneminde (14 Aralık 1987 - 20 Ekim 1991) görev yapan, 1987'de seçilen, milletvekillerinin listesidir. Kusma Kusma, karnın etrafında bulunan kasların tersine kuvvetli kasılmasından dolayı midenin boşalmasıdır. Nedeni genellikle viral gastroenterit de denilen sindirim sistemi iltihaplanmasıdır. Gıda zehirlenmeleri de ikinci nedenidir. Yenen bir besine önceden bakteri bulaşmış olabilir. Böyle zamanlarda da birkaç kusma nöbeti geçirilebilir. Psikolojik nedenlere (anoreksiya, bulimiya, vb.) bağlı mide bulantıları ve gastroentrolojik rahatsızlıklara bağlı mide bulantıları için gerekli ilaçlar uzman psikiyatrist ve gastroentroloji uzmanları tarafından verilir. Postrema bölgesi Altın Toplar Altın Toplar (İspanyolca: "Huevos de oro"), 1992 yapımlı başrolünü Javier Bardem'in oynadığı bir dram filmidir. İspanya yapımı filmi Bigas Luna yönetmiştir. Filmde Maria de Medeiros, Maribel Verdú, Benicio del Toro ve Alessandro Gassman gibi yardımcı oyuncular da vardır. Ursula Stenzel Ursula Stenzel (d. 22 Eylül 1945, Viyana), Avusturyalı bir siyâsetçidir (ÖVP). 1999'dan 2006'ya kadar Avrupa Parlamentosu'nun milletvekillerinden biriydi. Stenzel şu an Viyana 1. ilçesinin belediye başkanıdır. Domitia Lepida Domitia Lepida, Küçük Domitia Lepida, Genç Domitia Lepida ya da kısaca Lepida olarak bilinen (MÖ 10 -54), Konsül Lucius Domitius Ahenobarbus ve Büyük Antonia'nın kızı. Büyük kardeşeri Domitia (Nero'nun teyzesi) (bazen karıştırıldığı) ve Gnaeus Domitius Ahenobarbus'dur (imparator Nero'nun babası). İmparator Augustus'un büyük yeğeni ve Küçük Octavia ve Mark Antony'nin büyük torunlarıdır. Lepida güzel ve etkili bir kadındı (Tacitus, "Annals", 12.64). Kız kardeşi gibi aynı zamanda oldukça varsıldı. Calabria'da mülkleri vardı ve and "praedia Lepidiana" nın sahibiydi. (Raepsaet-Charlier, p. 286). Lepida üç defa evlenmiştir. İlk kocası, aynı zamanda kuzeni olan Konsül Marcus Valerius Messalla Barbatus'dur ("PIR" V 88; Suetonius, "Vita Claudii", 26.29). Lepida, Barbatus'la belki de 15 yılı civarında evlenmiştir (Barrett, "Agrippina", p. 287 n. 154). Bu evlilikten oğlu Marcus Valerius Messala Corvinus (Konsül 58) ve ileride İmparator Claudius'un üçüncü karısı ve imparatoriçe olacak olan kızı Valeria Messalina (20 civarı -48) doğmuştur. Barbatus 20/21'de ölmüştür. Lepida'nın ikinci kocası Faustus Cornelius Sulla Lucullus III'tür. Diktatör Lucius Cornelius Sulla'nın soyundan gelir. 22 yılında oğulları Faustus Cornelius Sulla Felix doğmuştur. Faustus Cornelius Sulla ve kardeşi Lucius Cornelius Sulla Magnus Tiberius'un saltanatı sırasında senatörlük yapmışlardır. Faustus Cornelius Sulla Lucullus tam olarak bilinmeyen bir nedenden dolayı 40 yılı civarında ölmüştür. Faustus Cornelius Sulla Felix, Claudius'un kızı Claudia Antonia ile evlenmiştir. Damadı Claudius'un saltanatının başlarında, Lepida Gaius Appius Junius Silanus (Konsül 28) ile evlenmiştir. 42 yılında, Appius Silanus Claudius'un emriyle aniden idam edildi. Appius Silanus'un idamının nedenleri ve koşulları tam olarak açık değildir. Claudius, Senato'ya Appius Silanus'un kendisine suikast düzenlemeyi planladığını, bununda azatlı kölesi Narcissus ve karısı Messalina tarafından uykusunda açığa vurduğu sırada öğrenildiğini bildirmiştir (Tacitus, "yıllıklar" 11.29.1; Suetonius, "Vita Claudii" 37.2; Dio 60.14.2-4; Levick, "Claudius", 58 ff). Lepida, Messalina'nın çocukları ve geleceğin imparatoriçesi Claudia Octavia ve prens Britannicus'un babaanne'leridir. 48 yılında Messalina, Claudius'un emriyle aşığı ve sonradan darbe içerisinde yer alacak olan kişiyle yaptığı sahte evlilik nedeniyle idam ettirildi. Messalina'nın imparatorluk sarayındaki etkisi ve başarısı nedeniyle Lepida ve Messalina tartıştı ve zaman içerisinde bir birlerinden uzaklaştılar (Belki de Appius Silanus'un öldürülmesi bu olaydan sonra olmuştur). Messalina'ın Lucullus bahçeleri'ndeki son saatlerinde Lepida onun yanındaydı ve kendi hayatına son vermesi için onu cesaretlendirmeye çalışıyordu. (Tacitus, "Yıllıklar" 11.37). Messalina bir subay tarafından hançerlendikten sonra cenazesi Lepida'ya verildi. Eski görümcesi Genç Agrippina, 49 yılında Claudius'un yeni karısı oldu. Kıskançlık nedeniyle Agrippina, Claudius'un zehirlenerek öldürülmesi ve oğlu Nero'nun tahta geçmesinden kısa bir süre önce Lepida'nın öldürülmesini sağladı. Agrippina onu hayatına sihir yoluyla kastetmek, İtalyan barışını bozmak ve Calabrian köle çetelerini kontrol etmekte başarısız olmakla suçladı. Agrippina, Lepida'nın Nero üzerindeki etkisini kendisine karşı kullanacağından şüphelenmişti. Ali Arslan Ali Arslan şu kişileri ifade edebilir: Doğu Hint Adaları Doğu Hint Adaları (İngilizce: "East Indies"), Güneydoğu Asya'da, başlıcaları Malezya Takımadaları olan adalar. Geçmişte Baharat Adaları olarak da anılan adalar, dünyanın en büyük takımadalarıdır. Doğu Hint Adaları, Güneydoğu Asya ve Avustralya arasında, Hint Okyanusu ve Büyük Okyanusta, ekvator üzerinde dağılmış şekilde uzanırlar. 6100 km boyunca uzanan bölgede 13.000'den fazla ada vardır. Geçmişte, Hindistan ve doğusunda kalan Güneydoğu Asya'nın tamamı Doğu Hindistan (İngilizce: "East India" veya "East Indies") olarak adlandırılmıştır. Günümüzde de "East Indies" kavramı zaman zaman Doğu Hint Adaları dahil, Hindistan ve doğusunda kalan bölgenin tamamını nitelemekte kullanılır. Pearl Harbor (anlam ayrımı) Pearl Harbor ile aşağıdakilerden herhangi biri kastedilmiş olabilir: VenÃ¼s heykelcikleri Venüs heykeli, genellikle dişilik organları abartılmış, yukarı Paleolitik zamanlardan kalma kadın yontucuklara verilen genel addır. Yukarı paleolitik yontucukları arasında erkekleri gösterenler enderdir. Bu durum venüs yontucuklarının doğurganlıkla ilişkilendirildiklerini göstermektedir. Sulfamik asit Sülfamik asit, kimyasal formülü HNOS olan, renksiz ve suda çözünebilen bir tür kimyasal bileşiktir. Sülfamik asit aşığıdaki serinin bir üyesidir: S端lf端rik asit (HSO), s端lfamik asit (HNOS) ve s端lfamit (HNSO). Sülfamik asit en çok metal ve seramik gibi yüzeyleri temizlemede kullanılan temizlik maddelerinde bulunur. HCI'den daha hafif olduğu için yüzeye fazla zarar vermez. Ayrıca takma dişleri temizlemekte kullanılan tabletlerde de bulunmaktadır. Diğer kullanım alanları: Venüs sembolü Kalsiyum oksit Kalsiyum oksit (CaO) ya da sönmemiş kireç geniş bir kullanım alanı bulunan bir çeşit kimyasal bileşiktir. Beyaz renkli,aşındırıcı ve alkalik bir katıdır. Sanayide kireç taşlarını yüksek sıcaklıklarda eriterek karbondioksidin uzaklaştırılmasıyla elde edilir. Suyla reaksiyona girerse oksitlenir ve kalsiyum hidroksidi oluşturur. Formülü CaO ve iyonik bağlı bir bileşiktir. Bazik özellik gösterir Gümüşdamla Telkuyruk Telkuyruk ("Clangula hyemalis"), ördekgiller (Anatidae) familyasından orta büyüklükte bir ördek cinsi ve bu cinse ait yaşayan tek türü ("Clangula hyemalis") kapsayan bir kuşun adıdır. Yetişkinler siyahla karışık, alt tarafları beyazdır. Erkekler uzun ve sivri bir kuyruğa sahiplerdir ve koyu renk lekeli gagaları vardır. Dişilerin kahverengi sırtı ve daha kısa kuyrukları vardır. Suyun altına dalarak beslenirler. Genellikle yumuşakçaları, kabukluları ve bazı küçük balıkları yerler. Suyun yüzeyine yakın olarak dalsalar da, 60 metre derinliğe kadar dalabilirler. Erkeklerin sesleri melodik ve tiz; "Ow, ow, owal-ow" ÅŸeklindedir. Kuzeyin soğuk okyanuslarında ve Kuzey Atlantik kuşakta, Alaska, kuzey Kanada, kuzey Avrupa ve Rusya'da yayılış gösterirler. Kışları Kuzey Amerika'nın doğu ve batı kıyılarına, Avrupa ve Asya'nın kıyı kesimlerine göç ederler. Bayağı kara ördek Bayağı kara ördek ("Melanitta nigra"), ördekgiller (Anatidae) familyasından iri, denizel bir dalıcı ördek türü. Tür, 43–54 cm uzunluğundadır. Avrupa'nın kuzeyiyle, Asya'nın doğusunda yerleşim gösterir. Kışları daha ılıman kuşaklara, Avrupa'nın kıyılarına ve Fas'ın güneylerine göç eder. Oluşturdukları sürüler büyüktür. Yuvalarını yere, deniz, akarsu ya da göllerin yakınlarındaki koruluklara ve tundralara yaparlar. Yuvaya 6 ila 8 yumurta bırakılar. Kadife Ã¶rdek Kadife ördek ("Melanitta fusca"), ördekgiller (Anatidae) familyasından iri, denizel bir ördek türüdür. Avrupa'nın kuzey kesimleri, Asya ve Yenisey'e kadar olan bölgelerde yerleşim gösterirler. Küçük, izole bir grubu Türkiye'nin doğusunda bulunur. Kışları daha ılıman bölgelere, Avrupa ve İngiltere'nin güneylerine, Karadeniz ve Hazar denizi civarlarına göç ederler. Yuvalarını yere, deniz, akarsu ya da göllerin yakınlarındaki koruluklara ve tundralara yaparalar. Yuvaya 7 ila 9 yumurta bırakılar. Yumuşakçalar ya da kabuklularla beslenirler. Seyhun AyaÅŸ Seyhun Ayaş (d. 13 Nisan 1959, Ankara - ö. 8 Ekim 2007, Seul) (tiyatro) ışık dekoratörü. 1977 yılından 1993'e kadar Devlet Tiyatroları’nda ışık uzmanı olarak çalışan Ayaş, 1987 - 1989 yılları arasında Trabzon Devlet Tiyatrosu'nda ışık şefliği; 1993'ten sonra ise ışık tasarımcısı olarak görevini sürdürdü. 1991'de Kültür Bakanlığı desteğiyle gittiği İngiltere'de, National Theater’de sahnelenen “Arturo Ui’nin Önlenebilir Tırmanışı”, "“Royal Shakespeare”" de ise "3. Richard" oyunlarının ışık tasarımı çalışmalarına katkıda bulundu. Trabzon Devlet Tiyatrosu'ndan sonra Hacettepe Üniversitesi Devlet Konservatuvarı Tiyatro Bölümü’nün ışık tasarımları ve öğrencilerle ışık çalışmaları; 1993 ve 1996 yıllarında ise Bilkent Üniversitesi Uluslararası Tiyatro Festivali teknik koordinatörlüğünü yürüttü. 2004 - 2005 yıllarında sanat teknik müdür yardımcısı olarak çalışan Seyhun Ayaş; Devlet Tiyatroları'nda çalışmanın yanında, 2005 yılından itibaren Bilkent Üniversitesi Tiyatro Bölümü Rejisörlük sanat dalında "Öğretim Görevlisi" olarak görev yapmaktaydı. Romanya’daki "Tony Bulandra Tiyatrosu"’nda 6 Ekim 2007 tarihinde prömiyer yapan Kemal Başar'ın yönettiği Romeo ve Juliet adlı oyununun ışık tasarımını üstlenen Ayaş, Türkiye’de de birçok oyunda ışık tasarımı yapmış ve ödüller kazanmıştı. Romanya'dan dönüşünün ertesi günü, Güney Kore ile yapılan işbirliği ve diplomatik ilişkilerin başlamasının 50. Yıldönümü kutlamaları çerçevesinde; Seul’de düzenlenen “I. ULUSLARARASI ULUSAL TİYATRO FESTİVALİ” nde 10, 11 Ekim tarihlerinde temsil edilecek olan Müge Gürman'ın yönettiği "“Salome”" adlı oyunun ışık tasarımını hazırlamış ve tasarımdaki başarısı ile dikkat çekmişti. 7 Ekim Pazar günü “Salome” ekibi ile Seul’e hareket eden Devlet Tiyatroları ışık dekoratörü Seyhun Ayaş, Seul havaalanında geçirdiği kalp krizi sonucu yaşamını yitirdi. Klasik mÃ¼zik bestecileri listesi Dönemlere göre klasik müzik bestecileri listesi. Orta Çağ'da yaşayan besteciler listesi Ortaçağ klasik müzik bestecilerinin listesi 21. yüzyıl klasik müzik bestecileri listesi Modernist besteciler listesi Romantik dÃ¶nem bestecileri listesi Klasik dÃ¶nem bestecileri listesi Bu liste yaklaşık olarak 1730-1820 arasında bulunduğu kabul edilen Klasik müzik dönemi bestecilerinin sınıflandırılmış bir listesidir. Klasik müzik dönemi bestecilerinin en önemlileri arasında Wilhelm Friedmann Bach, Carl Philipp Emanuel Bach, Johann Stamitz, Joseph Haydn, Johann Christian Bach, Antonio Salieri, Muzio Clementi, Wolfgang Amadeus Mozart, Luigi Boccherini, Ludwig van Beethoven, Niccolò Paganini, Gioacchino Rossini ve Franz Schubert sayılabilir. Bu liste de seçilmiş Klasik dönem bestecileri önce ülkelerine göre sıralanmış ve sonra da her ülke için besteceiler doğum yılına göre sıraya koyulmuştur. Barok dÃ¶nemi bestecileri listesi Rönesans dönemi bestecileri listesi Salkım Salkım Asılacak Adamlar Salkım Salkım Asılacak Adamlar, Aziz Nesin'in anı türünden bir kitabıdır. 6-7 Eylül Olayları'nın ardından İstanbul'daki esnaf dükkânları ve evlerin Türk göstericilerin Rumlara bir ders verme amacı uğruna yakılıp dağıtılması sonucu, sorumluların yine Menderes Hükümeti'nce "Komünistler" olarak belirlenip adı çıkmış olan sol görüşlü aydınları olaylarda hiç payları olmamasına rağmen hapse attırması ve bunun çevresinde dönen olay ve yaşanmış olaylar işlenmiştir. Aralarında Hasan İzzettin Dinamo, Asım Bezirci, Müeyyet Dosdoğru, Nihat Sargın, Can Boratav, Kemal Tahir, Aziz Nesin gibi sol görüşlü aydınların Menderes hükûmeti tarafından 6-7 Eylül Olayları'nın ardındaki "komünist komplo"nun düzenleyicileri olduğu gerekçesiyle tutuklanarak hapse atılmaları ve 4 ay sonra gerekçe gösterilmeden salıverilmeleri, kara mizah diliyle kitapta anlatılır. Kitaba adını, dönemin içişleri bakanı olan Namık Gedik'in (sonradan olayın düzenleyicileri arasında olduğu ortaya çıkacaktır) tutuklanan muhalif aydınlar için söylediği "Bu adamlar salkım salkım asılacaklar" sözü vermektedir. Köker Üçlemesi Köker Üçlemesi ya da Deprem Üçlemesi, İranlı yönetmen Abbas Kiyarüstemi'nin yönettiği üç filmlik seriye verilen addır. Bu filmler, Arkadaşımın Evi Nerede (1987), Ve Yaşam Sürüyor (1992) ve Zeytin Ağaçları Altında'dır. (1994) Bu üç film, sinema teorisyen ve yazarlarınca bir üçleme olarak kabul edilmilşse de; Kiyarüstemi buna karşı çıkarak, filmler arasındaki tek bağlantının, hepsinin tesadüfen aynı yerde, İran'ın kuzeyindeki Köker köyünde geçmesi olduğunu belirtmiştir. Buna karşılık, yönetmene göre, bu filmlerden Ve Yaşam Sürüyor ile Zeytin Ağaçları Altında'nın Kirazın Tadı (1997) filmiyle bir üçleme oluşturması daha uygundur. Bunu nedeni ise, bu üç filmin aynı temayı, yani, "yaşamın değeri"ni işlemesidir. Arkadaşımın Evi Nerede, küçük bir çocuğun, arkadaşının kendisinde kalan defterini vermek amacıyla, Köker'den komşu bir köye yaptığı yolculuğun öyküsüdür. Ve Yaşam Sürüyor, bir baba-oğlunun Tahran'dan Köker'e, 50 binden fazla kişinin öldüğü 1990 depreminden sonra, Arkadaşımın Evi Nerede filmindeki iki küçük çocuğu bulmak için yaptıkları yolculuğu anlatır. Zeytin Ağaçları Altında ise, Ve Yaşam Sürüyor filmindeki kısa bir sahnenin çekimini konu alır. Filmde seyirci asıl olarak Zeytin Ağaçları Altında'nın konusuna odaklanırken, Ve Yaşam Sürüyor'un öyküsü de ikincil bir tema olarak işlenir. Ayrıca, Kiyarüstemi bu üç filminde, gerçek olanla kurgu arasında, yeni biçimsel deneyimlere olanak tanıyan bir denge kurmuştur. 2007 Dünya Snooker Şampiyonası 2007 Dünya Snooker Şampiyonası 21 Nisan'da başladı ve 7 Mayıs 2007'ye kadar sürdü. Sheffield, Crucible Tiyatrosu'nda düzenlenen turnuvada, önceki senenin kazananı Graeme Dott şampiyonluğu savunuyordu. Turnuvada John Higgins Dünya snooker şampiyonluğunu kazandı Dendrit Dentrit (Yunanca "déndron", "ağaç"), nöronda diğer nörondan alınan elektrokimyasal uyartının somaya ( hücre gövdesine) iletilmesini sağlayan, dal benzeri yapılardır. Elektriksel uyartı dendrite art arda dizili nöronlar ve aralarındaki sinapslardan geçerek ulaşır. Dendritler uyartının sinapsdan alınması ve nöronunda oluşacak aksiyon potansiyelinin büyüklüğünü belirlemede etkin bir rolü vardır. Son araştırmalarda, dendritlerde de aksiyon potansiyeli görülebileceği ve dendritlerin nörotransmitter madde salgılayabileceği bulunmuştur. Dendritin yapısı ve dallarının dağılımı, uyartıyı diğer hücreden, özellikle de zayıf bir iletim söz konusuysa, alımını etkiler. OFC Åžampiyonlar Ligi OFC Şampiyonlar Ligi, Okyanusya kıtasında kulüpler seviyesindeki en üst futbol organizasyonu, O-League olarak da bilinir. 1987'de Okyanusya Kulüpler Şampiyonası adıyla başlamış, 2007'de OFC Şampiyonlar Ligi adını almıştır. OFC Şampiyonlar Ligi tek bir bölgede oynanıyordu. Grup maçlarına kalan 6 takım tek devreli lig usulüne göre oynanan ve üçer takımdan oluşan 2 gruba ayrılıyordu ve gruplarını ilk sırada bitiren 2 ekip 2 maç üzerinden oynanan final maçında karşılaşıyordu. Takımlar dörder takımlı iki gruba ayrılır. Final maçı tek bir bölgede oynanmaz. Bunun yerine grup birincileri şampiyonu belirlemek için iki ayaklı bir final aşaması oynarlar. Revani (tatlÄ±) Revani, Türk mutfağındaki tatlılardan biridir. Osmanlı döneminde Ermenistan'ın ve Erivan'ın fethedilmesi şerefine Saray aşçılarının icat ettikleri ve Erivan zaferi sebebiyle "Revani" adı verdikleri bir tatlıdır. Revaniye bazı yerlerde "sünger tatlısı" ya da "yoğurt tatlısı" da denilmektedir. Tatlının içeriğinde yoğurt vardır. Şerbetli bir tatlıdır. Zerde Zerde, Türk mutfağında İstanbul, Gaziantep, Balıkesir, Konya , Şanlıurfa Tekirdağ Edirne ve Karaman yörelerine ait geleneksel bir tatlıdır. Pirinçle su pişirilerek ve içine kızamık şekeri (lohusa şekeri) ve karanfil atılarak hazırlanır. Safranla renk ve koku verilen bir çeşit şekerli pirinç peltesidir . Zerde düğünlerde, bebeklerin dünyaya gelişi kutlamalarında ve Muharrem ayının ilk on gününde servis edilmesiyle meşhurdur . Ahmet Karcılılar Ahmet Karcılılar (d.6 Haziran 1965, Denizli), Türk yazar. 6 Haziran 1965 tarihinde Denizli’de doğdu. 1976'dan itibaren yerel gazetelerde öyküleri yayımlandı. Yüksek öğrenimini 1987 yılında Ankara Üniversitesi Eğitim Bilimleri Fakültesi'nde tamamladı. 1990-1998 yılları arasında pazarlama, finansman ve satış gibi çeşitli alanlardaki iş deneyimlerinin ardından yazarlıkta karar kıldı ve ilk romanı Yağmur Hüznü'nü 1998 yılında yayımladı. Bu ilk romanı ile Orhan Kemal Roman Ödülü'nü kazandı. Yine aynı yıl "Hayalet Gemi"’de öykü ve denemeleri yayımlandı. Yazar, edebiyat yaşamına "Gülden Kale Düştü" (2000), "Fotoğraf Hikayeleri" (2001), "Akrep ve Semender" (2002), "Anonim Kitap" (2004) adlı kitaplarını yayımlayarak devam etti. Erol Güngör (siyasetçi) Erol Güngör (d. 1940, Karakuyu) Türk siyasetçi. Sosyal Demokrat Halkçı Parti XVIII. Dönem İzmir milletvekilliği yapmıştır. Oğlu Mustafa Güngör, meclis lojmanlarında 1991 yılında öldürülmüş olarak bulunmuştur. Cİnayetin fail/failleri yıllarca bulunamamış; en son 2011 yılında başka bir suçtan hükümlü olan Abdullah Gökalp; Güngör'ü bir devlet bakanının damadının eşiyle ilişkisi olduğu için beş kişiyle birlikte öldürdüklerini iddia etmiştir. Tevfik Ertüzün Tevfik Ertüzün (1949, İstanbul - 11 Ocak 1998), Türk siyasetçi. İstanbul Üniversitesi İktisat Fakültesi'nden 1970'te mezun oldu. 1972'de doktor, 1978'de doçent unvanlarını kazandı. 1987 seçimlerinde DYP Zonguldak milletvekili olarak siyasete girdi. 1987 - 1991 döneminde Plan ve Bütçe Komisyonu üyeliğinde bulundu. DYP Genel İdare Kurulu ve Avrupa Karma Parlamento Komisyon üyeliklerinde bulundu. 1993'te profesör olan Ertüzün, Ereğli ve Karabük Demir Çelik fabrikalarında yönetim kurulu üyeliği yaptı. DTP Kurucu üyeliği ve GİK üyeliği görevlerini sürdüren Ertüzün'ün, iktisat ve ekonomi konularında birçok kitabı bulunuyordu. İstanbul Üniversitesi İktisat Fakültesi'nde öğretim üyeliği görevini de sürdüren Ertüzün, Ceyda Ertüzün ile evliydi. Aynı zamanda Emre ve Erdem Ertüzün'ün babasıdır. 11 Ocak 1998'de Haliç Köprüsü üzerinde aracının patlayan lastiğini değiştiren Ertüzün, alkollü bir sürücünün aracına çarpması sonucu bariyerlere sıkışarak hayatını kaybetti. Live at the Rainbow Live at the Rainbow Iron Maiden grubunun 1981 yılının Mayıs ayında yayımladığı konser videosudur. VHS ve BETA formatlarında piyasaya sürülmüştür. Grubun 21 Aralık 1980 günü Rainbow salonunda 4.000 izleyici önünde verdiği konserde kaydedilmiştir. Bu aynı zamanda gitarist Adrian Smith'in grupla verdiği ilk konserlerden biridir. "Live at the Rainbow" görüntüleri grubun 2004 yılında yayımlanan "The Early Days" DVD'sinde de yer alır. İsmail Köse İsmail Köse (d. 1941, Erzurum, Türkiye), Türk siyasetçi. İstanbul Üniversitesi Hukuk Fakültesi'ni bitirdi. Kaymakamlık, Malatya ve Erzurum Emniyet Müdürlüğü, Serbest Tüccarlık, Doğru Yol Partisi Kurucu Üyeliği, XVIII., XIX., XX. ve XXI. Dönem Erzurum Milletvekilliği ile TBMM İçişleri Komisyonu Başkanlığı yaptı. Evlidir. TBMM 19. dÃ¶nem milletvekilleri listesi TBMM 19. dönem milletvekilleri listesi, Türkiye Büyük Millet Meclisi'nin 19. döneminde (6 Kasım 1991 - 24 Aralık 1995) görev yapan, 1991'de seçilen, milletvekillerinin listesidir. DEP Genel Başkanı ve Diyarbakır Milletvekili Hatip Dicle, Diyarbakır Milletvekili Leyla Zana, Mardin Milletvekili Ahmet Türk, Şırnak Milletvekili Orhan Doğan, Muş Milletvekili Sırrı Sakık ve Şırnak Bağımsız Milletvekili Mahmut Alınak'ın yasama dokunulmazlıkları, TBMM Anayasa ve Adalet Komisyonlarından kurulu Karma Komisyonca hazırlanan raporun Türkiye Büyük Millet Meclisi'nin 2 Mart 1994 günlü 78. birleşiminde aynen kabul edilmesine ilişkin 295 sayılı kararı ile kaldırılmıştır. Hatip Dicle ve Orhan Doğan, aynı gün Ankara Emniyet Müdürlüğü Terörle Mücadele Ekipleri tarafından gözaltına alındı. Dokunulmazlıkların kaldırılmasına dayanak oluşturan Ankara DGM Başsavcısı Nusret Demiral'ın hazırladığı iddianamede sanıklar vatana ihanet ile suçlanıyorlardı. Hüseyin Aksoy (bürokrat) Hüseyin Aksoy (d. 1963, Sürmene, Trabzon, Türkiye) Türk bürokrat. 1984'te Ankara Üniversitesi Siyasal Bilgiler Fakültesi Kamu Yönetimi Bölümünden mezun oldu. Aksu, Hemşin kurucu kaymakamlıkları Yeşilyurt Kaymakamlığı, İçişleri Bakanlığı Mülkiye Müfettişliği, Başbakanlık İnsan Hakları Koordinatör Üst Kurulu Sekreterliği, İçişleri Bakanlığı Genel Sekreterliği ile Muğla valiliği yapmıştır. Muğla ve Mersin'de turizm konusunda çalışmaları ile dikkat çekmiştir. 13 Mayıs 2010 tarihli kararname ile Samsun Valisi olmuştur. 15 Eylül 2014 tarih ve 6780 nolu müşterek kararname ile Diyarbakır valiliğine atandı. 21 Haziran 2017 tarihinde Resmî Gazete'de yayımlanan valiler kararnamesi ile Kocaeli Valiliğine atanmıştır. 10 Haziran 2020'den itibarense Aydın Valiliği görevini yürütmektedir. Evli ve bir çocuk babasıdır. Hüseyin Aksoy (siyasetçi) Hüseyin Aksoy (d. 1948, Hamidiye, Eskişehir) Türk siyasetçi. Anavatan Partisi XIX. Dönem Eskişehir milletvekilliği yapmıştır.ANAP'tan DYP'ye geçmiştir Mustafa Yılmaz (1949 doğumlu siyasetçi) Mustafa Yılmaz (1949, Oğuzeli, Türkiye), Türk siyasetçi. Karadeniz Teknik Üniversitesi İnşaat Fakültesini bitirdi. Serbest İnşaat Mühendisliği, XVIII., XIX., XX., XXI. ve XXII. Dönem Gaziantep Milletvekilliği, TBMM Başkanlık Divanı İdare Amirliği ile Bayındırlık ve İskân ve Devlet Bakanlıkları yaptı. 29 Mart 2009 Yerel Seçimleri için Cumhuriyet Halk Partisi'nden Gaziantep Büyükşehir Belediye Başkan Adayı oldu. Evli, iki çocuk babasıdır. 1987 ve 1991'de Sosyaldemokrat Halkçı Parti'den milletvekili seçildi 1994 yılında bayındırlık ve iskan bakanığına getirildi daha sonra önce bu görevinden ve SHP'den istifa ederek Demokratik Sol Parti'ye katıldı son Ecevit Hükümetinde devlet bakanlığını yürütürken bakanlıktan ve DSP'den istifa edip CHP'ye katıldı Cumhuriyet Halk Partisi'nin 2009 mahalli seçimlerde Gaziantep belediye başkan adayı olduysa da seçilemedi. Mustafa Yılmaz (1942 doğumlu siyasetçi) Mustafa Yılmaz (d. 1942, Arguvan, Malatya), Türk siyasetçi. İstanbul Üniversitesi Hukuk Fakültesi mezunudur. Serbest Avukatlık, İstanbul Sanayi Odası Hukuk Servisi Avukatlığı, Çağdaş Hukukçular Derneği Başkanlığı, İnsan Hakları Derneği Malatya Şubesi Kurucu Başkanlığı ve Şube Başkanlığı, TBMM XIX. Dönem Malatya Milletvekilliği yapmıştır. Evli ve üç çocuk babasıdır. Türkiye İnsan Hakları Kurumu Vakfı kurucu üyesidir. Makedonlar Makedonlar (Makedonca: Македонци - Makedontsi), Balkan Yarımadası'nda çoğunlukla Kuzey Makedonya Cumhuriyeti'nde yaşayan bir Güney Slav etnik grubudur. Güney Slav dili olan Makedoncayı konuşurlar. Makedon etnik unsurunun yaklaşık üçte ikisi Kuzey Makedonya Cumhuriyeti'nde yaşar. Ancak diğer ülkelerde bir dizi topluluklar da vardır. Makedonların "kökenleri" çeşitli ve zengindir. Antik dönemde merkezi Aşağı Strymon olan, Kuzey Makedonya'daki Vardar havzasında Paionyanlar tarafından iskan edildi. Pelagonesler, Pelagoniyenye'de Yukarı Makedon halkları tarafından iskan edildi; batı bölgesinde iken İlirya (Ohri-Prespa) halkları tarafından iskan edildiği söyleniyordu. Geç Klasik Dönemde, madenciliğe dayalı birçok gelişmiş polis tipi yerleşim vardı ve bunun yanında ekonomi gelişiyordu. Bu gelişim sayesinde Paeonia, Makedonya Krallığı'nın kurucu eyaleti oldu. Roma'nın bölgeyi fethiyle Romalılaşma başladı. Bu Romalılaştırma bölge üzerinde kalıcı bir etki bıraktı. Antropolojik olarak Makedonlar, Balkanlarda tarih öncesi ve tarihi demografik süreçleri temsil eden genetik soya sahiptir. Bu tür soy da genellikle diğer Güney Slavları olan Bulgarlar, özellikle, Sırplar, Boşnaklar, Karadağlılar ve aynı zamanda kuzey Yunanlar ve Rumenler bulunur. Makedonların büyük çoğunluğu bir Slav dili konuşur, kendilerini Ortodoks Hıristiyanlar olarak tanımlayarak komşuları ile kültürel ve tarihsel "Ortodoks Bizans-Slav mirası"nı paylaşır. "Makedon" etnik köken kavramı, Ortodoks Balkan komşuları tarafından farklı bir etnik olarak görülmektedir. Bu Makedon kimliği, 19. yüzyılın sonlarında ortaya çıktı ve bu 1940'larda Yugoslav devlet politikasına dayandırıldı. Ancak modern araştırmacılar dünya üzerindeki varlığını sürdüren bütün ulusların modern yapılar olduğunu bilmektedir. Uzun geçmişe ile etnik gruplar, Romantik Milliyetçilik hareketi sırasında 'antik geçmiş' ve 'yeniden icat' dönemi yaratmak istediler. Ortaçağ boyunca farklı bir etno-politik Makedon kimliği vardı. Harbiye, Şişli Harbiye, İstanbul'un Şişli İlçesi'ne bağlı bir semt ve mahalledir. Adını 1834-1936 yılları arasında burada bulunan Mekteb-i Harbiye'den almıştır. Kuzeyinde Şişli ilçesine bağlı Halaskargazi ve Teşvikiye mahalleleri, batısında gene Şişli ilçesine bağlı İnönü ve Ergenekon mahalleleri vardır. Doğusunda Beşiktaş ilçesi, güneyinde ise Beyoğlu ilçesi yer alır. Harbiye'de yerleşim 1870 yılındaki Beyoğlu yangınında evsiz kalan Levantenler ve gayrimüslimlerin Harbiye çevresinde inşa edilen kagir binalara taşınmalarıyla başladı. Şehir yavaş yavaş Harbiye'ye, Pangaltı'ya doğru, daha çok askeri ve idari yapılarla uzanmaya başladı. Semte adını veren Mekteb-i Harbiye padişah II. Mahmut'un emriyle 1834 tarihinde kuruldu. Günümüzde Askeri Müze olarak kullanılan binası 1864 yılında II. Abdülhamit tarafından inşa ettirildi. Harp Okulu, Cumhuriyetin ilanından sonra 25 Eylül 1936 tarihinde Ankara’ya nakledildi. Semtin önemli binalarından biri olan İstanbul Radyoevi ise 19 Kasım 1949 günü, dönemin cumhurbaşkanı İsmet İnönü’nün açış konuşmasıyla hizmete girdi. Notre Dame de Sion Fransız Lisesi de Radyoevi'nin karşısında konumlanmıştır. Günümüzde semtin ana caddesi olan Cumhuriyet Caddesi boyunca birçok oteller, yerli ve yabancı havayolları bulunmaktadır. Semtte ayrıca Şehir Tiyatroları 'nın Muhsin Ertuğrul Harbiye Sahnesi yer almaktadır. 1955’te Harbiye semtinde açılan İstanbul Hilton Oteli, Türkiye’nin ve İstanbul’un ilk 5 yıldızlı otelidir. İstanbul Teknik Üniversitesi'nin Taşkışla ve Maçka binaları da Harbiye'nin mahalle sınırları içinde yer alır. Gürcistan'ın İstanbul Konsolosluğu da bu bölgededir. Gene Harbiye'de yer alan Cemil Topuzlu Açıkhava Tiyatrosu 1946-1947 yılları arasında Harbiye semtinde inşa edildi. İstanbul'un II. Meşrutiyet dönemindeki belediye başkanı Cemil Topuzlu'nun adını alan bu açık hava tiyatrosu 3,975 koltuk kapasitesine sahip olup İstanbul'un en büyük açık hava tiyatrosu olma özelliğini hala korumaktadır. 4,500 kişiye aynı anda hizmet verebilmektedir. Harbiye'de bulunan ve projesi P. Vietti Violi, Şinasi Şahingiray ve Fazıl Aysu tarafından hazırlanan Spor ve Sergi Sarayı'nın inşasına 1948 yılında başlanmış ve bir yıl sonra yapılan uluslararası bir güreş turnuvasıyla hizmete açılmıştır. 7.000 kişilik seyirci kapasitesi olan salon, uzun yıllar boyunca İstanbul halkına konser, sergi, sempozyum amaçlarıyla hizmet etmiş, 1995 - 1996 yıllarında yenilerek Lütfi Kırdar Kongre ve Sergi Sarayı adı altında 23.850 m²’lik bir kapalı alanla tekrar hizmete girmiştir. İstanbul’da subay ve astsubayların kullanımına açık 8 orduevinden en büyüğü Harbiye Orduevi'dir. İnşaatı 1981’de tamamlanan orduevi daha önce eski Mekteb-i Harbiye binasının bir bölümünde yer almaktaydı. 1981 yılında yapılan yeni Orduevi binasının tamamlanması üzerine eski bina Askeri Müze olarak kullanılmaya başlandı. Yeni Harbiye Orduevi ise otel kısmı ve sunduğu sosyal aktivitelerle Türkiye’nin en büyük ordu evi olma özelliğini kazandı. Vatikan İstanbul Temsilciliği de Harbiye Papa Roncalli Sokak'ta bulunmaktadır. Harbiye Raffinoz Raffinoz, heksozlardan türeyen bir trisakkarittir. Galaktoz, glukoz ve fruktoz moleküllerinden meydana gelmiştir. Şeker kamışında, okaliptüs türü ağaçlarda, pamuk tohumunda bulunur. Şeker üretimi esnasında melasta toplanır. Ajlan Büyükburç Ajlan Büyükburç (13 Kasım 1970, İstanbul - 22 Temmuz 1999, Muğla), Türk şarkıcı. Erol Büyükburç ile Türkan Türker'in birlikteliği sonucu dünyaya gelmiştir. Anne ve babasının kendisinden sonra dünya getirdiği Jeyan adlı bir kız kardeşi de vardır. Sekiz yaşındayken babasından gitar dersleri almaya başladı. Babasına ait üç bin plaktan oluşan arşive de sahip olan Büyükburç, caz müziğine onun sayesinde başladığını söylüyordu. 17 yaşında Türkçe şarkılar söylemeye başlayan Büyükburç, Fatih Erkoç'un vokalistliğini yapmıştır. Nişantaşı Anadolu Lisesi'nde okurken, Milliyet Gazetesi'nin her yıl düzenlediği Liselerarası Müzik Yarışması'nda "En İyi Kız Solist" dalında birinci oldu. Aziz Üstel'in sunduğu, "Gecenin Konukları" adlı televizyon programında çıktı. Bu programla birlikte adını duyurmaya başladı. Aynı programda tanıştığı Mine Çağlıyan ile Ajlan-Mine adıyla bir grup oluşturdular ve "Aşkolsun" adlı ilk albümleri Aralık 1993'te yayımlandı. Albüm önemli bir başarı yakaladı ancak Ajlan ile Mine bir yıl sonra ayrıldı. İstanbul'daki hemen hemen bütün caz kulüplerinde ve otellerde çalıştı. 1990 yılında Polonya'ya gitti ve jazz workshop'larına katıldı. 1995 yılında EMİ tarafından yayımlanan solo albümü Tutunup Kendime ile devam etti. Aynı sene Houston'da düzenlenen uluslararası bir festivalde Türkiye'yi temsil etti. 1996 yılından itibaren salsa ve samba çalan Pasaporte Latino grubuna katıldı. Aynı zamanda Selçuk Sun ile birlikte caz müziği ile ilgili çalışmalarını sürdürdü ve İstanbul'da büyük orkestralarla çeşitli zamanlarda Cemal Reşit Rey ve Atatürk Kültür Merkezi gibi mekanlarda konserler verdi. 1997 yılında Kuşadası Altın Güvercin Müzik Yarışması'nda seslendirdiği eser, dalında birinci oldu.Türkiye'ye gelen yabancı müzisyenler ile çalışma fırsatı buldu ve New York'a kadar uzanan bağlar kurdu. Birçok sanatçının albümüne vokal yaptı ve jingle seslendirdi. Birçok uluslararası organizasyonda görev aldı. Mayıs 1999 tarihinde Önder Focan"Vocalists" albümünde solist olarak yer aldı. Ölümünden sonra 2008 yılında Tutunup Kendime albümü tekrar piyasaya çıktı. 13 Kasım 2015 tarihinde adına Ajlan Records isimli müzik şirketi kuruldu. 22 Temmuz 1999'da, Muğla'nın Fethiye ilçesi yakınlarında sabah saatlerinde geçirdiği trafik kazası sonucu henüz 28 yaşındayken yaşamını yitirdi. Sürücü ehliyetini kazadan sadece üç gün önce alan Ajlan Büyükburç görgü tanıklarının ifadesine göre, virajı hızla döndükten sonra karşısına çatallı yol çıkınca paniğe kapılıp frene bastı. Asfalt yoldan çıkıp bir hafta önce hizmete sokulan stabilize yola girerek otomobil üç takla attıktan sonra da park halindeki bir traktöre çarptı. Ajlan Büyükburç paramparça olan otomobilde yaşamını yitirdi. Olaydan sonra Fethiye Devlet Hastanesi'nde yapılan muayenede, boynunda ve kolunda üçer kırık olduğu, ölümün akciğer kanaması, kafa travması ve boyun kırığından meydana geldiği belirlendi. Kazanın olduğu yolda yeni dökülen mıcır nedeniyle 4 kazanın daha meydana geldiği ve kaza yapanlardan ikisinin belediyeye kazaya sebebiyet vermekten dolayı dava açtıkları öğrenildi. Ajlan Büyükburç'un kazadan 10 dakika önce Fethiye yakınlarında yol kontrolü yapan trafik polisleriyle sohbet ettiği, kendisini tanıttığı ve "Bodrum'dan yola çıktım, Kaş'a gazeteci bir arkadaşla buluşmaya gidiyorum" dediği öğrenildi. En sevdiği caz şarkılarını bir albümde toplamayı planlayan Büyükburç bunun için çalışmalara başlamıştı. Bir yandan da pop müzik albümü için çalışıyordu ve Aysel Gürel'den albümü için bir şarkı almıştı şarkının adı "Vursalar Ölmem" idi. Büyükburç'un cenazesi ise Kanlıca Mezarlığı'na defnedildi. Atatürk Üniversitesi Tıp Fakültesi Atatürk Üniversitesi Tıp Fakültesi. Erzurum ilinde bulunan Atatürk Üniversitesine bağlı olarak eğitim veren Tıp Fakültesidir.Fakültenin resmi kuruluş yılı 1962’dir. Fakültenin ilk öğrencileri Temel Tıp Bilimleri eğitimi için 1964’te Hacettepe Üniversitesine gönderilmiştir. Yıllık öğrenci kontenjanı 270’tir. Fakültenin eğitim dili Türkçe ve İngilizcedir. Fakültede 2016 yılında 42 Anabilim dalında 99 profesör, 55 doçent ve 72 yardımcı doçent çalışmaktadır. Eski YÃ¼ksek Almanca Eski Yüksek Almanca (Almanca: "") Batı Cermen dillerinden olup Almancanın bilinen en eski biçimidir. (ms. 750'den ms. 1050'ye kadar) Eski Yüksek Almanca tek bir dil olmayıp birçok lehçeleri bulunmaktadır. Lord Duası, aşağıda, dört Eski Yüksek Alman lehçesinde verilmektedir. Bunlar okuryazar bir metnin çevirileri olduğundan, en iyi deyimsel dil örnekleri olarak kabul edilmezler, ancak lehçe varyasyonunu çok net gösterirler. Archie Shepp Archie Shepp (d. 24 Mayıs 1937; Fort Lauderdale, Florida) Amerikalı bir caz saksofoncudur. Philadelphia, Pensilvanya'da büyümüş ve tenor saksofona odaklanmadan önce orada piyano, klarinet ve alto saksofon çalışmıştır (zaman zaman soprano saksofon da çalmaktadır). Shepp en çok altmışlardaki tutkulu Afrikamerkezci müzikal fikirleri ile tanınmaktadır ve Afrika kökenli insanların karşılaştıkları haksızlıkları vurgulamıştır. Aynı zamanda New York Contemporary Five ve Cecil Taylor, John Coltrane gibi çağdaşlarının bulunduğu "New Thing" ile ortak çalışmalarından ötürü isim yapmıştır. Shepp Goddard College'de 1955 yılından 1959'a dek drama çalışmış ancak New York'a taşınmasından sonra yeterli rol bulamaması üzerine profesyonel olarak müziğe dönmüştür. Avantgard piyanist Cecil Taylor'ın orkestrasına katılmadan önce kısa bir süre bir Latin caz orkestrasında çalmıştır. Piyanist Taylor o dönemde çok egzantrik Thelonious Monk etkili bir oluşumdan çıkıp 1960lar avantgardının en önemli ve sıradışı ismi olma yolunda ilerliyordu. Shepp "Air", "The World of Cecil Taylor" ve "Cell Walk for Celeste" gibi Taylor'ı tanımlan en önemli albümlerde çalmıştır. Shepp'in kendi isminde yaptığı ilk kayıtlar New York Contemporary Five orkestrası ile olmuştur ve bu orkestrada Don Cherry de vardı. John Coltrane'in hayranlığı ona "Impulse!" kayıtlarının da yolunu açmıştır ve bunlardan ilki 1964 yılında çıkan "Four for Trane" albümü idi. Bu albüm Coltrane bestelerinden oluşuyordu ve ona tromboncu Roswell Rudd, basçı Reggie Workman ve alto saksofoncu John Tchicai eşlik etmişti. "Giant Steps" albümü Coltrane'in en meşhur albümlerinden biri idi ve bu yeni sürümlerin koleksiyonu da cazın olduğu yerde donup kalmadığının bir göstergesi idi. Coltrane, Shepp ve diğerleri bu müziği tekrar bir adım öteye taşıyordu. Shepp, Coltrane'in 1965 başlarındaki "A Love Supreme" kayıtlarında da yer almıştır ama nihai plakta onun çaldıkları yoktur (bunlar daha sonra, 2002'de yeniden çıkartılan albümde bulunmaktadır). Ancak Shepp yine 1965 yılında, Tchichai ve "Four for Trane" kayıtlarında bulunan diğerleri ile çok etkili ve aşırı avantgard "Ascension" albümünde Coltrane'in yanında yer aldığını göstermiş ve ikilinin 1965 sonlarına doğru çıkan "New Thing at Newport" albümleri (plağın bir yüzünde Coltrane, diğerinde Shepp'in kayıtları vardır) avantgard müzik dünyasında bu isimleri ölümsüzleştirmiştir. Her ne kadar bazı müzik eleştirmenleri tarafından Coltrane etkisinde kalmakla itham edilmiş olsa da, bu durum o yıllarda yıldızlığa oynayan hemen her saksofuncu için öne sürülen bir şeydi (mesela özellikle de Wayne Shorter için). 1965 yılında aynı zamanda "Fire Music" (Ateş Müziği) diye bir plak da çıkaran Shepp, Afrikamerkezcilik ile ilgili politik bilinçlenmesinin ilk sinyallerini vermeye başlamıştı: Malcolm X için bir ağıt içeren bu albümün başlığı da bir Afrika müzik geleneğine dayanıyor, aynı zamanda tüm bu projenin ne kadar tutkulu olduğuna da işaret ediyordu. Albüm Shepp'in cazın sınırlarını zorlamakla birlikte yer yer geleneksel bebop türüne bağlı kaldığının da göstergesi idi çünkü "Prelude To A Kiss" ve "The Girl From Ipanema" gibi standartlar çok çeşitli tempolarda ve nefesli sazların geçişleri ile çalınmıştı. 1967'deki "The Magic Of Ju-Ju" albümü de ismini bir Afrika müzik geleneğinden almaktadır ve bu albümdeki müzik doğrudan Afrika tarzından beslenmektedir, yoğun bir Afrikalı perküsyon grubu yer almıştır. O dönemdeki pek çok Afrikalı-Amerikalı cazcı Afrikamerkezcilikten ve Afrika kıtasının müzikal geleneklerinden haberdar olmaya başlamıştı. Archie Shepp, Pharoah Sanders ile birlikte bu akımın başını çekiyordu. "The Magic of Ju-Ju" albümü gelecekteki birkaç yıl için Shepp'in 'sound'unu belirlemişti. Shepp bir sonraki dönemde farklı şeyler denemeye devam etti, zaman zaman topluluklarında armonikacılar ve şairlerle çalıştı. Bu dönemde, 1972'de gerçekleştirdiği "Attica Blues" ve "The Cry Of My People" siyah özgürlük konusundaki en sert ifadelerini içerir. "Attica Blues", Attica Hapishanesi ayaklanmasına cevabıdır. Shepp'in kariyeri, 1970lerin sonlarında ve daha sonra eski bölgelerle yeni bölgeler arasında zigzag çizmekle geçti. Bir yandan Afrika kökenli müzikleri keşfetmeye devam ederken bir yandan da blueslar, baladlar kaydetti. Horace Parlan ile 1977 yılında kaydettiği "Goin' Home" ve Charlie Parker ile Sydney Bechet gibi önemli isimlerin anısına gerçekleştirdiği kayıtlar ve R&B bağlamında yaptıkları bunlara örnek gösterilebilir; ayrıca Jasper Van't Hof ve Dresch Mihály Avrupalı sanatçılarla da pek çok kayıt gerçekleştirdi. 1990ların başından beri Fransız trompetçi Eric Le Lann ile sık sık çalmaktadır ve bu sanatçı ile 1995 yılında "Live in Paris" isimli bir albüm kaydetmiştir. Shepp kariyeri boyunca çeşitli zamanlarda ilk aşkına yani oyunculuğa da döndü, eserleri arasında "The Communist" (1965) ve "Lady Day: A Musical Tragedy (1972) de vardır. 1970lerden 2000lere dek University of Massachusetts, Amherst'te Afrika-Amerika Çalışmaları bölümünde profesörlük yapan Shepp müzik ve müzik tarihi eğitimleri vermiştir. Shepp 1970lerin başlarında da benzer görevi Buffalo'daki SUNY üniversitesinde üstlenmiştir. 1981 yılında çekilen "Imagine the Sound" belgeselinde müziği ve şiirleri hakkında bilgi vererek ve müziğini icra ederek yer almıştır. Shepp aynı zamanda 1984 yılında Sun Ra hakkında hazırlanmış bir Fransız belgeselinde yer almış ve kendisi ile bu gizemli caz efsanesi hakkında röportaj yapılmıştır. Filmde Shepp'in Sun Ra'nın Arkestra'sı ile çaldığı bölüm de vardır. Laleli (anlam ayrımı) Laleli ile şu maddeler kastedilmiş olabilir: Sakkara Sakkara, Kahire'nin 24 kilometre güneybatısında, Mısır'ın en eski başkenti Memphis'te yaşayanların defnedildiği bir bölgedir. Bölgede MÖ 2500'lü yıllarda yaptırıldığı düşünülen Zoser Piramidi de bulunmaktadır. Boyu 63,17 metreye ulaşan bu piramit dünya üzerinde taştan yapılan ilk büyük anıt tasarımı olarak da kabul edilmektedir. Basamak piramidinin ilk örneği olan bu yapı ünlü mimar İmhotep tarafından inşa ettirilmiştir. Spiderwick GÃ¼nceleri Spiderwick Günceleri, Holy Black ve Tony DiTerlizzi tarafından yazılmış çocuk kitapları serisi. Toplam sekiz kitaptan oluşmaktadır. Seri 2008 yılında aynı isimle sinemaya uyarlanmıştır. Britanya KolumbiyasÄ± Britanya Kolumbiyası ya da İngiliz Kolumbiyası, (İngilizce: "British Columbia" ya da kısaca B.C. veya BC), Fransızca: "Colombie-Britannique", "C.-B."), Kanada'nın Batı Kanada bölgesindeki en batıdaki eyâletidir. Kuzeybatısında ABD'nin eyâleti olan Alaska, kuzeyinde Yukon ve Kuzeybatı Toprakları, doğusunda Alberta ve güneyinde Amerikan eyâletleri Washington, İdaho ve Montana yer alır. 1871'de Kanada Konfederasyonu'na 6. eyâlet olarak katılan B.C., günümüzde 4.270.000'in üzerinde bir nüfusa sahiptir. B.C.'nin başkenti, Vancouver Adası'nın (Vancouver Island) güney ucunda konumlanmış olan Victoria'dır. Eyâletin en kalabalık kenti olan Vancouver ise, adı verilen adada değil Aşağı Ana Kara (Lower Mainland) bölgesinde bulunmaktadır. Eyaletin diğer büyük kentleri Aşağı Ana Kara (Lower Mainland) bölgesinde olan Surrey, Burnaby, Coquitlam, Richmond, Delta ve New Westminster, Fraser Vadisi'nde (Fraser Valley) bulunan Abbotsford ve Langley, Vancouver Adası'nda bulunan Nanaimo, eyâletin iç kesiminde bulunan Kamloops ve Kelowna ve kuzeyde bulunan Prince George ve Prince Rupert'tır. Kanada Kayalık Dağları ve Büyük Okyanus kıyısındaki fiyörd tipli sahiller, B.C.'nin önemli bir turizm merkezi olmasını sağlamaktadırlar. Eyâletin en büyük kenti olan Vancouver da, önemli bir turizm merkezidir. Kolumbiya Nehri buradan doğar ve ABD'ye geçerek denize dökülür. I. Agis I. Agis, eski Sparta kralı. Efsaneye göre, Sparta'yı kuran ikizlerden biri olan Eurysthenes'in oğludur. Agiad kral soyu adını ondan aldığından, Agis'in tarihsel bir kişilik olduğu düşünülebilir. 4. yüzyıl Yunan tarihçisi Ephoros, Lakonia'daki Helos kentini zaptedenin ve kent halkını serf ("helot") konumuna getirenin Agios olduğu söylenir. In Rainbows In Rainbows, İngiliz rock grubu Radiohead'in 10 Ekim 2007'de internet ortamında piyasaya sürdüğü, 3 Aralık 2007'de de fiziksel olarak çıkardığı albümdür. Grup albüm üzerinde 2 sene çalışmıştır. Albüm tamamlandıktan sonra grup öncelikle albümü internetten satışa sunmaya karar verdi. Grubun plak şirketleriyle prensipte anlaşamamaları sebebiyle albüm, alıcıların istedikleri fiyatı verebilecekleri şekilde, 10 Ekim'de grubun resmi sitesinden satışa sunuldu. Bütün parçalar Radiohead tarafından yazılıp bestelenmiştir. Avrupa yaban arısı Avrupa yabanarısı ("Philanthus triangulum"), Crabronidae familyasına ait bir yaban arısı türü. Tek başına Avrupa ve Kuzey Afrika'da yaşayan bir türdür. Aslında yetişkinleri otobur olsalar da (nektar ve polenden beslenirler), tür ismini döllenmiş dişilerin bal arılarını avlayıp, paralize ettikten sonra birkaçını yerde açılmış küçük bir odaya yumurtalarla birlikte bırakırlar. Arılar daha sonra larvalar için besin oluştururlar. "Philanthus" cinsinin tüm üyeleri, farklı çeşitlerde arılar avlasalar da, "P. triangulum" türü batı bal arılarını avlaması açısından özgündür. Yaban arısı Yaban arısı, zar kanatlılar takımındaki Apocrita alttakımından, Vespidae familyasına dahil kanatlı böceklerdir. Aslında arı sınıfına (takımına) ait değildir, sadece yanlış isimlendirmeyle arı denmiştir. Bazı bilinen cinsleri Vespula ve Dolichovespula ile Vespadır (eşek arısı). Popüler kullanımda daha çok sadece "Vespula, Dolichovespula" ve "Polistes" türleri "yaban arısı" olarak nitelendirilmektedir. Åžerbet Şerbet, şekerli, ballı, güllü, baharatlı veya meyve aromalı ferahlatıcı içecek veya tatlı yapımında kullanılan şekerli sıvı. Şurup sözcüğü de sık sık şerbet ile aynı anlamda kullanılır. Şurup, kaynatılarak yoğunluğu artırılmış içecektir. Şuruplar suyla inceltilerek şerbet haline getirilirler. Şerbet kelimesi, "içmek" anlamına gelen Arapça "Şariba" kelimesinden gelir. Şerbet, şarap ve şurup, Arapça aynı kökenden gelen kelimelerdir. Batılı dillerde kullanılan şerbet kelimesi Türkçeden geçmedir . Şerbetin ilk kez İran'da yapıldığına inanılmaktadır. Yüzlerce çeşidi olan şerbet, modern içeceklerin keşfinden önce, özellikle sıcak doğu medeniyetlerinde ferahlatıcı olarak yüzlerce yıldır içilegelmiştir. Başlıca Osmanlı İmparatorluğu döneminde, batı medeniyetlerine de ulaşmıştır. Günümüzde "sorbe" olarak bilinen "şekerli buz", şerbetin türevidir. Osmanlı devrinde padişah çocuklarının doğumlarında, doğumdan sonra ziyarete gelenlere şerbet dağıtılırdı. Özellikle doğumun üçüncü günü sadrazama şerbet gönderme adeti vardı. Türlü malzemelerden yapılan şerbetler, altın, gümüş ya da billur kaplara konur, çocuğu ziyarete gelenlere o dairede hizmet eden güzel cariyeler tarafından sunulurdu. Bunun yanı sıra, yakın bir geçmişe kadar nişan törenlerinde şerbet sunumu için ayaklı özel taslar bulunur, varlıklı ailelerin evlerinde bu taslar gümüş olurdu. Günümüzde bazı yörelerde çiftlere söz kesildiğinde şerbet içilir, şerbet içme törenleri yapılır. Bu törenlerde sohbetlere, geleneksel olarak “Şerbetleri ez getir, sofralara tez getir” diyerek başlanır. Bazı yörelerimizde de nişanın ertesi günü kız tarafı haberci çıkararak ailenin yakınlarını ve hatırlı komşularını şerbet içmeye davet eder. Hatta nikâh sonrası, sünnet sonrası şerbet ikram etme geleneğimizi sürdüren yörelerimiz de vardır. Osmanlı döneminde pazar yerleri ve panayırların vazgeçilmezi olan ibrikli seyyar şerbetçiler günümüzde de turistik bir öğe olarak yaşatılmaya çalışılmaktadır. Şerbet kültürü çok geniş bir coğrafyaya yayıldığı için yüzlerce çeşidi türetilmiştir. Şerbet yapımında bal, gül yaprakları, meyveler, baharatlar, kuruyemişler ve bunların karışımları yaygın olarak kullanılmaktadır. Günümüze kadar üretilen şerbetlerden bazıları şöyle sıralanabilir: mevlid şerbeti, düğün ve lohusa şerbeti, böğürtlen, çilek, kızılcık, kayısı, ağaç çileği, portakal, mandalina, şeftali, turunç, gül, amber, fulya çiçeği, menekşe, yasemin çiçeği, demirhindi, keçiboynuzu ve Antep fıstığı şerbeti. Kaynatılarak yoğunluğu arttırılan şuruplar suyla inceltilerek şerbet haline getirilir. Bu şurup türlerinden bazıları; böğürtlen, ravent, dut, Frenk üzümü, koruk, kızılcık, mandalina, nar, yasemin, zambak, demirhindi, badem, kuşburnu ve şerbetçi üzümü şuruplarıdır. Şerbet, başta baklava olmak üzere birçok hamur tatlısında tatlandırıcı olarak kullanılır. Tatlı şerbetleri çoğunlukla kaynatılmış su ve şeker ile yapılır. Nurduran Duman Nurduran Duman (d. 23 Ekim 1974, Çanakkale, Çan), Türk şair, yazar, çevirmen. Türkiye Yazarlar Sendikası ve PEN üyesidir. Harun Harun (; ), Musa'nın ağabeyi, Yahudi kâhin ve din adamı. RAB Musa'ya "Ağabeyin Harun var ya!", "Bilirim, o iyi konuşur. "Bak, seni firavuna karşı Tanrı gibi yaptım" dedi, "Ağabeyin Harun senin peygamberin olacak. (Mısır'dan Çıkış) Harun değneğini firavunla görevlilerinin önüne attı. Her biri değneğini attı, değnekler yılan oldu. Ancak Harun'un değneği onların değneklerini yuttu. Harun firavunla görevlilerin gözü önünde değneğini kaldırıp ırmağın sularına vurdu. Bütün sular kana dönüştü. İnsanlarda ve hayvanlarda irinli çıbanlar çıktı. Mısır'da yerin bütün tozu sivrisineğe dönüştü. Böylece Harun elini Mısır'ın suları üzerine uzattı; kurbağalar çıkıp Mısır'ı kapladı. Firavun Musa'yla Harun'u çağırtıp, "RAB'be dua edin, benim ve halkımın üzerinden kurbağaları uzaklaştırsın" dedi, "O zaman halkınızı salıvereceğim." Ancak firavun ülkenin rahatladığını görünce, inatçılık etti. Büyücüler firavuna, "Bu işte Tanrı'nın parmağı var" dediler. Firavun "Kalkın!" dedi, "Siz ve İsrailliler halkımın arasından çıkıp gidin, istediğiniz gibi RAB'be tapın. (Çıkış) Harun'un kız kardeşi Peygamber Miryam tefini eline aldı, bütün kadınlar teflerle, oynayarak onu izlediler. Çölde hepsi Musa'yla Harun'a yakınmaya başladı. Musa Harun'a, "Bütün İsrail topluluğuna söyle, RAB'bin huzuruna gelsinler" dedi, "Çünkü RAB söylendiklerini duydu." RAB, "Aşağı inip Harun'u getir" dedi, "Ama kâhinlerle halk huzuruma gelmek için sınırı geçmesinler. Yoksa onları şiddetle cezalandırırım. (Çıkış: 15-19) Harun'un oğullarına mintanlar, kuşaklar, görkem ve saygınlık kazandıracak başlıklar yap. Bu giysileri ağabeyin Harun'a ve oğullarına giydir; sonra bana kâhinlik etmeleri için onları meshedip ata ve kutsal kıl. "Bir boğa ile iki kusursuz koç al. Koçu sen kes. Sunağın üzerindeki kanı ve mesh yağını Harun'la oğullarının ve giysilerinin üzerine serp. Böylece Harun'la oğulları ve giysileri kutsal kılınmış olacak. Harun'la oğullarının atanması için kesilen koçun sallanmış olan döşüyle bağış olarak sunulan budunu bana ayır". () Halk Musa'nın dağdan inmediğini, geciktiğini görünce, Harun'un çevresine toplandı. Ona, "Kalk, bize öncülük edecek bir ilah yap" dediler. Harun, "Karılarınızın, oğullarınızın, kızlarınızın kulağındaki altın küpeleri çıkarıp bana getirin" dedi, herkes kulağındaki küpeyi çıkarıp Harun'a getirdi. Harun altınları topladı, oymacı aletiyle buzağı biçiminde dökme bir put yaptı. Halk, "Ey İsrailliler, sizi Mısır'dan çıkaran Tanrınız budur!" dedi. RAB halkı cezalandırdı. Çünkü Harun'a buzağı yaptırmışlardı. () Kuşaklarınız boyunca yılda bir kez günahları bağışlatmak için sunulan sununun kanıyla sunağı arındıracak. 'Tahıl sunusu yasası şudur: Harun'un oğulları onu sunağın önünde RAB'be sunacaklar. Harun soyundan gelen her erkek ondan yiyebilir. RAB için yakılan sunularda onların kuşaklar boyunca sonsuza dek payları olacak. Sunulara her dokunan kutsal sayılacak.' Zeytinyağıyla yoğrulmuş ya da kuru tahıl sunuları da Harunoğulları'na aittir. Aralarında eşit olarak bölüşülecektir.' " Kâhin yağı sunağın üzerinde yakacak, ama döş Harun'la oğullarının olacak. Harunoğulları arasında esenlik sunusunun kanını ve yağını kim sunuyorsa, sağ but onun payı olacak. (Levililer) Korah ve yanındakiler "Çok ileri gittiniz!" dediler, "Bütün topluluk, topluluğun her bireyi kutsaldır ve RAB onların arasındadır. Öyleyse neden kendinizi RAB'bin topluluğundan üstün görüyorsunuz?" Ey Korah, senin ve yandaşlarının böyle toplanması RAB'be karşı gelmektir. Harun kim ki, ona dil uzatıyorsunuz?" Korah bütün topluluğu Musa'yla Harun'un karşısında Buluşma Çadırı'nın giriş bölümünde toplayınca, RAB'bin görkemi bütün topluluğa göründü. RAB, Musa'yla Harun'a, "Bu topluluğun arasından ayrılın da onları bir anda yok edeyim" dedi. Musa'yla Harun yüzüstü yere kapanarak, "Ey Tanrı, bütün insan ruhlarının Tanrısı!" dediler, "Bir kişi günah işledi diye bütün topluluğa mı öfkeleneceksin?" Böylece Kâhin Elazar, yanarak ölen adamların ……… Ertesi gün bütün İsrail topluluğu Musa'yla Harun'a söylenmeye başladı. "RAB'bin halkını siz öldürdünüz" diyorlardı. RAB Musa'ya, "Bu topluluğun arasından ayrılın da onları birden yok edeyim" dedi. Halkın arasında öldürücü hastalık başlamıştı. Harun buhur sunarak topluluğun günahını bağışlattı. (Sayılar) Amram'ın karısı Mısır'da doğan, Levi soyundan gelme Yokevet'ti. Amram'a Harun'u, Musa'yı ve kızkardeşleri Miryam'ı doğurdu. Sana öncülük etsinler diye Musa'yı, Harun'u, Miryam'ı ben gönderdim. (Mika 6:4) Hor Dağı'nda öldüğünde Harun 123 yaşındaydı. İslam'a göre Allah Musa peygamberin isteği üzerine abisi Harun'u kendisine yardımcı tayin etmiş ve böylece İsrailoğullarına peygamber olarak gönderilmiştir. "Andolsun biz Musa'ya kitabı verdik. Kardeşi Harun'u da ona yardımcı yaptık." Harun'un adÄ± Meryem suresinde de geÃ§er: 27- Sonra Meryem onu (İsa'yı) yüklenerek kavmine getirdi. Onlar (hayretler içinde şöyle) dediler: "Ey Meryem! Doğrusu sen görülmemiş bir şey yaptın." 28- "Ey Harun'un kızkardeşi! Senin baban kötü bir adam değildi, annen de iffetsiz bir kadın değildi." Karacabey Meslek YÃ¼ksekokulu Karacabey Meslek Yüksekokulu, 1995 yılında Uludağ Üniversitesi'ne bağlı olarak Bursa-Karacabey'de 2 yıllık önlisans düzeyinde öğretim veren bir meslek yüksekokuludur. Kuruluşu 1995 yılında gerçekleşen Karacabey Meslek Yüksekokulu 2001-2002 eğitim-öğretim yılına kadar 3 bölüm altında 6 program olarak eğitim vermiştir. 2002-2003 eğitim-öğretim yılından itibaren 4702 Sayılı Kanun ile mesleki ve teknik orta öğretim kurumlarından meslek yüksekokullarına sınavsız geçişin sağlanması ile ilgili proje (METEB-Mesleki ve Teknik Öğretim Bölgesi) kapsamında ikinci öğretim olarak 7 program açılmıştır. 1 Prof.Dr. 1 Doรง.Dr. 1 Yrd.Doรง.Dr. 11 öğretim görevlisi 13 idari personel görev yapmaktadır. 2 gıda ve yem laboratuvarı 2 bilgisayar laboratuvarÄ± 1 konferans salonu bulunmaktadır. 1536 (2005-2006 öğretim yılı) Ustrumca Ustrumca veya Usturumca (Makedonca: Струмица Strumica "okunuş:" "Strumitsa"} ) Makedonya'nın güneydoğusunda yer alan bir şehirdir. Bulunduğu bölgenin en büyük şehri olup kültür ve ticaret merkezidir. Adını, içinden geçen aynı isimli nehirden ("Ustruma") alır. Makedonya’nın güney kesiminde, Yunanistan ve Bulgaristan’a yakın bir konumda yer alır. Ülkenin önemli göllerinden Doyran Gölü’nün yakınındadır. Bu göl, şehrin güneyinde kalır ve yarısı Yunanistan sınırlarının içindedir. İdari bölge dağılımında Güneydoğu Bölgesi sınırları içindedir. Belediye toplam yüzölçümü 322 kilometrekare olup denizden yüksekliği ("rakım") 256 metredir. Ustrumca’nın bulunduğu bölge, Akdeniz iklimine sahiptir. Yağış ortalaması 600 l/m³, yılda güneşli gün sayısı 230’dur. Yıllık sıcaklık ise, yılın 3’te 2’sinde 10 °C civarındadır. Ustrumca ilk defa M.Ö. 2. yüzyılda "Astracum" adıyla zikredilmiştir. Şehir, 1019 yılında Doğu Roma hâkimiyetine girdi. 1334 yılında Sırp Kralı burada hakimiyet kurdu. 1371'de Osmanlılar'a karşı yapılan Çirmen Muharebesi'nin ardından Sırp İmparatorluğu parçalanınca Jovan Dragaš ve Konstantin Dragaš kardeşler, bugünkü Bulgaristan'ın batısına düşen Makedonya'da ayrı bir devlet kurup Ustrumca'da oturdular. Jovan'ın kısa bir süre sonra ölümüyle Konstantin bir Osmanlı vasalı haline geldi. Osmanlılara hizmet ederken Eflak'a karşı yapılan Rovine Muharebesi'nde hayatını kaybedince devleti bir sancak şeklinde Osmanlılar'a intikal etti. Şehir, 14. yüzyılın son çeyreğinde Osmanlı İmparatorluğu sınırları içine katılmıştır. Bizans-Slavlar’dan Osmanlılar’ın eline yumuşak biçimde geçten şehir, Ustrumca 16. yüzyıl boyunca yavaşça büyüdü ve gittikçe daha fazla İslâmî kimliğe büründü. 1689'da Makedonya'yı harap eden Habsburglular, Ustrumca’nın çok yakınına kadar geldiler, ancak kasaba ve köyler zarar görmedi. 18. yüzyıl boyunca kasaba önemli ölçüde büyüdü, ancak hızla artan Hristiyan ve Yahudi nüfus dolayısıyla Müslüman görünümünü kaybetti. Balkan Savaşları'nın yapıldığı 1912-1913 yıllarına kadar Selanik Sancağı'nın merkezi Selanik Vilayeti'ne bağlı bir kazaydı.. Balkan savaşları ve I. Dünya Savaşı döneminde Ustrumca ve civarı önce Bulgarlar, daha sonra Sırplar, ardından tekrar Bulgarlar, Yunanlar ve yine Bulgarlar tarafından işgal edildi. Müslümanların ve yahudilerin çoğu kasabayı terk etti ve bir daha geri dönmedi. 1913'te II. Balkan Savaşı esnasında şehre önce Yunan ordusu, sonra Bulgarlar girdi ve şehir bütünüyle yıkıldı. Savaştan sonra önce Bulgaristan Devleti'ne sonra Sırp, Hırvat ve Sloven Krallığı'na bağlanan Ustrumca, 1941-1944 yılları arasında tekrar Bulgar işgaline uğradı. II. Dünya Savaşı'nın ardından Yugoslavya'ya bırakıldı. 1943 yılı ile beraber Yugoslavya Krallığı ortadan kalkmış, yerine Yugoslavya Sosyalist Federal Cumhuriyeti kurulmuştur. Bölge, Ustrumca’yı da içerecek şekilde, Yugoslavya Sosyalist Federal Cumhuriyeti idaresine girmiştir. II. Dünya Savaşı'ndan sonra modernizasyon ve endüstrileşme gittikçe gelişti; Ustrumca'nın nüfusu hızla arttı. Mareşal Tito sınırları açarak geride kalan pek çok Türk'ün Türkiye'ye göç etmesine izin verdi. Türkler'in ayrılmasından hemen sonra şehirdeki camiler ve diğer dinî binalar ortadan kayboldu. 1991 yılında Makedonya’nın Yugoslavya Sosyalist Federal Cumhuriyeti’nden bağımsızlığını ilan etmesiyle Ustrumca, bağımsız Makedonya Cumhuriyeti içinde bugününe gelmiştir. Ustrumca, Makedonya’da Türklerin yoğun olarak yaşadıkları şehirlerden biridir. Hâlen dikkate değer oranda Türklerin yaşadığı bir yerdir. Sadece şehir merkezi değil, civarında da çok sayıda Türk köyü ve yerleşimi vardır. Şehirde tarihî Osmanlı hamamı vardır. İstanbul’da Esenler'den Ustrumca’ya direkt otobüs seferi vardır. 2002 sayımlarına göre Ustrumca Belediyesi’nin toplam nüfusu 54.676 kişidir. Bu nüfusun etnik dağılımı şu şekildedir: Makedonlar 50.258; Türkler 3.754; Sırplar 185; Romanlar 147... Ahmet Doğan (1950 doğumlu siyasetçi) Ahmet Doğan (d. 1950, Adıyaman), Türk siyasetçi. Ankara Üniversitesi İlâhiyat Fakültesi'ni bitirdi. Diyanet İşleri Başkanlığı'nda Adana Müftü Muavinliği, Çelikhan, Adıyaman Merkez, Gönen, Kilis Vaizliği ile 20. Dönem Adıyaman Milletvekilliği yapmıştır. Evli ve yedi çocuk babasıdır. Mukadder Başeğmez Mukadder Başeğmez (d. 1953, Zara, Sivas), Türk siyasetçi. Atatürk Üniversitesi Edebiyat Fakültesi Türk Dili ve Edebiyatı Bölümü'nü bitirdi. Serbest Tüccarlık, XIX., XX. ve XXI. Dönem İstanbul Milletvekilliği yaptı. Evli ve dört çocuk babasıdır. İYİ Parti Genel İdare Kurulu üyesidir. İsmail Sancak (siyasetçi) İsmail Sancak, (d. 1954 Köprübaşı, Trabzon), Türk siyasetçi. İlköğrenimini Adapazarı Hendek ilçesinde , ortaokul ve lise eğitimini İstanbul'da , Yükseköğrenimini Edirne Eğitim Entitüsü Fen Bilimleri bölümünde tamamladı. 1972-1989 yılları arasında Kâğıthane ve Şişli belediyelerinde şube müdürlüğü görevinde bulunmuştur. 20 Ekim 1991 Türkiye Genel Seçimleri sonucunda Anavatan Partisi İstanbul 5. Bölge XIX. Dönem milletvekilliği yapmıştır. 1996 yılında Vakıflar Bölge Müdürü olarak hizmet etmiştir. 1997-1998 yıllarında Vakıfbank A.Ş. yönetim kurulu üyeliği , 1998-2000 yıllarında Güneş Sigorta A.Ş. yönetim kurulu üyeliği görevlerinde bulunmuştur. İstanbul İnşaatçılar Derneği Genel sekreterlik görevine devam etmektedir. Evli ve biri kız olmak üzere üç çocuk sahibidir. Ahmet Ã–zdemir (yazar) Ahmet Özdemir ( d. 1948 Şarkışla, Sivas ) Türk yazar. Günümüz yazarlarından Ahmet Özdemir 1948 yılında Sivas'ın Şarkışla ilçesinde doğdu. İlk ve ortaokulu aynı yerde, lise öğrenimini 1966 yılında İzmir Askeri Hava Lisesi’nde tamamladı. İstanbul Üniversitesi Edebiyat Fakültesi Türk Dili ve Edebiyatı Bölümü’nü bitirdi. (1976) Öğrencilik yıllarında gazeteciliğe başladı. Düzeltmenlikten genel yayın müdürlüğüne kadar çeşitli görevlerde çalıştı. 1989 yılında Basın İlan Kurumu’na geçti. 30 Eylül 2003'te emekli oldu. Çeşitli ödüller kazandı. Çoğunluğu TRT’de olmak üzere “"Folklor Penceresi"”, “"Cönklerden Günümüze Halk Şairlerimiz"”, “"Cumhuriyetimiz Şiirimiz"”, "'Bir Şiirdir Yaşamak'", “"Geleceğimizi Aydınlatanlar"”, “"Bir Türküdür Yaşamak"”, “"Radyo Sanatçıları Halk Konserleri"”, "Türkü Sevdalıları" gibi birçok radyo, televizyon programları ve dizilerinin metin yazarlığını yaptı. Bazı Osmanlıca kitapları günümüz yazısına ve diline çevirdi. Üç dönem Gazeteciler Vakfı denetçiliğini yaptı. Dört dönemden Türkiye Gazeteciler Cemiyeti Denetçiliğini yaptı. 2010 yılında Türkiye Gazeteciler Cemiyeti Yönetim Kurulu'na seçildi. 2011 Yılında Genel Sekreter Yardımcılığına getirildi. Aynı yıl Basın İlan Kurumu Genel Kurul Üyesi oldu. İstanbul ve Bizim Gazete’de köşe yazarlığı ile birlikte, çeşitli gazete ve dergilerde yazın hayatını sürdürmektedir. Yazar evli olup, iki çocuğu ve üç torunu vardır. Ahmet Özdemir (1943 doğumlu siyasetçi) Ahmet Özdemir (d. 1943, Akbelen, Tokat), Türk siyasetçi. Tokat Öğretmen Okulu mezunudur. Öğretmenlik, tüccarlık, Tokat Belediye Meclis Üyeliği ve BBP Başkanvekilliği, TBMM XIX. Dönem Tokat Milletvekilliği yapmıştır. Evli ve dört çocuk babasıdır. Mehmet Kahraman (1943 doğumlu siyasetçi) Mehmet Kahraman (d. 1943, Hazro, Diyarbakır, Türkiye), Türk siyasetçi. İstanbul Üniversitesi Hukuk Fakültesi'ni bitirdi. Serbest Avukatlık, XVIII. ve XIX. Dönem Diyarbakır Milletvekilliği ile Devlet Bakanlığı yaptı. Evli ve dört çocuk babasıdır. Mehmet Kahraman (1951 doğumlu siyasetçi) Mehmet Kahraman, (d. 1951, Pasinler), Türk siyasetçi. İstanbul Üniversitesi Hukuk Fakültesi mezunudur. Horasan İlçesi Okulları Öğretmenliği, Diyarbakır Maiyet Memurluğu, Eskipazar, Tekman, Aşkale, Kozluk, Söğüt ve Şereflikoçhisar Kaymakamlıkları, Hatay Hukuk İşleri Müdürlüğü, Hatay Harbiye Belediye Başkanlığı, TBMM XVIII. Dönem Erzurum Milletvekilliği yapmıştır. Evli ve beş çocuk babasıdır. Greyhound (ulaşım şirketi) Greyhound Amerika Birleşik Devletleri'nin en büyük otobüs ile ulaşım şirketidir. Tüm ülkeye yayılmış bir ağı vardır. Biletlerde koltuk numarası yoktur. Araçlarda telefonla görüşmek serbesttir. Greyhound (anlam ayrımı) İbrahim Halil Çelik İbrahim Halil Çelik (d. 1947, Şanlıurfa, Türkiye), Türk siyasetçi. İstanbul Üniversitesi Edebiyat Fakültesi'ni bitirdi. Şanlıurfa Halk Eğitimi Başkanlığı, Şanlıurfa Belediye Başkanlığı, Türkiye Yazarlar Birliği Üyeliği, Birlik Vakfı Kurucu Üyeliği, XIX. ve XX. Dönem Şanlıurfa Milletvekilliği ile TBMM Başkanlık Divanı Kâtip Üyeliği ve İdare Amirliği yaptı. Evli ve on çocuk babasıdır. Hasan HÃ¼seyin Ceylan Hasan Hüseyin Ceylan (d. 1960, Beypazarı, Türkiye), Türk siyasetçi. Ankara Üniversitesi İlahiyat Fakültesi'ni bitirdi. İslam Dergisi Genel Yayın Yönetmenliği, Dışpolitika Dergisi Ankara Temsilciliği, Ankara Büyükşehir Belediyesi Genel Koordinatörlüğü ve ANFA Genel Müdürlüğü, XX. Dönem Ankara Milletvekilliği (TC Anayasasının 84. md./son fıkrası hükmü gereğince milletvekilliği 22 Şubat 1998 tarihinde sona ermiştir.) yapmıştır. Evli ve üç çocuk babasıdır. "Cumhuriyet dönemi din ve devlet ilişkileri" adlı 3 ciltlik kitabın müellifidir. Silindir mühür Bir silindir mühür resim öykülü silindir oymadır. Antik çağlarda iki boyutlu yüzey üzerinde yuvarlanarak kullanılırdı.Özellikle yaş kil üzerinde. İlk görünmesi Yakın Doğu'da Uruk dönemi zamanında,sonraki versiyonları rakam ve işaretlerle anlatma sistemi ile kullanımında Mezopotamya'da hiyeroliflerde. Daha sonraki dönemlerde, onlar kil dokümanları kopya ederek çoğaltmada kullanıldı. Ticaret için büyük önem taşıyan ve imza olarak kullanılan bu mühürler, silindir şeklinde olup, yaş kil üzerinde yuvarlanarak, üzerindeki negatif betimler pozitif halde kile aktarılmaktaydı. Mühürün kendisi sert taştan, camdan veya sersmiklerden, Mısır fayansları gibi şeylerden yapıldı. Hematit, obsidian, sabun taşı (soapstone), ametist, akik silindir mühür yapmak için kullanıldı. Fakat lapis lazuli güzel bir mavi taş olması nedeniyle özellikle popülerdi. Silindir mühür baskısı çeşitli yüzeyler üzerine yapıldı: Aşağıdaki referans, Garbini, Silindir mührü kategorilerini kapsar. Silindir mühür kategorileri: Otonom sinir sistemi Otonom sinir sistemi ya da özerk sinir sistemi, periferik sinir sisteminin, istemsiz yapılan hareketleri ve organ fonksiyonlarının kontrolünü gerçekleştiren bölümüdür. Kalp hızı, sindirim, solunum, tükrük salgılanması, terleme, işeme fonksiyonu, cinsel uyarılma gibi durumlarda istem dışı etkilidir. Visseral sinir sistemi veya vejetatif sinir sistemi olarak da bilinir. Parasempatik sinir sistemi ve sempatik sinir sistemi olarak ikiye ayrılır. Otonom sinir sistemine biyolojik yaşamla yakınlığından dolayı Vejetatif (bitkisel) sinir sistemi denir. Organlarla ilgili olmasından Visseral sinir sistemi denir. Otonom sinir sistemi, sinir sistemini kalp kası, damarlar, akciğerler ve organların düz kasları ile dış salgı bezleri gibi isteğimiz dışında çalışan organları innerve eden bölümdür. Sempatik sistem doku ve organlara gönderdiği sinyallerle genel olarak vücudun aktivitesini, enerji tüketimini artırıcı yönde hareket eder. Örneğin sempatik sinirler kalbin çalışma hızını ve atardamarlardaki kan basıncını artırır. Sempatik sistem aynı zamanda organizmanın korku, öfke, dehşet, heyecan ve şiddetli ağrı gibi stres yaratan durumlarda tepki oluşturmasını sağlar. Örneğin kas aktivitesi gerektiren stres durumlarında, hipotalamusun uyarılmasıyla sempatik sistem organizmada bazı değişikliklere yol açar. Bunlardan bazıları kandaki glikoz yoğunluğunun artışı, atardamarlarda kan basıncının yükselmesi ve kas gücünün artmasıdır. Bu değişiklikler organizmanın stresle baş etmesinde etkili olur. Sempatik sinir sistemi nöronları, medulla spinalisin torakal ve lumbal bölgesindeki ön ve arka boynuzunda bulunur. Sempatik nöronlardan çıkan sinir lifleri, spinal sinirin ön kökleri içerisinde medulla spinalisi terk ederek spinal sinirin yapısına katılırlar. Bu lifler, vertebraların her iki tarafında bulunan truncus sympathicusa gelirler. Burada bulunan ganglionlara gelen sinir liflerinin bazıları buradaki nöronlarla sinaps yaparlar. Bazıları ise doğrudan organa giderler. Parasempatik sinir sistemi hareketlerimizi yavaşlatır. Parasempatik sistem doku ve organlara gönderdiği sinyallerle genel olarak vücutta enerjinin korunmasını sağlayacak yönde etki eder. Örneğin kalp atışının yavaşlaması, sindirimin artması gibi. Nice Nice [] (Oksitanca: Nissa / Niça, İtalyanca: Nizza), Güney Fransa'da, Akdeniz sahilinde, Marsilya ile Cenova arasında yer alan bir şehirdir. Ülkenin en önemli turizm merkezlerinden biridir. Nüfusu 347.100'dür. 71.92 km²'lik bir alana yayılmıştır.