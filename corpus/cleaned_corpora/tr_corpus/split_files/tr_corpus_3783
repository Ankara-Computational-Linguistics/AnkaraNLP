gruplarından, EPSA yıllık anketinden ve düşünce durumlarından alınan sonuçlar rapor kitapçığında bulundurulur. Görevi dolmuş başkan bütün bu derlemeleri yayınlamaktan sorumludur. Tüm öğrencilere, profesyonellere, ilgili kurumsal organizasyonlara, EPSA üyelerine ve Avrupadaki tüm eczacılık fakültelerine dağıtılır. Birliğin resmi belgesi olarak, Avrupa eczacılık öğrencilerinin konu hakkındaki görüşlerini bildirir. EPSA tüm bunların yanı sıra öğrencilere ulaşmak ve en son gelişmelerden onları haberdar etmek amacıyla Facebook, Twitter ve EPSA Blog gibi sosyal ağları da kullanır. Her yıl, EPSA Yıllık Konusu Genel Kurul tarafından Yıllık Kongre esnasında oylanır. Yıllık Konunun ana amacı Avrupa'daki eczacılık öğrencilerinin bu konu hakkında değerli bilgilerle donatılmasını sağlamaktır. Öğrencilerin bu bilgilere ulaşabilmesi için EPSA, tüm yıl boyunca konferanslar düzenleyerek alanında uzman uluslararası konuşmacılar davet eder ve Yıllık Konuyu öğrencilerle uzmanlar arasında bir köprü olarak kullanır. Yıl sonunda elde edilen tüm veriler rapor kitapçığına işlenir. Lizbon, Portekiz'deki Yıllık Kongrede oylanan 2011/2012 Yıllık Konusu " The future of pharmacy: New therapies, medicines and solutions!" idi. 23-29 Nisan 2012 tarihleri arasında İstanbul'da gerçekleşen 35. EPSA Yıllık Kongresi boyunca bu konuyla ilgili sempozyumlar, eğitimler verildi. EPSA Bireysel Hareketlilik Projesi uzun dönemli bir proje olup, özellikle son sınıf öğrencilerine, yeni mezunlara veya tüm avrupadan EPSA üyelerine herhangi farmasötik alanda gerçek çalışma imkânı ve araştırma deneyimi veren projedir. Sonuç olarak, IMP eczacılık öğrencilerine ve yeni mezunlarına aynı zamanda Avrupa ülkelerini tanımalarını, gelenek ve göreneklerinin öğrenilmesini ve farklılıkların görülmesini sağlar. Proje Avrupa komisyonu tarafından desteklenmektedir. Proje ile öğrencinin veya mezunun deneyim, bilgi, iş deneyimi ve araştırma tekniklerini 3 ile 12 ay staj kapsamında öğrenilmesi sağlanır. Voyage, bireylerin bir konaklama veya başka bir servisle ilgili basit bilgilerini içeren profillerinden oluşan online bir platformdur. Bu platform, her bir EPSA üyesinin platforma kaydolmasını, bir profil yaratmasını ve diğer EPSA üyesi eczacılık öğrencilerini ağırlamak istediği takdirde ücretsiz konaklama fırsatı sunmasını sağlar. Profil oluşturan her üye, diğer üyelerin sunduğu fırsatları görebilir ve gitmek istedikleri ülkelerde ücretsiz konaklama sağlayan EPSA üyelerine ulaşabilir. Sistemin nasıl geliştiğini görmek için EPSA Voyage web sitesini ziyaret edebilirsiniz;www.epsa-online.org/voyage. Voyage, farklı ülkelerden eczacılık öğrencileri ile yüz yüze tanışmak ve gitmek istediğiniz ülkede tanışacağınız bir EPSA üyesi öğrencinin size sunduğu ücretsiz konaklama ile muhteşem bir fırsat. Her yıl, yıllık anket için her alandan bir konu seçilir. Seçilen konuya ait sorular her üye organizasyona, öğrencilere ulaştırılmak üzere dağıtılır. Sonuçlar, profesyonal organizasyonlara verilmek üzere belgelenir. EPSA hayat boyu öğrenim sertifikası profesyonel ve eğitimsel anlamda Epsa aktivitelerine katılmış öğrencilere sağlanır. Amaç, geleceğin sağlık profesyonellerine hayat boyu öğrenim hakkı tanıdığı gibi katılınan profesyonel aktivitelerin önemini ve belgelendirilmesi gerektiğini gösterir. Sertifika, 1 yılda 5 krediyi tamamlayan öğrencilere sağlanır. Krediler, eğitimsel EPSA organizasyonlarına katılarak veya EPSA'nın onayladığı yerel organizasyonlara katılım ile sağlanır. Bu yeni proje 2005'te tanıtılmıştır. Eğitim kampı ile eğitim sadece eczacılık kapsamında değil aynı zamanda proje yönetimi, halka ilişkiler, iletişim ve danışma alanında EPSA organizasyonları kapsamında olacaktır. Bu şekilde öğrenciler, diğer kendi uluslarındaki öğrencilerle bilgilerini paylaşabilecek gerektiğinde öğretebilecek şekilde eğitilmiş olacaktır. 2009 yılında, EPSA takımında bu tip organizasyonları sorunsuz bir şekilde yerine getirmek üzere eğitim sorumlusu adı altında yeni bir pozisyon açılmıştır. Proje ile tüm Epsa hakkında bilgileri sanal ortamda üyelerine ulaştırabilme imkânı sağlanılması amaçlanır. Bu veritabanına EPSA resmi websitesinden tüm eczacılık öğrencileri ulaşabilecektir. Veritabanı, Avrupadaki ülkelerin eczacılık öğrenimleri (öğrenim yılı, öğrenim programı), eczacılık mesleği, (eczacılık organizasyonları listesi, sağlık kuruluşları, her ülkedeki eczacı sayısı, ilaç firmaları) aynı zamanda ülkelerin genel özellikleri (ekonomi, hava koşulları, yaşam) bilgiler içerecektir. Bu proje ile, EPSA öğrencilere değişim programı ile gidecekleri ülkeler hakkında bilgi sahibi olmasını sağlayacaktır. Bütün bilgiler EPSA takımının görev aldığı süre boyunca tarafından toplanır ve belgelenir. EPSA 'nın kuruluşundan bu yana birçok öğrenci çoğu zamanını bu topluluk için çalışmaya harcıyor. Onların sayesinde EPSA bugün, Avrupadaki en güvenilir topluluklardan biri haline gelmiştir. EPSA mezun projesi; şimdiki EPSA takımıyla eski üyeleri bağlantıya geçirerek, EPSA'yı bu insanların tavsiyeleri, uzmanlıkları ve muhteşem tecrübeleriyle geliştirme amacındadır. Bu proje EPSA ilgilileriyle bağlantıyı sürdürmeyi ve topluluğa çokça zaman ve enerjilerini harcayan mezun menfaatlerini korumak fırsatlarını sunuyor. EPSA mezunlar ile, uzmanlıklarından bir şeyler alabilmek ve onları bu eğitim veritabanına dahil etmek için onlarla iletişim halinde. Bu proje, EPSA'nın yıllık kongresi sırasında bir mezun haftası düzenlemek, mezun dergisi hazırlamak, EPSA resmi websitesinde bu konuya özel bir bölüm kurmak ve aynı zamanda mezunlara dair bütün önemli ve yararlı bilgilerlerle ilgili bir çevirimiçi platform kurmaktır. The Pharmine Consortium, Avrupa eczacılık fakülteleri topluluğu ve Avrupa birliği topluluklarına üye olan dört üniversiteden meydana gelmektedir. (Brüksel, Nancy, Londra ve Lizbon). Pharmine, üç eczacılığın uzmanlık alanındaki (eczane, hastane, endüstri eczacılığı) gelecekteki ihtiyaçlarının belirlenmesi amacıyla eczacılık eğitimindeki Bologna sürecinin prensiplerinin tanıtım fırsatını inceler. EPSA Pharmine Konsorsiyum'unun en büyük iş birlikçisi olan EPSA, konsorsiyumun Avrupa komisyonu, ulusal otoriteler ve ulusal profesyonel eczacı birlikleri tarafından sunulacak olan, Avrupa eczacılık eğitimi müfredatının düzenli bir şekilde hazırlanması amacına yardımcı oluyor. Twinnet projesi, farklı ülkelerden öğrencileri iletişim haline geçirmek ve aynı zamanda kısa bir periyot süresince onlara branş dışı bilgi temin etmek amacını taşır. "Team Mobility" projesi farklı topluluklar arasındaki Twin (bilateral), Treen (three lateral) and Multilateral (Quatrino, multi-exchange projects) öğrenci projelerini içerir. Twinnetin'in teması her yıl, genel kongre sırasında seçilir ve farklı ülkelerden LS'ler, ulusal topluluklar arasındaki değişimini organize etmek amacıyla birbirleriyle birlikte hareket etmek sorumluluğundadırlar. Mobility başkan yardımcısı bu projenın uygun bir biçimde yapılmasını sağlar ve LS'lerin, mobility projelerine destek olması acmacıyla Avrupa ödeneklerini bulmasına yardım eder. AB ülkeler konfederasyonundan oluşmaktan daha ötedir fakat federal bir devlet değildir. Genel olarak AB politikaları tümü Brüksel'e bağlı konsül Avrupa Parlamentosu ve Avrupa komisyonundan oluşan kurumsal bir üçgen tarafından alınan kararların sonucudur. (AB Parlamentosu her ay Lüksemburg'da tüm üyelerin hazır bulunduğu bir kurul tutar.) Ulusal hükümetleri temsil eden AB konsülü, AB'nin temel karar alma organıdır. AB üye devletleri sıryla 6 aylık dönem için konsül başkanlığına getirilir. Her konsül toplantısına her AB ülkesinden bir bakan katılır. Avrupa Parlamentosu AB vatandaşlarını temsil eden seçme organıdır. AB aktivitelerine dair politik vizyonu uygular ve yasama aşamasında yer alır. Komisyon, kolektif Avrupa çıkarlarını gözeten Avrupa hükümetlerinden bağımsız olan bir komisyon AB'nin yöneten ve yürüten kurumsal üçgenin 3. parçasıdır. Komisyon 36 genel direktör ve servisten oluşan bir sivil servis tarafından hizmet görür. Ulusal hukukun %70'inden daha fazlası Brüksel'de alınan kararlara dayalıdır. AB vatandaşları hayatlarının Brüksel'de kurulan düzenlemeler tarafından şekillendiği hususuna daha fazlasını bulabilir. AB şirketleri ve organizasyonları gittikçe Avrupa seviyesinde kulis faaliyeti önemini tanıtmaktadır. Sonuç olarak EPSA da eczacılık öğrencilerinin çıkarlarını temsil eden hükümet dışı bir organizasyon olarak yürütmede söz sahibi olabilmek için kendi çıkarlarını AB kurumlarında yükseltmek amacıyla Brüksel'de kalıcı bir ofise ve günlük lobiye sahip olmayı başarmıştır. EPSA özellikle DG SANCO ve DG ENTR ve Avrupa Parlamentosu vekilleri olmak üzere Avrupa komisyonu ile EPSA'nın farmakovijilans ve famasötik bakım konularındaki fikirlerini ileterek birkaç görüşmeyi sürdürmektedir. EPSA'nın Brüksel'de olması aynı zamanda Avrupa'nın başkentinde EPSA'ya dayalı diğer öğrenci organizasyonların bir araya gelme olanağını sağlar. uluslararası Eczacılık Öğrencileri Birliği (IPSF) dünya çapında 75 ülkede 350.000 eczacılık öğrencisini ve mezunlarını temsil eder. IPSF gelişmiş halk sağlığını bilgi, eğitim, networking ve yayınlama aralığı ve profesyonel girişim yoluyla desteklemeyi amaçlayan eczacılık öğrencileri için uluslararası savunma organizasyonuna liderlik eder. Bu hükümete, politikaya ve dine bağımlı olmayan bir organizasyondur. EPSA ve IPSF başkanları her 2 senede bir, Memorandum of Understanding(MoU) duyurusunu imzalarlar. Bu duyuruya göre her iki birliğin başkanının, birliklerden birinin yönetici toplantısına (executive meeting) davet edilmeleri kararlaştırılmıştır ve bu toplantı boyunca en azından bir gün EPSA ve IPSF arasındaki iş birliği tarşılacaktır. Bu doküman ayrıca, EPSA ve IPSF arasındaki yayınların paylaşımı, birlikte katılınan organzasyonların belirlenmesi, her iki birliğin tanıtılması gibi konularda iletişimin sürdürülmesini ve ilerlemesiyle ilgili ölçüleri tanımlar. Julius Schaub Julius Schaub (d. 20 Ağustos 1898 - ö. 27 Aralık 1967), Adolf Hitler'in baş yardımcısı ve emir subayı. Bavyera'da, Münih'te doğdu. Alman Eczacılar Ticaret Derneğinde çalıştı. 1917 yılında I. Dünya Savaşı'nda askerliğini hastane görevlisi olarak yaparken bacaklarından yaralandı ve aktif hizmetinden sonra 1918 yılında taburcu edildi. 10 Ekim 1920'de Nazi Partisi'ne katıldı. 1923 yılında Hitler'in Birahane Darbesi'nde yer aldı. 1 Ocak 1925'te Hitler'in özel asistanı olarak seçilen Schaub, 1945 yılına kadar Hitler ile sürekli yakın temas içinde olan onun özel emir erlerinden biriydi. 1935 yapımı İradenin Zaferi filminde "Hitler'in özel emir subayı" olarak tespit edilmiştir. 1940'ta Hitler'in yardımcısı oldu. II. Dünya Savaşı'nın sonlarında, Hitler, Münih'teki dairelerinde ve Obersalzberg'de bulunan bütün kişisel eşyalarını ve kâğıtlarını yakması için Schaub'a emir verdi. 24 Nisan 1945'te Führerbunker'i terk ederek Gatow Havaalanı'ndan Obersalzberg'e uçtu. Julius Schaub'un son rütbesi, 1944'ten itibaren bir SS-Obergruppenführer'di. "Josef Huber" adlı sahte kimlik belgesi ile Amerikan askerleri tarafından 8 Mayıs 1945 tarihinde Kitzbühel'de tutuklandı ve 17 Şubat 1949 tarihine kadar tutuklu kaldı. 1967'de Münih'te öldü. Ã–rdekli Ördekli şu anlamlara gelebilir: Franz Abromeit Franz Abromeit (8 Ağustos 1907 - 30 Haziran 1964), Nazi Almanyası'nda SS ve RSHA subayı. Abromeit, Nazi Partisi'ne katıldı ve 1938'de üsteğmen, 1940'ta ise SS albayı oldu. 1939'dan 1941'e kadar Danzig ve Batı Prusya'daki Lehlerin ve Yahudilerin yerlerinden tahliyeleri için kurulan özel birimin başında görev yaptı. 1942'de RSHA'nın Yahudi Bölümü için SS yarbayı Adolf Eichmann ile Hırvatistan'da bulundu. 5500 Yahudi yerlerinden edildi ve çoğu öldürüldü. 1944'te Eichmann, Dieter Wisliceny, Theodor Dannecker, Hermann Krumey, Siegfried Seidl ve Franz Novak'la beraber, Yahudilerin Auschwitz toplama kampına sevkiyatını incelemek için Macaristan'da görevlendirildi. 430,000 üzerinde Yahudi Macaristan'dan çıkarıldı ve yaklaşık 200,000 kadarı hayatını kaybetti. Savaştan sonra Mısır'a kaçtığı tahmin ediliyor. 1964'te öldüğü açıklandı ve izi bir daha bulunamadı. Hans Oster Hans Oster (9 Ağustos 1887 - 9 Nisan 1945), II. Dünya Savaşı sırasında Wehrmacht generali, Amiral Wilhelm Canaris'in Abwehr'deki yardımcısı. Adolf Hitler'in ve nazizmin ilk ve en kararlı rakiplerinden biriydi. 1938'den 1943'e kadar Alman direnişi'nin önde gelen bir sembolüydü. Temmuz 1944'te Hitler'e düzenlenen başarısız suikastten 1 gün sonra Oster tutuklandı. 4 Nisan 1945'te, amiral Canaris'in günlükleri bulundu ve günlükler okunduktan sonra Hitler öfkeyle komplocuların idam edilmelerini emretti. 8 Nisan 1945'te Oster, Dietrich Bonhoeffer, Wilhelm Canaris, ve diğer Nazi karşıtları suçlu bulundu ve bir SS askeri mahkemesi tarafından ölüme mahkûm edildi. İnfaz Otto Thorbeck tarafından yönetildi. Sonraki gün şafakta, Oster, Bonhoeffer ve Canaris darağacına asılmadan önce çıplak soyularak Flossenbürg toplama kampında asıldılar. Kamp, Amerikalı kuvvetler tarafından iki hafta sonra ele geçirildi. Alman direnişi Alman direnişi, asker veya sivil kimselerce 1933 ve 1945 tarihleri arasında Almanya'daki nasyonal sosyalist rejime son vermek amacıyla örgütlenilmiş direniş hareketleridir. Bunların bir kısmı, aktif planlarla Adolf Hitler'i ve onun rejimini devirmek için çaba gösterdi. Onların planları 1944'te Adolf Hitler'e düzenlenen ve başarısız olan 20 Temmuz suikast girişimi denemesiyle doruğa ulaştı. Alman direnişi terimi, Nazi dönemi esnasında herhangi bir zamanda Almanya'da birleşmiş bir direniş hareketi olduğunu ifade etme olarak bilinmemeliydi. Alman direnişi küçük ve genellikle izole gruplardan oluşuyordu. Direnişçiler, siyasal karşıtlığı gerçek anlamda harekete geçiremedi. Gerçek stratejileri rejime karşı başarılı bir hareket sahnelemek için Wehrmacht liderlerini ikna etmekti. Hitler'e karşı 1944'te düzenlenen suikast girişimi, bu kadar başarılı hareketi başlatmak için tasarlandı. 3.5 milyon Alman siyasi suçlardan dolayı hapishanelerdeydi. 1933 ve 1945 yılları arasında siyasal sebeplerden dolayı hapis cezası alanların haricinde sivil mahkemelerle askeri mahkemeler tarafından yargılanmış yaklaşık 77.000 Alman öldürülmüştü. Bu Almanların birçoğu, nasyonal sosyalist rejimin ilgasına katkı sağlayabilecek sivil çabalarda bulunmuşlardı. MÃ– 207 Julu Muharebesi Julu Muharebesi (Çince: 巨鹿之戰 / 巨鹿之战 veya 鉅鹿之戰 / 钜鹿之战, pinyin: jùlù zhīzhàn), Xiangtai ve Hebei şimdiki Çin'de MÖ 207 yılında Qin Hanedanı Zhang Han liderliğindeki ordusu Xiang Yu'nun başlatmış olduğu Chu isyancılarına karşı büyük mücadele vermekteydi. Xiang Yu'nun 110.000 kişilik muzaffer ordusu Qin birliklerini kesin bir şekilde hezimete uğratmıştır. Bu savaş sonucunda Qin Hanedanı Chu isyanını bastıramamış ve temelinden sarsılmıştır. Sovyet partizanları Sovyet partizanları, II. Dünya Savaşı sırasında Sovyetler Birliği topraklarını işgal eden Mihver Devletlerine karşı cephe gerisinde gerilla savaşı veren Sovyet direniş kuvvetleridir. Direniş hareketi Sovyet hükûmeti tarafından merkezi olarak kontrol edilmiş ve Kızılordu modeline göre örgütlenmiştir. Sovyet partizanlarının temel hedefi işgal edilen topraklarda ve cephe gerisinde düşman birliklerinin düzenini bozacak şekilde ulaşım ve iletişimin kesilmesi, engellenmesiydi. Partizan savaşı programının çerçevesi Sovyetler Birliği Komünist Partisi ve Sovnarkom kararlarıyla 29 Temmuz 1941 günü alınan kararlarla çizilmiştir. Buna göre 22 Haziran 1941 günü başlayan Barbarossa Harekâtı ile Nazi işgali altında kalan bölgelerde partizan birlikleri kurulacaktır. Bu birliklerin görevleri arasında ulaşımın ve iletişimin kesilmesi, engellenmesi, Alman askeri personelin öldürülmesi, değerli düşman kaynaklarının yokedilmesi yer almaktaydı. Sovyet lideri Josef Stalin 3 Temmuz 1941 tarihinde yaptığı radyo konuşmasında bu kararı yineleyecek ve tüm halka ilan edecektir. Kızıl Ordu mensupları ve yerel halktan oluşan ilk partizan birlikleri Kızıl Ordu subayları veya yerel komünist parti yöneticileri tarafından yönetilmekteydi. İlk kurulan partizan birlikleri şunlardır: İlk Sovyetler Birliği Kahramanları nişanları da 6 Ağustos 1941 tarihinde partizan birlik komutanları olan Pavlovski ve Bumazhkov’a verilir. 1941 yılında partizan hareketinin çekirdeğini Barbarossa Harekâtının ilk aşamasında birlikleri imha edilmiş olan Kızıl Ordu kılıç artıkları, yerel parti üyeleri ve Komsomol üyeleri oluşturmaktaydı. 1941 yaz aylarından itibaren çekirdek partizan kuvvetleri Nazi işgalindeki topraklara paraşütle yollanacak ve partizan birliklerini örgütleyeceklerdir. Şehirlerde yeraltı direniş grupları partizanlara destek verecektir. Özellikle işgal altındaki şehirlere seçilmiş partizan liderleri gönderilecektir. 1941 yılı sonuna gelindiğinde toplam 90 bin kişiyi kapsayan 2 bin partizan birliği kurulmuş ve faaliyet gösterir haldedir. Partizan güçlerinin 1942 yılı bahar aylarına kadar merkezi olarak eşgüdümü sağlanamamış ve ekipman desteği sağlanamamıştır. Partizan birliklerinin harekâtlarının eşgüdümü için oluşturulan karargâhın başına önce Mareşal Kliment Voroşilov sonra da Genelkurmay Başkanlığından Panteleymon Kondratyeviç Ronomarenko getirilecektir. Karargâh, ordu birlikleri ve cephe komutanlarıyla sürekli temas halindedir. Bu dönemde partizan birliklerinin komutası bölgelere göre tanımlanır. Ukrayna Sovyet Sosyalist Cumhuriyeti ve Beyaz Rusya Sovyet Sosyalist Cumhuriyeti’nde bazı durumlarda yerel halkın Nazi işgalcileri kurtarıcı olarak görerek Sovyet yönetiminden memnuniyetsizliklerini dile getirmeye başladığı ve iş birliği yaptığı iddia edilir. Ancak Nazilerin Rus halkını nazizm ideolojisine göre Untermenschen olarak değerlendirmesi ve baskı kurması üzerine bu kişiler tutumlarını değiştirecektir. Naziler işgal ettikleri bölgedeki insanlardan çalışabilecek durumdakileri Almanya’ya köle işçiler olarak büyük sanayi fabrikalarına gönderecek, diğer nüfusu ise gelişigüzel şekilde cezalandıracak, bazı durumlarda toplu katliamlar yapacaktır. Zamanla NKVD, SMERSH ve GRU partizan liderleri yetiştirerek bu kişileri işgal altındaki bölgelere göndermeye başlar. Bu kişiler gönüllü Kızılordu ve NKVD personelinin yanı sıra gönüllü Sovyet ulusla sporcuları arasından da seçilirdi. Bu partizan liderleri cephe gerisine paraşütle bırakıldıktan sonra yerel partizan birlikleri kurmak için örgütlenirdi. Özellikle partizan birliklerindeki iletişimde sorumlu radyo ve telsiz operatörleri özel eğitimli kişilerden seçilirdi. Bu özel eğitimli partizan liderlerinden en ünlülerinden bir tanesi Dmitri Nikolayeviç Medvedev’dir. Haritadaki işaretler ve anlamları şöyledir: Sovyet yetkilileri Belarus'u partizan savaşı için çok önemsemiştir. Bölge çok sık ormanlar ve bataklıklar içeren coğrafi yapısı ve Batı ile iletişimi sağlayan stratejik yapısı nedeniyle önemlidir. Belaruslu komünistler Barbarossa Harekâtının ilk günlerinden hemen sonra direniş örgütlemeye başlamışlardır. 1941 yılı Ağustos ayında Belarus'da 231 partizan grubu faaliyet gösteriyordu. Etrafında direniş örgütlemek üzere 1941 yılı sonuna kadar 437 partizan bölgeye gönderilmiştir. Toplamda partizan sayısının 7 bin 200 olduğu belirtilmektedir. Ancak Alman işgali ilerleyip cephe Belarus'dan uzaklaşınca partizan birliklerinin durumu daha da güçleşecektir. Bu durumdaki partizanlara 1942 yılının Mart ayına kadar geniş ölçekli destek gelmeyecektir. En önemli eksik telsiz ve iletişim araçlarının eksikliğidir. İşgalin ilk dönemlerinde partizanlar yerel halkın desteğine de tam sahip değildir. Partizanlar özellikle çok soğuk geçen 1941-42 kışında yalnız kalmış, ciddi erzak, ilaç ve silah sıkıntısı çekmiş, birbiriyle eşgüdüm içinde olmayan saldırılar gerçekleştirmiştir. 1941 yılı yaz aylarında başlayan ve devam eden partizan karşıtı Alman askeri harekâtları başarılı olmuş Belarus'da partizan eylemleri gözle görülür oranda düşmüştür.1942 yılı başlarına gelindiğinde çoğu partizan birliği yeraltına çekilmiş ve saldırmaktan çok yerel halk arasında örgütlenmeyle ilgilenir durumdaydı. 1941 yılı sonlarında yaşanan ve Sovyet zaferiyle sonuçlanan Moskova Muharebesi sonrasında partizanların bölgede gördüğü destek artacak ve 1942 yılındaki 1. Rzhev-Vyazma Muharebesi sonunda iyice güçlenecektir. Sovyet partizan hareketinin gelişmesinde Vityebsk koridorunun açılmasının çok büyük önemi olmuştur. 1942 yılının Şubat ayında Sovyet topraklarıyla Alman işgali altındaki bölge arasında bir koridor açılır. Smolensk Oblastındaki Velizh – Usvyaty bölgesinde cephenin bir anda ilerlemesiyle Sovyet Orduları daha önce temasın imkânsız olduğu bölgelerle temasa geçer. Buradaki partizan kuvvetleri bu sayede yoğun destek alacak ve cephe gerisinde Alman birliklerine ciddi kayıplar verdirecektir. Sovyet vatandaşları ve özellikle Yahudiler işgal altında sivil hayata dahil olmaktansa partizan saflarına katılmayı tercih ederler. 1941 yılının son bahar aylarında savaşın ilk döneminde esir edilen bazı Sovyet askerlerinin salıverilmesi de bu askerlerin partizan saflarına katılmasına ve direnişin kuvvetlenmesine yolaçar. 1942 yılının bahar aylarına gelindiğinde savaşın ilk yılının deneyimiyle hareket eden partizanlar küçük grupların birleşmesiyle ilk birliklerini kurmaya başlar. Birlikler büyüyünce eşgüdüm, sayısal avantaj ve örgütlenme hızlanacak yeni iaşe yolları oluşturulacaktır. Ayrıca partizan saldırıları şiddetlenecek ve özellikle demiryolları yolun bir şekilde sabote edilerek Alman iaşe hattı sıkıntıya sokulacaktır. 1942 yılıyla beraber Sovyet partizanlarına karşı işgalci Alman yönetimi yerel işbirlikçiler sayesinde harekâtlara başlayacak ve ant,-partizan birlikler kurmaya çalışacaktır. Buna rağmen gelişen Belarus’daki partizan kuvvetler 1942 yılının Kasım ayında 47 bin sayısına ulaşacaktır. Bu dönemde yine Alman işgali altındaki Polonya’da faaliyet gösteren ve sürgündeki Władysław Sikorski hükümetine bağlı Armia Krajowa ile Sovyet partizanları arasında temas sağlanacak, iş birliği yapılacaktır. Ancak Sovyetler Birliği ile Sikorski hükümetinin arası 1943 yılında açılınca iş birliği kesilir. Batı Belarus’da Sovyet partizan kuvvetleri 1943 yılında 9 alay, 10 birlik ve 15 özel harekât birimi takviyesi ile yaklaşık 10-12 bin kişilik destek alarak örgütlenir. Silahlı birliklerin sayısının artmasının yanı sıra Sovyetler Birliği Komünist Partisi de yeraltı faaliyetlerini sıklaştırır ve işgale karşı yoğun propaganda faaliyeti yapar. Stalingrad Muharebesinde kazanılan Sovyet zaferi ve Almanlarla iş birliği yapanlar için gönüllü olarak teslim olmaları durumunda vadedilen af sayesinde partizan kuvvetlerine katılım hızla artar. Alman Ordusu bünyesinde kurulmuş olan 29. SS Waffen Grenadier Tümeninden Sovyet tarafına firarlar gerçekleşir. Bu dönemde Belarus’a 1900 askeri personel paraşütle indirilmiş ve toplam partizan sayısı 150 bini aşmıştır. Alman işgali altındaki topraklarda kurtarılmış bölgeler ilan edilecek hatta partizanlar için hayvancılık ve tarım yapılan kolhozlar kurulacaktır. Beyaz Rusya Sovyet Sosyalist Cumhuriyeti’nin Alman işgalinden tamamen kurtulmasından sonra yaklaşık 180 bin partizan Kızılordu saflarına geçer. Belarus ile birlikte Ukrayna Barbarossa Harekâtından en şiddetli şekilde etkilenen ülkedir. 1941 yılının yaz aylarında başlayan düşman saldırısı ve ardından işgal bölgede son derece yıkıcı etkiler göstermiştir. Ukrayna'da özellikle 1930'lu yıllarda uygulanan kolektivizasyon siyasetine karşı yerel halktaki Sovyet karşıtı fikirler, Nazi işgaline bazı Ukraynalıların kurtarıcı olarak bakmasına yol açmıştır. Ancak Nazilerin Ukrayna'da da uyguladıkları soykırım ve köle işçilik politikaları yerel halkta direniş hareketini güçlendirmiştir. Ukrayna'daki ilk partizan grupları Chernihiv ve Sumy Oblastlarında oluşturulur. Bu dönemde partizan önderi Sidor Kovpak kurduğu partizan hareketiyle büyük başarılar sağlayacaktır. 1943 yılına gelindiğinde Ukrayna'daki partizan hareketi artık Moskova'dan yönetilmekte ve 150 bin savaşçıya sahip konumdaydı. 1944 yılında artık çok güçlü duruma gelen Ukrayna partizanları Romanya, Slovakya ve Polonya topraklarındaki Mihver Devletleri düzenli birliklerine saldırabilir konumdaydı. Sovyet partizan hareketi Ukrayna'daki milliyetçi ve bağımsızlıkçı Sovyet karşıtı direnişe karşı olsa da yerel düzeyde iki direniş hareketi ortak davranmaktaydı. Bu durum Ukrayna milliyetçilerinin Waffen SS bünyesinde düzenli orduya katılmasıyla değişir. 1943 yılından sonra Ukraynalılardan oluşan 14. SS Waffen Tümeninin kurulmasıyla beraber Sovyet partizanlar milliyetçi Ukraynalılara karşı da savaşmaya başlayacaktır. Bryansk bölgesinde Sovyet partizanları cephe gerisinde büyük bir bölgeyi kontrolleri altında tutmaktaydı. 1942 yılının yaz aylarında 14 bin kilometrekarelik bir bölgede 200 bin kişi partizan hakimiyetinde yaşamaktaydı. Burada öne çıkan Aleksey Fyodorov ve Aleksandr Saburov önderliğindeki partizanların sayısı 60 bine yaklaşmaktaydı. İşgal altındaki dönemde Rus topraklarında önemli partizan faaliyeti görülen bölgeler aşağıda sıralanmıştır: 1943 yılında Batı Rusya toprakları yeniden Sovyet denetimine geçmeye başlayınca çok sayıda partizan birliği Ukrayna'daki Nazi işgalindeki topraklara kaydırılır. Sovyet partizanları Baltık devletlerinde de faaliyet göstermiştir. Estonya’da komünist Nikolay Karotamm önderliğindeki partizanlar küçük gruplar halinde hareket ediyordu. Letonya’da ise partizanlar Arturs Sproģis komutasındaydı. Ayrıca ünlü tarihçi Vilis Samsons da partizan saflarında çarpışacaktır. Letonya’daki partizanlar özellikle demiryolu ulaşımının engellenmesinde başarı kazanmıştır. Litvanya’da Sovyet partizan harekâtları cephe gerisinde kalan Kızılordu askerleri tarafından başlatılır. 1942 yılında güçlenen partizanlar artık Sovyetler Briliğinden destek malzeme ve personel almaya başlar. Partizanlar Moskova’da bulunan Litvanya Komünist Partisi Birinci Sekreteri Antanas Sniečkus tarafından yönetilmekteydi. Kış Savaşı sonrasındaki yenilgisinden sonra Finlandiya, Mihver Devletlerinin Barbarossa Harekâtı ile Sovyetler Birliğine saldırmasını fırsat bilerek 1941 -1944 yılları arasında sürecek olan ve Devam Savaşı olarak adlandırılacak savaşı başlatır. İlk başlarda başarı kazanan Fin Ordusu, Nazilerin Moskova önlerinde durdurulmasından sonra Alman desteğinin zayıflamasıyla beraber duraklamaya başlar. İlk işgal edilen Sovyet topraklarında 24 bin etnik Rus esir kamplarına konmuştur. Kötü geçen kış ve kötü koşullar nedeniyle 4 ila 7 bin Rus kamplarda hayatını kaybetmiştir. Ayrıca etnik Ruslara karşı ayrımcı davranışlarla birleşince işgal altındaki yerel Rus halk Sovyet partizanlarına destek vermeye başlar. Yaklaşık 5 bin civarı kişiden oluşan partizanlar genelde sınırın Sovyet tarafından sızmaktaydı. Partizanların 1942 yılının Ağustos ayında Seesjärvi Gölünde gerçekleştirdikleri bir saldırı başarısız olacak ve çok sayıda kayıp yaşanacaktır. Bu dönemde Fince ve Rusça propaganda yapan partizanların arasında en tanınmış olanı Yuri Andropov’dur. Genel olarak bakıldığında Finlandiya’daki partizan savaşı diğer cephelere göre başarısız olarak değerlendirilir. Bunda partizanların Fin topraklarına yabancılık çekmeleri, Fin kuvvetlerinin partizanlara karşı harekâtlarda başarılı olmaları ve partizanların toplama kamplarında tutulan yerel etnik Rus halktan destek alamaması gibi faktörlerin belirleyiciliği vardır. II. Dünya Savaşı sırasında kendilerini Sovyet partizanları olarak adlandıran partizanlar bulunmaktaydı. Genellikle Nazi esir kamplarından kaçmış olan bu eski Sovyet asker veya sivilleri örgütlenmekte ve yerel direnişçilere katılmaktaydı. Bunlardan en bilineni Fransa’da faaliyet gösteren "Rodina" (Anavatan) isimli çevredir. 1944 yılında Sovyet partizanlar proletarya enternasyonalizmi gereğince Nazi işgali altındaki Avrupa topraklarındaki direnişe destek vereceklerdir. Bu kapsamda Polonya ve Çekoslovakya’da faaliyet gösterilecektir. 1939 yılında Sovyet Ordusu tarafından işgal edilen Polonya topraklarında Nazi işgalinden sonra Belarus ve Ukrayna’dakine benzer partizan hareketleri ortaya çıkmıştır. Ancak burada Polonya milliyetçi direnişi ile ilişkiler Polonya’daki direnişe ayırt edici özellikler katacaktır. İlk başlarda iki direniş hareketi arasında sıkıntılı da olsa süren ortak düşmana karşı hareket, Sovyetler Birliği ile Londra’daki sürgün Władysław Sikorski hükümetinin arasının bozulmasıyla beraber kopacaktır. Özellikle Katyn Katliamının fark edilmesinden sonra ilişkiler kesilecek ve düşmanlığa varacaktır. Taraflar Nazi işgalciye karşı direnişin yanı sıra birbirlerine karşı da mücadele etmeye başlar. Armia Krajowa’nın Sovyet partizanlarını da düşman yerine koyarak saldırıya geçmesi üzerine Sovyet partizanları da 22 Haziran 1943 tarihli emirle Polonyalı milliyetçilere karşı saldırılara başlar. Armia Krajowa ile Sovyet partizanları arasındaki düşmanlık Armia Krajowa’nın Sovyet partizanlarına karşı Nazilerle iş birliği yapmasına kadar varacaktır. Ocak – Şubat 1944 döneminde Vilnius ve Navahrudak bölgesindeki Aleksandr Krzyżanowski komutasındaki Armia Krajowa birlikleri Alman birlikleriyle birlikte Sovyet partizanlarına saldırır. Bölge Alman ve Armia Krajowa saldırıları sonucu partizanlardan temizlenecektir. Bu gibi iş birliği yaygın yaşanmamış ve Londra’daki sürgün hükûmeti tarafından kınanmıştır. 17 Ocak 1944 günü bu yönde bir yazılı emir yayınlanmıştır. II. Dünya savaşı sırasında Doğu Cephesi savaş esirlerine ve genelde düşmanlara karşı acımasızlığıyla kötü şöhret sahibidir. Doğu Cephesinde gerçekleşen partizan faaliyetleri de bu acımasızlığı artıran bir sebep olarak değerlendirilir. Partizan direniş faaliyetlerinden olan suikast, bombalama ve altyapının sabote edilmesi işgalci Mihver Devletleri silahlı kuvvetleri tarafından acımasızca bastırılmaya çalışılmıştır. Özellikle Naziler yakalanan partizanlara karşı tavizsiz olmuş ve partizanlara destek verdiği iddia edilen yerel halk kitlesel olarak cezalandırılmıştır. Öldürülen her Almana karşı 100 Sovyet vatandaşının öldürülmesi uygulaması işgal edilen topraklardaki Sovyet halkını direnişe iten bir etkiye neden olmuştur. Sovyet partizanları Almanların eline canlı geçtiğinde kesinlikle öldürülecekleri için ellerine geçen Almanları da infaz etmekteydi. Almanlar tarafından toplu idam edilen veya asılan partizanlar Sovyet propagandası tarafından başarıyla kullanılmış ve toplumda geniş yankı yapmıştır. İşgalin ilk yıllarında çaresiz halk partizanlara sadece sempatiyle bakarken Stalingrad Muharebesinin ardından partizan saflarına yoğun katılım başlamıştır. Nazizmin ırkçı söylemi, Untermenshen ve Lebensraum gibi ideolojik açılımlar sonucu Sovyet topraklarındaki Rus, Ukrayna ve Belarus vatandaşlarını aşağılık bir ırk olarak gören sıradan Alman askeri Batı Cephesinde görülmemiş bir vahşet sergileyecektir. Özellikle ele geçirilen partizanlar ve siyasi komiserler konusunda ise kesinlikle taviz verilmemekteydi. Naziler işgal ettikleri topraklarda özellikle yandaş Waffen SS birlikleri kursalar da bu silahlı kuvvetler belirleyici olmayacaktır. Nazilerle iş birliği yapan en önemli Sovyet komutan General Andrey Vlasov olmuştur. Direnişçiler hayatta kalabilmek için yerel halka bağımlıydılar. Bu bağımlılık; yiyecek, giyecek ve diğer ihtiyaçların karşılanması açısından yaşamsaldı. Partizanların bazı durumlarda kurtarılmış bölgelerde tarımsal üretim gerçekleştirdikleri de görülmüştür. Partizanlar, gerilla savaşında vazgeçilmez olan bazı ihtiyaçlarını yerel halktan karşılamaktaydı. Ancak zaten işgal altında oldukları için Mihver Devletleri Ordularınca tüm varlıkları yağmalanan yerel halk partizanların ihtiyaçlarının karşılanması konusunda zor durumda kalabiliyordu. Bu yüzden özellikle Sovyetler Birliğinin sahiplenilmediği Baltık devletlerinde partizanlarla yerel halk arasında çatışma yaşanıyordu. Ayrıca partizanlar sadece işgalcilerle değil onlara yardım eden işbirlikçilerine karşı da savaşmaktaydı. Alman işgali altındaki bölgelerdeki partizan hareketi savaşın sonucunu doğrudan etkileyen öneme sahip olmuştur. Partizanların varlığını bahane eden Nazi işgalciler yerel halka karşı kitlesel katliam uygulamıştır. Partizanların varolduğu bölgelerde Alman silahlı kuvvetleri yerel halktan rastgele rehineler almakta ve partizan saldırılarının gerçekleşmesi ihtimalinde idam edilmek üzere tutsak etmekteydi. Sadece Belarus’da 345 bin sivil bu şekilde idam edilmiştir. Partizanlar sivil halka zarar gelmemesi için yerel halkın yaşamadığı bölgelere yoğunlaşacak ve kurtarılmış bölgelerde tarımsal üretime geçerek ihtiyaçlarını karşılamaya çalışacaktır. Naziler tarafından özellikle ortadan kaldırılmaya çalışılan Yahudilere Sovyet partizanları çok yardımcı olamamıştır. Savaşmak isteyen genç ve sağlıklı Yahudilerin partizan saflarına katılması teşvik edilirken, Nazilerden kaçan Yahudi kadın, yaşlı ve çocuklar çoğunlukla reddedilmiştir. Ancak bazı durumlarda Yahudiler toplu halde silahlı partizanların arasına kaynaşmıştır. Bielski partizanları bunun en iyi örneğidir. Belarus’daki Navahrudak bölgesinde örgütlenen partizanlar savaşın sonunda 1236 Yahudi sivilin hayatta kalmasını sağlamıştır. Sovyet partizanları ile Sovyetler Birliğinden bağımsızlıklarını isteyen ülke direnişçileri arasında sürekli çelişkiler olmuştur. Polonya, Litvanya, Letonya, Estonya, Belarus ve Ukrayna milliyetçilerinin bulunduğu direnişçiler partizanlarla da savaşmıştır. Sovyet partizanlarının faaliyetleri bu ülkelerde bugün hala tartışmalı bir konudur. Letonya’da eski Sovyet partizanı Vasili Kononov savaş suçu işlediği gerekçesiyle yargılanmıştır. Ukrayna İsyancı Ordusu 1929 yılında kurulmuş olan Ukrayna Milliyetçileri Örgütünün silahlı kolu olarak 1942 yılında kurulmuştur. Ukrayna’nın bağımsızlığını isteyen hareket çeşitli zamanlarda Sovyet partizanları ve NKVD, Naziler ve Polonya direniş örgütü Armia Krajowa ile savaşmıştır. İlk başta Naziler ile Sovyet karşıtı bir ittifak yapmak ister. Ancak Naziler Ukrayna’nın bağımsızlığından çok Almanya’nın bir sömürgesi olmasını istediği anlaşılınca bu girişim gerçekleşmez. Ukrayna İsyancı Ordusu ile Sovyet partizanları geçici bir iş birliği yapmaya kalksa da girişim başarısız olacak ve NKVD hareketi bastırmaya yönelik müdahalelerde bulunacaktır. Sovyet egemenliğine karşı Ukrayna bağımsızlık hareketi direnişi 1950'li yıllara kadar sürecektir. Sovyet partizanları Baltık devletlerindeki yerel halktan çok sınırlı destek görmüştür. Partizanların bu ülkelerdeki Sovyet karşıtı direniş örgütleri ile Ukrayna örneğinde olduğu gibi gerilimli bir ilişkileri olmuştur. Ayrıca partizanların yerel halka karşı işlediği iddia edilen savaş suçu kapsamında değerlendirilebilecek olaylara karıştıkları iddia edilmektedir. Uçsuz bucaksız topraklarda merkezi komutadan bağımsız şekilde hem hayatta kalmaya çalışan hem de savaşan partizan birlikleri faaliyet gösterdikleri topraklar Kızılordu tarafından kurtarılınca NKVD tarafından sorgudan geçiriliyordu. Sovyet yönetimi partizanların düzenli ordu birliklerinin içinde eritilmesini tercih etmiş ve bu yönde uygulamalar yapmıştır. Partizan faaliyetleri demiryolu ulaşımını kesintiye uğratmış, istihbarat faaliyetlerinin yapılmasını sağlamış ve ufak çapta saldırılar düzenlemiştir. İşgalci Mihver Devletleri silahlı kuvvetlerinin aşırı uzayan iaşe ve ikmal yollarının cephe gerisinden saldırıya uğraması cepheleri etkileyen bir faktör olmuştur. Savaşın sonraki dönemlerinde partizan saldırıları Kızılordu harekâtlarıyla eşgüdümlü hale gelmiş, işgal edilen topraklar özgürleştirilince partizanlar düzenli birliklere dahil olmuştur. Partizanların sayısı 1941 yılında 90 bin seviyesindeyken 1943 yılına gelindiğinde 550 bin seviyesine çıkmıştır. Partizanlar tarafından öldürülen Alman askerlerinin sayısına dair ise Sovyet kaynakları ile Alman kaynakları arasında çelişkiler bulunmaktadır. Orosháza Orosháza Macaristan'ın Békés eyaletinin batı parçasında, Békés dağ sırası Meruş Nehri ve Moros Nehri ile sınırlandığı yerde konumlanan bir kasabadır. Orosháza, kültürel, eğitimsel ve dinlenme, eğlence bakımından bölgenin merkezidir. Onun esas çekici yerleri the Szántó Kovács János Müze, the Darvas József Literary Memorial House ve the Town Art Gallery dir Lutheran Kilisesi, 1777 ve 1830 yılları arasında geç Barok stilinde kasabanın merkezinde bulunmaktadır. İlk yerleşimciler tarafından Zomba'dan getirilen çan kilisenin sunağı önünde tutulmaktadır. Ayrıca ülkedeki tek iyi müze Orosháza'da bulunur. Kasabanın diğer görülecek yeri 2000 den fazla bitki türünün 6000 çeşidinin görülebildiği Rágyánszky Arboretum dur. Kasabada her yıl birkaç kültürel ve eğlence programları düzenlenir. Şehrin ismi "Oros'un evi" anlamına gelir. Orosháza aşağıdaki yerlerle ikizdir: I-ch'eng I-ch'eng veya Yicheng (Çince: Gelenek.: 義成公主 / Basit.: 义成公主, Wade-Giles: I-ch'eng Kung-chu, pinyin: yìchéng gōngzhǔ, ö. 630), Sui Hanedanı prensesi. İmparator Wen'in kızlarından olup Göktürkler ile barışı sağlamak için Yami Kağan ile evlendirildi. 599 yılında Tulan Kağan - Tarduş Kağan ittifakı tarafından yenilerek Çin'e sığımış olan dönemin "Tölis Kağan" (Yami Kağan)'ın eşi prenses An-yi ölünce yerine prenses I-ch'eng verildi. Yi Cheng 30 yıla yakın bir zamanı Göktürklerle geçirdi. Yami Kağan'ın ölümünden sonra Göktürk töresine göre üvey oğulları Şipi Kağan, Çula Kağan ve İllig Kağan ile Levirat evliliği gerçekleştirildi. 615 yılının Ağustos ayında yüzbinlerce atlı ile Yanmen'de İmparator Yang'ı kuşattığında "Kuzey Sınırda Acil durum Var" mesajıyla Sui'ye heyet göndererek yardımlarını istedi. I-ch'eng'in sayesinde Sui takviye kuvvetleri yetiştiler ve Şipi Kağan Yanmen'i kuşatan Göktürk ordusunu geri çekti. 630 yılında Tang generali Li Jing tarafından öldürüldü. Sabuncubeli GeÃ§idi Sabuncubeli Geçidi, Manisa ve İzmir'i Spil Dağı ve Yamanlar Dağı arasından birbirine bağlayarak İzmir'in Bornova metropol ilçesine ulaşan karayolunun da geçtiği, en yüksek noktası 685 m. rakıma varan geçit. Sabuncubeli Geçidi'nin bahsi Evliya Çelebi Seyahatnamesi'nin 9. cildinde geçmektedir. Evliya Çelebi kitabında Sabuncubeli Geçidi'ni "korkunç" sıfatı ile nitelendirmektedir. Öncesinde 1551 yılında bölgede "şiddetli bir kış yaşandığı ("şiddet-i şitâ") ve Manisa ovası ve Karabeli ve Sabuncubeli'nde nice kimselerin soğuktan bunup helâk oldukları" tarih kayıtlarında geçmektedir". 1960'lı yıllarda binlerce hektarı kapsayan önemli bir ağaçlandırma hamlesi dağ ve çevresinde yürütülmüş , ağaçlandırılmış bu alanın bir kısmında 2007 yılında ciddi bir orman yangını meydana gelmiştir. Geçit günümüzde İzmir'in kuzeydoğu yönünde şehirsel gelişiminin doğal uç sınırını oluşturmaktadır. 2018 yılında İzmir-Manisa yolu üzerindeki rampaları ortadan kaldırarak trafiğin daha güvenli akışını sağlamak için yapılan Sabuncubeli Tüneli kullanıma açıldı. Doğan Pazarcıklı Doğan Pazarcıklı, (d. 29 Mart 1939, Yenişehir, Bursa, Türkiye), Türk bürokrat. Eskişehir Lisesi'ni bitirdi. 1961 yılında Ankara Üniversitesi Siyasal Bilgiler Fakültesi'nden mezun oldu. Emet, Çifteler, Dazkırı kaymakam vekillikleri ve Ayvacık, Göksun, Hanak, Karasu Kaymakamlıkları, Mülkiye Müfettişliği yapmıştır. 1978-1979 yılları arasında Van Valiliği yapmıştır. Cambridge Üniversitesinde Yönetim konulu bir programa katılmıştır. (1964-1965) 1980-1982 yılları arasında Türk İdareciler Derneği’nin Genel Sekreterliği, 1984 yılından itibaren Mülkiyeliler Birliği İstanbul Şubesi’nin denetim kurulu üyeliği, İstanbul Mülkiyeliler Vakfı’nın kuruculuğu, yönetim kurulu üyeliği ve başkanlığı görevlerini üstlenmiştir. 1982 yılında askeri yönetim tarafından 33 vali ile birlikte re'sen emekli edilmiş, 1990 yılında tekrar merkez valiliğine getirilmiş, 2004 yılında yaş haddinden emekli olmuştur. "Kutlarım Yönetici Oldunuz" (2002), "Türklerin Tanrısı Devlet" (2004), "Yaşarken Yazmak Yazarken Yaşamak" (2006), "Edebali'den Akdamar'a" (2009), "Türk Devlet İdeolojisi" (şubat, 2016) isimli kitapların yazarıdır. İnternette www.altkitap.com sitesinde "Bir Hasta Sahibinin Hastane Notları" başlıklı bir denemesi yayınlanmaktadır. NamÄ±k Tan Namık Tan, (1956, Mardin) 2010 - 2014 yılları arasında Türkiye'nin ABD büyükelçiliği görevini yürüten Türk emekli diplomat. Aslen Hataylı olan Namık Tan, 1956 yılında Mardin'de doğdu. Bürokrat olan babası Mehmet Rami Tan, Namık Kemal'e olan hayranlığı nedeniyle oğluna "Namık" ismini verdi. Tan, ilköğrenimine Hatay'da başlayıp, 4. sınıftan itibaren Ankara'da devam etti. Galatasaray Lisesi'ni kazanmasına rağmen, ailesinden ayrılmamak için Ankara'da kaldı ve TED Ankara Koleji'nden mezun oldu. Daha sonra Ankara Üniversitesi Hukuk Fakültesi'ne girerek, 1978 yılında lisans eğitimini tamamladı. Üniversiteden sonra bir sene "Ticaret Bakanlığı Anlaşmalar Genel Müdürlüğü"’nde çalıştı. Ardından askere gitti ve uzun dönem askerlik görevini asteğmen olarak tamamladı. Askerlik hizmeti devam ederken, Dışişleri Bakanlığı'nın açtığı sınavları kazanarak, 1982 Temmuz'unda bakanlığın "Denizcilik Sorunları Dairesi"’nde ilk görevine başladı. Sırasıyla Moskova ve Abu Dabi elçiliklerinde kâtip olarak çalıştı. 1989'da "Personel Dairesi"’'nde başkâtip olarak görev yapan Tan, 1990'da Cumhurbaşkanlığı’nda görevli bakanlık memuru olarak başkâtip ve özel kalem müdür yardımcılığı görevinde bulundu. 1991-1995 yılları arasında Washington Büyükelçiliği'nde önce başkâtiplik 1997-2001 yılları arasında ise müsteşar olarak görev yaptı. 1996-1997 yılları arasında Dışişleri Bakanları Emre Gönensay, Tansu Çiller ve İsmail Cem'in özel kalem müdürü oldu. 2001'de Dışişleri Bakanlığı'nın "Amerika Genel Müdür Yardımcılığı"’nda daire başkanı olan Namık Tan, 2002'de "Enformasyon Dairesi Başkanlığı"’nda daire başkanı olarak görev aldı. Abdullah Gül'ün Dışişleri bakanlığı döneminde ise bakanlık sözcülüğü ve elçi sıfatıyla Enformasyon Dairesi Başkanlığı görevlerinde bulundu. Namık Tan, Aralık 2006'da Feridun Sinirlioğlu'nun yerine Türkiye'nin Tel Aviv büyükelçiliği'ne atandı. 22 Ocak 2007'de güven mektubunu İsrail Cumhurbaşkanı Moşe Katsav'a sunarak, yeni görevine başladı. Büyükelçilik görevi sırasında İsrail ve Türkiye arasındaki diplomatik ilişkiler normal düzeyde seyrederken, Recep Tayyip Erdoğan'la Şimon Peres arasında 2009 yılının başında yaşanılan "Davos Krizi" ile darbe aldı. Tan, Temmuz 2009'da "Dışişleri Bakanlığı Müsteşar Yardımcılığı"’na getirildi. Namık Tan, Washington büyükelçisi Nabi Şensoy'un Aralık 2009'da istifa etmesinden sonra, bu göreve atandı. 25 Şubat 2010'da güven mektubunu Başkan Barack Obama'ya sunarak, yeni görevine başladı. Dört yıllık görevinin ardından 17 Mart 2014 tarihli kararname ile merkeze alındı. Merkeze alındıktan sonra emekli olan Tan, inşaat şirketi STFA Grubu'nun yönetim kurulu üyeliğine seçildi. Askere gitmeden önce 25 yaşındayken Fügen Tan ile evlendi. Çiftin bir erkek, bir kız olmak üzere iki çocukları vardır. UEFA Jübile Ödülleri UEFA Jübile Ödülleri UEFA'nın kuruluşunun 50. yılını kutlamak amacıyla verilen ödüller. UEFA, 2004'te, kendisine bağlı federasyonlardan son 50 yıla damga vurmuş futbolcuları seçmesini istedi. Federasyonların seçtiği 52 oyuncu, Kasım 2003'te ödüllerin sahibi oldu. Ödül alan futbolculara "Altın Oyuncu" da denmektedir. Türk Malı (dizi, 2010) Türk Malı, 15 Mart 2010 tarihinde Show TV'de yayımlanmaya başlayan durum komedisi türündeki televizyon dizisi. Dizide 20 yıldır evli olan ve birbirlerinden sıkılmalarına karşın beraber yaşamak zorunda olan Abiye "(Binnur Kaya)" ve Erman'ın "(Şafak Sezer)" mutsuz ve trajik evlilikleri anlatılmaktadır. Dizi, 28 Haziran 2010'da yayınlamış olduğu bölümle sezon finali yapmıştır. Dizi çok büyük bir başarı yakalamış ve her kesimden birçok hayranı olmuştur. 2. sezonunda diziye Melek Baykal ve Özkan Uğur dahil olmuştur. 7 Ocak 2011 tarihinde yayımlanan 33. bölümle yayından kaldırılmıştır. Diziyle ilgili olarak Radyo ve Televizyon Üst Kurulu (RTÜK) tarafından çocukların ve gençlerin zihinsel ve ahlaki gelişimini zedeleyecek yayın yapıldığı gerekçesiyle uyarı cezası verilmiştir. ICD-10, A70-A74: Klamidyalara bağlı diğer hastalıklar ICD-10, A70-A74: Klamidyalara bağlı diğer hastalıklar, ICD-10'un güncel (2007) sürümünde A70, A71 ve A74 olarak kodlanmış üç hastalık bloğu ile ilgili hastalıkları içeren bir hastalık grubudur. Bu grup, kategorisine dahildir. Armağan Kuş Armağan Kuş (d. 1 Ocak 1992, Samsun), kariyerini Bayrampaşa'da sürdürmekte olan Türk genç millî futbolcudur. Futbola doğduğu şehrin takımı olan Samsunspor'da başlayan Armağan bu kulübe 2003 yılında girmiştir. 2006 yılına dek altyapıda forma giyen futbolcu 27 Nisan 2006 tarihinde profesyonelliğe geçiş yapmıştır. A takımda resmî maçlarda yer alamayan Armağan 2008-09 sezonu öncesinde Tolunay Kafkas'ın isteği üzerine Kayserispor'a transfer olmuştur. Bu kulüpte de a takımda yer bulamayan futbolcu yalnızca 30 Mayıs 2009 tarihindeki Süper Lig karşılaşmasında Gençlerbirliği'ne karşı 5 dakika sahada yer almıştır. Armağan, Kayserispor kariyerinin neredeyse tamamını Kayserispor A2 takımında geçirmiştir. 31 Mayıs 2011 tarihinde Kayserispor ile olan sözleşmesi sonlanan futbolcu Samsunspor'a dönmüş ve 3 yıllık sözleşme imzalamıştır. Fakat kısa süre sonra teknik direktör Vladimir Petković tarafından kadrodan çıkarılmış ve A2 takıma gönderilmiştir. 4 Eylül 2011 günü Çarşambaspor'a bir yıllığına kiralanmıştır. Kiralık anlaşması sona erip Samsunspor'a döndüğünde ise kendisine kulüp bulması istenmiş ve Belediye Bingölspor'a bir yıllığına kiralık gönderilmiştir. Sezon ortasında Samsunspor'a döndüğünde A2 takımla maçlara çıkmaya devam etmiş, ertesi sezonun ilk transfer döneminde ise sözleşmesini feshederek Bayrampaşa ile anlaşmıştır. Şimdiye dek farklı üç farklı kademede millî formayı giyen Armağan'ın ilk millî maçı u-16 kategorisinde Rusya'ya karşı oynanan özel maçtır. 12 Eylül 2006 tarihindeki maçta 41 dakika süre alan futbolcu gol bulamamıştır. Toplamda 30 kez millî kadroda yer bulan Armağan u-15, u-16 ve u-18 millî kadrolarında yer almıştır ancak hiçbir resmî maçta forma giyememiştir. 2010 Türkiye anayasa değişikliği referandumu 2010 Türkiye anayasa değişikliği referandumu, Türkiye'de anayasada yapılan birtakım değişikliklerin 12 Eylül 2010 tarihinde halk oylamasına sunulmasıdır. 26 maddelik bir değişikliği içeren paket, TBMM tarafından kabul edildikten sonra Cumhurbaşkanı Abdullah Gül tarafından referanduma sunuldu. Referandum sonucunda %57.88 evet ve %42.12 hayır oyu çıkarak anayasa değişiklikleri kabul edildi. Adalet ve Kalkınma Partili milletvekillerinin verdiği 27 maddelik anayasa değişikliği teklifi önce anayasa komisyonunda görüşüldü ve kabul edildi. TBMM'de yapılan oylamada da 72 ret, 336 kabul oyu alan anayasa değişikliği teklifi cumhurbaşkanı Abdullah Gül'ün onayına sunuldu. TBMM'deki oylamada Adalet ve Kalkınma Partisi pakete destek verirken MHP muhalefet etti. CHP ve BDP meclise girmedi. Mecliste temsil edilmeyen partilerden Saadet Partisi ve BBP pakete destek vereceklerini açıkladılar. Abdullah Gül 12 Mayıs 2010 tarihinde değişiklik paketini halkoyuna sundu. Halkoylaması 12 Eylül 2010 Pazar günü gerçekleştirildi. Teklifin kabul edilmesi halinde aşağıdaki değişiklikler yürürlüğü girecek: Yeni Anayasa hükümlerinin referandum sonucunun YSK tarafından Resmî Gazete'de yayımlanmasıyla, "Yetmez Ama Evet" kampanyasında bulunan bazı aktivistler, 12 Eylül Darbesi'ni gerçekleştirenler hakkında İstanbul ve Ankara adliyelerinde toplanarak suç duyurusunda bulunmuştur. İstanbul Cumhuriyet Başsavcı Yardımcısı Turan Çolakkadı, yapılan suç duyurusunu incelemek üzere kabul etmiştir. Değişikliğin yürürlüğe girmesiyle birlikte Anayasa Mahkemesindeki yedek üyeler asıl üye sıfatını kazandılar. Ekim ayı içerisinde Anayasa Mahkemesinin boş iki üyeliği ve HSYK'da adli yargı, idari yargı, Adalet Akademisi ve Cumhurbaşkanlığı kontenjanı için atama ve seçimler yapıldı. Ali Suat Ertosun haricindeki HSYK üyelerinin istifası nedeniyle Yargıtay ve Danıştay kontenjanları için de HSYK üyeliği seçimleri yapıldı. Rade Paprica Rade Paprica (d. 1956, Bosna-Hersek) BosnalÄ± futbolcu Futbola FK Sutjeska Foča kulübünde başladı. 1977'de 21 yaşında Saraybosna takımı Željezničar'a transfer oldu. İlk sezonunda takımıyla Yugoslavya 1. Ligi'ne çıktı. 1978-79 sezonunda ilk kez oynamaya başladığı Yugoslavya liginde takımının en golcü ismi oldu. 1981'e kadar takımın en etkili ve golcü isimlerindendi. Toplamda 7 yıl boyunca oynadığı takımında 1984'te ayrıldı. Bu dönem boyunca bir kere Yugoslav Kupası ikincisi olup, son sezonunda da lig 3.lüğü gördü. Son sezonunda takımın UEFA Kupası'na katılmasını sağlayan isimlerden biri oldu. 1984'te PAOK takımına transfer oldu. İlk sezonunda lig şampiyonluğu gördü. Ancak ikinci sezonda bir başarı yakalayamadılar. Sezon arasında Željezničar Sarajevo'ya geri döndü. Yarım sezonda kaldıoğı takımda 19 maçta 7 gol atmayı başardı. 1986'da Yugoslav antrenör Miloş Milutinoviç tarafından Beşiktaş'a transfer edildi. Lig şampiyonluğunu son haftaya kadar takip etseler de şampiyonluk gelmedi. Ancak Paprica, takımın asıl forvet tercihlerinden olmadı. 19 lig maçında forma giyen futbolcu 3 gol attı. Şampiyon Kulüpler Kupası'nda çeyrek final gören Beşiktaş'ta 4 maçın sadece birinde yedeklerden oyuna girebildi. Bekleneni veremeyen futbolcu sezon sonu takımdan ayrıldı. 1987-88'de Yunanistan'a dönen Paprica bu sefer Apollon Kalamarias FC'ye transfer oldu. Başarısız geçen bir sezon sonra Kıbrıs'a gitti. APOP Paphos takımında 3 sezon oynayan Paprica, büyük bir başarı elde edemedi. Futbolu bıraktıktan sonra bir dönem PAOK takımının altyapı koçu oldu. Magrebim Magrebim () geleneksel olarak Kuzey Afrika'nın Arap-Berberi Mağrip bölgesinde ("al-Maghrib", Arapça: "batı"), İspanya'dan kovulan Yahudilerin bölgeye gelmesinden evvel genelde Fas'ın Şerif Krallığında kurulan Yahudi cemaatleridir. "Magrebim" terimi Aşkenaz ve Sefarad konseptine paralel olarak doğmuştur. Mağripte yaşayan Sefarad Yahudileri şehirli ve varlıklı olduğu için Magrebim Yahudileri Sefaradlar arasında asimile olmayı tercih etmiştir. Bugün birçok Fas Yahudisi kendilerini Sefarad olarak tanımlamaktadır. 1960'tan sonra akıbeti bilinmeyen Trablusgarp'ın güneyinde yaşayan "mağara Yahudileri"nin Magrebim'in bir kolu olduğu düşünülmektedir. Yahudilerin Sünni çoğunlukla olan ilişkileri Arap-İsrail savaşlarıyla zarar görmüştür. Dieter Wisliceny Dieter Wisliceny (13 Ocak 1911 - 4 Mayıs 1948), Nazi Almanyası'nda SS üyesi, Nihai Çözüm'ün önemli isimlerinden. 1933 yılında Nazi Partisi'ne girdi. 1934 yılında SS'e katıldı ve yüzbaşılığa kadar yükseldi. Nihai Çözüm'ün uygulanması esnasındaki görevi Yunanistan, Macaristan ve Slovakya'da bulunan Yahudi topluluklarının tasfiyesiydi. Ayrıca işgal altında bulunan yerlerde, Yahudilerin kollarına, Yahudi olmayanlardan ayrılmaları için, sarı yıldızlı bant takılması uygulamasını başlattı. Nürnberg Uluslararası Askerî Ceza Mahkemesi'nde tanıklık yaptı ve verdiği ifade, 1961 yılında İsrail'de yapılan Adolf Eichmann davası için önemli bir rol oynadı. Daha sonra Çekoslovakya'ya iade edildi; 1948'de suçlarından dolayı yargılandı ve idam edildi. Wisliceny'nin Nürnberg mahkemesinde verdiği ifade Osteospermum fruticosum Osteospermum fruticosum, Afrika papatyası olarak da adlandırılmaktadır. Türkiye'de ise Bodrum papatyası olarak geçmektedir. Kır papatyası niteliğinde olduğu gibi yere yayılan bir türdür. Koyu yeşil yapraklara sahiptir. Kasım ve Mart aylarında eflatun ve beyaz renkte çiçekler açar. Bu çiçekler akşamları kapanır. Aşırı güneşe maruz kalması herhangi bir kötü etki yaratmaz. Toprak ayrımı olmaksızın yetişebilir. Özellikle peyzaj mimarlığında tercih edilen bir çiçektir. Topraktaki boşlukların doldurulması ve ana bitki gruplarına takviye olarak kullanılabilir. Güney Afrika kökenli bir bitki olması nedeniyle egzotik değeri mevcuttur ve egzotik bitkilerle uyumludur. Çatpınar Çatpınar şu anlamlara gelebilir: Debre, Arnavutluk Debre veya Piskopoya (; ; Osmanlı döneminde: "Debre-i Zir"), Arnavutluk'un Debre ilinin merkezi olan şehirdir. Şehir, Kara Drin Nehri'nin doğusunda Makedonya sınırına 20 uzaklıkta yer almaktadır. 2015 yılında yapılan belediye reformu ile yeni kurulan Debre belediyesine bağlanmıştır. Şehrin nüfusu 2011 yılı itibarı ile 13,251'dir. Mat, Arnavutluk Mat, Arnavutluk'un Debre ilinde bulunan bir belediyedir. Belediye ülkenin kuzeydoğusunda yer almaktadır. Yüzölçümü 493.50 km² olan belediyenin nüfusu 2011 yılı itibarı ile 27,600'dür. Belediyenin merkezi Burrel şehridir. Ezer Weizman Ezer Weizman (İbranice: עזר ויצמן‎, d. 15 Haziran 1924 - ö. 24 Nisan 2005) İsrail Cumhuriyeti'nin 1993 – 2000 yılları arası 7. Cumhurbaşkanı. Weizman, aynı zamanda İsrail Hava Kuvvetleri Komutanlığı ve Savunma Bakanlığı yapmıştır. Weizman, 15 Haziran 1924 tarihinde Tel Aviv'de doğdu. Babası, Osmanlı ordusunda görevli bir tabip subaydı ve 1918'de Kudüs'ten ayrılan son birlikte görev almıştı. Ezer Weisman Hayfa'da büyüdü ve Reali Lisesi'ne gitti. Reuma Schwartz ile evlendi ve bu evlilikten Şaul ve Mişal adında iki çocuğu oldu. 1991 yılında bir trafik kazası sonucu Şaul ve karısı Reuma öldü. Weizman, aynı zamanda İsrail'in ilk cumhurbaşkanı olan Haim Weizmann'ın yeğeni idi. Eski cumhurbaşkanının yeğeni olarak ün yapmamak için soyadının son harfini atmıştır. 24 Nisan 2005'te solunum yetmezliğinden ölen Weizman diğer İsrail devlet adamlarının aksine Herzl Tepesi'ne değil Or Akiva'daki aile kabristanına defnedilmiştir. Weizman bir savaş pilotuydu ve bu konudaki eğitimini Nazilere karşı mücadele veren İngiliz Ordusu'nda almıştı (1942). Mısır ve Libya'da kamyon sürücülüğü yapan Weizman İngiliz Hava Kuvvetleri'ne katıldı ve bununla beraber Hindistan'da görev yaptı.Weizman Çavuş rütbesi ile bu görevini tamamladı. 1944-46 yılları arasında İsrail yeraltı örgütü olan Irgun'da görev aldı. Arap-İsrail savaşında pilot olarak görev yapan Weizman bu dönemde önemli başarılar kazandı. İsrail kurulunca İsrail Hava Kuvvetleri'nde kurmay olarak görev aldı. 1958-1966 yılları arasında İsrail Hava Kuvvetleri Komutanı olarak görev yapan Weizman 1966 yılında İsrail Genelkurmay Başkan Yardımcısı oldu. Tümgeneral Weizman bu dönemde 1967 Arap-İsrail Savaşı'nda özellikle Mısır Hava Kuvvetleri'nin yarısını yok eden sürpriz hava saldırısını yöneten Weizman 1969 yılında Genelkurmay Başkanı olamayacağını anlayınca emekli oldu. Ordudan emekli olmasının ardından, merkez sağ görüşlü Gahal partisine katılan Weizman Levi Eşkol'un milli birlik hükümetinde ulaştırma bakanlığı yaptı (1969-1970), partisinin hükümetten çekilmesi sonrası görevi sona eren Weizman 1972 yılında partisinde istifa etti ancak 1976'da ismi Likud olarak değişen bu partiye geri döndü. 1977 yılında kurulan Menahem Begin hükümetinde 3 yıl boyunca savunma bakanlığı yapan Weizman Enver Sedat ile sıkı dostluk kurmuş ve 1979'daki Camp David anlaşmasının imzalanmasının temelini bu yolla atmıştır. Mayıs 1980 tarihinde Dışişleri Bakanı Moşe Dayan ile beraber hükûmeti terk eden Weizman, Dayan'la parti kurmayı düşünmüş ancak daha sonra kendisi 4 yıl sürecek olan iş hayatına atılmıştır. 1984 yılında Yachad adında bir parti kuran ve 3 vekil ile parlamentoya giren Weizman Peres-Şamir Koalisyon Hükümetleri devrinde koalisyon ortağı olarak Araplardan sorumlu bakanlık (1984-88) ve Bilim ve Teknoloji bakanlığı (1988-90) yapmıştır. Bu devirde partisi ise Sol İttifak'a katılmıştır. 13 Mayıs 1993 tarihinde Knesset tarafından Cumhurbaşkanı seçilen Weizman, cumhurbaşkanlığı devrinde Yaser Arafat'ı evinde misafir etmiş, Özgürlük için Filistin Demokratik Cephesi lideri ile görüşmüş ve Suriye ile barış yapabilmek için Golan tepelerinin verilmesini istemiştir. Bu görüşü nedeniyle sağ partilerin hedefi haline gelen Weizman görev süresinin bitimine 3 yıl kala yolsuzluk iddiaları nedeniyle gelen baskılara boyun eğerek görevinde istifa etmiştir. River Island River Island, başta İngiltere olmak üzere Birleşik Krallık'taki en popüler giyim markalarından biri. Marka "River Island" ismini almadan önce farklı isimler ile Singapur, Türkiye, Polonya, İrlanda ve orta doğuda satış yapmaktaydı. 1948 yılında girişimci Bernard Lewis tarafından kurulan şirket, Londra'daki küçük bir mağazada Lewis Separates ismi altında satışa başlamıştır. 1989 yılında "River Island" ismini alana kadar birkaç kez farklı isimlerle satış yapan markanın eski isimleri "Chelsea Girl" ve "Concept Man" şeklindeydi. Şirketin en büyük 4 mağazası; Oxford Street Londra, Dublin City Centre ve son zamanlarda Cork City'de açılan mağazalarıdır. 2008 - 2009 yılları arasında River Island, Graduate Fashion Week ve Island Gold Award'ın ana sponsorluk görevini üstlenmiştir. LVMH LVMH Moët Hennessy • Louis Vuitton S.A. (Euronext: MC), LVMH, bir Fransız holdingi olarak başta Fransa olmak üzere dünyanın dört bir yanında 156.000 çalışanı, 60 alt şirketi ile faaliyet gösteren ve 2018 yılı itibarıyla geliri 48,6 milyar Euro olan lüks markalardan oluşan bir gruptur. Bu holding dünyanın en büyük lüks tüketim malları üreten gruplarından biridir. Yaklaşık 60 tane alt şirketten oluşur ve her bir şirket birkaç tane prestijli markanın işletmecisidir. Bu kardeş şirketler büyük oranda kendi kendilerini yürütmektedirler. Moët et Chandon and Hennessy firmalarının birleşerek kurmuş olduğu grup konyak üretiminin lideri konumundadır. 1987 yılında'da Louis Vuitton ile'de mevcut grup çatısı altında birleşim gerçekleştirdiler. LVMH, çatısı altında faaliyet gösteren lüks markalardan birisi de Louis Vuitton’dur. LVMH çatısı altında faaliyet gösteren diğer markalar da şu şekilde sıralanmaktadır; TAG Heuer, Zenith, Hublot, Bulgari, Dior, Fenty, De Beers, Fred, Chaumet,Loewe, Celine, Kenzo, Givenchy, Berluti, Fendi, Emilio Pucci, Marc Jacobs, StefanoBi, Donna Karan gibi markalardır. LVMH grubunun çatısı altında faaliyet gösteren şarap, parfüm, kozmetik ve diğer alanlarda seçkin markalar yer almaktadır. LVMH’ın vizyonunu, CEO’su Bernard Arnault şu şekilde açıklamaktadır; ‘’LVMH’ın vizyonu, bütün dünyada batılı ’Art de Vivre’i (yaşam sanatı) temsil etmektedir. Hem zarafet hem de yaratıcılık eş anlamlı devam etmek zorundadır. Ürünlerimiz ve temsil ettikleri kültürel değerler, gelenekle yeniliği bir araya getirirken, düşleri ve hayalleri de harekete geçirirler’’. LVMH’ın beş önemli değeri; yaratıcı ve yenilikçi olması, ürün kusursuzluğunu hedeflemesi, tutkulu bir kararlılıkla marka imajını desteklemesi, girişimci gibi davranması ve yaptığı her şeyde en iyi olmaya çalışması oluşturmaktadır. Christian Dior, lüks tüketim malları grubu %42.4 hissesi ve %58.2 oy hakkını elinde bulunduran LVMH holdinginin ana şirketidir. Bernard Arnault, Dior şirketinin ana hissedarı, iki şirketinde başkanı ve LVMH ninde CEO'sudur. Onun çeşitli ünlü ve çekici markaları gruba başarı ile dahil etmesi, diğer ünlü markalarında aynı şeyi yapmasına ilham kaynağı olmuştur. Bu şekilde Fransız PPR grubun bir parçası olan Gucci ve Richemont da aynı zamanda çok geniş bir lüks markalar portföyü oluşturmuşlardır. Bir şarap üretici olan Château d'Yquem LVMH nin en eski markasıdır ve kökeni 1953'lere kadar dayanmaktadır. Christian Wirth Christian Wirth (d. 24 Kasım 1885 - ö. 26 Mayıs 1944), üst düzey Alman polis ve SS subayı. Reinhard Operasyonu olarak bilinen operasyonda işgal edilen Polonya'daki Yahudilerin katledilmesinde görev yaptı. Reinhard Operasyonu'ndan sorumlu Odilo Globocnik'in yardımcısıydı. Bu operasyondaki görevi engelli insanların zehirli gazla veya zehirli iğneyle öldürülmesini içeren T-4 Ötenazi Programı'nı geliştirmekti. I. Dünya Savaşı sırasında Batı Cephesinde görev yaptı ve cesareti nedeniyle madalya aldı. 1931'de Nazi Partisi, 1933'te SA, 1937'de SD, 1939'da SS'e katıldı. T-4 programına atanmadan önce Stuttgart'ta Gestapo'ya bağlı bir birimde polis şefiydi. Bu görevi süresince gaddarlığı ve görevine olan bağlılığıyla ün kazandı. 1939'da SS yüzbaşılığına getirildi ve T-4 programının parçası olarak Grafeneck psikiyatri kliniğine gönderildi. 1939'un sonlarında Almanya'nın kuzeyindeki başka bir birime gönderildi ve burada ilk kez karbon monoksit kullanılarak, gazla öldürme deneyine başladı. 1940'ta Almanya ve Avusturya'da T-4 programının şefi oldu. 1941 Eylül ayında Chelmno'da Yahudi ve Çingenelerin gazla öldürülmesine başladı. 1942 Martında Yahudi ve Çingeneler gaz kamyonları'nda düzenli olarak öldürülüyordu. Globocnik tarafından Reinhard Operasyonu kapsamındaki 3 toplama kampının ilki olan Belzec'e atandı. Daha önceki görevinde gazla öldürme konusundaki tecrübelerinden dolayı bu işe uygun görülmüştü. 1942'de yine Globocnik tarafından Reinhard kamplarının denetçisi olarak görevlendirildi. Wirth, Reinhard kamplarının ikincisi olan Sobibor'un inşası sırasında, 25 Yahudi esir-işçinin deneysel olarak gaz verilerek öldürülmesini gerçekleştirdi. Trenle getirilen Yahudilerle konuşan Wirth, onlara buraya geçici olarak getirildiklerini söylerdi ve Yahudiler de ona bu yüzden sevgi gösterilerinde bulunup alkışlardı. Yanında bir kırbaç taşıyan Wirth, bunu hem Yahudiler hem de işini iyi yapmadığını düşündüğü gardiyanlar üstünde kullandı. Reinhard kamplarının üçüncüsü ve en etkilisi olan Treblinka'nın düzenlenmesinde görev yaptı. Kasım 1943'te Sobibor'da çıkan isyanın ardından, SS ve polis birimleri gözetim altındaki 42,000 Yahudiyi öldürdü. Reinhard Operasyonu'nun ("1.7 milyon yahudi ve binlerce çingene öldürüldü") ardından İtalya, Trieste'ye, diğer Reinhard görevlileriyle birlikte atandı. Buradaki görevi San Sabbo toplama kampını denetlemek ve işgal altındaki Yugoslavya sınırından gelecek partizanların saldırısına karşı korumaktı. Partizanlarla çatışmak, eski bir ölüm kampı yöneticisi SS'in atanabileceği en tehlikeli görevlerden biriydi. Mayıs 1944'te bir sokak çatışması sırasında Trieste yakınlarında Yugoslav partizanlar tarafından öldürüldü. Martin O'Neill Martin Hugh Michael O'Neill (d. 1 Mart 1952, Kilrea), Kuzey İrlandalı teknik direktör ve eski millî futbolcudur. İrlanda'nın teknik direktörlüğünü yapmaktadır. Kariyerine kendi ülkesi olan Kuzey İrlanda'da başlayan O'Neill, daha sonra futbolculuk kariyerinin büyük bir kısmını geçireceği ve Şampiyon Kulüpler Kupası'nı kazandığı takım olan İngiltere'den Nottingham Forest'a transfer oldu. Oyunculuğu döneminde Kuzey İrlanda millî futbol takımında kaptan olarak 64 maça çıktı. O'Neill ilk teknik direktörlük dönemlerinde Wycombe Wanderers ile Norwich City FC'yi çalıştırdıktan sonra 1995-2000 döneminde Leicester City'yi çalıştırdı. 1 Haziran 2000 tarihinde Leicester City ile yollarını ayırarak Celtic takımının başına geçti. Celtic'in başında olduğu 2000-2005 yılları arasında, ezeli rakip Rangers önünde, 3 Scottish Premier League şampiyonluğu (2000-01, 2001-02 ve 2003-04), 2 Scottish Cup (2004 ve 2005) ve 1 Scottish League Cup (2000-01) kazanmış ve takımına 2003 yılında Sevilla'da UEFA Kupası Finali oynatmıştır. Celtic'e 5 sezonda 7 kupa kazandırmıştır. Kurgan hipotezi Kurgan hipotezi (teorisi) erken Hint-Avrupa kökenlerinin, Karadeniz-Hazar stepleri'nde bulunan arkeolojik "Kurgan kültürüne" dayandığını öne süren teorilerden biridir. "Kurgan" Türkçe "korugan" sözcüğünden türetilmiş höyük mezar anlamına gelen bir terimdir. Kurgan modeli Hint-Avrupa kavimlerinin kökenleri ile ilgili olarak en fazla kabul görmüş olan önermedir. Kurgan çözümlemesi oldukça ilgi çekici ve birçok arkeolog ve dil bilimci tarafından tamamen ya da kısmen kabul görmüş bir çözümlemedir. Kurgan hipotezi ilk olarak 1950'li yıllarda Marija Gimbutas tarafından kurgulanmıştır. Gimbutas "Kurgan kültürü" nü birbirini takip eden dört periyodun bileşkesi olarak tanımıştır. En erkeni (Kurgan I) Bakır Çağı'nda (erken MÖ 4. binyıl) Dinyeper/Volga arasında bulunan Samara ve Seroglazovka kültürlerini de içerir. Bu kültürlerin göçebe hayvancıları, hipoteze göre, MÖ 3. binyıla kadar Karadeniz-Hazar steplerinde ve Doğu Avrupa'nın içlerine yayılmışlardır. 1956'da "Doğu Avrupa'nın Tarihöncesi", Bölüm 1, kitabında ilk kez ortaya sürüldüğünde, Marija Gimbutas'ın Hint-Avrupa kökenleri arayışlarına katkısı arkeoloji ve dilbilimi disiplinlerinin sentezine öncülük etti. Hint-Avrupa köklerinin Kurgan modeli, Karadeniz-Hazar steplerini Proto-Hint-Avrupa (PHA) anavatanı olarak öne sürer. Çeşitli geç dönem PHA diyalektlerinin bölge boyunca konuşulmuş olduğu kabul ediliyor. Modele göre, Kurgan kültürü bütün Karadeniz-Hazar steplerini kapsayana kadar yayılmasını sürdürdü. (Kurgan IV MÖ 3000 civarındaki Yamna kültürü ile ilişkilendirilir.) Atın evcilleştirilmesi ve daha sonra erken at arabasının kullanımından istifade eden Kurgan kültürü bütün Yamna bölgesinde yayıldı. Atın evcilleştirilmesine dair ilk güçlü arkeolojik kanıt Ukrayna'daki Azak Denizi'nin kuzeyindeki Sredny Stog külütürüne aittir ve erken PHA veya MÖ 5. bin yılın PHA öncesi dönemine denk gelir. Ardından, steplerin ötesine ulaşan yayılma melez kültürlere, veya Gimbutas'ın terimiyle "kurganlaşmış" kültürlere, yol açmıştır. Yaklaşık MÖ 2500'te Proto-Grekler'in Balkanlar'a göçü ve göçebe Hint-İrani kültürlerin doğuya göçü bu kurganlaşmış kültürlerden gelir. Gimbutas, 1956'da "Kurgan kültürü" terimini Sredny Stog II, Yamna ve Corded Ware'i (Doğu ve Kuzey Avrupa'nın çoğunun 4. ve 3. bin yılını kapsar) birleştiren daha geniş bir terim amacıyla tanımlamıştır ve ortaya sürmüştür.. "Kurgan kültürü" modeli, Kalkolitik Çağ'dan Erken Bronz Çağı'na pek çok kültürün arasındaki benzerliği varsayar. Modele ismini veren kurganlar önemli pek çok faktörün arasından sadece biridir. Arkeolojik kültürlerin gruplanmasında her zaman olduğu gibi, bir kültür ve diğerini ayıran çizgi netlikle çizilemez ve tartışmaya açıktır. Gimbatus'un "Kurgan kültürü"ne dahil ettiği kültürler: David Anthony, "Kurgan kültürü" teriminin faydasızlık derecesinde muğlak olduğunu düşünür. Ona göre "Kurgan kültürü o kadar geniş tanımlanmıştır ki höyük mezarı olan neredeyse herhangi bir kültür, hatta höyük mezarı olmayan bir kültür dahi, bu tanıma dahil edilebilir." Bu yüzden, terimi kullanmaz ve bunun yerine Yamna kültürünü ve onun diğer kültürlerle ilişkisini ele alır. Maikop kültürünü bu kültürlere dahil etmez, çünkü konuştuklarının bir Hint-Avrupa dili değil bir Kafkas dili olduğunu tahmin eder. Gimbutas'ın orijinal önerisi birbirini takip eden 4 Kurgan kültürü aşaması saptar: Öne sürülen 3 ardışık yayılma dalgası vardır: Songbird Songbird ÅŸu anlamlara gelebilir: Sinüs Sinüs şu anlamlara gelebilir: Ernest Weissmann Ernest Weissmann, Hırvat kökenli bir mimar, eleştirmendir. Mimarlık ve şehir planlama ile ilgili birçok kitabı da basılmıştır. Zagreb Grubu olarak adlandırılan, Zagrep kökenli bir mimarlık oluşumunun kurucularındandır. Bu oluşumun diğer kurucuları arasında yine Zagrep kökenli mimar olan Vladimir Antolic, Viktor Hecimovic, Zvonimir Kavuric, Josip Picman, Josip Seissel ve Bogdan Teodorovic yer almaktadır. Ancak bu grup Ernest Weissmann’ın kişisel katkılarıyla ve ısrarıyla oluşturulmuş ve bir süre Yugoslavya’da etkisini göstermiştir. Ernest Weissmann 1929 yılında başladığı CIAM’ın (Fransızca: Congres International d'Architecture Moderne, Türkçe: Uluslararası Modern Mimarlık Kongresi) Yugoslavya kanadını nihayet 1932 yılında kurmuştur. Uzun yıllar Le Corbusier’in yardımcısı olarak çalışan Ernest Weissmann, CIAM’ın Almanya’nın Frankfurt şehrinde düzenlenen ikinci konferansında üye olmuş, Belçika’nın Brüksel şehrinde düzenlenen üçüncü konferansında temsilci olarak katılmıştır. Yukarıda bahsi geçen mimarlar “Çağdaş Mimarlığın Sorunları” adlı bir kitabı da ortak olarak yayınlamışlardır. Ayrıca bu grup birçok mimarlık yarışmasına katılmış ve sergiler de açmıştır. Stamo Papadaki Stamos Papadaki (d. 1906 – ö. 1993), Yunan bir mimar, eleştirmen ve yazardır. 1930'lu yıllarda ABD'ye göç etmiştir. Stamos Papadaki'nin en bilinen tasarımı Andros Arkeoloji Müzesi'dir. Basil ve Eliza Goulandris çiftinin yapmış oldukları bağış sayesinde bu müze 1981 yılında inşa edilmiştir. Müzede Miken Uygarlığı'ndan Roma İmparatorluğu’na kadarki dönemlerde bu bölgede yaşamış halklara ait arkeolojik eserler sergilenmektedir. JK Binası JK Binası (Portekizce: Edifício JK) Brezilya’nın Belo Horizonte eyalatinin Minas Gerais şehrindeki St. Augustine bölgesinde yer alan bir binadır. JK kelimesi, Brezilya’nın eski devlet başkanlarından Juscelino Kubitschek’in isminin ve soyadının ilk harfleridir. Yapı Brezilyalı mimar Oscar Niemeyer tarafından 1952 yılında tasarlanmış ve zamanında eyalet valisi olan Juscelino Kubitschek’in bağışları ile Joaquim Rolla tarafından inşa edilmiştir. 23 katlı ve 36 katlı iki kuleden oluşan JK Binası hâlen Minas Gerais şehrinin en yüksek binasıdır. Yaklaşık 1100 apartman dairesinden oluşan bu yapı kompleksini, yaklaşık beşbin kişi kullanmaktadır. Penang Eyaleti Camii Penang Eyalet Camii (Malezyaca: Masjid Negeri Pulau Pinang) 1970’lerde Malezya’nın Penang eyaletinin başkenti George Town’da inşa edilmiş bir camidir. Penang Eyalet Camii, Brasilia Katedrali gibi başka bir dini yapıyı tasarlamış olan Brezilyalı bir mimar olan, Oscar Niemeyer tarafından tasarlanmıştır. Mimarisi Modern Mimarlık etkilerini taşıdığı gibi, yerel Malezya kültürünün etkilerini de göstermektedir. Ayak iskemlesi Ayak iskemlesi veya Sedir (İngilizce: Ottoman), tek parçadan oluşan, arkaya veya kenarlara yaslanmak için dayanak parçaları olmayan, oturma amaçlı kullanılan bir mobilyadır. Bu mobilya oturmak için kullanılabileceği gibi, bazı durumlarda koltuğun önünde ayağı uzatmak için ayak iskemlesi olarak da kullanılabilir. İçinin boş olduğu durumlarda battaniye ve benzeri malzemeleri saklamak amacıyla da kullanılabilir. Bulanık küme Bulanık küme (veya belirtisiz küme) kavramı, küme kavramının eleman olmanın derecelendirilmesine dayanan bir genelleştirilmesidir. Bulanık kümeler belirtisiz mantığın doğal bir genişlemesi olarak 1965 yılında Lütfi Aliaskerzade tarafından tanımlanmıştır. Bir nesne bir kümenin ya elemanı ya da elemanı değilken, bir bulanık kümenin belirli bir oranda kısmen elemanı olabilir. formula_1 boştan farklı bir evrensel küme olarak seçilsin. Bir formula_2 fonksiyonuna formula_1 üzerinde bir bulanık küme adı verilir. Bulanık küme farklı şekillerde de tanımlanabilir ancak kümenin her nokta için formula_4 kapalı aralığında bulunan bir üyelik değerine sahip olmasını anlatması bakımından bu tanımların hepsi birbirine denktir. Bir formula_5∈formula_1 elemanı için formula_7 değerine formula_5'in A'daki elemanlık derecesi denir. Bu değer kimi zaman formula_9 ile de gösterilir. formula_10 olması klasik küme anlamında formula_5 'in formula_12 'nın elemanı olması, formula_13 olması ise klasik kümelerdeki formula_5 'in formula_12 'nın elemanı olmaması durumuna denk gelir. Eğer bir formula_5 için formula_17 ise formula_5∈formula_12 yazılır ve formula_5 'in formula_12 bulanık kümesinin formula_22 derecesinde elemanı olduğu söylenir. Örneğin formula_23 yani formula_5∈formula_12 olması formula_5 'in formula_12 'nın yarı yarıya elemanı olması şeklinde yorumlanır. ∈ klasik ∈, ∈ klasik ∉ sembolüne karşılık gelir. formula_12 ve formula_29 boş olmayan bir formula_1 kümesi üzerinde iki bulanık küme olsun. Her formula_31 için formula_32 oluyorsa formula_33 veya formula_34 yazılır ve formula_12 'nın formula_29 'nin bir bulanık alt kümesi olduğu söylenir. formula_12 ve formula_29 bulanık kümelerinin eşitliği, her formula_5 ∈ formula_1 için formula_41 olmasıyla tanımlanır. Buna göre formula_12'nın formula_29'ye eşit olması aynı zamanda hem formula_33 hem de formula_45 olması demektir. formula_1 üzerindeki bütün bulanık kümeler her formula_5∈formula_1 için formula_49 ile tanımlanan formula_1 bulanık kümesinin alt kümesiyken, her formula_5∈formula_1 için formula_53 ile tanımlanan formula_54 bulanık kümesi formula_1'teki bütün bulanık kümelerin alt kümesidir. Bazen formula_1 ve formula_54 sembolleri yerine sırasıyla formula_58 ve formula_59 veya kısaca formula_60 ve formula_61 kullanılır. Kümeler için tanımlı olan birleşim, kesişim, tümleme, kartezyen çarpım gibi işlemlerin tümü bulanık kümeler üzerine de taşınabilir. İki bulanık kümenin birleşimi formula_62 veya formula_63 ile gösterilir ve bu kümeye eleman olma derecesi her formula_5∈formula_1 için formula_66 olarak tanımlanır. İki bulanık kümenin kesişimi ise formula_67 veya formula_68 ile gösterilir ve bu kümeye eleman olma derecesi her formula_5∈formula_1 için formula_71 olarak tanımlanır. formula_12 ve formula_29 sırasıyla formula_1 ve formula_75 kümeleri üzerinde bulanık kümeler ise formula_76 de formula_77 üzerinde bir bulanık kümedir ve her formula_78 için formula_79 şeklinde tanımlanır. İki küme için tanımlanan bu işlemler maksimum ve minimum yerine sırasıyla supremum ve infimum alınarak herhangi sayıdaki bulanık kümeler ailesine genişletilebilir. formula_12 bulanık kümesinin tümleyeni formula_81 veya formula_82 ile gösterilir ve her formula_5∈formula_12 için formula_85 formülüyle belirlenir. Klasik kümelerden farklı olarak bir formula_12 bulanık kümesi için formula_87 olması mümkündür. Sedir Sedir (mobilya) Sedir, set ya da sofa, eski Türk evlerinde duvarla bitişik, tahtadan, sabit, yerden yüksek bir oturma mekânıdır. Üzerinde halı, kilim ve minder ile bel ya da dirsek dayanan sertçe hasır otu dolu yastıklar olur. Üzerinde yün ve hasır (ya da sünger) minder ve yastıklar olan tahtadan birkaç kişilik koltuklar ise şark köşesi adıyla anılmaktadır. JoÃ£o Figueiredo João Baptista de Oliveira Figueiredo (d. 15 Ocak 1918, Rio de Janeiro, Brezilya – ö. 24 Aralık 1999, Rio de Janeiro, Brezilya) Brezilyalı asker ve siyasetçi. Brezilya'nın 30. Devlet Başkanı. Kendisinden önceki devlet başkanı Ernesto Geisel döneminde Brezilya Gizli Servisi (SNI) başkanı, daha öncesinde de orduda askerdi. Bizzat devlet başkanının kendisi tarafında yerine atandı. 15 Mart 1979 tarihinde yemin ederek göreve başladı. Brezilya Devlet Başkanlığı görevini 15 Mart 1985 tarihine kadar sürdürdü. Ernesto Geisel'in başlattığı demokratikleşme hareketini sürdürdü ve buna ek olarak genel af ilan etti. Ancak dönemindeki ekonomik krizi dolayısıyla popüler bir başkan olmadı. Askeri darbe ve diktatörlük altında yaşayan Brezilya halkı 1964 yılından beri devlet başkanlığı için oy verememişti. 1983 yılından itibaren demokrasiye dönüş talepleri arttıysa da seçimlerin gerçekleşmesine karşı çıktı. Kendisini destekleyen Brezilya Ulusal Kongresi 1984 yılında devlet başkanlığı seçimlerinin halk oylaması yoluyla yapılmasını reddetti. Ancak Tancredo Neves'in önderliğindeki muhalefet kongredeki başkanlık seçimlerini kazandı ve Brezilya'nın 31. Devlet Başkanı olmasının yolunu açtı. 15 Mart 1985 tarihinde başkanlık görevini Tancredo Neves'e teslim etti. 24 Aralık 1999 tarihinde, 81 yaşında Rio de Janeiro şehrinde vefat etti. Gülgûn Feyman Gülgûn Feyman (d. 31 Mayıs 1958, Ankara) Türk haber spikeri. Albay bir babanın kızıdır. Atatürk Üniversitesi'nden mezun olmuştur. İlk kez Erzurum Radyo ve Televizyonu'nda göreve başlamıştır. Oradan Ankara Radyosu'na tayin olmuştur. Bir Türk Müziği programı olan Hoş Sada isimli programın sunuculuğunu üstlenmiştir. Ümit Aktan ile beraber İyi Haftalar Türkiye isimli sabah programını 4 sene sunmuştur. Daha sonra haber merkezinde görev almaya başlamıştır. Uzun yıllar TRT'de haber spikerliği yapan Gülgûn Feyman. 1990 yılında özel televizyon kanallarının kurulmasıyla birlikte Star TV, Show TV, tekrar Star TV, BRT, Flash TV gibi önemli kanallarda da spikerlik yapmıştır. Kendisi İstanbul Kadıköy'deki Kuşdili Eğitim Merkezi'nde diksiyon dersleri vermektedir. Bir taraftan okutmanlık da yapan Feyman, Beykent Üniversitesi Meslek Yüksek Okulu'nda da bir dönem ders vermiştir. Şu anda da görevine İstanbul Aydın Üniversitesi'nde devam etmektedir. Kanal T'de haber spikerliği yapan Gülgûn Feyman kısa bir süre süren bu görevinden de ayrılmıştır. Kanal 99'da Kanal 99 Ana Haber'i sunmuştur. 2012'de Meltem TV'de Faruk Karatay ile birlikte haberi sunmuştur. Feyman şu an Ulusal Kanal Ana Haber Bültenini sunmaktadır. Feyman 2015 milletvekilleri seçimlerinde Vatan Partisi tarafından Kocaeli'de 2. sıradan aday olarak gösterilmiştir. 169 Guanabara KÃ¶rfezi Guanabara Körfezi (Portekizce: Baía da Guanabara), güneydoğu Brezilya’da ve de Rio de Janeiro eyaletinde yer alan bir okyanus körfezidir. Körfezin batı sahilerinde Rio de Janeiro şehri, doğu sahillerinde ise Niterói ve São Gonçalo yer alır. Guanabara Körfezi’nin idarisi dört adet belediye arasında paylaştırılmıştır. 412 kilometrekarelik bir alana yayılan ve 143 kilometre uzunluğu ile Guanabara Körfezi, Brezilya’nın en büyük ikinci körfezidir. Guanabara isminin kökeni Tupi-Guarani dilinden gelmektedir. Bu dilde goanã-pará ismi verilmekte olup, gwa: “körfez”, nã: “benzer” ve de ba’ra: “deniz” anlamında gelmektedir. Geleneksel olarak bu tanım "denizin kucağı" olarak çevrilir. Guanabara Körfezi, maksimum noktalarında en fazla 31 kilometre uzunluğunda ve 28 kilometre genişliğindedi. 1.5 kilometre genişliğindeki geniş ağzı’nın doğu ucuna Papağan’ın Gagası (Portekizce: Pico do Papagaio), batı ucuna da Şeker Tanesi (Portekizce: Pão de Açúcar) isimleri verilmiştir. Serpentine Gallery Serpenti Galerisi (İngilizce: Serpentine Gallery), Londra şehrindeki Hyde Park’ın bir parçası olan Kensington Gardens bölgesinde yer alan bir sanat galerisidir. Odak noktası modern ve çağdaş sanatlar olan Serpenti Galerisi, bu bağlamda Londra’nın en popüler ziyaret merkezlerinden birisidir. Düzenlenen sergiler, eğitim çalışmaları, mimarlık etkinlikleri ve kamuya açık programlar senede yaklaşık 750.000 ziyaretçiyi kendisine çekmektedir. Tüm bu etkinlikler halka açık olup, ücretsizdir. 1934 yılında inşa edilmiş klasik mimari öğelerine sahip bir çay pavyonunun (İngilizcesi: tea pavilion), 1970 yılında galeriye çevrilmesi ile kurulmuş olup, ismini yakınlardaki Serpentine Gölü’nden almaktadır. Burada sergiler açmış ünlü sanatçıların başında Man Ray, Henry Moore, Andy Warhol, Paula Rego, Bridget Riley, Allan McCollum, Damien Hirst ve Jeff Koons gelmektedir. Galerinin zemin katında, Prenses Diana’ya adanmış Ian Hamilton Finlay’ın Peter Coates’in yardımıyla hazırlamış olduğu, sürekli bir sergi yer almaktadır. 2006 yılında Serpentine Galerisi. Çin Enerji İstayonu: Bölüm Bir adlı, Çağdaş Çin Sanatları ile ilgili bir sergiyi güney Londra’da yer alan Battersea Enerji İstasyonu’nda düzenlemiştir. Serpenti Galerisi Büyük Britanya Sanat Konseyi tarafından kurulmuş olup, kurulduğu senelerde çoğunlukla yaz döneminde halka açık sergiler düzenlemiştir. 1991 yılında Julia Peyton Jones’ın galeriye müdür olarak atanmasıyla, galeri oldukça kapsamlı bir bakım çalışmasından geçmiştir. Serpentine Galerisi, 2000 yılından beri her sene uluslararası camiada tanınmış mimarlarıdan birisini finanse ederek, galerinin önündeki çim arazide geçici bir pavyon binası tasarlama imkânı vermektedir. Bu şekilde çağdaş mimari uygulamasının orijinal örnekleri, adeta bir açık hava müzesinde olduğu gibi, sergilenme fırsatını bulmaktadır. Pavyonun inşaatının ardından özel film gösterimleri, BBC’nin promosyon çalışmaları düzenlenmektedir. 2000 yılından beri bu mekanda çağdaş mimari anlayışına uygun pavyon tasarlama fırsatı elde etmiş mimarlar şunlardır: FOMA (anlam ayrımı) FOMA veya Foma ÅŸu anlamlara gelebilir: Csorvás Csorvás () Macaristan'ın güneydoğu bölgesi Güney Alföld bölgesinde Békés eyaletinin bir kasabasıdır. 90.18 km² lik bir alanı kapsar ve 2001 sayımına göre 5738 kişilik bir nüfusa sahiptir. Békés eyaletindeki Csorvás kasabası, 47 nolu ana yolun yanında konumlanır. Kasabanın ilk yazılı kayıtları 1217 yılından gelmektedir fakat Csorvás 1857 yılında bağımsız bir yerleşme oldu. Kasaba simetrikal bir düzene sahiptir ve tarihinde üç defa yeniden inşa edildi. Kazılar sırasında arkeologlar, Árpád'lar dönemine ait kilise harabelerini buldular. Kasabanın gelişmesi onun Macar, Slovak ve Romen yerleşimcilerinin yetenek ve çalışkanlığıyla sağlanır. O zamanda tarım öncelikli endüstriydi ve yerleşimcilerin hakim olan üretrimleri buğday, mısır, domuz ve sığır yetiştiriciliğiydi. 1871 yılında Nagyvárad-Fiume demiryolunun ulaşmasıyla Csorvás, tarımsal üretimin ana taşıma merkezi haline geldi. 1970 yılında Csorvás, tüm alandaki oturanlarına kolayca su ve doğal gaz elde edebilmeleri için gelişmiş altyapısı ve kanalizasyonlarıyla geniş bir köy idi. Mungo Park Mungo Park (d.1771 - ö.1806) İskoç doktor ve kaşif. Afrika kıtası ve Nijer Nehri ile ilgi önemli keşiflerde bulunmuştur. 1794 yılında, Nijer Nehrinin kaynağını bulmak ve nehrin, denize mi yoksa göle mi döküldüğünü öğrenmekle görevlendirildi. Emrindeki adamlar