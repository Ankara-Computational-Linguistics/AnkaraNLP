1979'da Altıncı Daire Başkanlığına, 1982'de Başkanvekilliğine, 25 Mayıs 1987 tarihinde de Danıştay Başkanlığına seçilmiş, 14 Aralık 1988 tarihinde yaş haddinden emekliye ayrılmıştır. Graham Poll Graham Poll (d. 29 Temmuz 1963, Tring, Hertfordshire, İngiltere) İngiliz eski futbol hakemi, köşe yazarı, futbol yorumcusu. Uluslararası Futbol Tarihi ve İstatistikleri Federasyonu tarafından hazırlanan listeye göre tarihteki en iyi 100 hakem arasında yer almaktadır. 26 yıl boyunca hakemlik yapan Poll, Premier Lig'in en önemli hakemlerinden biri olarak kabul edilmektedir. Kariyeri boyunca toplamda 1544 maçta görev yapan Poll'ün son yönettiği maç, 28 Mayıs 2007'de, Derby County ile West Bromwich Albion arasında oynanan EFL Championship play-off finali oldu. 2005 UEFA Kupası Finali'ni yöneten Poll, 2002 ve 2006 FIFA Dünya Kupası ile 2000 Avrupa Futbol Şampiyonası'nda görev aldı. 2006 FIFA Dünya Kupası'ndaki üçüncü maçı Hırvatistan-Avustralya maçında, Josip Šimunić'e gösterdiği üçüncü sarı kardın ardından oyuncuyu oyundan atınca, kendisine uluslararası turnuva finallerinde görev verilmemesi gerektiğini açıkladı. Olaydan sonra birçok maçta görev alan Poll, hiçbir final maçını yönetme şansına sahip olamadı. Hakemliğe 1980'de başlayan Poll, ilk olarak Isthmian League maçlarında görev aldı. 1986'da English Football League'de yardımcı hakem olarak görev yaptı. 5 yıl sonra orta hakem olarak ilk maçına çıkan Poll, 1993'te Premier Lig hakemleri arasında kendine yer buldu. 1996'da FIFA kokartına sahip oldu. Avrupa kupalarında çok az maç yöneten Poll'ün, bu kulvarda çıktığı en önemli maç 2005 UEFA Kupası Finali'nde CSKA Moskova ile Sporting Lizbon arasındaki mücadele olmuştur. 2000 Avrupa Futbol Şampiyonası'nda da görev alan Poll, gruplarda oynanan Fransa - Çek Cumhuriyeti ile Norveç - Slovenya maçlarını yönetti. Premier Lig'deki son maçına ise 13 Mayıs 2007'de, Portsmouth - Arsenal mücadelesinde çıktı. 6 Haziran 2007'de, 2008 Avrupa Futbol Şampiyonası elemeleri kapsamında oynanan Finlandiya - Belçika maçıyla Poll'e, uluslararası karşılaşmalarda son kez görev verildi. Fakat, maçta önce yaptığı açıklamalar sebebiyle, bir başka İngiliz hakem Mike Riley, maçın hakemi olarak tayin edildi. Ağustos 2007'de Poll, ""Seeing Red"" adlı bir otobiyografi kitabı yayımladı. Şimdilerde ise BBC Sport'da yorumculuk ve "Daily Mail"'de, "The Official Line" adlı köşesinde, köşe yazarlığı yapmaktadır. Bandley Hill ve Shephall'da büyüyen Poll, ilköğretimini Ashtree Junior Okulu ve The Thomas Alleyne Okulu'nda gördü. Julia adında eşi olan Poll, bu birliktelikten iki kız, bir de erkek çocuk sahibidir. Hakemliği bıraktıktan sonra spora olan ilgisini devam ettiren Poll, 13 Nisan 2008'de katıldığı Londra Maratonu'nu 4 saat 20 dakikalık sürede tamamladı. Süleyman Türkoğlu Süleyman Türkoğlu (d. 18 Aralık 1925, Mucur, Kırşehir - ö. 7 Aralık 2019, Ankara), Türk hukukçu, eski Danıştay başkanı. 1947'de Ankara Üniversitesi Hukuk Fakültesinden mezun oldu. 1980-1985 arasında Yüksek Seçim Kurulu Üyeliği ve 1983-1985 yıllarında YSK Başkanvekilliği, 1985-1990 yıllarında Danıştay Altıncı Daire Başkanlığı yaptı. 7 Şubat 1990'da tarihinde Danıştay Başkanı seçildi, bu görevini yaş haddinden emekliye ayrıldığı 18 Aralık 1990'a dek sürdürdü. Ekrem Ä°spir Ekrem İspir, (d. 5 Nisan 1928, Sivas), Türk hukukçu. 1990-93 yılları arasında Danıştay başkanlığı yaptı. Naciye Sultan Korusu Naciye Sultan Korusu, İstanbul'da Beşiktaş ilçesi'nde yer alan bir korudur. İstanbul Boğazı sırtlarında, Ortaköy-Kuruçeşme semtleri arasında yer alır. Batısında dik yükseltiler bulunan korunun tepelerinde ise geniş düzlükler bulunur. Yüzölçümü 3,3 hektardır. Naile Sultan Korusu ile Halide Hanım Korusu arasında yer alır. Korunun ilk sahibi, Osmanlı padişahlarından Abdülmecid'in oğlu Şehzade Süleyman Selim'in kızı Emine Naciye Sultan'dır. Koru içinde, tarihî bir konak yer almaktadır. Bu konak günümüze de ulaşmış olup Enver Paşa Köşkü olarak adlandırılmaktadır. Günümüzde özel mülk olan koru, halka açık değildir. Korunun iç bölümlerine 80'li yıllarda lüks köşk ve villalar yapılmış; Enver Paşa Köşkü de bakıma alınmıştır. Koru içindeki sitelere Portakal Yokuşu'ndan ulaşılabilir. Koru içinde anıtsal ağaçlara rastlanmaktadır. Bunlar arasında fıstık çamı, kızılçam, selvi, erguvan ve gülibrişim sayılabilir. Füruzan İkincioğulları Füruzan İkincioğulları, (d. 4 Şubat 1933, Ödemiş, İzmir), Türk hukukçu. Ankara Üniversitesi Hukuk Fakültesi'nden 1957 yılında mezun olmuştur. 25 Aralık 1958'te Danıştay Yardımcısı unvanıyla mesleğe başlamış, Danıştay Başyardımcılığı görevinden sonra 13 Nisan 1977'de Danıştay Üyeliğine seçilmiştir. 15 Şubat 1990'da Danıştay Altıncı Daire Başkanlığına, 30 Mart 1994 tarihinde Danıştay Başkanlığına seçilmiş, 4 Şubat 1998 tarihinde yaş haddinden emekliye ayrılmıştır. Ayrıca Danıştay Başkanlığına seçilmiş ilk kadındır. Erol Çırakman Erol Çırakman (d. 2 Eylül 1935, Tuzla, İstanbul), eski Danıştay Başkanı. Ankara Hukuk Fakültesi'nden 1957 yılında mezun olmuş, TODAİE’yi bitirmiştir. 1960'ta Danıştay Yardımcısı unvanıyla mesleğe başlamış, 1979'da Danıştay Üyeliğine seçilmiştir. Uyuşmazlık Mahkemesi ve Hakimler ve Savcılar Yüksek Kurulu Üyeliklerinde bulunmuş, 1991'de Danıştay Dördüncü Daire Başkanlığına, 17 Şubat 1998 tarihinde Danıştay Başkanlığına seçilmiş, 2 Eylül 2000 tarihinde yaş haddinden emekliye ayrılmıştır. Prens Sabahaddin Korusu Prens Sabahaddin Korusu ya da Vakıf Korusu, İstanbul'da Beşiktaş ilçesinde yer alan bir korudur. İstanbul Boğazı sırtlarında, Ortaköy-Kuruçeşme semtleri arasında yer alır. Engebeli bir araziye sahip olan koruda dik eğimli yamaçlar bulunur. Yüz ölçümü 22 dönüm kadardır. Kayıtlarda, İstanbul Vakıflar Bölge Müdürlüğü'nün mülkü olarak geçmektedir. Korunun ilk sahibi, Osmanlı padişahlarından I. Abdülmecid'in kızı Seniha Sultan'dır. Seniha Sultan'ın ardından korunun mülkiyeti, oğlu Prens Sabahattin'e geçmiştir. Koru içinde yer alan ağaçlar fazla boylu değildir. Koruda rastlanan ağaçlar arasında defne, akçakesme, çitlembik, sakız ağacı, dişbudak, erguvan, zeytin ve ıhlamur sayılabilir. Nuri Alan Nuri Alan (d. 9 Nisan 1939, Kahramanmaraş), Türk hukukçu, eski Danıştay Başkanı. Ankara Üniversitesi Hukuk Fakültesi'nden 1960 yılında mezun olmuş, TODAİE'yi ve Paris Uluslararası Kamu Yönetimi Enstitüsünü bitirmiştir. 1963'te Danıştay Yardımcısı unvanıyla mesleğe başlamış, Danıştay Savcılığı, Anayasa Mahkemesi Raportörlüğü görevlerinde bulunmuş, 30 Mayıs 1978 tarihinde Danıştay Üyeliğine seçilmiştir. Yüksek Seçim Kurulu Üyeliği ve Başkanvekilliği görevini yürütmüş, 1 Ekim 1986'da Danıştay Beşinci Daire Başkanlığına seçilmiştir. Daire başkanıyken, 1990 yılında, 1402'liklerin üniversitelere dönüşüne izin veren karara imza atan isimlerden olmuştur. 26 Eylül 2000 tarihinde Danıştay Başkanlığına seçilmiş, 9 Nisan 2004 tarihinde yaş haddinden emekliye ayrılmıştır. Cumhuriyet Gazetesi'nde, Yüksek Seçim Kurulu'nun 2017 Türkiye anayasa değişikliği referandumunda, oylama başladıktan uzunca bir süre sonra, üzerinde sandık kurulu mührü bulunmayan oyların da geçerli olduğuna karar vermesi ve sonrasında yapılan itirazları da reddetmesini eleştiren bir yazı kaleme almıştır. Ender Ã‡etinkaya Ender Çetinkaya, (2 Nisan 1941, Adapazarı), Türk hukukçu. İstanbul Üniversitesi Hukuk Fakültesi'nden 1964 yılında mezun olmuştur. İller Bankası İstanbul Bölge Müdür Yardımcılığı, TCDD Genel Müdürlüğü Personel Dairesi Başkanlığı, Müşavir Avukatlığı, Dış İlişkiler Dairesi Başkanlığı, Genel Müdür Yardımcılığı ve Yönetim Kurulu Üyeliği, Genel Müdürlüğü ve Yönetim Kurulu Başkanlığı görevlerinde bulunmuş, 30 Eylül 1986'da Danıştay üyeliğine seçilmiştir. 19 Kasım 1989 - 19 Kasım 1993 tarihleri arasında Hâkimler ve Savcılar Yüksek Kurulu Yedek Üyeliği yapmış, 6 Ekim 2000'de Danıştay 5. Daire Başkanlığına seçilmiştir. 14 Nisan 2004 tarihinde Danıştay Başkanlığına seçilmiş, 2 Nisan 2006 tarihinde yaş haddinden emekliye ayrılmıştır. 23. Mezmur 23. Mezmur, Zebur'un bir bölümü. Kitab-ı Mukaddes'in Koini tercümesine (Septuaginta) göre Davud tarafından yazılmış olup Tanah'ın Zebur kitabında bulunur ve Rab'bı bir çoban olarak anlatır. "RAB çobanımdır, Eksiğim olmaz. Beni yemyeşil çayırlarda yatırır, Sakin suların kıyısına götürür. İçimi tazeler, Adı uğruna bana doğru yollarda öncülük eder. Karanlık ölüm vadisinden geçsem bile, Kötülükten korkmam. Çünkü sen benimlesin. Çomağın, değneğin güven verir bana. Düşmanlarımın önünde bana sofra kurarsın, Başıma yağ sürersin, Kâsem taşıyor. Ömrüm boyunca yalnız iyilik ve sevgi izleyecek beni, Hep RAB'bin evinde oturacağım." Yahudiler ve Hıristiyanlar tarafından sevilen bu metin popüler medya ve müzikte sıkça kullanılmıştır. 23. Mezmur Tanrı'yı çoban olarak simgeler. Ancak burada kastedilen, modern anlamda çoban değildir. Bu simgelemenin sebebi, 1. dizedeki "Eksikliği gidermesi" ve 3. dizedeki "öncülük etmesi"dir. 4. dizedeki "Çomak ve değnek" de çobanı simgelemektedir. Bazı yorumculara göre Mezmur 23'ün tamamı çoban metaforu üzerine kuruludur. İskoç bir Hristiyan papaz olan J. Douglas MacMillan'a göre 5. dizedeki "bana sofra kurarsın" kısmı eski oryantal çobanlarının bir uygulamasıdır. Çobanlar yerden az yükseklikteki masalarda sofralarını kurardı. Aynı şekilde, "Başıma yağ sürersin" dizesi eskiden çobanların sinekleri kovmak için uyguladığı metodu simgeler. MacMillan ayrıca 6. dizedeki "iyilik ve sevgi izleyecek beni" cümlesindeki "iyilik ve sevgi"yi sürüyü takip eden iki çoban köpeğine benzetir. Yahudi metinlerinde anlatıldığı üzere, bu mezmurun yazarı gençliğinde çoban olduğu için Kral Davud'dir. 23. Mezmur geleneksel olarak Yahudilerce İbranice dilinde her üç Şabat'ta bir Cumartesi öğlen yemeğinde şarkı olarak söylenir. Bu şarkı ayrıca cenazelerde bir anma duası olan Yizkor sırasında da söylenir. Sefarad ve bazı Hasid Yahudileri Şabat olan Cuma öğlen törenlerinde söylerler. Mezarlıklarda, geleneksel Yahudi duaları yerine bu mezmur okunur. Psalm 23 Psalm 23 ÅŸu anlamlara gelebilir: Ingi HÃ¸jsted Ingi Højsted (d. 12 Kasım 1985), orta saha pozisyonunda görev yapmış Faroeli futbolcudur. Profesyonel kariyerine 2002 yılında Arsenal kulübünde başladı. Daha sonra sırasıyla B36 Tórshavn, Birmingham City ve B36 Tórshavn kulüplerinde oynadı. Højsted, ilk millî maçına Faroe Adaları adına Nisan 2003 tarihinde Kazakistan karşısında Jákup á Borg yerine girmiştir. Faroe Adaları adına 6 maç oynamıştır. Ä°stasyon İstasyon aşağıdaki anlamlara gelebilir EmirgÃ¢n Korusu Emirgân Korusu, İstanbul'un Sarıyer ilçesinde yer alan bir korudur. İstanbul Boğazı kıyılarında, Emirgân-İstinye semtleri arasında yer alır. İstanbul Boğazı kıyısında, 47,2 hektarlık bir alanda sırtlar ve yamaçlar üstüne yayılmıştır. Çevresi yüksek duvarlarla çevrilmiş durumdadır. Koru, 17. yüzyılda Osmanlı padişahı IV. Murad tarafından İranlı Emir Güne Han'a armağan edilmiştir. Daha önce Feridun Bahçeleri olarak anılan bölge bundan sonra Emirgân Korusu olarak anılmaya başlanmıştır. Yüzyıllar boyunca pek çok kez el değiştirmiş, 19. yüzyılda Osmanlı Padişahı Abdülaziz tarafından Mısır Hıdivi İsmail Paşa'ya verilmiştir. 1871-1878 yılları arasında koru içinde 3 köşk yaptırılmıştır. Günümüze de ulaşan bu köşkler Sarı Köşk, Pembe Köşk ve Beyaz Köşk olarak adlandırılmaktadır. 1940 yılında dönemin İstanbul belediye başkanı Lütfi Kırdar'ın girişimiyle kamulaştırılıp park olarak düzenlenerek halka açılmıştır. 2006 yılından itibaren her yıl nisan ayında Lâle Festivali düzenlenmektedir. Stoclet Sarayı Stoclet Sarayı (Fransızca: "Palais Stoclet"), Brüksel’in Sint-Pieters-Woluwe belediyesi’nin Tervurenlaan Caddesinde bir villadır. Villanın tasarımı Avusturyalı mimar Josef Hoffmann tarafından 1911’de çizilmiştir. Binanın kendisi mimarın ustalık eseri (magnum opus) ve Jugendstil sanat akımının da kapanış dönemi olarak kabul edilir. Adolphe Stoclet bir Belçikalı bankacı ailesinin çocuğu olarak 1871’de doğmuştur. Sivil mühendislik bölümünden mezun olduktan sonra o zamanın Société Générale bankasının başına müdür olarak tayin edilir. 1902-1904 yıllarında sık sık Viyana’ya iş görüşmeleri için seyahat eden Stocklet, Viyana Secession ve Josef Hoffman’ın mimarisi ile tanışır. Stoclet, Hoffman’ın kendisine bir kent rezidansı inşa etmek için, sınırsız bütçe yanında konsepti konusunda tasarım serbestliğinden inşaatın bitimine kadar, bu görevi verir. O dönemin toplumların üst sınıf içinde bulunan Jean Cocteau, Anatole France, Sacha Guitry, Darius Milhaud, Serge Diaghilev ve Igor Stravinsky Stocklet Sarayını da ziyaret etmişlerdir. 2000’li yıllarda da eski ABD başkanı George W. Bush da – hala daha geniş topluma kapalı olan – sarayı ziyaret edenlerden olmuştur. 2002’ye kadar bina ikamet edilmiş olup, o yıl Stocklet’in gelini olan Anny’nın ölmesiyle birlikte, artık ikamet olarak kullanılmıyor. Bina 1905 ve 1911 arası tamamlanmıştır. Hoffmann’ın yanında başka Wiener Werkstätte üyeleri de önemli katkılar yapmışlardır. Wiener Werkstätte’nın en önemli ana feslefelerinden birisi de sanat ve sanat endüstrisinin entegrasyonundan oluşmasını sağlamaktı. Stock Sarayı ile birlikte aslında "Gesamtkunstwerk" oluşturulmuştur; bu da mimarlık, iç tasarım, dekorasyon ve bahçe peyzajı unsurların bir araya gelmesiyle "Beraberlilik Sanat Eseri" olarak tanımlanmıştır. Hoffman ve görevi üstlenen ekip finansal manada hiçbir engel ile karşılaşmadan en uçuk materyalleri (mermer, altınsuyuna bandırılmış metaller ve deri) uygulayabilmişlerdir. 1902 yılında Viyana’da tanıdığı Hoffman sayesinde bankacı çocuğu olan Stocklet, sarayı inşaat bitiminden sonra hanımıyla ikamet etmeye başlamıştır. Mermer ile döşenmiş dış cephede göze çarpan bir element mevcuttur. Kulenin tepesindeki heyek grubu Franz Metzner'ın kreasyonudur. Gustav Klimt isimli ressam yemek salonunda ki mozaikleri üretmiştir ve Fernand Khnopff da dekorasyon işlerini üstlenmiştir. Sarayın içindeki mobilyalar o dönemde üretilen orijinal mobilyalardır. Brüksel’de doğup hayat bulan art nouveau stili Binanın geometrik şekilleri ile tezatlık oluşturmasıyla birlikte Viyanalı sanatçıların bu sarayın inşası ile birlikte , daha sonra piyasaya çıkacak olan art deco ve kübizm akımlarına göre çok çok ileride olduğunu kanıtlıyor. Binanın kendisi 1976 yılından itibaren koruma altında olan sanat eseridir ve 2004 yılından itibaren de sarayın bahçesi korunmuş doğa peyzajıdır. 2006’da sarayın birer parçası olan mobilyalar ve nesneler de koruma altında alınmıştır. Bugün ise saray özel hane olduğundan dolayı topluma açık değildir ve 2002’den beri de kimse bu bina da ikamet etmiyor. Stocklet Sarayı 27 Haziran 2009 yılında Dünya Miras Listesine eklenmiştir. Wolfgang MÃ¼ller-Wiener Wolfgang Müller-Wiener (17 Mayıs 1923, Friedrichswerth - 25 Mart 1991, İstanbul), Alman mimar, arkeolog ve bizantolog. Milet'te yaptığı kazılardan başka İstanbul tarihi konusundaki araştırmalarıyla da tanınmıştır. Wolfgang Müller-Wiener 17 Mayıs 1923 tarihinde Weimar Cumhuriyeti'nin Türingiya eyaletinin Friedrichswerth ilçesinde doğdu. 1947-51 yılları arasında Karlsruhe Teknoloji Enstitüsü'nde mimarlık öğrenimi gördü. 1954 yılında Baden'de endüstriyel inşaatın geliştirilmesi alanında doktorasını yaptı. 1967-1975 yılları arasında Darmstadt Teknik Üniversitesi'nde ders verdi. 1975'te İstanbul'daki Alman Arkeoloji Enstitüsü müdürlüğüne getirildi. Aynı zamanda İstanbul Üniversitesi Edebiyat Fakültesi'nin arkeoloji bölümünde mimarlık tarihi dersleri verdi. 1952'de Suriye'de Resafe, 1954 yılında Yunanistan'da Epidauros ve 1955-59 arasında ise İzmir'in Bergama ilçesindeki Pergamon kazılarına katıldı. 1963-67 yılları arasında Mısır'daki Abu Mena kazılarını yönetti. 1976'dan itibaren, günümüzde Aydın'ın Didim ilçesi sınırları içinde kalan antik Milet şehrinin kazı araştırmalarını yönetti. 1988 yılında emekliye ayrıldı. 25 Mart 1991 tarihinde İstanbul'da 67 yaşında hayatını kaybetti. Rodrigue Beaubois Rodrigue Beaubois (d. 24 Şubat 1988, Pointe-à-Pitre, Guadeloupe), şu anda Türkiye Basketbol Süper Ligi ve Euroleague'de Anadolu Efes forması giyen Fransız Şutör gard pozisyonunda oynayan profesyonel basketbolcudur. 2009 NBA Seçmeleri'nde 25. sırada Oklahoma City Thunder tarafından seçilmiştir. Seçmelerin ardından Dallas Mavericks takımına takas oldu. Oyun kurucu mevkinde oynamaktadır.NBA'de yeni kontrat alamayınca Avrupa'da kısa bir süre Belçika temsilcisi Spirou Charleroi 'nın formasını giymiştir.2014-15 sezonundan itibaren ülkesinin Le Mans Sarthe Basket takımıyla Fransa Ulusal Basketbol Ligi olan LNB Pro A ve EuroChallenge'ta oynamaktadır.NBA'e gitmeden önce onu Cholet Basket 'de parlatan Türk koç Erman Kunter 'in Le Mans 'ın başına geçmesi takım tercihinde etkili olmuştur. Beaubois, Orlando Magic oyuncusu Fransa'lı Mickael Pietrus'un Guadeloupe'da sponsoru olduğu basketbol kampında yıldızı parladı. Profesyonel kariyeri 2007 yılında Erman Kunter'in çalıştırdığı Cholet Basket takımında başladı. Dallas Mavericks'e B. J. Mullens ve ikinci tur draft hakkı karşılığında takas oldu. 27 Mart 2010 günü Golden State Warriors karşısında 40 sayı atarak kariyer rekoru kırdı. Aynı zamanda 11 üçlük atışında 9 isabet buldu. İlk sezonunda 7.1 sayı, 1,4 ribaund ve 1,3 asist ortalaması ile oynadı. 2019 yılının başında katıldığı Anadolu Efes ile sözleşmesini 2 sene daha uzatmıştır. 2021-2022 sezonunun sonuna kadar Anadolu Efes forması giyecektir. Anadolu Efes ile geçirdiği 1 sezonu 9,5 sayı, 1,6 ribaunt ve 1,7 asist ortalama ile tamamlamaıştır. Ä°stanbul'daki liseler listesi İstanbul'daki liseler listesi, İstanbul ili sınırları içindeki lise veya dengi eğitim kurumunun ilçelere göre sıralanmış listesidir. Mickaël Piétrus Mickaël Piétrus (d. 7 Şubat 1982; Les Abymes, Guadeloupe), Karayip kökenli Fransız basketbolcudur. Kısa forvet ve şutör gard mevkilerinde oynayabilmektedir. Erkek kardeşi Florent Piétrus da profesyonel basketbolcudur. Piétrus, 1999-2003 yılları arasında Pau-Orthez takımında oynadıktan sonra, 2003 NBA Seçmeleri'ne girerek 11. sırada Golden State Warriors tarafından seçildi. MP, Air France, ve Puma takma isimlerini kullanmaktadır. Golden State Warriors takımında 2003-2008 yılları arasında 5 sezon oynadıktan sonra 2008-09 sezonu başlamadan önce Orlando Magic ile anlaştı. 37 sayı, 22 ribaund kariyerinin en yüksek sayısı ve ribaund rakamıdır. 2006-07 sezonunda 11,1 sayı, 4,5 ribaund ortalaması kariyerinin istatistiksel olarak en iyisidir. 2005 yılında düzenlenen 2005 Avrupa Basketbol Şampiyonası'nda Fransa millî basketbol takımı ile bronz madalya aldı. Pau-Orthez takımıyla 2001 ve 2003 yılında iki kez şampiyonluğua ulaştı. 2010 FIBA Dünya Basketbol Şampiyonası elemeleri 2010 FIBA Dünya Basketbol Şampiyonası'na katılan takımları belirlemek için yapılan elemeler 5 kıtada 5 FIBA bölgesinde yapılmıştır. Şampiyonaya katılan takımlar kıta şampiyonaları, Olimpik Basketbol Şampiyonası, ve Wild Card ile belirlenmiştir. Şampiyona elemelerine dünya çapında 106 ülke katılmıştır. Kalın yazı karakteriyle yazılan yıllar, takımların şampiyon oldukları yıllardır. Hag Countess "Zindanlar ve Ejderhalar" "(Dungeons & Dragons)" rol yapma oyununda Malagard olarak da bilinen Hag Countess, Baator 'un dokuz cehenneminin altıncı katmanı olan Malbolge 'un önceki hükümdarıdır. "Fiendish Codex II" 'de ismi Malagarde olarak, "Defenders of the Faith" 'de ise Lamagard olarak bilinir. Hag Countess korkunç bir gece büyücüsüydü. Çürümüş renkteki derisi, sivilce ve sürekli kokuşmuş kan akan varisli damarlarla kaplıdır. İğrenç, kuru ve etsiz yüzü, neredeyse dişsiz, leş kokan ağzı vardır. Aynı zamanda iki büyük siyah tüylü kanatları da vardır. İhtiyar ve zayıf formuna rağmen Hag Countess aslında çok güçlüdür. Hag Countess Cehennemin Dükleri arasında istisnadır. Şeytan değildir ancak, "Zindanlar ve Ejderhalar" evreninin yaradılış teorisindeki tarafsız kötülük düzlemi olan Hades 'den olan Hag Countess, olağandışı biçimde güçlü bir gece büyücüsüdür. Bu nedenle orijinal sırası cehennemde diğer şeytanların bulunduğu yerlerden farklıdır. Daha sonra Malagard; o sırada Malbolge 'u yöneten, Baalzebul 'un önceki vekili olan Moloch 'un metresi oldu. Onun esas eşi değildi (bu unvanı Lilith taşıyordu) ancak, son derece olumlu bir şekilde onu kişisel akıl hocası ve sevgilisi olarak kabullendi. Cehennemde yer belirleme binlerce yıl önce gerçekleşti. Bu, diğer dokuz cehennemin hükümdarlarının Asmodeus 'a karşı başlattığı isyandı. Hag Countess, sevgilisi Moloch 'u Baalzebul 'un birliğine girmesi için, cehennemin yeni kralı olabileceğini söyleyerek cesaretlendirdi. Ondan habersiz Malagard, savaşın doruk noktasında Moloch'un ordularının ona ihanet etmesi için Geryon 'la iletişim halindeydi. Malagard; savaş muharebesinde meydan okuyan bütün bozgunculara karşı taviz vermemesi için Moloch'a tavsiyeler vererek ona tekrar ihanet etti. Bu yüzden Moloch sürgüne gönderilerek cezalandırıldı ve Malagard onun tahtına geçti. Derhal görevlendirilen Hag; anislerin, gece büyücülerinin, yeşil büyücülerin ve diğer tarafsız kötülük yaratıklarının Dokuz Cehenneme girmesine izin verdi. Bu durum diğer arch-lordları fazlaca kızdırdı. Hükümdarlıktan binlerce yıl sonra Asmodeus'un kızı Glasya tarafından tahttan indirildi. "Fiendish Codex II" 'den itibaren tam olarak meydana geliş süreci belirsiz, (ancak Geryon'un katledilen ruhu tarafından yetkilendirilmiş görünüyor) Hag Countess'in bedeni çok şişmiş ve Malboulge'un bütün katmanlarının doğasını kökünden değiştirmek için kesilip açılmıştı. Bundan dolayı Baator'un altıncı düzlemi aslında Hag Countess'in iç organları ve kemiklerinden başka bir şey değildir. Countess teknik olarak ölü olmasına rağmen yaşam ruhu hala Malboulge'da kalmıştır ve gece büyücüleri, paeliryon şeytanları, kalabon şeytanları ve cehennem bitleri onun değişen bedenindeki devasa tümörlerde durmadan yumurtlamaktadır. Bu yüzden Asmodeus onu söz konusu olan Malboulge'da kontrol altında tutulacağı bir yere yerleştirdi çünkü kızıyla olan atışmalarına bir son vermek istiyordu ve sonunda onu hak ettiği yere bahşetti: Arch-Duchess olarak. Bunun sonucunda, nihayet anlaşma sağlayabildiler. Hag Countess mükemmel bir tuzaktı, diğer arch-lordlar ona ve onun kuşkulu yükselişine odaklandıkları sırada Asmodeus ve Glasya barış görüşmeleri yapıyorlardı. İlk önce ikisi de bir anlaşmaya vardılar, Malagard artık onlardan faydalanamayacaktı ve onu çabucak ortadan kaldırdılar. Tahttan indirilmeden önce, aşağıdaki yaratıklar Hag Countess 'e hizmet ettiler; bazıları Moloch'un eski hizmetkârlarıydı. Green Ronin tarafından yayınlanan üçüncü taraf maddeye göre, Hag Countess ve Lilith asırlar içinde ismini değiştiren tek ve aynı eşsiz yaratıktır. Robert J. Schwalb tarafından yayınlanan "Şeytani Savaşçıların El Kitabı" ’nda "(The Unholy Warrior's Handbook)" “Lilith” aynı zamanda Hag olarak bilinir. Hizmetkârları, Lel, Marquise of the Night, yüksek rütbeli bir subay ve birkaç general olarak listelenmiştir. Aaron Loeb tarafından yayınlanan "Dürüstlükler Kitabı" ’nda "(The Book of the Righteous)" Hag’ın bu uyarlaması için hayali bir kişi olduğu öngörülüyor. Bu uyarlamada zamanın başlangıcında ateşten doğmuş yaratıklardan olan iblislerden biri tarafından yaratılmıştı. Metinde ona “canavarların anası” olarak hitap edilir ve rahminden çıkan devler, troller ve goblinleri de içeren sayısız korkunç ırklar belirtilir. “Wyrdmaster” "Değersiz Bilinmezlikler Kitabı" ‘nın (Book of Vile Darkness) karakterlerin oyun istatistiklerini de içeren eleştiri yazısında, Hag Countess’in güç seviyesini eleştirmiştir. 3rdedition.org’dan “Madpoet” bu bölümün en gereksiz bölüm olduğunu söylemiştir. Empyrean d20‘nin ayarının kurucusu olan Ricardo Lopez şöyle açıklamıştır, “Hag Countess benim favori Arch-Lord’umdu, ancak ne yazık ki böylesine saygın NPC’den beklenmeyecek şekilde karakterin güç düzenlemesi ve arka planı karakterin biyografisine göre hatalıdır. “ Koray Holding Koray Holding AŞ ya da Koray Şirketler Grubu, Türkiye ve birçok ülkede faaliyet gösteren holding kuruluşu. Müteahhitlik, gayrimenkul geliştirme, anahtar teslim inşaat, şube yenileme ve restorasyon, proje yönetim, tesis bakım ve sigorta aracılık hizmetleri alanlarında uzmanlaşmış bir şirketler grubudur. 1956 yılında Ankara'da kurulmuştur. Koray Holding bünyesinde 1956 yılında kurulan Koray İnşaat bugüne kadar milyonlarca metrekarelik inşaat projesinde "yüklenici" olarak yer aldı. Koray İnşaat’ın genel merkezi İstanbul’da olmak üzere Rusya, Ürdün, Kazakistan, Suudi Arabistan, Umman, Azerbaycan ve Libya'da faaliyet gösteren bölge direktörlükleri bulunmaktadır. Koray İnşaat'ın yönetim kurulu başkanlığını Selim Koray yapmaktadır. Şirket; çok katlı ofis binaları, kamu binaları, ticaret merkezleri, lüks konutlar, 5 yıldızlı oteller, eğitim tesisleri, sanayi tesisleri, eski yapıların restorasyonu, bankacılık ve finans sektörüne ait bina ve tesislerin inşası gibi büyük ölçekli projelerde hizmet vermektedir. Koray İnşaat, çok sayıda mühendislik tedarik ve inşaat (EPC) projesi kazanmış, "Engineering News Record (ENR)" tarafından 2009’da gerçekleştirdiği projeler nedeniyle "Türkiye'nin en çok ihracat yapan inşaat şirketi" olarak tanımlanmıştı. Fortune (dergi)'sinin açıkladığı listede Türkiye'nin en büyük 13. inşaat şirketidir. South Park: Bigger, Longer & Uncut South Park: Bigger, Longer & Uncut, South Park adlı yetişkinler için hazırlanan çizgi dizinin 1999 yılında sinemalarda gösterime giren Amerikan yapımı müzikal/komedi tarzındaki filmidir. Film Trey Parker ve diğer televizyon yıldızları tarafından (Matt Stone, Mary Kay Bergman, ve Isaac Hayes) yönetilmiştir. Film, Trey Parker ve Marc Shaiman tarafından Matt Stone'un da yardımıyla 12 adet şarkı içerir. "Blame Canada" adlı şarkı Akademi Ödülüne layık görülmüş ancak ödülü aynı dalda yarıştıkları Tarzan adlı filmin müziği olan You'll Be in My Heart adlı şarkıyla Phil Collins almıştır. "Uncle Fucka" adlı şarkı ise MTV Film ödüllerinde en iyi performans ödülünü almıştır. Motion Picture Association of America tarafından "R" (restricted) almıştır. Yani 17 yaşından küçükler izlemek için yanlarında büyük birini götürmek zorundadır. 18 yaşından küçüklerin alınmadığı filme "Cartman, Kenny, Stan, Ike ve Kyle" bir evsizin yardımıyla girmeyi başarır. Film Kanada yapımıdır ve içerisinde aşırı derecede küfür kullanımı vardır. Filmin içerisinde Amca Beceren şarkısı geçmiştir. Şarkı, küfür ve yellenmeden ibarettir. Film bittikten sonra çocukların ağzına Amca Beceren şarkısı dolanır. Bunu duyan aileler ise çocukların küfür etmesini engellemeye çalışır. Bu yüzden ABD-Kanada arasında savaş çıkar Filmin soundtrack albümü 15 Haziran 1999'da Atlantic Records ve Warner Music Group tarafından yayımlandı. Büyük sayıların adları Bu madde büyük sayıların adlarının kullanımı ve türetimini, kısaltmalarıyla birlikte listeler. Aşağıdaki tablo, birçok İngilizce sözlükte bulunan büyük sayıların adlarını listeler ve onların "gerçel kelime" olmaları ile ilgili özel istek içerir. "Geleneksel Britanya" değerleri Amerikan İngilizcesinde kullanılmamış gösteriliyor ve Britanya İngilizcesinden kalkmışlardır. Fakat diğer çeşitli diller, İngilizce konuşulmayan yerlerde çoğunluktadır. Bunlar Kıta Avrupası ve Latin Amerika'daki İspanyolca konuşan ülkelerdir. Uzun ve kısa ölçeklere bakınız. "Milyon"u bir kenara koyarsak, -"ilyon" ile biten bu listedeki kelimelerin hepsi -"ilyon"un başına ("bi"-, "tri"-, vb.) gibi önekler eklenerek türetildi. "Sentilyon", -"ilyon" ile biten en yüksel addır. Büyük sayıların adları ile ilgili tartışmalarda sıklıkla bir kelime olarak anılan "trigintilyon", ne onlardan hiçbirine katılır ne de "anvigintilyon", "dovigintilyon", "dokenkagintilyon", vb. kalıp adları genişletilerek kolayca oluşturulan herhangi bir ad değildir . İçinde "googol" ve "googolplex" buluna tüm sözlükler genellikle Kasner ve Newman kitabından alındı ve Kasner'nin yeğeni tarafından oluşturuldu. Hiçbirinde googoldeplex, gibi googol ailesindeki adlardan başka ad bulunmaz. "Oxford İngilizce Sözlük", "googol" ve "googolplex"in normal matematik kullanımı için olmadığını açıklar. "Milyon", "bilyon" ve "trilyon" gibi büyük sayı adlarından bazıları, çoğu kişinin bildiği gerçek referanslardır ve birçok alanda karşılaşılırlar. Zamanla büyük sayıların adları, aşırı enflasyonun sonucu olarak yaygın kullanılmaya başlandı. En büyük sayısal banknot 1 sekstilyon pengő (10 veya 1 milyar bilpengő olarak basıldı) olarak Macaristan'da 1946'da basıldı. 2009'da, Zimbabve 100 trilyon (10) Zimbabve doları banknot olarak basıldığında sadece 30 ABD dolarına eşitti. Eğer sayı miktardan daha çok niceliği ifade ederse, "saniyenin katrilyonda biri" değil de SI öneklerinden olan "femtosaniye" kullanılabilir. Diğer taraftan çok yüksek ve çok düşük bazı ön ekler yerine 10'un katları kullanılabilir. Bazı durumlarda, gökbilimdeki parsek ve ışık yılı veya parçacık fiziğindeki barn gibi özelleştirilmiş birimler kullanılır. Bunun örneklerinden biri, Arşimet'in büyük sayıları adlandırmak için oluşturduğu bir sistem olan "Kum Sayıcı"dır. Burada, bir mayrad mayrad'a (10) olan büyük sayıları "birinci sayılar" olarak adlandırdı ve 10 olarak yazdı. Bu da "ikinci sayıların birimi" oldu. Sonra bu birimin çarpımları "ikinci sayılar" oldu ve 10·10=10 olarak yazdı. Bu kez bu "üçüncü sayıların birimi" oldu ve çarpımlar "üçüncü sayılar" oldu ve böylece devam eder. 10-. sayıların mayrad mayrad kere birimi, örn, formula_1 şeklinde devam etti. Bu yapıyı formula_2'e kadar olan sayılarda kalıp olarak kullandı. Sonra Arşimet bilinen evreni dolduracak kadar olan kum taneciklerin sayısını tahmin etti ve bunun "sekizinci sayıların bin mayradı"ndan (10'den) büyük olamayacağını buldu. "Bimilyon" ve "trimilyon" kelimeleri ilk kez 1475'te Jehan Adam'ın elyazısında bulundu. Sonradan, Fransız matematikçi olan Nicolas Chuquet, kendi hayatı boyunca basılmayan, "Triparty en la science des nombres" adında bir kitap yazdı. Yine de kitabın büyük bir kısmı, hem hemşehrisi hem de meslektaşı olan Estienne de La Roche tarafından, 1520'de "L'arismetique" adında basıldı. Chuquet'in kitabı, büyük sayıları altı dijitlik gruplayarak gösterdiği şu şekilde bir paragraf içeriyor: Ou qui veult le premier point peult signiffier million Le second point byllion Le tiers point tryllion Le quart quadrillion Le cinq quyllion Le six sixlion Le sept. septyllion Le huyt ottyllion Le neuf nonyllion et ainsi des ault' se plus oultre on vouloit preceder (Veya eğer ilk işareti tercih ederseniz, o milyonu ifade eder, ikinci işaret byllion (bayilyon), üçüncü işaret tryllion (trayilyon), dördüncüsü quadrillion (katrilyon), beşincisi quyillion (kayilyon), altıncısı sixlion (siksilyon), yedincisi septyllion (septalyon), sekizincisi ottyllion (ottalyon), dokuzuncusu nonyllion (nonalyon) ve böylece diğerleriyle istediğiniz yere kadar devam eder). Chuquet, adları "milyon", "bilyon", "trilyon", "katrilyon" ve devam ederek düzenledi. Bu bir basitleştirmedir. "Milyon", Adam veya Chuquet tarafından bulunmadı. "Milion", Eski İtalyan "milione"den türetilen, Eski Fransız "Milion" kelimesidir ve "mille"yi (bini) kuvvetlendirir. Bir "milyon", "büyük bin"dir ve 1728'e eşittir. Adam ve Chuquet kelimeleri kullanmalarından dolayı, bunların zaten var olan kelimeler üzerinde araştırma yaptıkları anlaşılabilir. Bariz bir ihtimal, "bilyon" ve "trilyon"a benzer kelimelerin zaten biliniyor ve kullanılıyordu. Fakat üst almada uzman olan Chuquet, büyük kuvvetler için adlar türeterek ad şemasını genişletti. Chuquet'in adları modern olanlara sadece benziyor, aynıları değilleridr. Adam ve Chuquet, bir milyonun uzun ölçekli katlarını kullandı. Bu, 10'ye denk gelen ve Adam'a göre "bimilyon"dur (Chuquet'e göre "byllion"). 10'e denk gelen ise Adam'a göre "trimillion"dur (Chuquet'e göre "tryllion"). Yukarıdaki sayıların değerlerini, kısa ölçekte bulmanın kolay bir yolu, sayıyı ("bi"lyon yerine 2, "katri"lyon yerine 4, "oktodes"ilyon yerine 18, vb.) öneklerini sayısal olarak belirtip 1 eklemek onu 3 ile çarpaktır. Örneğin, trilyondaki önek "tri"dir o da 3 demektir. 3'e 1 eklersek 4 olur. 4'ü 3 ile çarparsak 12 elde ederiz. Bu da bilimsel gösterimde kısa ölçekli trilyon olan 10'un kuvvetidir: bir trilyon = 10. Diğer örnek; vigintilyonun öneki "vigin"20'dir. 1 eklersek 21 olur. 3 ile çarparsak 63 elde ederiz. Bu da bilimsel gösterimde kısa ölçekli vigintilyon olan 10'un kuvvetidir: bir vigintilyon = 10 Uzun ölçeklerde, 6 önekindeki sayıları çarpma basit olarak yapılır. Örneğin bilyonun öneki olan "bi" 2 anlamına gelir. 2'yi 6 ile çarparsak 12 elde ederiz. Bu da bilimsel gösterimde uzun ölçekli bilyon olan 10'un kuvvetidir: bir bilyon = 10. Orta değerler (bilyar, trilyar, vb.) de aynı şekilde çevrilir. Önekteki sayıya ½ eklenir sonra da 6 ile çarpılır. Örneğin, septilyarın öneki olan "sept"in anlamı 7'dir. 7½ (yedi tam ikide bir veya yedi tam bir bölü iki diye okunur)'yi 6 ile çarparsak 45 elde edilir ve bir septilyar 10'e eşit olur. Çiftli öneklere ekleyip üç ile çarpma aynı sonucu verir. Bunlar uzun ve kısa ölçeklerdeki tablodan elde edildi. "Googol" ve "googolplex" adları Edward Kasner'in yeğeni, Milton Sirotta tarafından ortaya atıldı. Kasner ve Newman'ın 1940'taki kitabının "Matematik ve hayal gücü", bölümünde şöyle yazıldı: "Googol", bir çocuk (Dr. Kasner'in dokuz yaşındaki yeğeni) tarafından, 1'den sonra 100 tane sıfır bulunan, çok büyük sayı için bir ad düşündüğünde, ortaya atıldı. O, bu sayının sonsuz olmadığına çok emindi ve bu yüzden onun bir adı olmalıydı. Aynı anda "googol"u önerdiğinde, zaten büyük sayı için bir ad bulmuştu: "Googolplex". Bir googolplex, bir googol'dan çok daha büyüktür. Yine de sonluydu, adın mucidi olarak onu belirtmekte acele etti. İlk önerisi 1'den sonra yorulana kadar sıfır yazarak elde edilen googolplex idi. Bu, bir googolplex yazana kadar ne olabileceğinin bir açıklamasıdır. Bunun üzerine Kasner, "farklı insanlar farklı zamanlarda yorulurlar ve dayanıklılığı daha fazla diye de Carnera'nın Dr. Einstein'dan daha iyi bir matematikçi olması kabul edilemez" diyerek, bu sayılar için daha resmi bir tanım benimsemiştir. Googolplex, 10 üssü googoldur. Conway ve Guy 10 için bir ad olarak "N-plex" kullanılmasını önerdi. Bu, 10 için "googolplexplex" adını verir. Bu tablo büyük sayıları adlandırma için birkaç sistemi açıklıyor ve bilinen "vigintilyon" ile nasıl genişletilebileceğini gösteriyor. Geleneksel Britanya kullanımı bir milyonun her katına yeni ad verir (uzun ölçek): 1.000.000 = 1 milyon; 1000.000 = 1 bilyon; 1.000.000 = 1 trilyon ve böyle devam eder. Fransızca kullanımından elde edildi ve Chuquet tarafından bulunan sisteme benzer . Geleneksel Amerikan kullanımı (ki yeterince acayiptir, o da Fransızca kullanımından daha sonra elde edil) ve Modern Britanya kullanımı, (kısa ölçekli) binin her bir kuvvetine yeni adlar verir. Burada "bilyon", 1000 × 1000 = 10'dur. Bir "trilyon" ise 1000 × 1000 = 10'dir ve böyle devam eder. Finansal dünyadaki aşırı kullanımından (ve ABD doları kullanımından) dolayı bu, resmi Birleşmiş Milletler belgeleri için kabul edildi. Geleneksel Fransızca kullanımı değişti. 1948'da Fransa uzun ölçek kullanımından kısa ölçeğe geçti. "Milyar" teriminin anlamı kesindir ve daima 10 anlamına gelir. Hemen hemen Amerikan kullanımında hiç rastlanmazken İngiliz kullanımı seyrektir. Çoğunlukla Avrupai kullanıma sahiptir. 10 sayıları için "-ilyar" ile biten adlara dikkat etmek gerekir. "Milliard" İngilizceden başka diğer dillerde yaygın olarak kullanılıyorsh. Fakat uzun terimlerin kullanımına kuşkuyla bakılıyor. Örneğin 2004'te Fransız dilindeki Google'da "trilyon" ("trillion"), "katrilyon" ("quadrilliard") ve kentilyon ("quintillion") ile ilgili aramalarında sırasıyla 6630, 312 ve 127 sonuç çıktarken "trilyar" ("trilliard") and "katrilyar" ("quadrilliard") sadece, sırasıyla 102 ve 7 sonuç verdi. Almanca "milliarde", Felemenkçe "miljard", Türkçe "milyar" ve Rusça "миллиард" finansal konulardaki standart kullanımlardır. Büyük sayılar için ad üretirken, 10 (kısa ölçek) veya 10 (uzun ölçek)'deki "n" sayısı temel alınır. Onlar ve yüzler basamağındaki birimin Latince kökleri "-ilyon" soneki ile birlikte birbirine bağlanır. Bu şekilde 10 = 10 (kısa ölçek) veya 10 = 10 (uzun ölçek)'e kadar olan sayılar adlandırılabilir. Latin öneklerinin kullanıldığı sistem, üstel sayılar için belirsizlik meydana getirir. Büyük sayıların karşıtlarının adları buranın konusu değildir. Çünkü onlar "-da bir" şeklinde düzenli formdadırlar. Örn, katordesilyon"da bir", sentilyon"da bir". Ayrıntılar için bilyon ve uzun ve kısa ölçeklere bakınız. Kuzey Karolina Üniversitesinde Matematik ve Bilim Eğitimi Yöneticisi Russ Rowlett, karışıklığa meydan vermemek için Latin tabanlı kısa ölçek ve uzun ölçek sistemlerdeki, binin katları olan büyük sayıların adlandırılmasında, tam Yunan tabanlı sistem kullanmayı 2001'de önerdi. Tâ-i merbûta Tâ-i merbûta (, "bağlı """) Arapça yazımda ek bir işarettir, ancak Arap alfabesinden sayılmaz. Bu üzerinde iki nokta olan yalın he gibi ve bir kelimenin sonuna son ek olarak bağlandığı zaman, bu ek işaretin bir türevi „t“ gibi okunur ve te gibi iki biçimde yazılır. Sadece bir kelimenin sonunda kullanılır ve hiçbir sayısal değeri yoktur. "Te" kelimelerin sonunda olduğu zaman şeklinde yazılabilir ve "kapalı t" anlamına gelen ""tāʾ marbūṭa"" olarak adlandırılır. Genellikle dişilik işaretlerinden birisidir, geçiş ve duraklarda "t" ve "h" seslerini alabilir. Arapça harflerin alan adı olarak kullanılması ve karakter kodlarının tespitinde karşılaşılan sorunlardan biri de "tāʾ marbūṭa " gibi karakterlerin nasıl yazılacağı olmuştur. El yazısında, farklı karakterler arasına karışır (örneğin, "Heh" ve "Teh-Marbuta" gibi) ve bu tembellikten ya da yazım zayıflığından kaynaklanmaktadır. Jordan Hill Jordan Craig Hill (d. 27 Temmuz 1987), National Basketball Association (NBA) takımlarından Minnesota Timberwolves forması giyen Amerikalı profesyonel basketbolcu. Kolej kariyerini Arizona Üniversitesi'nde tamamlamıştır. Kolej kariyerinin son senesi'nde 18,3 sayı, 11,0 ribaund ortalamalarıyla oynamıştır. Hill, 2009 NBA Seçmeleri'nde New York Knicks takımının 8.sırada seçtiği isim oldu. Knicks ile sadece 24 maç oynadıktan sonra, 18 şubat 2010 günü Tracy Mcgrady nin de içinde bulunduğu takasla birlikte Houston Rockets'a gitti. Houston ile 23 maçta görev alan Hill, 6,4 sayı, 5,0 ribaund ortalamalarıyla oynadı. 4 Nisan 2010 günü Indiana Pacers karşısında 15 sayı atarak kariyer rekorunu kırdı. 15 Mart 2012 tarihi'nde Los Angeles Lakers'a ilk tur draft hakkı ve Derek Fisher karşılığında takas oldu. 2010 Almanya Grand Prix 2010 Almanya Grand Prix, 2010 Formula 1 sezonunun 10. yarışıdır. Bu yarışın antrenman ve sıralama turlarında Scuderia Ferrari takımı oldukça hızlıydı. Fernando Alonso sıralama turlarında son anda pol pozisyonunu Sebastian Vettel'e kaptırdı. Yarış başladığında ise takım yine gerçek hızını gösterdi. Alonso ve Felipe Massa, Sebastian Vettel'i 6. virajda yaptıkları atakla pist dışında itmeyi başardılar ve ilk iki sırayı aldılar. Massa 37. tura kadar liderdi. Ancak Alonso 11. virajda yüksek bir hızla (317 km/s) önüne geçti ve yarışı kazandı. Massa'nın ikinci bitirdiği yarış sonrası, Uluslararası Motorsporları Federasyonu yönetimi bu geçişin takım taktiği olduğunu düşünerek takımı 110 milyon pound para cezasına çarptırdı. Sebastian Vettel üçüncü olurken, McLaren pilotları ancak dördüncü ve beşinci sırayı aldılar. Necati GÃ¼ler Necati Güler (d. 1956, Kayseri), Türk millî basketbolcu ve yönetici. 1956 yılında Kayseri'de doğan Güler, Kolej'de basketbola başladı. 1974-75 sezonunda 2. Lig şampiyonu olarak Türkiye Deplasmanlı Basketbol Ligi'ne yükselen Adana Demirspor'da forma giyen Güler oyun kurucu mevkiindeki etkinliğiyle dikkat çekti. 1975 yılında Fenerbahçe'ye transfer olan Güler burada da başarılı performansını sürdürdü ve genç millî takıma yükseldi. Türkiye genç millî basketbol takımı ile 1 Mayıs 1976'da ülkenin ilk kez Balkan Şampiyonluğuna ulaşmasında katkı sahibi oldu. Güler 1976'da şampiyon olan Eczacıbaşı'na transfer oldu. Yedi yıl formasını giydiği Eczacıbaşı takımında 1977, 1978, 1980, 1981 ve 1982 yıllarında Türkiye şampiyonluğu sevinci yaşayan Güler, 1983'te İTÜ'ye transfer oldu ve 1992'de basketbolu bırakana dek bu takımın formasını giydi. 137 kez A millî olan başarılı sporcu 1981 yılında bu defa Türkiye millî basketbol takımı ile Balkan şampiyonluğuna ulaştı. 1983 yılında Fas'ın Kazablanka kentinde düzenlenen Akdeniz Oyunları'nda bronz madalya kazanan takımda yer aldı . Yöneticilik hayatına ise aktif sporculuk yaşantısı bitmeden başladı. 1989'da Millî Olimpiyat Komitesi üyesi olan Güler, sporcu temsilcisi olarak Türkiye Basketbol Federasyonu'nda (TBF) da görev yapmaya başladı. 1998-2003 yılları arasında TBF Eğitim Kurulu Genel Sekreterliği görevini sürdürdü. 2003-04 yılları arasında TEDMER Vakfı’nda Genel Müdürlük yapan Güler, 2004-07 yılları arasında da Boğaziçi Üniversitesi Vakfı’nın Genel Müdürlük görevini yürüttü, Boğaziçi Üniversitesi Mezunlar Derneği (BÜMED) Yönetim Kurulu Başkanlığı ve Kurucu Üyesi olarak da görev aldı WISHES WISHES (Web-based Information Service for Higher Education Students), yükseköğrenim öğrencileri için web tabanlı bilgi servisidir. Dokuz Avrupa enstitüsü tarafından yürütülen bir Avrupa Projesi olan WISHES Avrupa merkezli öğrenim ve çalışma olanaklarını tüm dünyadaki öğrencilere sunar yani kullanıcı odaklı web tabanlı bir bilgi portalidir. 4000’den fazla öğrencinin ihtiyaçlarına dayanarak, Bolonya ve Lizbon kriterlerinin çerçevesinde, WISHES web portali bilgileri bir araya toplar ve Avrupalı yükseköğrenim kurumları ve işverenler için profiller yaratır. 100’den fazla Avrupalı yükseköğrenim enstitüsü, Avrupa dernekleri, çeşitli ulusal ajanslar ve Avrupa Komisyonunun, oluşturduğu çeşitli ağlar ve güçlü desteği ile WISHES hizmetlerini üç ana hedef kitlesine sunar: Dünya çapındaki öğrenciler, yükseköğrenim kurumları, şirketler. WISHES üç farklı hedef kitleye hizmetini sunar: Öğrenciler- dünya çapında, yurtdışında okumak veya çalışmak isteyen üniversite öğrencileri ve kolej öğrencileri. Ayrıca, WISHES yurt dışında yükseköğrenim yapmak isteyen öğrencileri de hedefler. ESN (Erasmus Student Network) ve EMSA (European Medical Students Association) gibi öğrenci birlikleri ile yakın ilişkiler kurulmuştur. Yükseköğrenim kurumları- üniversiteler, kolejler, akademik topluluklar, eğitim ağları, Avrupa ağları, ve Bolonya antlaşmasını imzalayan diğer ülkelerin yükseköğrenim kurumları kendilerini temsil edebilir ve imkânlarını WISHES da sunabilirler. WISHES somut olarak rektör yardımcıları ve uluslararası ofis çalışanları gibi uluslararası ilişkilerden sorumlu insanları hedefler. Şirketler- işverenler, profesyonel derneklerin üyeleri ve Bolonya antlaşmasına dayanan şirketler uluslararası öğrencileri ve dünya çapında yeni mezunları ararlar. Uluslararası öğrencilerin bugünkü ihtiyaçlarını karşılamak için, WISHES Mobility Portal üç bileşenden oluşur: Bilgi Portalı: Bilgi portali Avrupa’daki öğrenim imkânlarını sunar. Burada öğrenimi mümkün olan farklı dersler ile ilgili bilgiye ek olarak, ülke, şehir, barınma, yaşam şartları ve benzeri bilgiler verilmektedir. İşe yerleştirme veritabanı: Platformun ikinci bileşeni, uluslararası işe yerleştirme veritabanları, işverenleri ve iş imkânlarını yani bireysel web tabanlı iş imkânlarını uluslararası öğrencilere sunar. Çevrim içi Topluluk: WISHES Mobility Portal’ın üçüncü bileşeni, “çevrim içi topluluk” ta öğrenciler yorum yapabilir, tartışabilir, farklı çalışmaları, iş imkânlarını ve yurt dışında yaşamanın temel sorunlarını değerlendirebilirler. Bu sanal market Avrupa’daki farklı ülkelerin üniversite şehirlerine dayanılarak yapılandırılmıştır ve farklı öğrenci jenerasyonları arasında geçmiş ve gelecek öğrencilerin sanal buluşmasını sağlar. WISHES konsorsiyumu 9 kurumdan oluÅŸur. Aralık 2006'da, Michael Steinmann ve Ricardo Dores, Tomas Bata Üniversitesi’nde (Zlín) - Çek Cumhuriyeti Erasmus dönemlerinde Avrupa'daki Erasmus Üniversitelerinde yaşam ve öğrenim ile ilgili bilgiyi merkezi olarak sunan bir web-portali yaratma fikri ile geldiler. Büyük taahhütleriyle ve farklı üniversitelerin desteğiyle çok hızlı bir biçimde gerçekleşti, fikirleri çabucak büyüdü: Çeşitli uluslararası konferanslardaki sunumlarını, Alan Smith’ten, WISHES’ın altında yatan fikirleri, Avrupa Komisyonu’nun. Nisan 2007'de Brüksel’deki Directorate General of Education and Culture (DG EAC) da sunmaları için aldıkları davet izledi. University of Paderborn’un desteği ile, Michael Steinmann ve Prof. Dr. Leena Suhl Avrupa’da yükseköğrenimin çekiciligini arttırmak için, proje önerisini 2008 de Erasmus Mundus Programı Action 4’ a gönderdiler. Sonradan Ekim 2008 de, WISHES Avrupa Komisyonu tarafından kabul edildi (Anlaşma No. 2008-2457 / 001 - 001 MUN MUNATT), ve Aralık 2008 de başladı. Gelecekteki WISHES hareketlilik portaline sağlam zemin oluşturması için 2009 da üç ana WISHES anketi gerçekleştirildi: bu anketlerde 600 yükseköğrenim kurumu, 100 girişimci ve 4000 öğrenci, Avrupa’daki öğrenim ve çalışma seçeneklerini içeren merkezi bilgi merkezi ile ilgili dileklerini belirttiler. Ayrıca, projenin fikrini daha fazla desteklemek için, 2009 da WISHES yükseköğrenim hareketliliği üzerine farklı pek çok önemli Avrupa konferansında sunuldu: The ERACON Conference 2009 (29 Nisan - 3 Mayıs 2009, Lefkoşa, Kıbrıs Cumhuriyeti) ve The EAIE Conference 2009 (16 - 19 Eylül, Madrid, İspanya). Almanya’nın Essen şehrinde Mayıs 2010'da, WISHES Networking günlerinde (NWD 2010), WISHES hareketlilik portali yüksek öğretim kurumları için başlatıldı. Haziran 2010'dan bu yana yüksek öğretim kurumlarının, Eylül 2010'da dünya çapındaki öğrencilere yönelik WISHES lansmanı için sunumlarını WISHES da hazırlamaları sağlanmıştır. Eylül 2010'da WISHES tüm dünyadaki öğrenciler için kullanıma açılacaktır. Şubat 2011'den başlayarak işverenler imkânlarını WISHES’da sunmaya başlayabilecekler. Ayrıca, Erasmus Mundus WISHES Projesi aşağıdaki konferanslarda sunulacaktır: 2010 2011 WISHES ağına katılmak için daha pek çok kuruma imkânlar sunuyor. Bugüne kadar aşağıdaki yükseköğrenim kurumları WISHES fikrine katıldı: DeMar DeRozan DeMar Darnell DeRozan (d. 7 Ağustos 1989), Amerikalı profesyonel basketbolcudur. 2009 NBA Seçmeleri'ne katılarak Toronto Raptors'ın dokuzuncu sırada seçtiği isim oldu. 2.01 metre boyundadır ve şutör gard mevkinde oynamaktadır. DeMar DeRozan, Kaliforniya, Compton'da 7 ağustos 1989 yılında dünyaya geldi. Doğduğu şehir; Compton Lisesinde basketbol kariyerine başladı. İlk yılında 26,1 sayı, 8,4 ribaund, ikinci yılında 22,6 sayı, 8,4 ribaund ve üçüncü yılında 22,3 sayı, 7,8 ribaund, 3,2 asist, 3,2 top çalma ortalamalarıyla oynadı. 2007-08 sezonunda Richard Gahr Lisesine karşı oynanan maçta, 49 sayı, 17 ribaund, 6 asist ve 4 top çalma ile oynadı. 2007 yılında Kobe Bryant ve Lebron James'in kamplarına katılarak kendini gösterdi. 2008 yılında "McDonald's All-American Takımı" na, seçildi. McDonald's All-American Slam Dunk yarışmasına da katıldı ve şampiyon oldu. Yine 2008 yılında "Jordan Brand Classic" ve Nike Hoop Summit maçında yer aldı. University Of Southern California(USC) da kolej kariyerine başlayan DeRozan, hazırlık maçında 'Azusa Pacific' takımını 85-64 yendikleri maçta 21 sayı attı. Takımı ile ilk resmi maçında ise UC Irvine'a karşı 14 sayı üretti. Kolej takımıyla 35 maçta yer aldı ve 13,9 sayı, 5,7 ribaund ortalaması ile oynadı. PAC-10 turnuvası yarı finalinde UCLA'e 21 sayı, 13 ribaund istatistiklerini elde ederek kariyer rekoru kırdı. 2009 Pac-10 turnuvasının en değerli oyuncusu seçildi. DeRozan, Kolej de bir yıl geçirdikten sonra 2009 NBA Seçmeleri'ne katılacağını söyledi. 25 Haziran 2009 günü 1.tur, 9.sırada Toronto Raptors tarafından seçildi. 77 maça çıkan DeRozan, 8,6 sayı, 2,9 ribaund ortalamalarıyla mücadele etti. Ayrıca 'All-Star Hafta sonu' smaç yarışmasına katıldı. Ama finalde Nate Robinson'a yenildi. İlk smacını 6.sınıfta yapmıştır. Best Ed Best Ed, Vince Commisso, Mike Warga ve Khaki Jones tarafından oluşturulan animasyon televizyon dizisi. 2008 yılının Haziran ayında oluşturulmuştur. Aşırı yardımsever ve coşkulu bir köpek olan Ed ile arkadaşı sincap Buddy ile olan maceralarını anlatmaktadır. Diziyi 9 Story Entertainment ve Cartoon Network Studios üretmiş ve Adobe Flash yazılımı kullanılmıştır. Diana Taurasi Diana Taurasi (d. 1982, Kaliforniya), aynı zamanda İtalyan vatandaşı da olan Amerikalı basketbolcudur. WNBA tarihinin en başarılı 15 oyuncusundan biri. UMMC Ekaterinburg'ta forma giymektedir. Dünyanın en iyi kadın basketbolcusu olarak gösterilmektedir. 2004 yılında ABD Kadınlar Profesyonel Basketbol Ligi (WNBA) takımlarından Phoenix Mercury tarafından draft edildi. WNBA’de ilk 3 maçında 20 sayıyı aşan ilk oyuncu olmayı başaran Taurasi 2004 yılında yılın çaylağı ödülüne layık görüldü. Aynı yıl Atina'da düzenlenen Yaz Olimpiyatları'nda altın madalya kazanan ABD ulusal takımında yer aldı. Taurasi Pekin'de düzenlenen 2008 Yaz Olimpiyatları'nda da aynı başarıyı tekrarladı. Bu kadroda, Cappie Pondexter, Seimone Augustus, Tamika Catchings ve Sylvia Fowles da yer aldı. WNBA'deki ilk sezonunda yılın kadrosuna ve All Star takımına seçilmeyi başaran Diana Taurasi, bir maçta 47 sayı atan ve lig rekorunu egale eden, bir sezonda attığı 860 sayıyla Katie Smith'e ait olan rekoru ele geçiren, WNBA’de 2000 sayıya ulaşan en genç ikinci oyuncu oldu. Taurasi, 2007 ve 2009 yıllarında WNBA şampiyonluğu yaşadı. 2006, 2008 ve 2009 sezonlarında WNBA’in sayı kraliçesi olan 28 yaşındaki oyuncu 2009’da normal sezon ve finallerin en değerli oyuncusu seçildi. Taurasi, 2005-06 sezonunda Dinamo Moskova'da oynayarak Avrupa basketboluna adım attı. 2007 yılında Spartak Moskova takımına geçen başarılı sporcu bu forma altında 2007, 2008 ve 2009 yıllarında EuroLeague Women şampiyonluğu sevincini yaşadı. Bu forma altında birçok bireysel başarıya da ulaşan Taurasi 12 Mayıs 2010 günü son dört sezondur Euroleague çeyrek finali oynayan ve 2010-11 sezonunda final-four hedefleyen Fenerbahçe (kadın basketbol takımı)'na transfer oldu. Fenerbahçe de oynadığı dönemde, doping yaptığı iddiaları asılsız çıktı. 2011-2012 sezonunda Fenerbahçenin ezeli rakibi Galatasaray Medical Park'a transfer oldu. 2012 Sezonunda Rusya'nın Yekaterinburg şehrinin UMMC Ekaterinburg kulübüne transfer olmuş ve halen bu takımın formasını giymektedir. 2010 yazında ise WNBA'de formasını giydiği Phoenix Mercury takımının şampiyonluğa ulaşmasında 23,9'luk sayı ortalamasıyla büyük pay sahibi oldu. Yağız Göktuğ Taşbulak Yağız Göktuğ Taşbulak (d. 3 Ocak 1991, İstanbul), Kartalspor'lu futbolcudur. 2009'da Kartalspor alt yapısından A takıma yükselmiştir. Orta saha bölgesinde görev almaktadır. 9 kez 3. Lig'de ve 2 kez 1. Lig'de görev almıştır . Ergün Penbe'nin Kartalspor'a gelmesiyle tekrar şans bulan futbolcu spor kamuoyunun dikkatini çekmiştir.O sezon 7 maçta görev yapan futolcunun günümüz futbolunda çift yönlü orta saha diye tabir edilen stilde bir oyun yapısı vardır. 2011/2012 sezonu başında Belediye Vanspor'a kiralanmış ve burada 19 maça çıkmıştir. 2012/2013 sezonunu kiralık olarak Gölcükspor'da geçirmektedir. 1 Ocak 2014 tarihinde, 3. Lig ekiplerinden Gölcükspor'a transfer oldu. 2014 yaz transfer sezonunun son günlerinde eski kulübü Kartalspor ile 2 yıllık sözleşme imzaladı. Savaş Droid Savaş Droid'leri,Ayrılıkçılar'ın standart askerleridir.İskelet görümündeki bu droidler,Klon Askerler'e karşılık olarak yaratılmış,ama klonlardan güçsüz olmuş,fakat yapılımları kolay olduğundan sayıları daha çok olmuştur.Yapılım yerleri Geneosis'tir. Bu droidler çoğunluk aptaldırlar.Ama zeki olan türleri de yok değildir.Bu droidler ayrıca sakar ve komiktirler.Bu droidler liderlerinin emirlerine uyup,Düşmana saldırırken ateş edip durmadan ileri koşarlar. Bilinen komutanlar: Savaş Droidleri'nin yeni yapılan oldukça başarılı bir versiyonu vardır.Bunlar daha güçlü ve zeki olan Süper Savaş Droid'leridir. Savaş Droid'leri Star Wars Clone Wars bölümlerinde görüldükleri bölümler boyunca çok komik şeyler yapmışlardır.Clone Wars'ta bu özellikleri sayesinde büyük bir nam salmışlardır.Klon Askerler'den sonra en iyi bilinen askerlerdir. Yapılımları basittir.Geneosisliler kendileri yapabilirler,ama bu işi yapım makinelerine bırakırlar.İskelet görünümlü oldukları için,iskelet yapısına sahiptir.Bu yüzden yapımları plastik iskelet yapımıyla kıyaslanabilir.Bölümleri yapılması fazla zahmet verici olmayan,2 bacak,2 kol,basit bir gövde ve basit bir kafa.Sırtlarındaki sırt çantası gibi olan kutu ise bir sinyal cihazıdır.Bu cihaz,Droid Kontrol Gemisi ile bağlantıyı sağlar. Altan DinÃ§er Altan Dinçer (d. 20 Mayıs 1932, İstanbul - ö. 12 Ocak 2010, İstanbul), Türk millî basketbolcu ve antrenör. 1932 yılında İstanbul'da dünyaya gelen Altan Dinçer, 1948'de Vefa’da basketbola başladı. Burada skorer oyunuyla dikkat çeken Dinçer, 1953 yılında Galatasaray'ın üstünlüğünü sona erdirmek isteyen Fenerbahçe'ye transfer oldu. 27 Mart 1954 günü oynanan tarihi maçta Galatasaray'ı 71-61 yenerek bu takımın yenilmezliğine son veren sarı-lacivertli ekipte yer alan Dinçer, üç yıl (1954-55, 1955-56 ve 1956-57) İstanbul Basketbol Ligi sayı krallığını kazandığı gibi takımının bu sezonlarda İstanbul ve 1957 yılında tarihinde ilk kez Türkiye şampiyonu olmasında başrollerden birini oynadı. 1958 yılında dönemin güçlü ekibi Modaspor'a transfer olan Dinçer, takımının 1958-59 İstanbul şampiyonu olmasında pay sahibi oldu. Altan Dinçer, 1952 Yaz Olimpiyatları'na katılan ve 1955'te Ordulararası Basketbol Dünya Şampiyonası’nda ABD'nin ardından ikinci olan Ordu millî takımlarının ilk beşinde yer aldı. 1955, 1957 ve 1961 yıllarında Avrupa Basketbol Şampiyonası'nda Türkiye millî basketbol takımının başarısı için ter döktü. 64 kez formasını giydiği millî takıma 14 kez kaptanlık yaptı. 1965-68 ve 1972-74 yılları arasında Fenerbahçe basketbol takımın koçluğu görevini de üstlendi, 1 İstanbul Ligi ve 1 Türkiye Kupası şampiyonluğu yaşadı. Millî takım yöneticiliği yapan Altan Dinçer, Turgay Demirel'in 1992 yılında Türkiye Basketbol Federasyonu Başkanlığı'na seçilmesiyle birlikte Merkez Hakem Kurulu Başkanlığı ve Disiplin Kurulu Başkanlığı görevlerinde de bulundu. Hakemlikle ve Disiplin Kurulu'nun yeniden yapılanmasıyla ilgili önemli çalışmalara imza attı. Your Love Is My Drug "Your Love Is My Drug" Kesha'nın ilk stüdyo albümü olan "Animal"da bulunan şarkıdır. Şarkının sözlerini Kesha Sebert, Pebe Sebert, Joshua Coleman yazmıştır. Şarkı albümde ilk sırada yer almaktadır. Hagop Baronyan Hagop Baronyan (Ermenice: Յակոբ Պարոնեան, d. 6 Ağustos 1843, Edirne – ö. 1891, İstanbul), Osmanlı gazeteci, oyun ve mizah yazarı. Osmanlı ve Ermeni tiyatrosunda önemli yeri olan bir oyun yazarıdır. “"Ermenilerin Molieri"” olarak bilinir. Osmanlı Devleti’nde yayımlanan ilk Türkçe mizah dergilerinden birisi olan “"Tiyatro"”’yu çıkarmıştır. İstanbul yaşamını tüm yönleriyle ele alan, toplumsal kuruluşları, aydını, din adamını, tüccarı, hekimi, aile yapısını, çarşıyı, özellikle cemaatine mensup kişileri acımasızca eleştiren yazılarıyla tanınır. 1843’te Edirneli yoksul bir ailenin çocuğu olarak dünyaya geldi. İlk ve orta öğrenimini Ermeni okullarında tamamladı. Bu arada bir yıl kadar da bir Rum okulunda eğitim gördü ve Rumca öğrendi. 1864'te İstanbul’a yerleşti. Sekreter, aktar, öğretmen olarak çeşitli işlerde çalıştı ve toplum hayatının değişik yönlerini gözleme fırsatı buldu. Hevesli bir okur olarak bazı Avrupa dillerini, özellikle de dönemin İstanbul’unda büyük etkileri olan Fransızca ve İtalyancayı kendi kendine öğrendi. Osmanlı başkentinde yayımlanan çeşitli dergilere katkı sunarak yazarlık konusunda deneyim kazandı. Baronyan’ın tiyatroya olan yoğun ilgisi çok genç yaşlarda kendini gösterdi. İlk oyununu 1865’te kaleme aldı. Bu eser, Carlo Goldoni’nin İki Efendinin Uşağı adlı oyununun bir tür taklidi olan “"Yergu derov dzara mı"” adlı kısa bir farstı. Eser, yazarın ölümünden 20 yıl sonra 1911’de yayımlandı. İlk özgün komedisi olan “"Adamnapuyjn Arevelyan"”’ı (Şark Dişçisi) 1869’da yayımlandı. Baronyan’ın oyunun edebi niteliğinden tatmin olmadığı ve oyunun kopyalarını kitapçılardan kaldırttığı söylenir. Görücü usulü evlilikleri ve evlilikte sadakat konusunu genellikle neşeli bir üslupta ele aldığı bu eser Aras Yayıncılık tarafından 2010 yılında basıldı. Mükemmeliyetçi bir yazar olan Baronyan, 1872 yılında başladığı “"Şoğokortı"” (Dalkavuk) adlı eserini yarım bıraktı. Bu eseri bir başka büyük mizah yazarı olan Yervant Odyan tamamlamıştır. 1880-1881 yıllarında yayımlanan “"Medzabadiv muratsganner"”’de (Pek Muhterem Dilenciler) adlı hiciv romanında taşralı eşrafın patavatsızlığına ve naifliğine odaklandı; bu niteliklerin aynı zamanda çeşitli sanatsal, profesyonel, dini ve zanaatkâr fırsatçılar tarafından sömürülmeye ne denli açık olduğuna da dikkat çekti. Baronyan, son eseri ""Bağdasar Ağpar"”’ı 1886-1887’de hiciv dergisi Khigar’da bölümler halinde yayımlamıştır. Boşanma teması etrafında modern Ermeni kurumlarını eleştirdiği bu eser Ermeni komedi geleneğinin en popüler oyunlarından birisidir. Bağdasar Ağpar ve Medzabadiv muratsganner, Mayıs 2013’te yayımlanan “"Baronyan Oyunları"” adlı kitapta yer almıştır. Yazar 1887’de Khigar okurlarına yakında "Çeyiz" adında yeni bir komedi yayınlayacağının duyurusunu yaptıysa da bu komediyi hiçbir zaman yayınlamadı. Oyunun (sekiz sahne ve bazı bölümlerden oluşan) tamamlanmamış bir taslağı kâğıtlarının arasında bulundu ve ölümünün ardından yayınlandı. Baronyon ilk üç oyununun halka sunmak istememişti; dördüncü eseri Bağdasar Ağpar tamamlandığında ise Ermeni tiyatrosu padişah II. Abdülhamit’in baskısı nedeniyle kapanmış bulunuyordu. Dolayısıyla oyunlarının hiçbirisi Baronyan yaşarken sahnelenmedi. Baronyan oyunları, 1890’larda popüler olmuşlardır. Baronyan’ın gazetecilik yaşamı 1871’de ""Yeprad""'da (Fırat) başyazar olması ile başladı. Gazeteciliği “"Meğu"” (Arı), “"Higar"” (Bilge) gazetelerinde sürdürdü. 20 Mart 1874′te "Tiyatro" adlı Türkçe mizah gazetesini; 6 Nisan 1874′te ise çift dilli bir yayın olan ve (Ermenice-Osmanlıca) ve Ermeni harfleriyle basılan “"Tadron"”’u da çıkarmaya başladı. Osmanlı’da yayımlanan dördüncü Türkçe mizah dergisi olan ve haftada iki kez çıkan dört sayfalık ‘Tiyatro’ (ilk ikisi Teodor Kasap’ın ‘Diyojen'i ve ‘Hayal’i, üçüncüsü ise Zakarya Efendi’nin ‘Latife’sidir) dergisinin tüm içeriğini Baronyan tarafından oluşturuluyordu. Tadron, Ermeni cemaatine yönelik gündemin tartışıldığı ayrı bir mecra idi; hafta da iki gün yayınlanmaktaydı ve Tiyatro dergisi ile ortak malzeme de içeriyordu. Her iki yayın da, 1877′ye kadar yaşamını sürdürebildi. Tiyatro Dergisi’nin 20 Mart 1874 - 12 Nisan 1875 tarihleri arasındaki sayılarının tıpkıbasımı kitap olarak yayımlanmıştır. Baronyan’ın yayına hazırladığı süreli yayınların ömrü kısa, fakat etkisi büyük oldu. Dergilerin yayını, içerdikleri toplumsal eleştiriler nedeniyle sıklıkla Osmanlı sansür bürosu tarafından durduruldu. Baronyan, 1891’de İstanbul Surp Pırgiç Ermeni Hastanesi’nde tüberküloz hastalığından öldü. Naaşı, İstanbul Ermeni Mezarlığı'nda toprağa verildi; ancak mezar yeri belli değildir. Burcu Ayhan Burcu Ayhan Yüksel (3 Mayıs 1990, Osmaniye), Türk atlet. Yüksek atlama branşında yarışmaktadır. İstanbul ENKA Spor Kulübü sporcusudur. Antrenör Cahit Yüksel ile çalışmaktadır. 2-8 Temmuz 2007 tarihleri arasında merkezi Trabzon olmak üzere Rize ve Giresun'da düzenlenen Karadeniz Olimpiyat Oyunları'nda altın madalyaya ulaştı. Sırbistan'ın Novi Sad kentinde düzenlenen 20. Avrupa Gençler Atletizm Şampiyonası'nda bayanlar yüksek atlama finalinde yarışan Türk atlet Burcu Ayhan, 1,89 metre ile 3. sırada yer alarak bronz madalyanın sahibi oldu. Başarısını İtalya'nın Pescara kentinde düzenlenen 2009 Akdeniz Oyunları'nda da sürdüren Ayhan bu şampiyonada ise gümüş madalya kazandı. Portekiz'in Vila Real de Santo Antonio kentinde 29-30 Mayıs 2010 tarihleri arasında düzenlenen Avrupa Şampiyon Kulüpler Kupası Atletizm yarışmalarında 2009 Türkiye şampiyonluğuna katkı sağladığı Fenerbahçe atletizm takımı forması ile 1,86 metrelik atlayışıyla bir kez daha gümüş madalyaya ulaştı. Kazandırdığı puanla Fenerbahçe'nin A Grubu'nda kalmasını sağladı. İspanya'nın Barselona kentinde düzenlenen 20. Avrupa Atletizm Şampiyonası'nda bayanlar yüksek atlamada 1,92 metreyi geçen Burcu Ayhan, hem finale yükseldi hem de 23 yaş altı Türkiye rekorunu kırdı. Ayhan, Avrupa Şampiyonası gibi büyük organizasyonlarda yüksek atlama kategorisinde finale kalma başarısını gösteren ilk Türk bayan atlet oldu. 2011 yılında Çek Cumhuriyeti'nin Ostrava kentinde yapılan 23 yaş altı Avrupa Şampiyonasında 1.94 metrelik atlayışı ile Türkiye rekoru kırarak Avrupa 3. olmuştur. Burcu Ayhan 2012 Londra Olimpiyat Oyunları'nda, Türkiye tarihinde bir ilki başararak, yüksek atlama branşında finalde mücadele eden ilk Türk sporcu oldu. 2013 yılında, Mersin'de düzenlenen Akdeniz Oyunları'na katıldı ve Hırvat sporcu Ana Šimić ile birlikte altın madalyanın sahibi oldu. Altıntepsi, Bayrampaşa Altıntepsi, İstanbul'un Bayrampaşa ilçesine bağlı bir mahalledir. 130 hektarlık bir alanı kaplamakta olup kuzeyinde Kocatepe, kuzeydoğusunda İsmetpaşa ve Yenidoğan mahalleleri, güneyinde ise Terazidere ve Vatan mahalleleri ile komşudur. Mahallede 8.000 civarında Arnavut, Makedon ve Rumeli kökenli vatandaş yaşamakta olup 3.000 civarında da Trakyalı vatandaş bulunmaktadır. Nüfusun diğer kısmı Anadolu’nun çeşitli illerinden dengeli bir şekilde gelmiştir. Altıntepsi Mahallesinin ev sahipliği yaptığı ilk alışveriş merkezi CarrefourSA 2003 yılının haziran ayında açıldı.Altında İstanbul'un önemli mekanlarından olan Bayrampaşa Otogarı'da bu mahallenin sınırları içerisindedir.Girişi Bayrampaşa,çıkışı Esenler ve Esenler merkezine yakın olduğu için Esenler otogarı diye de geçmektedir. U7 (Berlin metrosu) Berlin'in U7 hattı'nın toplam 40 durağı bulunuyor ve 31,8 km uzunluğunda. Hat Spandau'da başlıyor, Neukölln'ün altından geçiyor ve Rudow'da bitiyor. U7 hattı aslında ilk başta bugünkü U6 hattı'nın bir yan hattıydı ve Seestraße ile Grenzallee arasında traffiği sağlıyordu. 1966'da U7 hattı U6 hattından ayrıldı ve sonraki seneler hep uzatıldı. Bugün U7 hattı, hat uzunluğu, durak sayısı ve sürüş saatini göz önünde bulundurulsa Berlin'in en uzun metro hattı. Bu hattın komple yerin altından geçmesi yüzünden bir zamanlar U7 hattı dünya'nın en uzun tüneliydi. Keith Flint Keith Charles Flint (17 Eylül 1969, Redbridge, Londra, İngiltere; 4 Mart 2019, Essex, İngiltere) İngiliz müzisyen. The Prodigy adlı grubun vokalisti. Flint grubun diğer üyeleri gibi İngiltere'nin Essex şehrinde doğup büyüdü. Burada ilkokul ve lise öğrenimini tamamladı. 1980'ların sonlarında bir müzik klubünde Liam Howlett ile tanıştı. Howlett'in şarkılarını dinledikten sonra onla çalışmak istediğini belirtti. Aslında Flint ilk başlarda bir dansçıydı, fakat 1996 yılında "Firestarter" adlı şarkının vokalistliğini yaptı ve çok beğeni topladı.Bunun üzerine The Prodigy'nin sıradaki teklisi olan "Breathe" nin geri vokalliğini yaptı. Bundan da çok beğeni topladıktan sonra "Serial Thrilla" ve "Fuel My Fire" teklilerinde de vokalistlik yaptı ve bu tekliler bir albümde toplandı. Albüm o kadar beğenildi ki gelmiş-geçmiş en iyi dans müziği albümü olma yolunda hızla ilerledi. Bu gelişmeler Flint'i bir medya odağı haline getirdi. 2002'de "Baby's Got a Temper" teklisinde Flint ve Howlett bazı anlaşmazlıklar içine girdiler. Flint bu şarkıda vokallik yapmadı. Onun yerine "Hodride" teklisinde yer aldı. Son çıkan Prodigy albümü "Invaders Must Die" da "Take Me to the Hospital", "Run with the Wolves" ve "Colours" şarkılarında vokallik yaptı. Flint, Gail Porter adlı bir TV spikeri ile yaşamaya başladı. Fakat 2000 yılında Porter'ın iş zorlukları sebebiyle ayrıldılar. Flint daha sonra Mayumi Kai adlı bir Japon DJ ile evlendi. Flint tam bir motosiklet hastasıdır. Çevresinde yapılan tüm yarışlara katılır. Motosiklet ile İngiltere'den İspanya'ya kadar 1500 mil yol kat etmiştir. Şarkıcı 4 Mart 2019 tarihinde evinde ölü bulunmuştur. Daha sonradan yapılan açıklamada kendini asarak intihar ettiği belirtilmiştir. Aras Yayıncılık Aras Yayıncılık, 1993 yılında İstanbul'da Mıgırdiç Margosyan, Yetvart Tomasyan, Ardaşes Margosyan ve Hrant Dink tarafından kuruldu. Okurlara Ermeni kültür ve edebiyatını tanıtmakta aracı olmaktadır. Edebiyat, tarih, yemek kitapları, müzik ve çocuk kitapları yayımlamaktadır. Kurulduğundan Temmuz 2010'a kadar 116 eser yayınlamıştır. Bunlar arasında 5 anı, 1 anlatı, 1 biyografi, 10 çocuk, 5 deneme, 1 Ermeni bestekârlar, 1 günce, 16 inceleme, 7 karikatür, 2 mizah, 2 monografi, 2 oyun, 30 öykü, 11 roman, 2 sanat, 1 söyleşi, 1 sözlük, 9 şiir, 4 tanıklık, 2 tarih, 2 yemek-anı türünde kitap vardır. Yayımladığı toplam kitap sayısı seksen bini aşmıştır. Dermot Gallagher Dermot J. Gallagher (d. 20 Mayıs 1957; Ringsend, Dublin), İrlandalı futbol hakemi. Premier Lig'de görev yapan Gallagher, Mayıs 2007'de hakemliği bıraktı. Şu anda futbol yorumculuğu yapmaktadır. Gallagher, hakemlik kariyerine 1978'de, eski English Football League yardımcı hakemlerinden Dick Bartlett'ın önerisiyle başladı. 1985'te kendisine yardımcı hakemlik görevi verildi. Beş yıl sonra, 33 yaşıdayken orta hakemlik görevine başladı. 1992'de Premier Lig maçlarına çıkmaya başlayan Gallagher, ilk maçına 19 Ağustos 1992'de, Coventry City-Tottenham Hotspur mücadelesinde çıktı. 1994'te FIFA kokartına sahip oldu. 13 Ağustos 1995'te, Everton ile Blackburn Rovers arasında oynanan ve Everton'un 1-0 kazandığı FA Charity Shield finalini yönetti. Aynı yıl, Woking'in Kidderminster Harriers'ı uzatmalarda 2-1 yendiği FA Trophy finalinde de görev yaptı. 1995 FIFA 20 Yaş Altı Dünya Kupası finalinde ise Arjantin'in Brezilya'yı 2-0 yendiği mücadelede düdük çaldı. 11 Mayıs 1996'da, Manchester United'ın Liverpool'u Eric Cantona'nın golüyle 1-0 yendiği FA Cup Finali'nde görev aldı. Kendisine, İngiltere'de düzenlenen 1996 Avrupa Futbol Şampiyonası'nda da görev verildi; fakat turnuva esnasında yaşadığı sakatlık sebebiyle 1997'nin başlarına kadar görev yapamadı. İrlanda doğumlu olmasına karşın İngiltere Futbol Federasyonu bünyesinde bulunan Gallagher, 13 Şubat 2002'de, İrlanda ile Rusya arasında oynanan maçta dahi görev aldı. 2002'de, 44 yaşında, artık uluslararası müsabakalarda görev almayacağını açıkladı. 13 Mayıs 2007'de ligdeki son maçına 2-2 sona eren Liverpool-Charlton Athletic karşılaşmasında çıktı. 28 Temmuz 2008'de, Cardiff City ile Swindon Town arasındaki hazırlık maçında ise resmî olarak son kez düdük çaldı. 23-30 Eylül 2007 tarihleri arasında, Sky TV tarafından hayır amacıyla düzenlenen ve Sky1'den naklen yayımlanan, yedişer kişilik takımların mücadele ettiği Premier League All Stars turnuvası maçlarının tamamında hakemlik yaptı. 2008'de, ITV tarafından düzenlenen, İngiltere'nin eski oyuncularından oluşan kadronun, İskoçya, Almanya ve İrlanda ile oynadığı maçlara davet edildi. Mayıs 2008'de, ITV1'de yayımlanan "Beat the Star" yarışmasında jüri üyeliği yaptı. Gallagher, çeşitli televizyon ve radyo programlarında futbol yorumculuğu da yapmaktadır. Rotherham Rotherham, Birleşik Krallık'ın İngiltere ülkesinde Yorkshire ve Humber bölgesinde törensel Güney Yorkshire Metropoliten kontluğu içinde bir kenttir. Rotherham kenti 1989'da Güney Yorkshire Metropoliten Kontluğu lağvedilince tek-seviyeli metropoliten yerel bölge olan Rotherham Borough merkez kentidir. Rotherham kenti Rother Nehri'nin yanında, Sheffield ile Doncaster arasında bir kavşak görevi görür. Sheffield'in şehir merkezine 10 km. uzaklıkta yer alır. Nüfusu, 2001 verilerine göre kent nüfusu 117,262 kişidir. Merkezi olduğu Rotherham Borough'sunun nüfusu ise 248,175 kişidir. Rotherham'da en önemli iktisadi sektör geleneksel olarak kesme aletleri, makas, bıçak ve yemek takımları ve bunlar için özel çelik üretimidir. Bu sanayi kolu hala Rotherham'da bulunmasına rağmen 20. yüzyıl ikinci yarısında dış ülkelerin, özellikle Uzak Doğu ülkelerinin, rekabeti dolayısıyla bu sanayi kolu Rotherham'da düşüşe geçmiştir. Kent diğer sanayii kollarına da çeşitlenmeye özellikle önem vermeye başlamıştır. Şehre İngiltere içinden ve dışından yatırımların çekilmesini önem verilmektedir. Yapılan planlara göre önümüzdeki 20 yıl içerisinde kentin 2 Milyar Euroluk özel sektör yatırım alması beklenmektedir. Rotherham şu kentlerle kardeş şehir bağlantısı kurmuştur: Ariadne Ariadne (eski Yunanca Ἀριάδνη, latince Ariana) yunan mitolojisinde, Zeus ve Europa'nın oğlu Girit Kralı Minos ve Güneş-Titan Helios'un kızı Kraliçe Pasiphae'nin kızıdır. Efsanenin Atina versiyonuna göre, oğlu Atina'da öldürüldükten sonra Minos şehre saldırır. Atinalılar saldırının durması için anlaşma yapmak istediklerinde her dokuz yılda bir yedi genç erkek ve yedi bakire kızın Minotor'a kurban edilmesi şartı koşulur. Theseus kurban edilecek erkeklerden biri olarak seçildiği vakit, Girit'e gidip Minotor'u öldürmeye karar verir. Ariadne Girit'te Theseus'a aşık olup, Minotor'un yaşadığı, Daidalus tarafından inşa edilmiş labirentte yolunu bulmasına yardım eder. Evlilik sözü karşısında Theseus'a Hephaistos'tan aldığı ipi verir. Theseus bu ipi labirentte ilerlerken arkasında bırakarak yolunu bulur ve (aslında Ariadne'nin yarı kardeşi olan) Minotor'u öldürür. Minotor'un ölümünün ardından, Ariadne ve Theseus Atina'ya gitmek için Girit'ten yola çıkarlar. Ama Theseus onu Nakşa adasında terk eder. Ariadne'nin adada terk edilişinin farklı versiyonları vardır. Theseus'un Ariadne'yi adada isteyerek terketmesinin nedeni hakkında bazı açıklamalar mevcuttur. Girit ve Atina o dönem düşman şehirlerdir. Giritli Ariadne, Atilalı Theseus'a aşık olduğu için ona yardım ederek babasına ve Girit'e ihanet etmiştir. Theseus da, sonuçta kendisine yardim etmiş olmasına rağmen, bu ihaneti yüzünden Ariadne ile evlenmek istemeyip onu adada bırakmıştır. Athena'nın rehberliğindeki Theseus'un uyuyan Ariadne'yi adada bırakarak gemisine gitmesini, antik Atina çömlek zanaatkarları birçok defa resmetmişlerdir. Theseus, Antik Atina kültüründe "terkeden kahraman" nosyonunu temsil eder. Karl Kerenyi ve Robert Graves'in teorilerine göre Ariadne Girit'in yüksek tanrıçalarından biridir. Aynı teoride Ariadne'nin "Labirent'in sahibesi" olduğu öne sürülür. Kerenyi'nin Knossos'ta bulduğu bir Lineer B yazıtında "bütün tanrılara, bal... labirentin sahibesine bal" yazar, Kerenyi'ye göre bu denklik, Labirent'in sahibesinin bir yüksek tanrıça olduğunu gösterir. Prof. Barry Powell ise Ariadne'nin Minos Giriti'nin "Yılan Tanrıçası" olduğunu öne sürer. Plutarch, "Theseus'un yaşamı" adlı eserinde, Ariadne'den tarihsel bir figür olarak bahseder. Ona göre prenses Ariadne ile tanrıça Ariadne farklı kişiliklerdir. Ressam Aisor'un bir çalışmasında Theseus'a Minotor'u öldürmesi için yardımcı olan kişi Ariadne değil Athena'dır. Helen tarihçisi Amathuslu Paeon'a göre, Kıbrıs'ın Amathus kentinde Afrodit-Ariadne kültü gözlemlenmiştir. Kıbrıs'ın en büyük ikinci Afrodit kültüne sahip olan bu şehirdeki anlatıya göre, Theseus'un gemisi fırtına yüzünden rotasından çıkar. Hamile ve acı içinde olan Ariadne sahile bırakılır. Gemisini kurtarmaya çalışan Theseus açık denize sürüklenir. Theseus'u beklerken doğum sırasında hayatını kaybeden Ariadne ile Kıbrıslı kadınlar ilgilenir ve adına bir adak yeri yaparlar. Döndüğü vakit üzüntülü Theseus, Ariadne'ye adaklar verilmesi için para bırakır ve biri gümüş diğeri bronz olmak üzere iki heykelcik hazırlatır. Jonathan dos Santos Jonathan dos Santos Ramírez (d. 26 Nisan 1990, Meksiko), Los Angeles Galaxy kulübünde orta saha ve defansif orta daha mevkiisinde görev yapan Meksikalı millî futbolcudur. Babası Zizinho, bir dönem Gençlerbirliği'nde de forma giymiş eski Brezilyalı futbolcudur. Annesi Meksikalıdır. Kardeşi Giovani dos Santos ile FC Barcelona altyapısına seçilmiştir. 2008-2009 sezonunda FC Barcelona altyapısından Barcelona B takımına geçti. 2009-10 sezonunda Pep Guardiola Jonathan'ı A takıma aldı. 15 Ağustos 2009'da, dos Santos FC Barcelona'daki ilk maçına Athletic Bilbao ile yapılan İspanya Süper Kupa maçına çıktı. 5 Eylül 2009'da ilk Barcelona B'deki maçı Mallorca B ile yapılan maçtı. Bu maç 1-1 beraberlikle sonuçlandı. dos Santos 28 Ekim 2009'da Copa del Rey'deki Cultural Leonesa maçında Seydou Keita'nın yerine 80. dakikada oyuna girdi. Bu maç 2-0'lık galibiyetle sonuçlandı. İlk UEFA Şampiyonlar Ligi maçına 24 Kasım 2009'da Inter'e karşı yapılan maçta çıktı. Andrés Iniesta'nın yerine 92. dakikada girdi. İlk La Liga maçına 2 Şubat 2010'da Villarreal CF'ye karşı çıktı. 60. dakikada Andrés Iniesta'nın yerine oyuna girdi. Dos Santos sezon öncesi'nde as takıma çağrıldı. Ligdeki ilk üç maçı daha önce hiç oynamadığı defansif orta saha mevkiisinde oynadı. Bununla beraber, dos Santos bu mevkiide kendisini rahat hissettiğini söyledi. 26 Temmuz 2011'de dos Santos ilk golünü 2011 Audi Kupası'nda 2-2 biten Internacional maçında attı. Maç penaltılara gitti ve penaltılarda da bir gol attı. Barcelona finalde Bayern Münih'i 2-0 yenerek kupayı kazandı. dos Santos turnuvadaki her maçta kadroya girdi. Final maçında ise defansın sağında görev yaptı. Dos Santos sezondaki ilk maçına 29 Ağustos Camp Nou 5-0 kazanıldan Villarreal CF karşısında çıktı. Oyuna 70. dakikada Cesc Fàbregas'ın yerine dahil oldu. 24 Kasım'da Barcelona'yla olan sözleşmesini 2015 yılına kadar uzattı. Dos Santos ilk Meksika maçına Kolombiya ile yapılan hazırlık maçına 30 Eylül 2009'da çıktı. 72. dakikada Patricio Araujo'nun yerine oyuna girdi. Kolombiya bu maçı 2-1 kazandı. 2010 FIFA Dünya Kupası kadrosunda düşünüldü, ama sonra çıkarıldı. 3 Mart 2010 tarihinde dos Santos Yeni Zelanda maçında 61 dakika oynadı. Maç sırasında Cuauhtémoc Blanco'nun kullandığı kornerden gelen topa gelişine vurdu ama top üst direğe çarptı. 31 Mayıs 2010 tarihinde 2010 FIFA Dünya Kupası'nda 23 Yaş Altı final kadrosunda yer aldı. Mayıs 2011'de dos Santos 2011 Gold Cup kadrosuna çağrıldı. 24 Mayıs 2011'de de Copa America kadrosuna alındı. Ancak sonradan diğer yedi oyuncuyla beraber kadrodan çıkarıldı. 6 AralÄ±k 2011'e kadar 2011 Eurovision Şarkı Yarışması'nda Danimarka Danimarka, "2011 Eurovision Şarkı Yarışması"'na katılacak kişiyi belirleyecek "Dansk Melodi Grand Prix 2011" kamusal yayın kurumu olan Danmarks Radio tarafından yapılmaktadır. Danimarka, yarışmaya iki yarı finalden birinden başlayacak. 2011 Eurovision Şarkı Yarışması'nda İsveç İsveç, "2011 Eurovision Şarkı Yarışması"'na katılacak kişiyi belirleyecek "Melodifestivalen 2011" kamusal yayın kurumu olan Sveriges Television tarafından yapılmaktadır. 2011 Eurovision Şarkı Yarışması'nda Türkiye 2011 Eurovision Şarkı Yarışması'nda Türkiye'yi temsil etmesi için gönderilecek şarkıcıyı "otomatik seçim" yöntemiyle devlet kanalı TRT belirlemiştir. Türkiye, yarışmaya ilk yarı finalden başladı ancak elenerek, yarı final sisteminin uygulandığı 2004 yılından bu yana ilk kez finalde yarışamadı. 2011 Eurovizyon Şarkı Yarışmasında Türkiye'yi temsil eden Yüksek Sadakat yarı finalde elendi.. 2011 Eurovision Şarkı Yarışması'nda Avusturya Avusturya, "2011 Eurovision Şarkı Yarışması"'na katılacak kişiyi belirleyecek "Ulusal Final" kamusal yayın kurumu olan ORF tarafından yapılmaktadır. Avusturya, yarışmaya ikinci yarı finalden başlayacak. 2011 Eurovision Şarkı Yarışması'nda Makedonya Cumhuriyeti Makedonya, "2011 Eurovision Şarkı Yarışması"'na katılacak kişiyi belirleyecek "Skopje Fest 2011" kamusal yayın kurumu olan MKRTV tarafından yapılmaktadır. Makedonya, yarışmaya ikinci yarı finalden başlayacak. 2011 Eurovision Şarkı Yarışması'nda İspanya İspanya, "2011 Eurovision Şarkı Yarışması"'na katılacak kişiyi belirleyecek "¡Tu país te necesita!" kamusal yayın kurumu olan TVE tarafından yapılmaktadır. İspanya, yarışmaya finalden başlayacak. 2011 Eurovision Şarkı Yarışması'nda Azerbaycan Azerbaycan, 2011 Eurovision Şarkı Yarışması 'na katılmıştır. Azeri yayıncı Içtimai tv (ITV) tarafından Almanya'nın kenti Düsseldorf'ta yapılan 2011 yarışması'nda Azerbaycan'ı temsil eden katılımcı "Land of Fire 2011" yarışma ile belirlenmiştir. Azerbaycan, 10 Mayıs 2011 tarihinde yapılan birinci yarı finalde 18. sırada sahneye çıkmış ve finale yükselmiştir. Finalde yarışmayı 221 puanla birinci olarak tamamlamıştır. 2011 Eurovision Şarkı Yarışması'nda İzlanda İzlanda, "2011 Eurovision Şarkı Yarışması"'na katılacak kişiyi belirleyecek "Söngvakeppni Sjónvarpsins 2011" kamusal yayın kurumu olan RÚV tarafından yapılmaktadır. İzlanda, yarışmaya ilk yarı finalde başlayacak. 2011 Eurovision Şarkı Yarışması'nda Estonya Estonya, "2011 Eurovision Şarkı Yarışması"'na katılacak kişiyi belirleyecek "Eesti Laul" kamusal yayın kurumu olan ERR tarafından yapılmaktadır. Estonya, yarışmaya ikinci yarı finalden başlayacak. Gerardo dos Santos Geraldo Francisco dos Santos (d. 11 Haziran 1962), Brezilyalı profesyonel eski futbolcudur. Takma adı Zizinho. Brezilya, São Paulo doğumlu dos Santos kariyerine 1980'de Club America takımında başladı. Club León ve Club Necaxa takımlarında toplam 135 maçta 27 gol atmıştır. Dos Santos en son Monterrey La Raza'da oynamıştır. 3 oğlu vardır, üçü de Meksika'nın çeşitli