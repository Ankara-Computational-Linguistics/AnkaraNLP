oyuncuya 21 taş dağıtır ve sağ kolundakine 22 taş verir. Geri kalan taşlar masada ters çevrilmiş şekilde dururken bir tane taş açık durur. Bu açık taş jokeri (OKEY taşını) belirler. Oyun saat yönünün tersine doğru oynanır. Oyuna taş dağıtan kişinin sağ tarafındaki elinde 22 taş bulunan kişi başlar ve bu oyuncu taş çekmeden bir taş atar. Sonra onun sağındaki oynar. Her sırası gelen oyuncu ya desteden bir taş çeker ya da bir önceki oyuncunun attığı son taşı alır. Oyuncu taş çektikten sonra eğer elindeki serilerin toplamı 101 sayısına ulaşıyorsa elini açabilir (dizdiği serileri masanın üstüne koyar). Oyuncu elini açınca elindeki serileri masaya diğer seri taşların yanına koyar. Eğer oyuncu masaya taş açamıyorsa masaya bir taş atarak sırasını savar. Oyun sırası gelen oyuncu sırasını mutlaka masaya bir taş atarak tamamlar hatta tüm elini açsa dahi son taşını masaya atmak zorundadır. Jokeri (okey taşını) belirleyen taş her oyunda değişir. İki joker taşı (sahte joker olarak da adlandırılırlar) açık duran tasın bir üstü sayıyı temsil ederler. Jokerler diğer standart taşlardan farklı bir görünüme sahiptir. Gerçek jokerler (her taş açılan taşa göre değişik oyunlarda joker (okey taşı) olabilir) üzerindeki sayılar 'sahte jokerler' ile temsil edilirler. Örnek olarak gösterge taşı mavi 5 ise gerçek jokerler oyundaki iki mavi altılardır. Joker taşları (sahte jokerler) mavi 6 olarak değer kazanırlar. El açmak için en az 101 sayınız olmalıdır. El açmak için elinizde aynı numaralı değişik renklerden 3 veya 4 adet set (örnek olarak siyah 5, kırmızı 5 ve bir tane de mavi 5) veya aynı renklerden sıralı sayı seti (örnek olarak kırmızı 7,8,9) olmalıdır. Bir sette minimum 3 taş olmalıdır. Mevcut açılmış taşlara taş eklenebilmesi için oyuncunun minimum 101 sayısına ulaşarak elini açmış gerekir. Aynı oyun sırasında hem elinizi açabilir hem de diğer açılmış setlere eklemeler yapabilirsiniz. Eğer oyuncu kendinden önceki oyuncunun attığı taşı alırsa bu aldığı taşı kullanmak zorundadır. Eğer bu atılan taşı alan oyuncu henüz elini açmamış ise bu taşı aldığı zaman elini açmalı ve açtığı setlerin birinin içinde bu alınan taş da kullanılmış olmalıdır. Bu alınan taşın elinizde istekada durmasına müsaade edilmez. Eğer bu alınan taş set oluşturmada veya el açmada kullanılamıyorsa bu taş geri yerine konur ve desteden bir taş çekilir. Bu yanlışlıktan dolayı ceza puanı verilmez. Eli açmak için bir başka yol da en az beş çift taş biriktirmektir. Çiftten anlaşılan benzer iki taştır. Eğer oyuncu bir kez çifte giderek oyun açarsa bu oyunda bir daha normal bir set açamaz. Ancak diğer oyuncuların açmış oldukları masadaki setlere taş ekleyebilir. Eğer masadaki dört oyuncu da aynı oyun içinde çift açarsa bu tur iptal olur ve yeni oyuna başlanır. Hiçbir oyuncu bu oyunda ceza puanı almaz. Oyunun bir turunun sonlandırılması için oyunculardan birinin istekasındaki tüm taşları oynamış ve son taşını da masaya atmış olması gerekir. Eğer masadaki taş destesinde hiç taş kalmamışsa ve oyunculardan hiçbiri oyunu bitirememişse herkesin istekasındaki taş puanları kendisine yazılır. El açmamış oyunculara 202 puan yazılır. Oyunculardan biri elindeki tüm taşları oynayarak oyun turunu bitirirse bu oyuncu -101 puan alır. Diğer oyunculara da istekasında kalan taşların değeri kadar ceza puanı alır. Eğer oyuncu hiç set açmamışsa ona 202 ceza puanı yazılır. Eğer oyuncu tüm taşlarını oynar ve istekasındaki tüm taşları bitirirse ve son taş olarak da joker atarsa diğer oyuncalar istekalarında kalan sayıların iki misli ceza puanı alırlar. Oyunu bitiren oyuncu -202 puan alır diğer oyuncular eğer elini açmışsa istekasında kalan sayıları ceza puanı olarak hesaplarına yazılır ama elini açmamışsa 404 ceza puanı alırlar. Eğer oyunculardan biri çifte gitmişse tur sonunda açmış olduğu eller oyun sonunda puan olarak çift yazılır. Eğer çifte giden oyunu bitirirse diğer oyuncuların ceza puanı ikiye katlanır. Oyunu diğer oyunculardan biri bitirirse, çifte giden oyuncunun elinde kalan taşların sayı değerleri iki kat ceza puanı olarak değerlendirilir. Eğer oyunculardan biri tek elde elini açarsa diğer oyuncular hiç taş açmamışsa tüm sayılar çifte katlanır. Eğer eli bitiren bitişte joker atarsa bu defa tüm sayılar bir kez daha ikiye katlanır. Bu durumda elini bitiren -404 puan alırken diğerlerine 808 ceza puanı yazılır. Tüm turlar bittikten sonra oyun sonunda ceza puanları diğer tüm puanlar toplanır ve en az puanı alan oyunun galibi olur. Oyuncular aşağıda belirtilen durumlarda ekstra 101 ceza puanı alırlar. Bu ceza puanları tur sonunda aldıkları puanlara eklenir. Eğer oyuncu masaya taş açmışsa ama açtığı setler ile 101 sayısın a ulaşmamışsa taşlarını masadan geri alır ve bu oyuncuya 101 ceza puanı yazılır. Eğer oyuncunun masaya attığı taş, masaya atılmış taşlardan birine eklenebiliyorsa bu oyuncuya 101 ceza puanı yazılır. Oyuncu kendi elini açmamış olsa dahi bu kural geçerlidir. Eğer oyuncu elindeki tüm taşları açmış ve elinde kalan son taşı masaya atıyorsa, bu taş bir yere eklenebiliyor olsa dahi bu durumda oyuncuya ceza puanı verilmez. Eğer oyuncu masaya açılmış olan setlere birden fazla taş eklerse ve sonra bu taşları geri alırsa 101 ceza puanı alır. Oyuncunun sadece son taşı masadan geri alma hakkı vardır. Eğer oyuncu elini açmış ve elindeki jokeri açılan setlere işlememiş ise diğer oyuncular elini bitirdiği zaman elindeki her joker için 101 ceza yazılır . Eğer masada çekilecek taş kalmamış fakat gösterge aldığında oyunu bitirebiliyorsa göstergeyi alıp kullanabilir. Yandan taş alan kişi o taşı kullanarak elini açmak zorundadır. Yandan aldığınız taşı yere indirmek zorundasınız.Eşli oyunda taşın eşinize gitmesini istiyorsanız yandan aldığınız taşı ıstakanızda aynı taşla değiştirebilir ve yere indirebilirsiniz. Eğer gösterge taşı 13 ise joker 1 olarak belirlenir. Eğer gösterge sahte okey (riziko) ise normal okeyde -202, riziko ile okeyde -404,çiftten normal okeyde -404, çiftten riziko ile okeyde -808 puan biten kişiden düşürür, bu oranlarda bitmeyen oyunculara puan yazılır. Eğer bir oyuncu çiftten oyunu açmak istiyorsa göstergeyi oyun başında "gösterge bende" demesi şartı ile istediği taşın yanına koyup çiftten açarken göstergeyi kullanabilir. 1.oyuncu çiftten oyunu açmışsa oyuncunun taşını 2. oyuncu alabilir. Aynı sayı ve aynı renkten perler geçerli değildir (örn. Bir mavi 10, kırmızı 10 ve mavi 10 olmaz). 13 den sonra 1 bağlantısı devam etmez (örn. Siyah 13, siyah 1, siyah 2 serisi kabul edilmez Eğer bir oyuncu çiftten bitmiş ise diğer oyuncular elindeki sayıların 2 katını hanelerinde görürler.). Bel (anlam ayrımı) Bel ÅŸu anlamlara gelebilir: Vantrilok (Ã§izgi roman) Ventriloquist, 1992'de yayınlanan Batman Çizgi film Dizisinde Batman'nin düşmanlarından biri olarak yayınlanmıştır. Alan Grant, John Wagner ve Norm Breyfogle tarafından yaratılmıştır. Çizgifilm de gerçek adı "Arnold Wesker"'dir. Elinde tutuğu kukla gangster Yaralı yüz'den emir alır. Batman Çizgifilm Dizisinde "Dudaklarımı Oku" adlı bölümde görünür. 2010 MuchMusic Video Ödülleri 2010 MuchMusic Video Ödülleri MuchMusic televizyon kanalı tarafından düzenlenen ve 20 Haziran 2010 tarihinde Toronto, Kanada'da gerçekleşen ödül töreni. Törende MuchMusic VJ'lerinin yanı sıra Miley Cyrus da sunuculuk yapmıştır. Video ödüllerinde altı daldaki adaylıklarıyla en çok adaylığı bulunan sanatçılar Drake ve Kanadalı rock müzik grubu Hedley'dir. Törende en çok ödül kazanan kişiler üçer ödülle Hedley ve Justin Bieber oldu. Adaylıklar 18 Mayıs 2010 tarihinde şu şekilde açıklandı: Young Artists for Haiti - Wavin' Flag Gece kulübü Gece kulübü, herkese açık müzikli, içkili eğlence yeri, insanların eğlenme amacıyla gittikleri, müzik eşliğinde dans edilen, alkol ağırlıklı içecek tüketilen, genelde gece açılan sabaha dek açık kalan mekânlardır. "Gece kulübü" adlandırması zamana göre isim değişikliğine uğramıştır. İlk başlarda disko, diskotek olarak adlandırılan bu mekanlar günümüzde gece kulübü ya da sadece "kulüp" olarak adlandırılır. İşletme hakkını elinde tutan tütün mamulü, alkol ve alkollü içki satışı yapmak isteyen kişi ve kuruluşların gece kulübü işletmelerinin işletmenin bulunduğu yerin merkez yönetiminden yetki belgesi alması ve işletmenin gerekli denetçilerce denetimine izin vermesi gereklidir. Yine bu yasanın uygulandığı ülkelerden olan Türkiye de TAPDK izni olmaksızın alkol ve tütün ürünlerinin satışının olduğu mekânlara işletme hakkı verilmemektedir. Güneş SK Güneş Spor Kulübü, 1933 yılında Galatasaray içinde meydana gelen anlaşmazlıklar sonucu kulüpten ayrılan bir grubun kurduğu spor kulübü. "Olimpiyat" adlı spor dergisinde yazdığı yazılardan dolayı Eşref Şefik'in kulüpten ihraç edilmesiyle kulüp içindeki anlaşmazlıklar iyice su yüzüne çıkmış, bunun üzerine içinde Ulvi Yenal, Yusuf Ziya Öniş gibi isimlerin de olduğu bir grup kulüpten ayrılmış ve yeni bir kulüp kurmak için toplanmışlardır. İlk olarak "Sarı-Kırmızı" adıyla kurulmak için İstanbul valiliğine yapılan başvurunun reddedilmesinin ardından kulüp, "Ateş-Güneş" ismiyle kurulmuş, fakat Atatürk'ün "Ateş" kelimesinin isimden çıkarılmasını istemesi sebebiyle Güneş Spor Kulübü adıyla yoluna devam etmiştir. Takım, 1937-38 sezonunda büyük başarı göstermiş ve hem Millî Küme'de hem de İstanbul Futbol Ligi'nde şampiyonluk kazanmıştır. İstanbul Futbol Ligi'ni Beşiktaş ve Fenerbahçe ile aynı puanda bitiren takım, atılan golün yenilen gole bölünerek averaj hesaplanmasıyla diğer takımların önüne geçmiş ve şampiyonluğu elde etmiştir. Takım, İstanbul Futbol Ligi'nde 1938-39 sezonuna da iyi başlamış ve ilk 4 maçta 3 galibiyet 1 de beraberlik almış fakat daha sonra ani bir kararla ligden çekilmiş ve kendini feshetmiştir. Dichen Lachman Dichen Lachman (d. 22 Şubat 1982 Katmandu), Tibet kökenli Avustralyalı oyuncu. "Neighbours" dizisindeki Katya Kinski ve "Dollhouse"taki Sierra, Being Human dizisinde Suren rolleriyle tanınmıştır. Nepal'de Tibetli bir anne ve Avustralyalı bir babanın çocuğu olarak doğdu ve 8 yaşına kadar burada yaşadı. Sonrasında ailesiyle Adelaide'a yerleşti. Emmilenyum Emmilenyum, Atilla Taş'ın 25 Şubat 2000'de çıkarmış olduğu ikinci albümüdür. Albümün çıkış parçası olan "Emmi" Mısır'da çekilmiş olduğu klibiyle ilgi çekmeyi başarmıştır.Daha sonra ikinci klip "Nerelerde " şarkısına çekilmiştir.Albümün son klibi de uzun bir aradan sonra "Ateş Böceği" şarkısına çekilmiştir .Ayrıca bu albüm , elde ettiği 800.000 satış rakamıyla o yılın en çok satan albümlerinden biri olmayı başarmıştır . Tufan Apaydın Tufan Apaydın Türk futbolcu (İzmir, 23 Ocak 1981). Doğduğu kentin takımı İzmirspor'da yetişti ve dikkatleri çekti. 1997-2001 yılları arasında 8 kez U-15, 10 kez U-16, 18 kez U-17, 14 kez U-18, 6 kez U-19, 1 kez U-20 ve ve 2 kez U-21 olmak üzere altyapı millî takımlarında 59 kez ay-yıldızlı formayı giydi . 1999 yılında bu futbolcuyu transfer etme konusunda Galatasaray ile yarışan Fenerbahçe galip geldi ve Apaydın'ı renklerine kattı . Fenerbahçe'nin başarısız olduğu bir sezonda takıma giren Apaydın bekleneni veremedi ve 2000-01 sezonunda Elazığspor'a kiralandı. Apaydın daha sonra tekrar İzmirspor (2001-03), Karşıyaka (2003-05), Siirtspor (2005-06), Diyarbakırspor (2006-08), Şanlıurfaspor (2008-09), Pazarpspor Beykozspor, Belediye Vanspor, Yenişehir Belediyespor ve Ceyhan Altınyıldızspor'da forma giydi. 1996 FIFA Futsal Dünya Şampiyonası 1996 FIFA Futsal Dünya Şampiyonası İspanya'da 4 şehirde organize edildi. 24 Kasım - 8 Aralık 1996 tarihleri arasında düzenlendi. Toplam 40 maç oynandı. Turnuvada Brezilya takımından Manoel 14 gol atarak turnuvanın gol kralı oldu. Şampiyon ise yine değişmedi ve Brezilya kupayı 3. kez üst üste kazandı. 16 takım, dörderli dört gruba ayrıldı: En Ä°yi 12 Serginho, Marcio, Waginho, Manoel Tobias, Fininho, Sandrinho, Danilo, Choco, Vander, Bage, Clovis, Djacir Koรง Estaquio Afonso Araujo Kasım Süleymani Kasım Süleymani (; 11 Mart 1957, Kirman - 3 Ocak 2020, Bağdat), İranlı asker. Yoksul ve köylü bir ailede doğan Süleymani, 1979 yılında İran İslam Devrimi'nden sonra kurulan İran Devrim Muhafızları Ordusu'na katıldı. İran-Irak Savaşı'nda görev aldıktan sonra Kirman Eyaleti Devrim Muhafızları komutanı oldu. 1998 yılından 2020 yılındaki ölümüne kadar ise, yurt dışı operasyonlar ile ilgilenen İran Devrim Muhafızları Ordusu Kudüs Gücü komutanı olarak görev yaptı. Askeri kariyerinde Lübnan'daki Hizbullah'ın askeri kanadının "gölge liderleri" olarak tanımlanmış Süleymani, Suriye İç Savaşı'nda Suriye Hükûmeti ve Beşşar Esad'ı destekleyen çatışmalarda ve 2015'te Rusya-İran-Suriye-Irak koalisyonunun kurulmasında rol oynadı. 3 Ocak 2020 tarihinde, Amerika Birleşik Devletleri'nin İHA'lar ile Bağdat Uluslararası Havalimanı'na düzenlenmiş olduğu saldırı sonucunda öldü. ABD yetkilileri, Süleymani'nin 29 Aralık 2019'da ABD'nin Bağdat Büyükelçiliği çevresinde yapılan protesto gösterisinin arkasındaki kişi olmasını, İHA saldırısının nedeni olarak açıkladı. Yoksul köylü bir ailenin çocuğu olarak Rabor şehrinin Kahnu Malek köyünde doğdu. Okulu bitirdikten sonra Kirman'a taşındı ve babasının borçlarını ödemeye yardımcı olmak için inşaat işçisi olarak çalıştı. 1975 yılında Kirman Su Örgütü için bir yüklenici olarak çalışmaya başladı. Çalışmadığı zamanlarda jimnastik ağırlık kaldırma gibi sporlarla uğraşır, Ayetullah Humeyni'nin himayesindeki Hüccet Kamyab adında yerel bir vaizin vaazlarına dinlemeye giderek zamanını geçirirdi. Süleymani'nin bu süre içerisinde devrimci faaliyetlerle tanıştığı ve bu vaiz sayesinde devrime teşvik olduğu düşünülmektedir. 1979 yılında İran İslam Devrimi'nden sonra kurulan İran Devrim Muhafızları Ordusu'na katıldı. Çok fazla bir eğitimi olmamasına rağmen hızla yükseldi. Muhafızlığının ilk zamanlarında, Kuzeybatı İran'da ve Batı Azerbaycan Eyaleti'nde bir Kürt ayrılıkçı ayaklanmasının bastırılmasında görev aldı. 22 Eylül 1980'de İran-Irak Savaşı'nın başlaması üzerine Kirman'daki erkekleri bir askeri birlikte toplayarak eğitmeye başladı, eğittiği erkeklerle birlikte savaş meydanında yer aldı. Savaş sırasında cesareti ve atikliği sayesinde ön plana çıktı ve onun yaşındakiler sıradan asker olarak savaşırken 23 yaşındayken 41. Sarallah Tümen Komutanı olarak görevlendirildi. Tümeniyle birlikte Irak'ın işgal ettiği İran topraklarında başarılı harekâtlarda bulundu. Tarık el-Kuds Harekâtı'nda ağır olarak yaralandı daha sonra iyileşti ve askeri görevine devam etti. 1990 yılında yaptığı bir röportajda Irak-İran Savaşı'ndaki operasyonlarla ilgili konuşurken Fath ol-Mobin Operasyonu'nun zorluğu ve getirisi sebebiyle operasyondan en iyi ve unutulmaz olarak bahsetti. Daha sonra Irak'taki Ramazan Genel Merkezi tarafından yürütülen düzensiz savaş görevlerinin organize edilmesiyle meşgul oldu. Saddam Hüseyin'e karşı her iki Iraklı Kürt lider (Mesut Barzani ve Celal Talabani) ve Şii Bedir Örgütü ile ilişkiler kurdu. Savaştan sonra 1990'larda, Kirman Eyaleti Devrim Muhafızları komutanı oldu. Bölgenin nispeten Afganistan'a yakın olması ve uyuşturucu ticaretinin Afganistan-İran-Türkiye hattı üzerinden devamını engellemek için birçok kez başarılı operasyonlar düzenledi. 1998 yılında Ahmed Vahidi'den sonra, İran Devrim Muhafızları Ordusu Kudüs Gücü Komutanı olarak atandı. Washington Post tarafından İran dış siyasetine yön veren kişilerden biri olarak nitelendirildi. Tahran'daki 1999 öğrenci isyanı sırasında, Cumhurbaşkanı Muhammed Hatemi'ye gönderilen mektubu imzalayan Devrim Muhafız subaylarından biriydi. Mektup, Hatemi'nin öğrenci isyanını bastıramaması halinde Devrim Muhafızları'nın müdahale edeceğini belirtmekteydi. Kasım Süleymani'nin bu tip halk olaylarında kendini gösterdiği, çıkarılan ayaklanmaları bastırdığı iddia edilmektedir. 2009 yılında İran seçimleri sonrası ortaya çıkan İran Yeşil Hareketi'nin bizzat Süleymani tarafından bastırıldığı eski İran Devrim Muhafızları Komutanı Muhammed Ali Caferi tarafından belirtilmiştir. Kasım Süleymani'nin Kudüs Gücü komutanı olarak atandığı tarihi kesin olarak bilinmemektedir. Orta Doğu araştırmacısı Ali Alfoneh'e göre atama 10 Eylül 1997 ile 21 Mart 1998 arasında bir tarihte gerçekleşmiştir. Süleymani, görevinin ilk yıllarında çok göze çarpmadı. 2008 yılında Mossad tarafından öldürülen İmad Muğniye'nin ölümünün araştırılmasında İranlı müfettişlerle birlikte çalıştı. Muğniye, Süleymani'nin silah arkadaşıydı. Hatta Süleymani bir konuşmasında 2006 yılında gerçekleşen 2006 Lübnan Savaşı'nda zaferi kazananın güncel olarak Hizbullah sekreteri olan Hasan Nasrallah olmadığını, zaferi İmad Muğniye ile birlikte kendisinin kazandığını açıklamıştı. 11 Eylül saldırıları sonrası Afganistan'ı işgal etmeyi düşünen Amerika Birleşik Devletleri, Taliban'ın düşmanı olan İran ile iletişim kurmak amacıyla kıdemli bir Dışişleri Bakanlığı yetkilisi olan Ryan Crocker'ı Cenevre'ye Kasım Süleymani'nin kontrol ettiği İranlı diplomatlar ile görüşmesi için gönderdi. İki ülke arasında Taliban'a karşı yapılan iş birliği Afganistan'daki El-Kaide hedeflerinin kolay tespit edilip yok edilmesinde ve üyelerin yakalanmasında önemli rol oynadı. Amerika Birleşik Devletleri'nin o dönem başkanı olan George W. Bush'un Birliğin Durumu konuşmasında İran'ı Şeytan ekseni içinde nitelendirmesiyle bu ortaklık sonra ermiştir. Süleymani, görev süresi boyunca Hizbullah ile Kudüs Gücü'nün ilişkilerini geliştirmeye çalıştı. Güney Lübnan'ı tamamen ele geçirmek amacıyla bölgeye istihbarat subayları gönderdi. Ekim 2019'da yaptığı bir röportajda 2006 yılında yaşanan Lübnan Savaşı süresince Lübnan'da bulunduğunu ve yaşanan çatışmaları yönettiğini açıkladı. 2009 yılında The Economist tarafından yazılan bir haberde Kasım Süleymani'nin dönemin Irak Cumhurbaşkanı Celal Talabani'ye ait olan ofiste o dönem Irak'ta bulunan en kıdemli iki Amerikalı Christopher R. Hill ve Raymond T. Odierno ile görüşme yaptığı belirtildi. İkili bu iddiaları reddetti. Kasım Süleymani, 24 Ağustos 2011'de İran Dini Lideri Ali Hamaney tarafından tümgeneral rütbesine yükseltildi. Hamaney, Süleymani'yi "Yaşayan Şehit" olarak nitelendirdi. Eski bir CIA ajanıysa Süleymani'nin Orta Doğu'daki en güçlü ajan olduğunu, İran tarafından yapılan gizli operasyonlardan sorumlu olduğunu söylemişti. CIA görevlisine göre Süleymani etkili bir askeri stratejistti. İran'ın Batı'yla girişmiş olduğu güç mücadelesinde, Orta Doğu'daki nüfuzunu yükseltme çabasında Süleymani'nin birçok stratejisi mevcuttu. Bunların yanında Irak'ın yeniden kurulan hükümetinde büyük bir güce sahip olduğuna inanılıyordu. Nuri el-Maliki'nin seçilmesini destekliyordu. Suriye'de daha önce Lazkiye valisi ve tarım ve tarım reformu bakanı olarak görev yaptıktan sonra savaşın şiddetlenmesiyle Ürdün'e kaçan Riyad Ferid Hicab'ın da içinde bulunduğu bazı kaynaklara göre Kasım Süleymani gelişen Suriye İç Savaşı'nda Beşşar Esad'ın en büyük destekçilerindendi. Suriye Savunma Bakanı Ali Abdullah Ayyoub'a göre 2011 yılında yaşanan ve kanlı çarpışmaların yaşandığı Humus Kuşatması'nın planlaması ve uygulanmasında rol oynadı. 2012 yılının ortasında Esad'a karşı ayaklanmanın güçlenmesi, Esad'ın düşme ihtimalinin başlamasıyla birlikte Süleymani, İran'ın Suriye politikasını bizzat üstlendi. Suriye'deki çatışmaları Şam'da bulunan bir askeri üsten kontrol etti. İranlı ve Suriyeli subayların yanı sıra bir Hizbullah komutanı ve Iraklı bir Şii komutan da savaşa dahil edildi. Süleymani'nin Suriye özelindeki planı koordineli saldırılar yapmak, eğitimli militanlar oluşturmak ve muhalif savaşçıların iletişimlerini görmek ve öğrenmek için sistem kurmak üzerine oluştu. Orta Doğu araştırmacısı ve güvenlik uzmanı Dexter Filkins'e göre bu plan bağlamında birçok İran Kudüs Gücü askeri ve Iraklı Şii milisler Suriye'ye geçiş yaptı. Bu adımlardan sonra Süleymani'nin görevlendirdiği Hizbullah birlikleri sınır kasabası El-Kuseyr'i El-Nusra'dan geri aldı. Besic'in eski komutan yardımcısı Hüseyn Hemedani, Süleymani'ye yardımcı oldu. Esad düşse bile düzensiz savaşın devam ettirileceğini düşünüyordu. Süleymani bunların yanında Suriye Ulusal Savunma Kuvvetlerinin kurulmasında önemli rol oynadı ve Suriye'ye önemli bir birlik kazandırdı. Yetiştirilen milis güçlerin eğitimine katıldı, eğitimlerde söz sahibi oldu. Muhaliflerin kontrol ettiği kilit bölgelere yapılan operasyonlarda gösterdiği zeka, bu bölgelerin tekrardan Suriye ordusuna geçmesini sağlaması Süleymani'nin itibarının artmasını sağladı. 2015 yılında Irak ve Şam İslam Devleti'nin Suriye'de birçok alanı ele geçirip Şam'a yürümesiyle birlikte Süleymani durumun daha da kötüleşmesini engellemek için Esad'a destek aramaya başladı. Kısa süre sonra Rusya'nın Suriye İç Savaşı'na müdahalesi başladı. Reuters'e göre 2015 yılının Temmuz ayında Moskova'da bir toplantı yapıldı. Süleymani bu toplantıda Rus yetkililere Esad'ın nasıl ayakta kalabileceğini ve kazanabileceğini anlatan bir anlatım yaptı. Süleymani'nin Moskova'ya ziyareti Rusya'nın Suriye'ye müdahalesinin temel taşlarından birisini oluşturdu. Ali Hamaney özel temsilcisini Rusya'ya gönderdi. Temsilci Putin ile konuştu. Bu görüşmenin ardından Rusya Devlet Başkanı Vladimir Putin "Suriye'ye müdahale etmeyi kabul ediyoruz, bana Süleymani'yi yollayın" dedi. Süleymani'nin bu hamlesiyle birlikte Suriye'de IŞİD'in gerilemesi başladı. Rusya'nın savaşa girmesi Suriye İç Savaşı adına bir kırılma noktası oldu. 2015 yılının sonlarına gelindiğinde Suriye ordusunun Halep'e yürüyüşü başladı. Süleymani'nin bizzat planladığı ve katıldığı operasyonlarda Halep'in güneyinde bulunan ve muhaliflerin kontrol ettiği birçok bölge ele geçirildi. Süleymani bu operasyonlar süresince sahada bulunan Suriye ordusuna bağlı 4. Mekanize Tümenini, Hareket en Nuceba'yı, Kataib Hizbullah'ı, Ebu el-Fadl el-Abbas Tugayını ve Afgan milislerin bulunduğu Firqa Fatayyemoun'u yönetti. Şubat 2016'da Rusya Hava Kuvvetleri tarafından desteklenen bu kuvvetler Halep'in kuzeyinde saldırıya başladı. Bu saldırıyla birlikte 2012'den beri kuşatmada kalan Nubl ve Zehra bölgeleri ile tekrardan bağlantı sağlandı ve kuşatma yarılmış oldu. Halep'in tekrar ele geçirilmesinde İran milisleri çok önemli rol oynadı. Kasım Süleymani de bu birlikleri bizzat sahada bulunarak komuta etti. Halep'in ele geçirilmesi sonrası 2017 Mart'ta Hama'da sürdürülen operasyonlar sırasında da sahada olduğu, Suriye Kaplan Kuvvetleri Komutanı Süheyl Hasan'a yardım ettiği bildirilmiştir. Kasım Süleymani, İran'ın Irak üzerinde IŞİD ile mücadelesinde çok önemli bir yere sahipti. Şii ve Kürt milislerin IŞİD'e karşı mücadelesinde iki milis gücü birbirine bağlayan "dingil çivisi" olarak anılıyordu, bu iki milis gücün IŞİD'e karşı yapmış olduğu saldırıları yöneten kişiydi. 2014 yılında Amirli kuşatmasını kırmak için Amirli'ye geldi ve Irak ordusuyla birlikte hareket etti. Los Angeles Times, Amirli'nin IŞİD işgaline karşı başarıyla karşı koyan ilk yerleşim yeri olduğunu yazdı ve Amirli'nin Irak askerlerinin; Kürt ve Şii milislerinin ve Amerikan Hava Kuvvetlerinin ortak mücadelesi sayesinde güvene alındığını bildirdi. Bu kuşatmanın yarılması amacıyla gerçekleştirilen operasyonun planlayıcılarından birisinin Süleymani olduğu iddia edildi. "Jurf Sakhar'ı Özgürleştirme Operasyonu" süresince savaş alanında boy gösterdi. Bu operasyona katılan Şii milislerden bazıları Süleymani'den "korkusuz" olarak bahsetti, yine operasyona katılan Şii bir milis Süleymani'nin en ön saflarda savaşırken dahi kurşun geçirmez yelek giymediğini söyledi. Kasım 2014'te Süleymani'nin yönettiği Şii ve Kürt milisler IŞİD militanlarını Irak'ın Diyala iline bağlı Jalawla ve Saadia kasabalarından attı. Tikrit'in geri alınması için IŞİD'e başlatılan taarruzu planlayanlardan birisi Kasım Süleymani'ydi. Mart 2015'te başlatılan operasyon başarıyla sonuçlandı. Felluce'nin 2016'da IŞİD'den geri alınması için başlatılan Felluce Muharebesi sırasında Süleymani'nin Iraklı komutanlar ile operasyon odasından görüntüleri sızdı. Süleymani bu harekâtta da önemli rol oynadı. BBC'ye konuşan üst düzey bir Iraklı yetkili, Musul IŞİD tarafından düşürüldüğünde ABD bombardımanından ziyade İran milislerinin hızlı şekilde karşılık vermesinin geniş çapta bir çöküşü engellediğini söyledi. Süleymani, 3 Ocak 2020'de, uçakla geldiği Irak'ın başkenti Bağdat'ta Amerika Birleşik Devletleri Başkanı Donald Trump'ın talimatıyla uğradığı bombalı saldırıda öldürüldü. ABD Savunma Bakanlığı, Süleymani'nin daha önce gerçekleşmiş, Bağdat'taki ABD elçiliğinin İran destekli Kataib Hizbullah militanları ve Haşdi Şabi destekçileri tarafından saldırılmasına onay veren yetkili olduğunu belirten ve gelecekte Amerikan diplomat ve askeri personele karşı gerçekleşecek saldırıların önlenmesi için bu saldırının gerçekleştirildiğini açıklayan bir bildiri yayınladı. Doğduğu topraklar olan Kirman'da düzenlenen cenaze töreninde izdiham sebebiyle resmi verilere göre 50 kişi hayatını kaybetmiştir. İran Devrim Muhafızları Ordusu bu gelişme üzerine 8 Ocak 2020 tarihinde ABD'nin Irak'ın Anbar vilayetindeki ABD askerlerinin bulunduğu Ayn el-Esed Hava Üssü'ne balistik füzeler ile saldırı düzenledi. İran'ın yarı resmi haber ajansı Fars Haber Ajansı saldırıyla ilgili görüntüleri paylaştı. ABD başkanı Donald Trump 28 Aralık'ta bu üsse gelerek ABD askerlerini ziyaret etmişti. Amerikalı ve Iraklı yetkililerin açıklamalarına göre saldırılar sonucunda ABD ve Irak vatandaşı kimse zarar görmedi, ancak İran medyasında 80 ABD askeri personelinin öldürüldüğüne dair haberler yayınlandı. Scrikss Scrikss, Türkiye merkezli bir kalem üreticisidir. İspanyol kökenli olan "Scrikss" kelimesi Katalan dilinde yazmak anlamına gelen “Escriure” sözcüğünden türetilmiştir. Şirket, 1964 yılından itibaren Bahçelievler, Eski Londra Asfaltı üzerindeki kendisine ait fabrika binasında Scrikss markalı tükenmez kalem üretimine başladı. 1939’da sona eren İspanyol İç Savaşı esnasında, İspanya’nın Albacete kentinde dolma kalem üretimine başladığı bilinen Scrikss, 50’li yılların sonunda isim hakkını bir İsviçre firması olan Mowe S.A.’ya sattı. 1963 yılında ise, bu kez Mowe firmasi, Scrikss markası ile ilgili tüm haklarını, Türkiye’de Scrikss Maden ve Plastik Sanayi A.Ş.’ne devretti. İlk Türk dolma kalemi 1966 yılında Scrikss markası altında üretildi. 17 kod numaralı bu kalemin ucu dışında tamamı yerli üretimdi. 1974 yılında, bu kez bir Fransız markası olan Waterman ile Scrikss’in buluşması gerçekleşti. Madame Waterman adıyla tanınan Waterman’in dünyaca ünlü patronu Francine Gomez, Jif-Waterman dolma kalemlerinin Türkiye’de üretim lisansını Scrikss’e verdi. Jif-Waterman dolma kalemleriyle birlikte Scrikss Türkiye’de bir ilki daha gerçekleştirdi ve Waterman dolma kalem kartuşlarıyla Waterman dolma kalem mürekkebinin imalatına başladı. 1981 yılında Scrikss A.Ş., tamamen paslanmaz çelikten üretilmiş ‘Fine Liner 22’ ince uçlu yazı kalemini piyasaya sürdü. 1984 yılında, Scrikss ABD’nin en büyük kalem firması A. T. Cross Ltd.’in Türkiye temsilciliği ve distribütörlüğünü aldı. Bu anlaşmanın ardından Waterman’la olan distribütörlük anlaşması karşılıklı olarak feshedildi. 1993 yılı Scrikss için yurt dışına açılma yılı oldu. Kaliteli yazı araçları dalında Hollanda’da kalite ödülünü kazanan Scrikss, Frankfurt ve Moskova fuarlarına katılarak Türkiye'yi temsil etti. 1998’de ilk versatil 0,7 kurşun kalemi üretildi. 1999 yılında, tasarımcı Kunter Şekercioğlu, dünyanın ilk masa üstü rollerball kalemini tasarladı. 2008 yılında Scrikss Maden ve Plastik Sanayi A.Ş. olan şirket unvanını Scrikss Kalem Kırtasiye ve Ofis Malzemeleri A.Ş. olarak değiştirdi. Şirket 2009 yılında 45. yaşını kutladı ve özel kalemler üretti. Kadri GÃ¶ktulga Kadri Göktulga (1904 - 25 Ekim 1973), Türk futbolcudur. Fenerbahçe altyapısında yetişti ve 1921 yılından itibaren sarı-lacivertli kulübü A takımında oynamaya başladı. Defans pozisyonunda oynayan Göktulga, 1924 Yaz Olimpiyatları'nda Çekoslovakya'ya karşı ilk kez A millî formayı giydi ve toplamda 10 kez A millî oldu. 1921'den 1931'e kadar Fenerbahçe'de 198 karşılaşmada forma giydi ve 6 gol attı. Fenerbahçe'nin gol yemeden şampiyon olduğu 1922-23 sezonunda ve 1929-30 mevsiminde İstanbul şampiyonluğu ve 1930 yılında İstanbul Şildi şampiyonlukları sevinci yaşarken ilk on birin değişmez oyuncusu oldu. Fenerbahçe'nin 29 Haziran 1923 tarihinde Birleşik Krallık işgal kuvvetleri komutanı General Harrington'ın İstanbul'dan ayrılırken kendi adına düzenlediği maçta İngiliz karmasını 2-1 yenerek General Harrington Kupası'nı kazanan takımda yer aldı. Faruk Ilgaz'ın üçüncü kez başkan seçildiği 29 Mart 1970 tarihli Fenerbahçe kongresinde ilk kez yönetime seçildi ve 1970-71 yıllarında yönetimde yer aldı. Göktulga, 25 Ekim 1973 tarihinde hayatını kaybetti. Hüsamettin Böke Hüsamettin Böke (10 Nisan 1910 - 26 Aralık 1995), Türk millî futbolcu ve futbol hakemi. Kaleci mevkiinde oynadı ve Vefa takımında yıldızlaştı. Bu forma altında oynarken 7 Mayıs 1926 tarihinde Romanya'ya karşı ilk kez sonradan oyuna girmek suretiyle A millî oldu. 1931 yılında Fenerbahçe'ye transfer oldu ve 1939'a kadar 146 maçta sarı-lacivertli takımın kalesini korudu. Fenerbahçe ile 1932-33, 1934-35, 1935-36 ve 1936-37 sezonlarında İstanbul Ligi, 1933 ve 1935 yıllarında Türkiye Şampiyonası, 1937 yılında Millî Küme ve 1934, 1938 ve 1939 yıllarında İstanbul Şildi olmak üzere 10 resmi şampiyonluk yaşadı. Sarı-lacivertli forma altındayken de 2 kez daha A millî olarak toplamda 3 kez millî oldu. Bir süre hakemlik ve 60 seneyi aşkın bir süre Fenerbahçe Spor Kulübü üyeliği yapan Böke, 26 Aralık 1995 tarihinde hayata gözlerini yumdu. Sadi Ã‡oban Sadi Çoban (d. 17 Temmuz 1902 - ö. 1953), Türk futbolcu. Orta sahada oynadı ve Hilalspor'da yıldızlaştı. 16 Aralık 1924 tarihinde Sovyetler Birliği'ne karşı ilk kez ulusal formayı giydi.. 1926 yılında Fenerbahçe'ye transfer oldu ve 1932 yılına kadar oynadığı 118 karşılaşmada 16 gol attı. Sarı-lacivertli formayla da iki kere olmak üzere toplamda 3 kez A millî oldu. Fenerbahçe ile 1929-30 İstanbul Ligi ve 1930 İstanbul Şildi şampiyonluklarını yaşadı. Dahiliye NezÃ¢reti Dahiliye Nazırlığı ya da Dahiliye Nezareti Son dönem Osmanlı Hükümetlerinde İçişlerinden sorumlu bakanlığa verilen isimdir. Osmanlı Devleti'nde günümüzdeki anlamda bakanlıkların (nazırlık) kurulmasından önce içişlerinden sorumlu ilk görevliye Sadaret Kethüdası adı verilmekteydi. Divan-ı Hümayun üyesi olan bu makam padişah II. Mahmut döneminde yapılan reformlar sonucu 1835 yılında Umur-ı Mülkiye Nezareti adını aldı ve başına Pertev Paşa getirildi. Daha sonra 1837 yılında tekrar adı değiştirilerek Dahiliye Nezareti makamına dönüştürüldü ve başına Akif Paşa tayin edildi. Dahiliye Nazırlığı Mektupçu, Mutasarrıf, Kaymakam, Mülkiye Müfettişi ve Valiler gibi kamu görevlilerinin tayin, koordinasyon, bütçe ve idari işlerinden sorumluydu. 9 Aralık 1913 tarihinde çıkartılan Dahiliye Nezareti Teşkilat Nizamnamesi'yle yeniden düzenlenen Dahiliye Nazırlığına Emniyet-i Umumiye Müdüriyeti de (Emniyet Genel Müdürlüğü) bağlandı. Dahiliye Nazırlığı Osmanlı Devleti'nin yıkılışına kadar varlığını sürdürdü. Bu görevi son yapan kişi Haziran-Ekim 1922 tarihleri arasında görev alan Salih Hulusi Paşa olmuştur. Katee Sackhoff Kathryn Ann "Katee" Sackhoff (doğum 8 Nisan 1980) Amerikalı oyuncu, en bilinen rolü Battlestar Galactica dizisinde "Yüzbaşı Kara Thrace (Starbuck)" rolüdür. Bu rolüyle 2004'te Saturn Ödülleri'nde En İyi Yardımcı Kadın Oyuncu ödülünü kazanmıştır. 24'ün sekizinci sezonunda Dana Walsh karakterini canlandırmıştır. Sackhoff, Portland, Oregon'da doğdu ve St. Helens, Oregon'da büyüdü. Annesi Mary ESL program koordinatörü ve babası arazi geliştirme işinde çalışmaktadır. Erkek kardeşi Erick ise Portland yakınlarında bir araba modifikasyon dükkanının sahibidir. Beaverton'daki Sunsert High School'dan 1998'de mezun oldu. Erken yaşta yüzmeye başladı. Fakat lise tyıllarında bu sporu yaparken sakatlandı. Sakatlığı bugün de devam etmektedir. Bu nedenle yüzmeden uzaklaşıp yoga ve oyunculukla ilgilenmeye başladı. Lisedeyken okul tiyatrosunda Oliver!, Fiddler on the Roof, ve Bye Bye Birdie yapımlarında oynadı. Oyunculuğa duyduğu ilgi nedeniyle liseden mezun olduktan sonra Hollywood, Kaliforniya'ya gitti. Sackhoff, Battlestar Galactica'nın sonlarına doğru fiziksel açıdan kendisini zayıf hissetmeye başladı. Diziden sonra tiroid kanseri teşhisi konuldu. Ameliyat olduktan sonra da düzenli olarak tedavi görmekte, hastalık remisyon durumunda tutulmaktadır. Lifetime adlı film onun ilk rolü oldu. Ardında Fifteen and Pregnant adlı dizide rol adlı. Bu dizide Kirsten Dunst da vardı ve onun Hollywood'da yer edinebilmesi için ona destek oldu. Ardından The Education of Max Bickford'da rol aldı. Sonralki rolü ise Halloween: Resurrection'da Jen Danzig rolü oldu. Sackhoff'un ilk kayda değer rolü, Battlestar Galactica'nın Mini Serisindeki Kara Thrace (Starbuck) rolü oldu. Mini serinin ardından başlayan dizide de bu rolü devam ettirdi. Starbuck rolü ile Saturn ödüllerinde "En İyi Yardımcı Kadın Oyuncu" ödülünü kazandı. Bu rolüyle büyük beğeni kazandı ve hatırı sayılır bir hayran kitlesi edindi. Galactica'nın senaristi Ronald D. Moore onun şöyle tarif etti: 2007'de kısa ömürlü NBC dizisi Bionic Woman'da kötü cyborg Sarah Corvus'u oynadı. White Noise 2: The Light ve The Last Sentinel'de başrol oynadı. Lifetime Original Movie How I Married My High School Crush'da ana karakter olarak görüldü. Cold Case, ER, Law & Order ve Robot Chicken'da konuk oyuncu olarak görüldü. Halo 3, [[Resistance 2 ve Spiderman: Edge of Time adl覺 video oyunlar覺n覺n seslendirmesinde yer ald覺. Nip/Tuck'ın beşinci sezonunun dört bölümünde yeni doktor Theodora Rowe'u canlandırdı. Altıncı sezonda Rose McGowan rolüne geçti. Sackhoff NBC'de yayınlanan Dick Wolf adlı polisiye-drama dizide rol aldı. Pilot bölüm Ocak 2009'da çekildi, NBC diziyi yayınlamaya karar verdi. 2009'da The Big Bang Theory'nin 49. bölümünde rol aldı. 4. sezonda aynı rolü tekrar canlandırdı. Sackhoff 24 adlı TV dizisinin 8. sezonunda düzenli olarak rol aldı. Dana Walsh karakterini canlandırdı. Şubat 2010'da Sackhoff ABC'de yayınlanan suç draması Boston Finest'ın pilot bölümünde oynamak için imza attı. Sackhoff aksiyon-kurtadam filmi Growl'un yıldızı oldu. 2010 sonbaharında CSI kadrosuna katıldı. 2011'de Sackhoff, Workaholics'e konuk oyuncu oldu ve uyuşturucu bağımlısı Rachel karakterini canlandırdı. [[Battlestar Galactica (dizi, 2004)|Battlestar Galactica]] [[Kategori:1980 doğumlular]] [[Kategori:20. yüzyılda Amerikalı kadın oyuncular]] [[Kategori:21. yüzyılda Amerikalı kadın oyuncular]] [[Kategori:Amerikalı kadın sinema oyuncuları]] [[Kategori:Amerikalı kadın dizi oyuncuları]] [[Kategori:YaÅŸayan insanlar]] David Zibung David Zibung (doğum 10 Ocak 1984) İsviçreli kaleci. 2003 yılından bu yana Super League takımlarından FC Luzern'de forma giymektedir. 2006/2007 sezonundan beri FC Luzern'in kaptanlığını yapmaktadır. Doğan Tekelioğlu Doğan Tekelioğlu Türk mimar. En tanınmış eseri Vedat Dalokay ile birlikte tasarladıkları ve inşaatına başlandığı halde, sonradan projenin değiştirilmesiyle uygulama fırsatı bulunmaya Kocatepe Camii projesidir. 1967 yılında inşası başlayan ve ancak 1987 yılında tamamlanabilen Kocatepe Camii projesinin ilk tasarımını 1957 yılında Vedat Dalokay ile yapmasına rağmen, daha sonra bu tasarımdan vazgeçilmiş, yerine şu anda mevcut olan yapı inşa edilmiştir. HÃ¼srev Tayla Hüsrev Tayla (d. 1925, Bursa - ö. 17 Mart 2014, İstanbul) Türk mimar. En çok Ankara’da yer alan Kocatepe Camii ve İstanbul’da yer alan Şakirin Camii tasarımlarıyla tanınmıştır. 1925 yılında Bursa’da dünyaya gelen Hüsrev Tayla aynı şehirde ilk ve ortaögrenimini tamamlamıştır. 1942 yılında girdiği Devlet Güzel Sanatlar Akademisi’nden 1948 yılında mimar olarak mezun olmuştur. Ayrıca daha sonradan 1952 ile 1953 yıllarında İstanbul Üniversitesi Sanat Tarihi Bölümü’nde de okumuştur. Mesleki kariyeri boyunca ağırlıklı olarak Bursa’da ve İstanbul’da çalışmıştır. Sırasıyla Milli Eğitim Müdürlüğü, İstanbul Vakıflar Başmüdürlüğü, İstanbul Türk ve İslam Eserleri Müzesi ve İstanbul Rölöve ve Anıtlar Müdürlüğü gibi kurumlarda görev almıştır. Ayrıca 1972 ile 1974 yılları arasında Mimar Sinan Üniversitesi Mimarlık Bölümü’nde öğretim görevlisi olarak da çalışmıştır. Ayrıca serbest mimarlık da yapmış ve birçok mimarlık yarışmasına katılmıştır. Ayrıca birçok kervansaray, hamam, türbe, konak ve cami rölövelerini yapmıştır. Ek olarak İstanbul’da yer alan Şirinevler Camisi ve Maltepe Camisi ile Adana’da yer alan Paktaş Fabrikası Camii gibi cami projeleri tasarlanmış ve uygulanmıştır. Ancak tasarlamış olduğu ve uygulama fırsatı elde etmiş olduğu camilerden en tanınmışı Ankara’da yer alan Kocatepe Camii’dir. 1967 yılında inşası başlayan ve ancak 1987 yılında tamamlanabilen Kocatepe Camii, gelenek ile modernizmin çatışmasına iyi bir örnektir. Ayrıca Türkiye mimarlık tarihinde önemli bir yere sahiptir. Daha sonra Pakistan’ın başkenti İslamabad’ta Faysal Camii’nin tasarımını yapacak olan Vedat Dalokay, 1957 yılında açılan Kocatepe Camisi Projesi Yarışması'nı Doğan Tekelioğlu ile birlikte kazanmıştı. 1962 yılında temelleri atılıp inşaatına başlanan ve modern üsluba sahip olan bu caminin projesi ilerleyen yıllarda camiyi yaptırılacak derneğin başkanlığı tarafından durdurulmuştur. 1967 yılında ise dernek, mimari yarışma yapılamdan doğrudan sipariş yöntemi ile, bu caminin tasarlanması görevini Hüsrev Tayla ve Fatin Uluengin’e vermiştir. İlk modern tasarıma kıyasla, sonradan inşa edilen caminin üslubunun klasik Osmanlı cami üslubuna yakın olması tartışma ve eleştiri konusu (olumlu veya olumsuz) olmuştur. Ayrıca 2005 ile 2009 yılları arasında İstanbul’un Karacaahmet Mezarlığı girişine inşa edilmiş Şakirin Camii mimarın oldukça tanınmış başka bir projesidir. Belphegor Belphegor Salzburg, Avusturyalı bir blackened death metal grubudur. 1991 yılında aslen Betrayer adıyla kurulan grup, 1993 yılında demon Belphegor'dan esinlenerek şimdiki adını aldı. Belphegor 1991 yılında Betrayer olarak bas gitarist ve vokalist Maxx, gitaristler Helmuth ve Sigurd ile baterist Chris tarafından kuruldu. İlk demoları "Kruzifixion"u Nisan 1991'de yayınlayan grup daha sonra "Unborn Blood"ı yayınladı. 1993 yılında Belphegor adını aldıktan sonra başka bir demo "Bloodbath in Paradise"ı yayınladı. Bu albümün yayınlandığı sıralar Maxx gruptan ayrıldı. 1993 ve 1996 yılları arasında geçici üye A-X bas gitarı devraldı. 1996'dan sonra Mario "Marius" Klausner grubun yeni bas gitaristi olarak atandı ve 2002'ye dek grupla çalışmalarına devam etti. Haydar Berk Haydar Berk (d. 30 Kasım 1954, Çan, Çanakkale) Türk büyükelçi. 1976 yılında Ankara Üniversitesi Siyasal Bilgiler Fakültesi'nden mezun olmuştur. 1977 yılında Dışişleri Bakanlığı'nda görev almaya başlamış, çeşitli görevlerde bulunduktan sonra, 2001-2005 arasında Bulgaristan Büyükelçisi, 2006-2007 arasında Kıbrıs ve Yunanistan İşleri, Denizcilik ve Havacılık Genel Müdürü, 2007-2009 yıllarında Dışişleri Bakanlığı İkili Siyasi İşler Müsteşar yardımcısı olmuştur, 9 Ekim 2009-1 Ekim 2013 tarihleri arasında NATO Daimi Temsilciliği görevini yürütmüştür. Ocak 2014'te Dışişleri Bakanlığı müşavirliğine, Haziran 2015'te ise Dış Politika Danışma Kurulu üyeliğine atanmıştır. Ayrıca Ekim 2013'ten itibaren Filipinler Barış Süreci'ndeki Silahları Bırakma Komisyonu'nun başkanlığını yapmıştır. 22 Nisan 2015 tarihinde Güvenlik İşbirliği Merkezi (RACVIAC) Direktörlüğüne seçilmiş ve 22 Ekim 2015 tarihinde görevine başlamış ve 31 Ekim 2018 tarihine kadar bu görevi sürdürmüştür. Evli ve iki çocukludur. İngilizce bilmektedir. Fatin Uluengin Fatin Uluengin Türk mimar. En çok Ankara’da yer alan Kocatepe Camii tasarımıyla tanınmıştır. Ayrıca Osmanlı mimarisi’nin klasik yapı detayları alanında önemli bir uzmandır. 1943 yılında Güzel Sanatlar Akademisi Mimarlık Bölümü’nden mezun olan Fatin Uluengin Topkapı Sarayı, Dolmabahçe Sarayı gibi Osmanlı mimarisinin önemli anıtsal yapıtlarında çalışmıştır. Ayrıca Vakıflar Genel Müdürlüğü’nde de uzun yıllar görev almıştır. Ancak tasarlamış olduğu ve uygulama fırsatı elde etmiş olduğu camilerden en tanınmışı Ankara’da yer alan Kocatepe Camii’dir. 1967 yılında inşası başlayan ve ancak 1987 yılında tamamlanabilen Kocatepe Camii, gelenek ile modernizmin çatışmasına iyi bir örnektir. Ayrıca Türkiye mimarlık tarihinde önemli bir yere sahiptir. Daha sonra Pakistan’ın başkenti İslamabad’ta Faysal Camii’nin tasarımını yapacak olan Vedat Dalokay, 1957 yılında açılan Kocatepe Camisi Projesi Yarışması'nı Doğan Tekelioğlu ile birlikte kazanmıştı. 1962 yılında temelleri atılıp inşaatına başlanan ve modern üsluba sahip olan bu caminin projesi ilerleyen yıllarda camiyi yaptırılacak derneğin başkanlığı tarafından durdurulmuştur. 1967 yılında ise dernek, mimari yarışma yapılamdan doğrudan sipariş yöntemi ile, bu caminin tasarlanması görevini Hüsrev Tayla ve Fatin Uluengin’e vermiştir. İlk modern tasarıma kıyasla, sonradan inşa edilen caminin üslubunun klasik Osmanlı cami üslubuna yakın olması tartışma ve eleştiri konusu (olumlu veya olumsuz) olmuştur. Offa Mersiyalı Offa ya da sadece Offa (ö. Temmuz 796), 757-796 arasında Mersiya kralı. İngiltere'nin güneyinde Anglosakson döneminin en güçlü krallıklarından birini kurmuştur. Mersiyalı bir hükümdar ailesinden geliyordu. Kuzeni kral Aethelbald'ın (715-757) öldürlmesiyle başlayan iç savaş sonunda iktidarı ele geçirdi. Mersiya içinde ve dışında birçok küçük krallığı kendine bağlayarak İngiltere'nin Yorkshire'ın güneyinde kalan kısmını tek bir yönetim altında birleştirdi. 796'da Frank Kralı Şarlman ile ticaret antlaşması imzaladı. Papa I. Hadrianus'la dostça ilişkiler kurdu. Bu ilişkini sonucunda Offa, papanın İngiliz kilisesi üzerinde egemenlik kurmasına izin verirken, papa da Offa'nın Lichfield bölgesinde bir başpiskoposluk kurmasına izin verdi. Böylece Mersiya Kilisesi Canterbury Başpiskoposluğu'nun esaretinden kurtulmuş oldu. ""Offa"" topraklarının sınırlarını ""Wye"" Irmağına kadar genişlettikten sonra Offa Seddi olarak bilinen savunma setiyle koruma aldı. Mersiya ile batıdaki Gal yerleşmelerini ayıran bu set günümüzde de hala ayaktadır. Offa hükümdarlığı sırasında üzerinde kralın adı ve unvanıyla birlikte sikkelerin kalitesinden sorumlu olan kişinin adının da yazılı olduğu yeni metal paralar bastırdı. Offa'nın para kısmında uyguladığı uygulama İngiltere'de birkaç yüzyıl boyunca uygulandı. 774 yılında 4,25 gram ağırlığında ve Abbâsîler Hâlifeliği'nde kullanılan islâmî altın dinara eşdeğer olan ve arkasında ""Lâ ilâhe il-l'Allah"" yazan "altın sikkeler" bastırdı. Offa, 29 Temmuz 796 tarihinde öldü ve Bedford'da defnedildi. Yerine oğlu Ecgfrith geçti. Ama "Anglo-Saxon tarihî vakanüvis" kayıtlarına göre Ecgfrith sadece 141 gün hükümdarlık yaptıktan sonra ölmüştü. Alcuin tarafından 797 tarihinde Osbert adında Mersiyalı bir eyalet sulh hâkimine yazılan mektuptan anlaşıldığı üzere Offa kendi oğlu Ecgfrith'in yerine hükümdâr olabilmesi için her yola başvurmuştu. Alcuin'e göre Ecgfrith eceliyle ölmemiş, babasının tahtı oğluna bırakabilmek için geçmişte işlemiş olduğu cinayetlerin intikamını almak için öldürülmüştü. Ecgfrith'in 787'de kutsanmasından evvel, Offa'nın hanedan mensubu olabilecek rakiplerinin tamamını saf dışı bırakmış olduğu aşikâr. Offa'nın bu konudaki gayretlerinin geri teptiği anlaşılıyor. Mersiya Hanedanı incelendiğinde ne Offa'nın ne de Ecgfrith'in soyundan gelen bir erkeğin hükümdar olmadığı anlaşılıyor. Ecgfrith'in halefi olan Coenwulf'un ise sadece Offa ile uzaktan bir akrabalık bağı mevcuttu. 2011 Avrupa Kadınlar Voleybol Şampiyonası 2011 Avrupa Bayanlar Voleybol Şampiyonası, 23 Eylül-2 Ekim tarihleri arasında İtalya’nın Monza, Busto Arsizio, Sırbistan'ın Belgrad ve Zrenyanin kentlerinde düzenlendi. Yirmi yedinci şampiyonaya on altı Avrupa ülkesinden millî takımlar katıldı. 2011 Avrupa şampiyonluğunu tarihinde ilk kez Sırbistan kazandı. Şampiyonaya toplam on altı ülke katıldı. Bu on altı ülke önce dört takımlı A, B, C ve D gruplarına ayrıldı. Tek devreli lig usulü yapılan maçlar sonucunda gruplarında ilk sıradaki takımlar doğrudan çeyrek finale yükselirken ikinci ve üçüncü sırayı alan takımlar play-off karşılaşmaları oynadı. Grup sonuncuları da elendi. Play-off turunu geçen takımlar grup birincilerine karşı çeyrekfinal mücadelesi verdi. Yarı finalde çapraz biçimde eşleşen takımlardan galip gelenler finale yükseldi. Yenilenler ise bronz madalya maçına çıktı. Celal Tan ve Ailesinin Aşırı Acıklı Hikayesi Celal Tan ve Ailesinin Aşırı Acıklı Hikayesi, Onur Ünlü'nün senaryosunu yazdığı ve yönettiği 2011 yapımı kara komedi türü sinema filmidir. Celal Tan, bir taşra şehrinde ailesiyle birlikte yaşayan saygın bir anayasa profesörüdür. İlk eşinin ölümünden yıllar sonra, bir şekilde hayatını kurtardığı ve kendisinden çok genç olan bir üniversite öğrencisi kızla evlenir. Sonra kötü şeyler olmaya başlar. 18. Uluslararası Adana Altın Koza Film Festivali 18. Adana Altın Koza Film Festivali, 17-24 Eylül 2011 tarihleri arasında Adana Büyükşehir Belediyesi tarafından düzenlenen film festivali. Festival kapsamında düzenlenen Ulusal Uzun Metrajlı Film Yarışması'nın sonuçları Adana Merkez Park Amfi Tiyatro'da düzenlenen ödül töreninde açıklandı. Gecenin sunuculuğunu Özlem Gürses ve Murat Başoğlu yaptı. Ulusal Öğrenci Filmleri Yarışması ve Akdeniz Ülkeleri Kısa Film Yarışması'nda derece alan filmlere Altın Koza heykelcikleri verildi ve Büyük Ödül gecesinde sanatçı Leman Sam da mini bir konser verdi. Yarışma jürisini Derviş Zaim (başkan), Beste Bereket, Prof.Dr.Bülent Vardar, Ebru Ceylan, Selim Demirdelen, Taner Birsen ve Yekta Kopan oluşturmuştur. Rodos'un Fethi Rodos'un Fethi, Osmanlı Padişahı I. Süleyman'ın, 1522 yılında 400 parçalık büyük bir donanma ve 100.000 kişilik kara ordusu ile Rodos'u topraklarına katması olayıdır. Rodos'a sığınmış olan Hospitalier Şövalyeleri korsancılık ile Osmanlı ticaretine zarar vermekteydi. Rodos'u daha önce II. Mehmed'in orduları kuşatmış lakin alamamıştır. I. Selim'in de kuşatmaya genelde olumsuz baktığı tarihçilerce bildirilir. Rodos'u almadan, Suriye ve Mısır'ı idare etmenin imkânsız olduğunu düşünen Kanuni Sultan Süleyman, Belgrad'ı fethettikten sonra (1521), Rodos'a yönelmiştir. Rodos Kalesi beş ay kadar canla başla direnmesine rağmen, muazzam bir Osmanlı donanması ve ordusu karşısında teslim olmayı kabul etmek zorunda kalmıştır. Şövalyeler canları ve malları güvencesi karşılığında teslimiyeti kabul etmiş, Girit'e çekilmelerine izin verilmilştir. Daha sonra Papa'nın da onayıyla Malta'ya yerleşmişlerdir. Rodos'la beraber On İki Ada ve Bodrum Kalesi de teslim olmuştur. Osmanlıların Akdeniz'de güvenliği sağlaması kolaylaşmıştır. Fetihten sonra halka büyük imtiyazlar verilerek adaya Anadolu'dan Türk nüfusu yerleştirilmiştir. Cezayir-i Bahr-i Sefid (Akdeniz Adaları) eyaletine bağlanmıştır. Sancakbeyi olarak da Mehmed Bey tayin edilmiştir. 2011 Avrupa Erkekler Voleybol Şampiyonası 2011 Avrupa Erkekler Voleybol Şampiyonası, 10-18 Eylül tarihleri arasında Avusturya ve Çek Cumhuriyeti ortaklığında düzenlendi. Yirmi yedinci şampiyonaya on altı Avrupa ülkesi katıldı. Maçlar Avusturya'nın Viyana ile Innsbruck ve Çek Cumhuriyeti'nin Prag ile Karlovy Vary kentlerinde oynandı. 2011 Avrupa şampiyonluğunu tarihinde ikinci kez Sırbistan kazandı. Şampiyonaya toplam on altı ülke katıldı. Bu on altı ülke önce dört takımlı A, B, C ve D gruplarına ayrıldı. Tek devreli lig usulü yapılan maçlar sonucunda gruplarında ilk sıradaki takımlar doğrudan çeyrek finale yükselirken ikinci ve üçüncü sırayı alan takımlar play-off karşılaşmaları oynadı. Grup sonuncuları da elendi. Play-off turunu geçen takımlar grup birincilerine karşı çeyrekfinal mücadelesi verdi. Yarı finalde çapraz biçimde eşleşen takımlardan galip gelenler finale yükseldi. Yenilenler ise bronz madalya maçına çıktı. Afganistan'daki nehirler listesi Bu liste Afganistan'da bulunan akarsuları içermektedir. Belh Nehri Belh Nehri veya Balkhab (Belh suyu), Afganistan'Ä±n Belh Vilayeti'nde bir akarsu. Nehir ülkenin kuzeyinde bulunan Hindukuş Dağları'ndaki Band-e Amir'den doğar. Belh Vilayeti boyunca akarak Belh ve Mezar-ı Şerif çevresindeki bozkırlarda kaybolur. Belh nehri bu bölgedeki sulama kanallarını besler. Goran Hadžić Goran Hadžić (Sırpça: Горан Хаџић), (7 Eylül 1958; Vinkovci, Hırvatistan Sosyalist Cumhuriyeti, Yugoslavya - 12 Temmuz 2016, Novi Sad, Sırbistan), Hırvatistan Savaşı sırasında görev yapan Krayina Sırp Cumhuriyeti eski devlet başkanı. Goran Hadžić, eski Eski Yugoslavya Uluslararası Ceza Mahkemesi tarafından insanlığa karşı işlenen suçlar ve savaş yasası ve geleneklerini ihlal etmekle suçlanıyor. Hadziç, 20 Temmuz 2011 tarihinde Sırp yetkililer tarafından yakalanmıştır. Gençliğinde politik aktif bir üyesi olarak Yugoslavya Komünistler Birliğine üye oldu. Hırvatistan Bağımsızlık Savaşı öncesinde bir depocu olarak çalıştı. Sonra Pačetin'de yerel topluluk başkanı oldu. 1990 yılının baharında, Demokratik Değişim için Komünistler Partisi Birliği temsilcisi olarak Vukovar Belediye Komitesine seçildi. 10 Haziran 1990 tarihinde Sırp Demokrat Partisine (SDS) katıldı ve partinin Vukovar'da şube başkanı seçildi. Mart 1991 yılında Vukovar Ana Komitesi ve Knin Sırp Demokrat Partisi Yürütme Kurulu üyesi, belediye Komitesi başkanı ve Doğu Slavonya, Baranja ve Batı Syrmia Sırp Demokrat Partisi Bölge Komitesi başkanı oldu. 25 Haziran 1991 tarihinden önce, Sırp Ulusal Konseyi, Doğu Slavonya, Baranja ve Batı Syrmia Sırp Demokrat Forumu lideriydi. Hırvat Kurtuluş Savaşı'nın başlangıcında, Mart ayının sonlarına doğru 1991 yılında Plitvice Gölleri olayında yer aldı. Krayina Sırp Cumhuriyeti Meclisi, Sırp Krajina Cumhuriyetinin yeni başbakanı olarak Haciç'in Milan Babiç yerine 26 Şubat 1992 tarihinde resmen kendi kendini bağımsız ilan etti ve Doğu Slavonya, Baranja ve Batı Syrmia'da Krayina Sırp Cumhuriyetine katıldı. 1996 ve 1997 yılları arasında, bölgede barışçıl Hırvatistan Erdut Anlaşması hükümleri uyarınca yeniden kazandırılmaları sonrasında, Srem Baranja ilçe Başkanı oldu. Daha sonra Yugoslavya Federal Cumhuriyeti, Sırbistan'a taşındı. 2000 yılında, onu "büyük bir kahraman" olarak nitelendiren ve savaş suçlusu olarak suçlanan Željko Raznatoviç'in Belgrad'daki cenaze törenine katıldı. 1995 yılında Šibenik ve Vodice'deki roket saldırılarından dolayı 20 yıl hapse mahkûm edildi. 1999 yılında Osijek yakınlarındaki, Tenja savaş suçlarından dolayı mahkûm edildi ve ek bir 20 yıl hapis cezasına daha çarptırıldı. 2001 yılında, Interpol "En çok aranan Kaçaklar" listesinde Kırmızı bültenle arandığını yayınladı. 20 Temmuz 2011'de Sırbistan Cumhurbaşkanı Boris Tadiç, Haciç'in Sırp yetkililer tarafından tutuklandığını açıkladı. Tutuklanmasıyla ICTY tarafından suçlanan son kalan kaçak oldu. Belgrad'da gözaltına alındı. 25 Temmuz'da, 15 dakika süren ilk duruşma için mahkemeye getirildi. Hırvat savaşı sırasında kendisine yöneltilen suçlamaları reddetti. 24 Ağustos 2012 tarihinde mahkeme önünde suçsuz olduğunu iddia etti. Savcılar, Ekim 2012 yılında tekrar yargılanmasına başlanacağını açıkladı. Hadžić'e Kasım 2014 yılında beyin kanseri tanısı kondu. Nisan 2015'te mahkeme, Haciç'in şartlı tahliyesine karar verdi ve Sırbistan'a geri gönderildi. Hadžić 12 Temmuz 2016 yılında, 57 yaşında kanserden öldü. Housemarque Housemarque, video oyunu endüstrisinin gelişmeye başlamasıyla birlikte Bloodhouse ve Terramarque isimli Fin oyun yapım şirketlerinin 1995 yılında birleşmesiyle kurulan Fin video oyunu şirketi. Aynı yıl kurulan Remedy Entertainment ile birlikte, Finlandiya'da hizmet veren en eski oyun şirketi konumundadır. Bloodhouse'un kurucusu Harri Tikkanen şirketin icra kurulu başkanı (CEO), Terramarque'ın kurucusu Ilari Kuittinen ise yaratıcı yönetmeni konumundadır. Housemarque; aşağıdaki oyunların yanında 2006 yılında, PlayStation Portable platformu için yayınlanan "Killzone Liberation"'ın kodlanmasında da yer aldı. Željko Ražnatović Željko Ražnatović (Sırp Kiril alfabesi: Жељко Ражнатовић), (d. 17 Nisan 1952, Brežice, Slovenya Sosyalist Cumhuriyeti – ö. 15 Ocak 2000, Belgrad), Arkan kod adlı Yugoslav Savaşlarında bir milis gücü örgütleyen ve önde gelen dikkate değer bir paramiliter liderdi. 1970'li ve 1980'li yıllarda Avrupa ülkelerinde bir dizi işlenen soygun ve cinayetler için İnterpol en çok arananlar listesinde olduğu ve daha sonra BM tarafından insanlığa karşı suç işlemekle suçlandı. Arkan, duruşmadan önce 2000 yılında suikast ile öldürüldü. Chrome Division Chrome Division, Dimmu Borgir'in vokalisti Shagrath ile The Kovenant'ın kurucusu Lex Icon tarafından 2004 yılında kurulan Norveçli heavy metal grubu. Shagrath'ın yan projesi olarak kurulmamış olsa da günümüzde öyle değerlendirilmeye başlanmıştır. Ritim gitarında Shagrath, vokalde Susperia'dan Shady Blue, solo gitarda Ricky Black, bas gitarda Björn Luna ve bateride Tony White'tan oluşan grup, motosiklet alt kültüründen de derin izler taşımaktadır. Grup günümüze dek üç albüm yayınladı. "Doomsday Rock 'n Roll" albümü 2006'da, "Booze, Broads and Beelzebub" albümü 2008'de ve "3rd Round Knockout" albümü de 2011 yılında yayınlanan grup, Nuclear Blast ile üç albümlük anlaşma yapmıştı. Albüm tanıtma çalışmaları için "Serial Killer" adlı şarkıya çekilen video klip, İsveçli yönetmen Patric Ullaeus tarafından yönetildi. Böyle bir grup kurma fikri 1999 yılında, Shagrath ile o zamanlar Dimmu Borgir grubu üyesi olan Stian Arnesen'den çıktı. Bu iki müzisyen Dimmu Borgir provalarından sonra yeni içerik çalışmaları yaptı. Gitarda Shagrath ve bateride Stian Arnesen (ya da "Lex Icon") ile birkaç müzik kaydeden ekip, diğer gruplarına karşı olan yükümlülükleri nedeniyle bu çalışmaları daha fazla sürdüremedi. Shagrath daha sonra onun için ilk önce Dimmu Borgir'in geldiğini ileri sürdü. Grup 2004'ün ortalarına dek düzgün bir çalışma yapamadı. Shagrath ve Lex Icon bir kez daha bir araya geldi; fakat bu sefer Lex Icon Dimmu Borgir'den ayrılmış ve The Kovenant'ı kurmuştu. Ozzfest'ten sonra Dimmu Borgir çalışmalara bir süre ara verince Shagrath'ın da boş vakti oldu. Ashes to Ashes üyesi bas gitarist Björn Luna ile irtibata geçen Shagrath, müzisyeni gruba katılmaya davet etti. Bu üçlü Chrome Projesi'nin temelini oluşturdu. Luna, daha sonra gruba katılmaya çalışan fakat bunu başaracak düzeyde olduğunu gösteremeyen Span grubu üyesi Jarle Bernhoft'un denemesinden sonra The Carburetors üyesi Eddie Guz ile irtibata geçti ve bu müzisyen gruba vokalist olarak dahil oldu. Son olarak da İsveçli bir blues grubunda çalan Ricky Black, bu kez gitarist sıfatıyla gruba seçilmeyi başardı. Bundan kısa bir süre sonra, grupla olan prova çalışmalarının büyük bir bölümünü kaçırdığı ve grubun yerinde saymasına neden olduğu gerekçesiyle Lex Icon'ın yerine, Minis Tirith grubunun üyesi Tony White getirildi. Grup yaptığı açıklamada üzüntü duymadıklarını belirtti. Shagrath, Chrome Division'ı kendisinin yan projesi olarak görmediğini belirtse de birçok eleştirmen gruba aksi yönde yaklaştı. Björn Luna da yaptığı bir açıklamada grubu bir yan projeden ziyade "gerçek bir grup" olarak gördüğünü ifade etti. 4 Aralık 2005'te, grubun ilk albümü "Doomsday Rock 'n Roll"u kaydetmek üzere Oslo'daki Panzer Studio'ya giren bu kadroydu. Albümün yapımcılığını, grubun da aslında bir hayranı olan ve albüm için gruba söz veren Björn Bergesen yaptı. Chrome Division 1 Şubat 2006'da plak şirketi Nuclear Blast ile anlaşma yaptıklarını duyurdu. "Doomsday Rock N' Roll" albümü Nuclear Blast etiketiyle 8 Ağustos 2006'da Kuzey Amerika'da ve bundan çok kısa bir süre önce de listelere 31 numaradan giriş yaptğı Norveç'te piyasaya sürüldü. Albüm, aldığı birçok pozitif eleştirinin yanında daha az pozitif olan eleştiriler de aldı. SeaOfTranquility.org'dan Ken Pierce albümü "eğlenceli ve sert" şeklinde överken Chronicles of Chaos'tan Jackie Smit "görünüşe göre grup dinleyenlerden daha çok zevk alıyor" dedi. Eleştirmenler albümün orijinal olmadığında hemfikir olmalarına rağmen, Live-Metal.net'ten Jeff Maki "bu albümü özel kılan şey, albümde sergilenen yüksek düzeyde yetenek" diye açıklamada bulundu. Rock Something'den Adam Harrold albüm hakkındaki eleştirisini "2006'nın en akıllıcası olmasa da en zorlu albümü" düşüncesiyle bitirdi. Chrome Division ayrıca albümü tanıtmak için "Serial Killer" adlı şarkıya video klip çekti. Klip, İsveçli yönetmen Patric Ullaeus tarafından yönetildi. Bu albüm hakkında resmi bir açıklama olmamasına rağmen Shagrath, Live-Metal.net'le yaptığı bir röportajda "Doomsday Rock 'n Roll" albümünden sonra grubun elinde birkaç şarkı olduğunu ve grubun bunu muhtemelen 2007 ortalarında yeni albüm içerisinde yayınlayacağını söyledi. Björn Luna da MetalEagle.com'da yer alan bir röportajında ikinci bir albümün olacağını ve grubun Nuclear Blast ile üç albümlük anlaşması olduğunu belirtti. 15 Ocak 2008'de Chrome Division ikinci albümün kayıt çalışmalarının tamamlandığını duyurdu. Albüm kayıtları 7-14 Ocak arasında Studio Fredmann'da gerçekleştirildi. "Booze, Broads and Beelzebub" adlı bu yeni albüm 18 Temmuz 2008'de, grubun "ilkinden daha hoş bir albüm oldu" iddialarıyla piyasaya sürüldü. Buna ek olarak grup, Myspace sayfalarında üçüncü albüm çalışmalarını doğrular nitelikte bir açıklama yayımladı. 31 Ağustos 2009'da grup, "gruba olan adanmışlık ve sorumluluk eksikliği" nedeniyle vokalistleri Eddie Guz ile yollarını ayırdıklarını ve Susperia üyesi Athera lakaplı Pål Mathisen (Shady Blue) ile anlaştıklarını duyurdu. Grup üçüncü albümü "Third Round Knockout"ı 6 Mayıs 2011'de piyasaya sürdü. metalunderground.com'da yer alan bir eleştiride; bu albümde vokalist olarak görevi devralan Shady Blue'nun, eski üye Eddie Guz'dan daha temiz vokaller çıkardığına dikkat çekildi. Albümdeki şarkı sözleri; içki, kadınlar, hızlı araçlar, bar kavgaları ve kolay yaşam gibi temalar etrafında dönmeye devam etti. Grubun bu yeni albümde daha "bulaşıcı" ve "hatta çekici" melodik hard rock ile birlikte dönüş yaptığı belirtildi. Chrome Division'ın etkilendikleri arasında Black Label Society, Spiritual Beggars ve AC/DC gibi grupları gösteren Shagrath, grubun 80'lerin rock and roll heavy metal grubu gibi olmasını istediğini de söyledi. Müzisyen ayrıca grubun bu imaja şarkı sözleri ve buna benzer şeylerle bağlı kalmaya çalıştığından da bahsetti. Grubun motosiklet kültürü imajı hakkında yorum yapan SeaOfTranquility.org'dan Ken Pearce, "Trouble with the Law" adlı şarkının başlangıcında çalan motor seslerinden bahsederek grubun imajı hakkındaki yorumlara devam etti. Eleştirmenler grubun müziğini Motörhead ve Black Label Society'nin müziklerine ve "eğlence" tarzını da Turbonegro'nunkine benzetti. Shagrath grubun gelecekteki çalışmalarının "müzikal olarak aynı şey" olacağını fakat daha değişik malzemeler eklemeye çalışacaklarını belirtti. Müzisyen ayrıca şarkı sözü içeriklerini değiştirebileceklerini de söyledi. Naughty Dog Naughty Dog, Inc., merkezi Kaliforniya'nın Santa Monica şehrinde bulunan Amerikan video oyunu şirketi. 1986 yılında, Andy Gavin ve Jason Rubin tarafından bağımsız bir oyun geliştirme şirketi olarak kuruldu. 2001'de Sony Computer Entertainment'a bağlandı. Bu anlaşmadan önce geliştirdiği oyunların platformları çeşitlilik gösteren çeşitli Naughty Dog, birleşmenin ardından yalnızca PlayStation, PlayStation 2, PlayStation 3 ve PlayStation 4 platformları için oyunlar geliştirdi. "Uncharted", "Jak and Daxter" ve "Crash Bandicoot" serileri, şirket tarafından geliştirilen başlıca oyun serileri konumundadır. Ayrıca, şirketin geliştirdiği ve 2013 yılında piyasaya sürülen "The Last of Us"ın en çok satan PlayStation 3 oyunları arasında yer almasının ve tüm zamanların en iyi oyunları arasında gösterilmesinin ardından, oyuna özel DLC piyasaya sürüldü ve 2016'nın Aralık ayında devam oyunu duyuruldu. Lisede okuyan Jason Rubin ile Andy Gavin, Lisp ve C++ programa dillerini öğrenmelerinin ardından 1985 yılında, Apple II platformu için "Math Jam" isimli oyunu geliştirdi. İkili 1986 yılında, isimlerinin ve "magic" kelimesinin baş harflerinden oluşan JAM Software isimli oyun geliştirme şirketini kurdu. Şirket çatısı altında geliştirdikleri ilk oyun, yine Apple II için hazırlanan "Ski Crazed" isimli kayak oyunu oldu. Baudville isimli şirket 250 dolar karşılığında oyunu satın aldı ve yayımını üstlendi. 1988'de Apple IIGS platformu için "Dream Zone" isimli grafik macera oyununu geliştirildi. Bu oyun sonraları Atari ST, Amiga ve bilgisayara da uyarlandı. 1989'da isim değişikliğine giden şirket Naughty Dog adını aldı. Aynı yıl Apple IIGS için geliştirilen, sonradan çeşitli platformlara uyarlanan "Keef the Thief" isimli oyun Electronic Arts tarafından yayınlandı. 1991'de yapımı tamamlanan "Rings of Power" adlı Mega Drive oyunu, yine Electronic Arts etiketiyle piyasaya sürüldü. 1994 yılında 3DO Interactive Multiplayer platformu için geliştirilen "Way of the Warrior"un ardından 1996'da PlayStation için geliştirdikleri "Crash Bandicoot" ile 6,8 milyonun üzerinde satış yaptılar. Bu sayı, oyunu en çok satılan PlayStation oyunlarından birisi yaptı. 1999'a kadar ürettiği dört oyunla, daha sonra farklı firmalar tarafından geliştirilen "Crash Bandicoot" serisinin yaratıcısı oldu. Bu seriyle birlikte gelen başarının ardından Sony Computer Entertainment, Ocak 2001'de yaptığı açıklamayla Naughty Dog'u satın aldığını duyurdu. Sony Computer Entertainment tarafından satın alındıktan sonra yalnızca PlayStation 2 ve PlayStation 3 platformları için oyun geliştirdi. Bu dönemde "Jak and Daxter" serisinin yaratıcısı oldu. 2004'te kurucularından Jason Rubin, "The Iron Saint" isimli çizgi roman projesi üzerinde çalışmak için şirketten ayrıldı. 2006 yılında ise şirket, SCE Worldwide Studios'un bir parçası oldu. 2007 yılında "Uncharted" serisinin ilk oyunu olarak yayınlanan "" 2,6 milyonluk satış rakamı elde etti. İki yıl sonra piyasaya sunulan "" ise yaklaşık 5 milyon kopya satarak, bir önceki oyun gibi en çok satılan PlayStation 3 oyunlarından oldu. Serinin 3. oyunu "" ise 1 Kasım 2011'de satışa sunuldu. Serinin son oyunu "Uncharted 4: A Thief's End" ise 10 Mayıs 2016'da satışa sunuldu. Aralık 2016'da "The Last of Us"ın devam oyununun ilk fragmanı yayınlandı. MeeGo MeeGo, Intel ve Nokia tarafından geliştirilmiş, bir Linux dağıtımı olan Debian tabanlı açık kaynaklı mobil işletim sistemi projesidir. Öncelikli hedefi akıllı telefonlar, navigasyon cihazları, akıllı televizyonlar, giriş-seviyesi masaüstü bilgisayarlar, Netbooklar, Laptoplar, tabletler ve PDAlardır. Yayınlanan en son kararlı sürümü 1.2 Harmattan'dır. Nokia N9, Nokia N900, Nokia N950 telefonları ve WeTab tabletinde bulundu. İlk kez Dünya Mobil Kongresi'nde Şubat 2010 tarihinde Intel ve Nokia tarafından yapılan bir basın konferansında duyurulmuştur. Birincil amacın, Intel'in Moblin ve Nokia'nın Maemo işletim sistemlerinin bir araya getirerek, güçlü tek bir işletim sistemi üzerinde birleştirmekti. Son kararlı sürüm olan Harmattan'ın önceden Maemo 6 olarak tanıtılması planlanmış, sonra MeeGo Harmattan adıyla tanıtılmasına karar verilmiştir. Bu sürüm, resmi olarak yalnızca Nokia N9 altında kullanılmıştır. MeeGo'nun geliştirilme süreci, Nokia'nın Microsoft ile anlaşıp MeeGo'yu geliştirmeyeceğini bildirmesi, ve Intel'ın Samsung ile anlaşıp, MeeGo'yu Tizen adında farklı bir işletim sistemi geliştirmesi ile sona ermiştir. MeeGo, herhangi bir cihazda çalıştırılmak için ARM veya Intel x86 tabanlı işlemci mimarisine ihtiyaç duymaktadır. Bu sayede hem akıllı telefonlarda, hem de bilgisayarlarda kullanılabilir. MeeGo, Netbook'larda ve akıllı telefon gibi cihazlarda kullanılmak üzere iki farklı kullanıcı arayüzü kullanır. Netbook MeeGo, Netbook'larda Moblin arayüzünün geliştirilmiş versiyonunu kullanır. Bu arayüz, Mutter pencere yöneticisini kullanmaktadır. Akıllı telefonlar Akılı telefonlarda kullanılan en son arayüz, Nokia tarafından hazırlanan Harmattan arayüzüdür. Bu arayüzde Qt, GTK+ ve Clutter; aynı zamanda Maemo'dan uyarlanan Hildon kullanılmaktadır. Bu sayede hem Moblin, hem de Maemo uygulamaları çalıştırılabilir. Kaan Kural Kaan Kural (d. 1974, Ankara), TÃ¼rk dizi oyuncusu, gazeteci, basketbol ve e-spor yorumcusu. İlk ve ortaokulu Ankara Kolejinde okuduktan sonra, önce Robert Koleji ardından Boğaziçi Üniversitesi İktisadi ve İdari Bilimler Fakültesi Uluslararası İlişkiler Bölümünden mezun oldu. Tesadüfen girdiği medya sektöründe Fast-Break Dergisi'nde yazı işleri müdürlüğü ve Yeni Yüzyıl Gazetesi'nde köşe yazarlığı yaptı. NTV'de Murat Kosova ile birlikte "NBA Stüdyo" programını sunan Kaan Kural, 2000 yılında "Fasulye" adlı komedi filminde, "Acemi Cadı" ve "Lise Defteri" dizilerinde koç olarak rol aldı. 2015 yılında Riot Games Türkiye bünyesinde maç sunumu ve yorumculuğuna başlamıştır. Socrates Dergi isimli Youtube kanalında İnan Özdemir'le birlikte Amerikan Mutfak isimli NBA'daki son gelişmeleri konu edinen bir basketbol programı yapmaktadır. Ali Primera Alí Rafael Primera Rosell, müzisyen, söz yazarı, şair ve Venezuelalı politik aktivisttir. 31 Ekim 1942'de Falcón State, Venezuela'da doğdu. 16 Şubat 1985'te Caracas'da öldü. Nueva canción hareketinin tanınmış müzisyenlerindendir. Liz Rose Liz Rose (doğum Dallas, Teksas) Amerikalı country müzik bestecisi, söz yazarı, Taylor Swift ile yaptığı çalışmalarla bilinir. Swift "White Horse," "Teardrops on My Guitar" ve "You Belong with Me," şarkılarına Swift'e beraber sözler yazmış ve 2010 Grammy Ödülleri'nde ödül kazanmışlardır. Liz Rose Dallas, Teksas'ta doğdu ve Irving, Teksas'ta büyüdü. Eşi Johnny Rose ile beraber Nashville, Tennessee'ye yerleşen Rose bir arkadaşının önerisi üzerine şarkı yazmaya başladı. Yazdığı ilk parça "Elisabeth" Billy Gilman tarafından seslendirildi. 2003 yılında Rose ve Pat McLaughlin tarafından yazılan Gary Allan şarkısı "Songs About Rain" country top 20 listesinde yer aldı. Rose 2006 yılında country pop şarkıcısı Taylor Swift ile çalışmaya başladı. Rose, Swift'in ilk albümü "Taylor Swift'te toplamda yedi şarkının sözlerinin yazılmasında yardımcı oldu. Rose'un sözlerinin yazılmasında yardım ettiği "Tim McGraw" ve "Teardrops on My Guitar" albümün ilk iki teklisi (single'ı) oldu ve Rose 2007 yılında SESAC'in Songwriter of the Year (yılın şarkı sözü yazarı) ödülünü kazandı. Rose 2008 yılında Swift'in ikinci albümü "Fearless"ta da şarkı sözü yazarı olarak yer aldı. Albümde yer alan "White Horse" ve "You Belong with Me" şarkılarının sözlerinin yazılmasına yardımcı oldu, White Horse 2010 Grammy Ödülleri'nde "en iyi country şarkı" dalında ödül kazandı, You Belong with Me'de aynı "yılın şarkısı" dalında aday gösterilmişti. Country şarkıcısı Caitlin Rose, Liz Rose'un kızıdır. King ov Hell Tom Cato Visnes (d. 27 Kasım 1974), King ov Hell ya da daha kısaca King adlarıyla bilinen Norveçli müzisyen ve eski öğretmen. Black metal grubu Gorgoroth'un bas gitaristi olarak adından söz ettiren sanatçı; Ov Hell, God Seed, Jotunspor, Sahg ve I gibi grupların da eş kurucusudur. 2008 yılına dek Bergen'de bir ilkokulda öğretmenlik görevini sürdürmüştür. King, Gorgoroth'a grubun beşinci albümü "Incipit Satan" kaydedilmeden hemen önce katıldı. King gruba katılmadan önce tüm içeriğin oluşturulmuş olmasına rağmen "Twilight of the Idols" (2003) albümündeki beş şarkıyı ve 2006 yılında 'Metal' kategorisinde Spellemann ödülüne aday gösterilen "Ad Majorem Sathanas Gloriam" (2006) albümündeki tüm müzikleri kendisi yaptı. Müzisyen aynı zamanda eski Gorgoroth bateristi Kvitrafn ile "gürültülü black metal" projesi Jotunspor'u kurmak için birleşti. Grup Yorum diskografisi Grup Yorum 30 yıllık müzik hayatında hemen her yıl albüm yapmış sayısız konser vermiştir. De Mysteriis Dom Sathanas De Mysteriis Dom Sathanas, Norveçli black metal grubu Mayhem'in bir albümüdür. Albümün yapımı 1987'de başlasa da vokalist Dead'in (Per Yngve Ohlin) intihar etmesi ve gitarist Euronymous'un (Øystein Aarseth) cinayete kurban gitmesi sebepleriyle albümün yayınlanma tarihi Mayıs 1994'e kadar sarktı. "De Mysteriis Dom Sathanas" gelmiş geçmiş en etkili black metal albümlerinden biri olarak gösterilmektedir. Erol KÃ¶se Erol Köse (d. 1965, Elazığ), Türk yapımcı ve eski şarkıcı. Komedi Dans Üçlüsü'nün bir üyesi olarak müzik dünyasına girdi. Sekiz yıllık grup kariyeri sonrasında Deniz Arcak'ın kendisi için albüm yapma teklifiyle Köse, yapımcılık kariyerine başladı. Bu yıllarda Ayna, Atilla Taş, Nihat Doğan, Ferhat Güzel gibi grup ve şarkıcıların ilk albümleri yaptı. Müzik sektörüne bir süre ara verdi ve 2010'da yapımcılığa tekrar döndü. Asker emeklisi Abdülakdir ile Zülfi'nin çocuğu olarak Elazığ'da dünyaya geldi. Altı yaşındayken Ankara'ya geldi. Ankara'da Hacettepe Üniversitesi Tıp Fakültesi'nde okurken tesadüfen müzik sektörüne girdi. İlk sınıftayken derslerin kendisine basit gelmesiyle bir arkadaşıyla Amerikan Kültür'de dans kursuna başladı. Burada, Erşan Başbuğ'la tanıştılar. Başbuğ, kendisine "Sen Şarlo'ya benziyorsun bir şov hazırlayalım seninle." demesiyle hobi olarak şov dünyasına girdi. Böylece, ortaya Komedi Dans Üçlüsü çıktı. Komedi Dans Üçlüsü, Köse dışında Hakan Rullas ve Murat Akkaya'dan oluşmaktaydı ve çeşitli şarkılardan aldıkları bölümleri birbirlerine ekleyerek danslarıyla birlikte bir sahne şovu yapmaktaydı. Şovun TRT ekranlarında yayınlanmasının ardından grup popüler olmaya başladı. İstanbul gazinocuları, gruba ilgi göstermeye başladı, bunun üzerine Köse dışındaki grup üyeleri okulu yarıda bıraktılar. Köse ise okulu bırakmamasının nedenini ailesine verdiği söz olduğunu belirtmiştir. Grup üyeleri sonradan Komedi Dans Üçlüsü olarak İstanbul'a geldi. Grup, sekiz yıl aktif olduktan sonra dağıldı. Erol Köse, grubun dağılmasıyla " sektörde nasıl kalacağını" düşünürken Deniz Arcak, kendisi için albüm yapmasını istemesiyle yapımcılık kariyerine başladı. Ayna'yla 1996-2002 yılları arası yapımcılığa devam etti ve Türkiye'de dönemin en önemli prodüktörlerinden biri haline geldi. Yapımcılık kariyeriyle çalıştığı kişilerin ünlü olmasıyla Yeşim Salkım, eşi Hakan Uzan'ın Köse ile tanışmak istediğini belirtti ve Uzan'la görüşen Köse, Uzan'ın müzik şirketinde ortaklık teklifi aldı. Erol Köse, şirkete %51 payla ortak oldu. Uzan'larla birlikte Rumeli konserlerini yapmaya başladı. 1,5 sene Uzan'larla ortaklık yaptı. Cem Uzan ile tanıştıktan sonra kendisine Genç Parti milletvekilliği adaylığı önerildi. Fakat seçimler sonrası partinin yeterli oy sayısını alamamasıyla Köse, milletvekili olamamıştır. Erol Köse, ayrıca bir kere topuğundan bir kere de iki kurşunla bacağından olmak üzere iki kere vurulmuştur. 2011'deki bir konuşmasında vurulma olayı için "Kimseye boyun eğmem bu vurulma olayından önce de mafyaya haraç vermediğim için vuruldum." sözlerini kullandı. İki kez evlenen Erol Köse'nin ilk evliliğinden Dijan Nazlan isminde bir kızı bulunmaktadır. 2000 FIFA Futsal Dünya Şampiyonası 2000 FIFA Futsal Dünya Şampiyonası 18 Kasım - 3 Aralık 2000 tarihleri ​​arasında Guatemala'da organize edildi. Bu turnuva FIFA bünyesinde düzenlenen 4. Dünya Futsal Şampiyonası oldu. İspanya turnuvada, Brezilya'yı finalde yenerek kupayı kazandı. Brezilya, 4. kez art arda final oynadı ve ilk kez kaybetti. Bu turnuva ile birlikte kupa ilk kez Güney Amerika dışına çıkmış oldu. Guatemala, Kazakistan, Hırvatistan, Portekiz ve Tayland takımları, FIFA Futsal Dünya Kupası finallerine ilk kez katılmaya hak kazandılar. Kot pantolon Kot pantolon, kot kumaşından yapılma pantolondur. Günümüzde kullanım şekliyle kot pantolon 1871 yılında Jacob W. Davis ve Levi Strauss & Co. ortaklığı tarafından icat edilmiş, patenti de 1873'te Davis ve Levi Strauss tarafından alınmıştır. Bununla beraber, mavi renkli kot kumaşından yapılan pantolonlar bu tasarımın patentlenmesinden önce de kullanımdaydı. 2004 FIFA Futsal Dünya Şampiyonası 2004 FIFA Futsal Dünya Şampiyonası 21 Kasım - 5 Aralık 2004 tarihleri ​​arasında Chinese Taipei'de düzenlendi. Bir önceki turnuvanın şampiyonu İspanya takımı yine bu turnuvayı kazanarak üst üste 2. kez şampiyon oldu. Turnuvada 13 gol atan Brezilya takımı oyuncusu Falcão gol kralı oldu. Guatemala, Kazakistan, Hırvatistan, Portekiz ve Tayland takımları, FIFA Futsal Dünya Kupası finallerine ilk kez katılmaya hak kazandılar. URAP URAP (University ranking by academic performance) Araştırma Laboratuvarı 2009 yılında Orta Doğu Teknik Üniversitesi Enformatik Enstitüsü bünyesinde kurulmuştur. URAP'ın amacı yükseköğretim kurumlarını akademik başarıları doğrultusunda değerlendirebilmek için bilimsel metotlar geliştirmek ve yapılan çalışmaların sonuçlarını kamuoyu ile paylaşmaktır.. Bu çalışmaların bir ürünü olan 2016 URAP Dünya Sıralaması 2000 dünya üniversitesini, Türkiye Sıralaması da Türkiye'de yer alan ilk 76 üniversiteyi çeşitli akademik performans kriterlerine göre sıralamaktadır. URAP sıralamaları üniversiteleri iyiler ve kötüler şeklinde ayırmayı hedeflememektedir. URAP'ın hedefi, çalışmalar sonucunda elde edilen veriler ile üniversitelerin kendi akademik performanslarını diğer üniversitelerle karşılaştırabilmesine ve belirlenen kriterlere göre gelişmeye açık yanlarını farketmelerine yardımcı olmaktır. =YÃ¶ntem= URAP dünya sıralamalarında, değerlendirme yılında dünyada en fazla makale yayınlayan 2500 yüksek öğretim kurumunu temel almaktadır. Her yüksek öğretim kurumunun toplam puanı, belirlenen göstergelerdeki performanslarına dayalı olarak hesaplanmaktadır. Değerlendirme için seçilen 2500 yükseköğretim kurumu arasında en yüksek puana sahip 2000 kurum URAP tarafından açıklanmaktadır. URAP alan sıralamaları için, Avustralya ERA (Excellent in Research for Australia) tarafından belirlenen 23 bilim alanı temel alınmaktadır. URAP dünya sıralamasında, 6 gösterge kullanılmaktadır. Bu göstergeler; makale sayısı, atıf sayısı, toplam bilimsel doküman sayısı, toplam yayın etkisi, toplam atıf etkisi ve uluslararası işbirliğidir. Bu göstergelere temel oluşturan ham bibliyometrik veriler istatistiksel olarak çarpık bir dağılıma sahiptir. Bu nedenle puanlamalarda ortanca(medyan) değerleri esas alınmıştır. Her göstergenin ağırlığı uzmanlardan oluşan bir grubun katıldığı Delphi yöntemi ile belirlenmiştir. Aşağıdaki tabloda 2014 itibarıyla URAP dünya sıralamaları için kullanılan göstergeler ve ağırlıklar verilmiştir. Yükseköğretim kurumlarının Web of Science tarafından taranan dergilerde son yılda yayınladığı toplam makale sayısıdır. Bu gösterge, güncel bilimsel üretkenliğin ölçümü için kullanılmaktadır. Bu göstergenin toplamdaki ağırlığı %21’dir ve makaleleri, derlemeleri ve bilimsel notları kapsamaktadır. Bu gösterge, bir kurumun bilimsel üretkenliğindeki kalitenin sürdürülebilirlik düzeyini göstermektedir. Bu gösterge için, son üç yılda yapılan yayınların aynı dönemde aldığı atıf sayısı kullanılmaktadır ve toplam puan içindeki ağırlığı %21’dir. Toplam bilimsel doküman sayısı, bir kurumun bilimsel üretkenliğinin devamlılığını ölçmektedir. Bilimsel dokümanlar; Web of Science veritabanı tarafından sağlanan ve son üç yılda yayınlanan konferans bildirileri, derlemeler, akademik mektuplar (letters), irdelemeler (discussions), yazılı metinler (scripts) ve bilimsel dergilerde yayınlanan makaleler olmak üzere tüm akademik literatürü kapsar. Bu göstergenin toplamdaki ağırlığı %10’dur. Toplam yayın etkisi (TYE), bilimsel üretkenliğini ölçmektedir. Her yükseköğretim kurumunun 23 bilim alanındaki makale başına düşen atıf sayısının, o alandaki dünya ortalamasına oranı hesaplanmaktadır. Bu oran ilgili alandaki yayın sayısı ile çarpılıp 23 bilim alanı için bu çarpımlar toplanır. TYE aşağıdaki formül kullanılarak hesaplanmıştır: formula_1 Bu göstergenin toplam puandaki ağırlığı %18’dir. Toplam Atıf Etkisi (TAE), bilimsel üretkenliğin kalitesini ölçmektedir. TAE; her yükseköğretim kurumunun 23 bilim alanında makale başına düşen atıf sayısının, o alandaki dünya ortalamasına oranıdır. TAE aşağıdaki formül kullanılarak hesaplanmaktadır: formula_2 Bu göstergenin toplam sıralamadaki ağırlığı % 15’tir. Uluslararası işbirliği göstergesi, bir kurumun uluslararası tanınırlığını ölçmeyi hedeflemektedir. Üniversitelerin yabancı ülkelerdeki kurumlar ile işbirliği yaparak yayınladığı çalışmaların toplam sayısı ile hesaplanan bu gösterge için InCites verileri kullanılmaktadır . Bu göstergenin toplam sıralamadaki ağırlığı %15’tir. 2011'de ilan edilen son URAP Türkiye Sıralaması'nda YÖK'ün 2010 toplam yayın sıralamasında yer verdiği 125 üniversite değerlendirmeye alınmıştır. Genel sıralamanın yanı sıra üniversiteler mühendislik , temel bilimler , sosyal bilimler , yaşam bilimleri , tıp ve ziraat/çevre alanlarında da sıralanmaktadır. Bunlara ek olarak 2000 yılından önce kurulan üniversitler,