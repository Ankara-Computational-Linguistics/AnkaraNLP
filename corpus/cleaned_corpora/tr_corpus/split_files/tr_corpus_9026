bölümlerinin yönetmenliğini yapmıştır. "Cities of Love", "(Aşkın Şehirleri)" konseptiyle yola çıktıkları projenin bu ilk filminin yapımcılığını da üstlenen Benbihy, şu sıralar projenin diğer filmleri "New York" ve "Tokyo, I Love You" üzerinde çalışmaktadır. AlsasÃ§a Alsasça "(Fransızca: Alsacien, Almanca: Elsässisch)", Fransa'nın Alsace bölgesinde konuşulan bir dil olup Aşağı Almanca'nın bir lehçesidir. Batı Flamanca Batı Flamanca (Batı Flamanca: Vlaemsch/Vlaams, Felemenkçe: West-Vlaams, Fransızca: Flamand occidental), Fransa, Hollanda ve Belçika'da konuşulan bir Cermen dilidir. Yaklaşık 1,05 milyon kişi tarafından, Fransa'da ise yaklaşık 20.000 kişi tarafından konuşulur. Felemenkçe'nin bir lehçesidir. "Batı Flamanca" terimi geniş anlamıyla Fransa Flamancası ve Zelandaca da içermektedir. Lorraine Frankçası Lorraine Frankçası, (Fransızca: francique, platt lorrain ya da platt mosellan) Loren bölgesinde konuşulan bir Cermen dilidir. Lüksemburgca'ya cok yakın bir dildir. Fransa 'da yaklaşık 78.000 kişi tarafından konuşulur. Kıyıkışlacık, Milas Kıyıkışlacık, Muğla ilinin Milas ilçesine bağlı bir mahalledir. Kıyıkışlacık Milas ilçesinde, Güllük Körfezi sahil şeridinde, Güllük beldesinin tam karşısında yer alan büyük bir mahalledir. Yerleşim biraz düzensiz olmakla birlikte, nüfus açısından küçük bir ilçe görünümüne yaklaşmakta, turizm mevsiminde yazlık sahipleri ve turistler ile birlikte bu nüfus daha da artmaktadır. Dünyaca ünlü İasos harabeleri Kıyıkışlacık mahallesinin içindedir. Bu nedenle ve sahil şeridinde oluşu ile önemli bir turizm potansiyeli bulunmaktadır. İasos, Milas'a 28 km. uzaklıktaki Kıyıkışlacık Köyü içerisindeki üç tarafı denizle çevrili bir yarımada üzerine kurulmuştur. Mitolojiye göre Argos'tan gelenler tarafından kurulduğu ve ismini kolonistlerin başı Iasos'tan aldığı söylenmektedir. M.Ö. 5. yüzyıla kadar İasos hakkında eski kaynaklarda bilgi yoktur. Kentin kurulduğu alan önceleri bir ada iken daha sonra adanın denizle birleştiği berzah dolmuş ve ada, yarımada haline dönmüştür. Antik kente ait önemli yapılar bu yarımada üzerinde yer almaktadır. Büyük sur, su kemerleri, mezarlar ile balık pazarı olarak adlandırılan yapı ise sur dısında yer almaktadır. İasos'da yapılan kazılarda kentteki en eski yerleşimin M.Ö. 3. bin sonuna kadar uzandığı tespit edilmiştir. Bir zamanlar kenti ziyaret eden müzisyen, tiyatroda bir resital vermiş. Bu resital sırasında balık pazarının açıldığını bildiren çan sesi duyulunca elini kulağına götüren yaşlı adam dışında herkes yerinden fırlayarak tiyatrodan ayrılmış. Yaşlı adamın yanına gelen müzisyen "Bana ve sanatıma gösterdiğiniz saygıdan ötürü size teşekkür borçluyum; çünkü çan sesini duyan tüm dinleyiciler çekip gittiler" demis. "Ne ?" diye haykırmış bunu duyan yaşlı adam, "Yoksa çan mı çaldı? "Evet, neden?" "Öyleyse izninizle efendim..." ve gözden kaybolmus. Strabon bu öyküyü bereketsiz topraktan ürün alamayan İasoslular'ın balığa olan düşkünlüklerini belirtmek için anlatır. Iskender'in 334'te Miletos'u kuşatması üzerine İasos, kente yardım etmeye çalısan Pers donanmasına bir gemi bağışında bulundu. On yıl sonra Ekbatan'da İskender'in silah deposu komutanlığında Gorgos adlı bir İasoslu bulunuyordu. İskender'in ilgisini çeken bir başka İasoslu da yunus tarafından sevilme gibi garip bir yazgıya sahip olan erkek çocuktu. İasos'ta erkek çocukların gimnasiumda çalıştıktan sonra denizde yıkanmalari bir gelenekti. Bu sırada kıyıya yanaşan yunus, çocuklardan birini sırtına alıp, açıklara götürüyor ve sonra yeniden kıyıya bırakıyordu. Bir anlatiya göre bu öyküyü duyan İskender, çocuğu Babil'e getirtip deniz tanrısı Poseidon'un rahibi yapmış. İasoslular bu olaydan, M.Ö. 3. yüzyılda çıkarılan madeni paralarında, kolunu yunusun sırtına atmış biçimde yüzen çocuk tasvirine yer verecek kadar etkilenmişlerdir. İasos antik kentinde 1960 yılından bu yana İtalyan Arkeoloji Heyeti'nce düzenli kazılar yapılmaktadır. Bu kazı çalışmaları sonucunda birçok eser ortaya çıkarılmıştır. Bunlardan agoraya kemerli bir kapıdan geçilerek girilir. Roma Dönemi'nde inşa edilen agoranın dört tarafı revaklarla çevrilidir. Agoranın güney batısında bouleterion yapısı yer alır. Köy içerisinde birçok kumsal bulunur. Köyün sahilinde 1980 li yıllarının meşhur dizilerinden olan Dallas'ın Ceyar'ından alan "Ceyar'ın Yeri" adlı bir kafe vardır. Kafenin sahibi olan kişi ayrıca bu köyde Ceyar lakabı ile adlandırılmaktadır. Ceyar beye " Gerçek adınız nedir?" diye sorduğunuzda " Size ne kardeşim, adım Ceyar" diye cevap vermektedir. Muğla iline 99 km, Milas ilçesine 30 km uzaklıktadır. Savoyard Savoyard Arpitanca'nın bir lehçesidir. Savoie, Haute-Savoie, İsviçre'de Valais kantonunda ve Aosta'da konuşulur. Ariegese Ariegese, Gaskonca'nın bir altlehçesidir. Fransa'da İspanya sınırındaki bölgelerde konuşulur. ToÄŸay bey Toğay Bey (ölüm Haziran 1651) (Kırım Tatarcası "Toğay bey", Lehçe "Tuhaj-bej", Ukraynaca "Тугай-бей", Rusça "Тугай-бей") "Tugay Bey" olarak da bilinen Kırım Tatarları'nın önemli askeri liderlerinden ve siyasetçilerindendi. Toğay önemli Kırım ailelerinden Arğınlardan gelmektedir, tam adı "Arğın Doğan Toğay bey"dir. Bey unvanını Or Qapı (Perekop) sancağının başına geçtiği zaman almıştır. Bu sancak Kırım Hanlığı için çok önemliydi çünkü, Kırım Yarımadası'nın kıstağı Perekop Kıstağı burada bulunmaktaydı ve savunulması gereken önemli bir yerdi. 1648'de Kazaklar'ın Lehistan'a karşı yaptıkları Hmelnitski Ayaklanması'nda Bogdan Hmelnitski'e yardım etmek için bir ordu (tahmini 6.000 - 20.000 kişilik) getirmiştir. Orada çeşitli önemli savaşlarda bulunmuştur ve sonunda Beresteczko Muharebesi'nde şehit edilmiştir. Polonya romanı ve filmi olan Ateş ve Kılıç'da betimlenmiştir. Filmde Daniel Olbrychski tarafından canlandırılmıştır. Leda Leda, Yunan mitolojisine göre Zeus'un eşlerinden biri. Leda (Yunanca : Λήδα [lɛ͜ɛda͜a]), Aetolia kralı Thestios'un kızı ve Sparta Kralı Tyndareos'un eşidir. Zeus kuğu şeklinde görünüp Sparta Kralı Tyndareos'un eşi Leda isimli güzel kızla birlikte olmuştur. Fakat Leda, aynı gece kocası Tyndareos ile de beraber olduğu için iki yumurta yumurtlar. Truva Savaşı'na neden olacak dünyanın en güzel kızı Helen ve Pollux'un (Polydeuces) babaları Zeus iken Castor ile Clytemnestra Tyndareos'un çocuklarıdır. Ayrıca Zeus, Helen'in doğum anısına kuğu figürünü gökyüzüne takımyıldızı olarak yerleştirir. Ünlü ressam Leonardo da Vinci'nin resmine konu olmuştur. Asi Birliği Cumhuriyeti Yeniden Kurma İttifakı olarak da bilinen Asiler daha çok Asi İttifakı olarak tanınmış olup, Yıldız Savaşları (Star Wars) bilimkurgu serisinin geçtiği evrendeki hayali kurumlardan biridir. "Asi İttifakı", Galaktik İmparatorluk'a karşı kurulan askeri bir direniş gücüdür. Galaktik Cumhuriyet'in, İmparatorluk haline dönüştürülmesinden sonra kurulan birlik tekrar "Galaktik Cumhuriyet"i getirmeyi kendilerine ideal olarak belirlemiştir. Palpatine'e karşı başlatılan Asi hareketleri sert, zorlu ve kısa bir sürede gelişmeye başlamış fakat en erken bilinen organize hareketler Klon Savaşları bitmeden hemen önce başlamıştır. Bu süreçte, bütün güçleri kendisinde toplayarak önemli bir lider haline gelen Palpatine, Cumhuriyet gezegenlerinin bütün yönetim ve kurumları ile subay ve askerlerini de direkt kendisine bağlamıştır. Diktatörlüğe doğru gidildiğini gören Bail Organa ve Mon Mothma gibi senatörler, demokrasiye hizmet etmek ve gidişata karşı koymak amacıyla güvenilir senatörler ile bir toplantı düzenlediler. Organa ve Mothma'nın bulunduğu 2000 Delege tartışmalar sonucu gelecekteki Asilerin ilk organizasyonunu oluşturdular. Delegelerin imzaladığı 2000 Dilekçe, savaşın kararlılıkla bitirilmesini ve barış zamanında Şansölye'nin acil durum yetkilerini geri vermesini istediler. Ancak Palpatine tarafından bu istekleri reddedilmiş ve daha sonra Cumhuriyeti Galaktik İmparatorluk'a dönüştürmüş, kendisini de Galaktik Senato'nun desteğini alarak İmparator ilan etmiştir.. Dilekçelerdeki 2000 imza sahibinin çoğu mahkûm olmuş, öldürülmüş veya sürgün edilmişlerdir. Padme Amidala'nın bildirmesi üzerine Organa ve Mothma idaresinde çok az bir kısmı Palpatine dikkatinden kaçmayı başarabildiler. Kongre oturumu sırasında Palpatine yavaş ve dikkatli kelimelerle imparatorluğunu ve Yeni Düzen'i ilan ederken, Bail ve Mothma Palpatine rejimine karşı direniş güçünü kurmaya başladılar. Müteakip yıllarda, Palpatine İmparatorluğunun sınırları ve gücü büyüdükçe, küçük direniş grupları oluşarak Galaksi'deki gezegenlere yayılmaya başladı. Bu küçük ve organize edilmemiş gruplar periyodik olarak imparatorluğun askeri üslerine akınlar düzenliyor imparatorluğun Ölüm Yıldızı inşaatınıda kapsayan sabotajlar yapıyorlardı. Bu gruplar, Cumhuriyetin ideallerine sıkı sıkıya tutunan karışık topluluklardan oluşan ilk isyancılardır. İlk direniş üniteleri olarak da bilinen bu gruplar daha önceki düşmanları (Ayrılıkçılar) ile beklenmedik müttefik olmuşlardır. Darth Vader düzenlediği operasyonlar ile sürekli olarak bu direnişi kırmaya çalıştı. Bunun için İmparator'dan gizli yetiştirdiği çırağı Starkiller'ı (Galen Marek) kullanmıştır. Fakat Starkiller'ın Darth Vader'ın ihaneti üzerine gücün aydınlık tarafına geçmesi ile asi birliğine katılmış ve Karanlık Tarafı terk ederek babası gibi bir Jedi olmuştur. Starkiller katıldığı direniş güçlerini Bail Organa'nın da desteğini alarak, bütün galakside organize olarak hareket eden güçlü bir Asi İttifakı'na dönüştürmüştür. Bu sayede şans eseri fazla dikkat çekmeden düzenli bir şekilde Palpatine politikalarına karşı ciddi bir direniş gücü kurmuşlardır. Ve İmparator Palpatine'i devirip Yeni Cumhuriyet'i önderliğinde kurmuşlardır. İmam nikâhı İmam nikâhı, Türkiye'de devlet tarafından düzenlenmiş resmî nikâh işleminden farklı olarak yapılmış dinî nikâha denir. "İmam nikâhı" ifadesi, daha çok halk arasındaki kullanımdan türemiştir. Nikâh, kanunen karı koca olma, resmen evlenme demektir. Nikâh kavramsal, eylemsel ve geleneksel olarak büyük değişkenlik gösterir. Bunların yanı sıra çoğu dinde nikâh özel bir yere sahiptir ve din tarafından belirli kurallar ve uygulamalar ile tanımlanmıştır. Türkiye'de Anayasa gereğince, devlet otoritesi altında kıyılmayan hiçbir nikâh türünün resmî geçerliliği yoktur. Buna her türlü dinî nikâh da dahildir. Türkiye'de uzunca bir süre resmî nikâhın yanı sıra dinî nikâh kıyımı da devam etmiştir; fakat resmî nikâhın bulunmayıp dinî nikâhın bulunduğu çeşitli durumların yarattığı sorunlar ve daha kavramsal bazlı farklı sorunlar sebebiyle bugün sadece resmî nikâhın kıyılması, özellikle şehirlerde daha yaygındır. Ayrıca Türkiye'de resmî nikâh kıyılmadan "imam nikâhı" olarak tabir edilen şekilde dini nikâh kıymak yasa dışı sayılmıştır ve suç arz etmektedir. Kıyılan imam nikâhlarında yer alan uygulama ve işlemler İslam'daki nikâh uygulamasına göredir. Pepe Romero Pepe Romero, (d. 8 Mart 1944, Malaga), Ä°spanyol gitarist. Dünyaca tanınmış klasik ve flamenko gitarist olup, enstrümana olan olağanüstü hakimiyeti ile bilinmektedir. Dünyanın pek çok ülkesinde solo konserler verdi ve çeşitli orkestralarla çaldı. İlk kaydını 15 yaşında yapmıştır. Kardeşleriyle beraber The Romeros kuartetini kurdu. 50 solo albüm yanında, The Romeros ile beraber çıkardığı 30 albüme sahiptir. ABD Başkanları Carter ve Nixon, Hollanda Kraliçesi ve Papa II. John Paul için konser verdi. Victoria Üniversitesi'nce Onur Doktorası'na layık görüldü. Joaquin Rodrigo, Federico Moreno Torroba, Francisco de Madina, Lorenzo Palomo ve Celedonio Romero gibi besteciler onun için özel besteler yapmışlardır. Celedonio Romero, babası ve tek öğretmenidir. İlk profesyonel performansını babasıyla birlikte 7 yaşındayken gerçekleştirdi. The Romeros, 1999 yılında Borusan İstanbul Filarmoni Orkestrası ile beraber Türkiye'de bir dizi konser vermiştir. Su piresi Su piresi ("Daphnia"), suda yaşayan, pire gibi zıplayan su omurgasızlarını içeren cins. Akvaryum balıklarının beslenmesinde kullanılır. Eklem bacaklılar şubesine ait bu hayvanların boyutları 0.2 ile 5 mm arasında değişir. Uygun sıcaklıktaki (15-22 derece) su birikintilerinde, nehir kenarlarında, tatlı su ve göllerde, bataklıklarda yaşar. Bahar aylarında partenogenez olayı ile ürerler ve bu üreme, yaz sonuna kadar devam eder. Akvaryumcular tarafından canlı yem olarak kullanılırlar. Tatlı su balıklarının dışında çeşitli böcekler tarafından tüketilirler. Laboratuvarlarda yapılan deneylerde deney hayvanı olarak kullanılmaktadır. Dynamic energy budget teorisinin bulunmasında da bu canlılar rol oynamıştır. Ayrıca akvaryum ve su tanklarının yosunlardan arındırılması işleminde de kullanılırlar. Üretimi son derece basit ve masrafsızdır. Günde yüz kat çoğalabilme özellikleri vardır. Bu da canlı yem üreticileri için bulunamaz bir fırsattır. Çoğu evcil balık yetiştirme merkezlerinde bu canlıdan bolca faydalanılır. Zarlı organelleri bulunur. Oksijensiz solunum yapar. Heteretrof beslenme yapar. Gruplar halinde yaşarlar (Sürü psikolojisi). Diğer canlılara karşı Son derece agresif bir tutum sergilerler. Alman bilim adamı Hanz Stumpphan bu canlının bir çeşit zooplanktontan evrimleştiğini bir tezinde dile getirmiştir. Nikâh Nikâh (Arapça: نكاح ) veya evlenme, evlilik amacıyla bir araya gelmiş bir çiftin, nikâh memuru önünde, kamuya açık olarak evlenmeyi kabul etmesi ve bunun belgelenmesi. Nikâh Medeni Kanun'la ilgili bir husustur. Evlenenlere aile cüzdanı verilir. Nüfus kaydında değişiklik yapılır. Nüfus cüzdanındaki medeni durumu hanesine evli yazılır. Türkiye'de sadece resmî nikâh kanunen geçerlidir. Resmî nikâhta evlenecek çift, nikâh/evlendirme memuru ve iki şahit hazır bulunmak zorundadır. T.C kanunları, nikâh memuru önünde yapılmayan evlendirmeyi geçersiz saymaktadır. Dini nikâha ise ancak resmî nikâhtan sonra ve eğer taraflar isterse cevaz verilmektedir. Dini nikâhın kıyılabilmesi için evlilik cüzdanının ibrazı kanunen zorunludur. Nikâh, İslam hukukunda bir sözleşmedir. İslamiyet'te nikâhsız evlilik yoktur. Cariyelerle ilişki ise evlilik sayılmaz ve onlara nikâh yapılmaz. İslam'da erkekler aynı anda dört kadın ile evlenebilirler, cariyeler için sınır yoktur. İslami nikâhın şahitlerin huzurunda olması, icap ve kabul, erkeğin gayrimüslim olmaması, mehr, sözleşmenin ilanı ve kutlanması gibi şartları vardır. Nikâh için yaş sınırı konulmamıştır. Muta yahut müta nikâhı, Sünnilerde ve Alevilerde uygulanmayan, Şiiliğin bazı mezheplerinde uygulanan, bir kadınla bir ücret karşılığında belli bir zaman diliminde geçerli olan bir nikâh çeşididir. Bu anlaşmanın süresi bir cinsel ilişki için yeterli olacak kadar kısa da olabilir. İslamiyet'in ilk yıllarında özellikle uzun süre savaşlara katılmış askerlerin cinsel ihtiyaçlarını karşılamaları için para karşılığı muta nikâhı yapmalarına izin verilmiştir. Kur'an'da Nisa suresi 24. ayetinde muta nikâhına izin verilmiş olmakla beraber, halife Ömer muta nikâhının zinadan farksız olduğunu söyleyerek yasaklamıştır. Kimi sünni alimler, ayetin hadisle neshedildiğini, peygamberin Hayber seferi sırasında bundan sonra muta nikâhı yapmayı haram kıldığını öne sürmektedir. Buna karşın şii alimler Allah'ın hükmünün ancak yine Allah tarafından ayetle kaldırılabileceğini söyleyerek nesh iddiasını reddetmişlerdir . Günümüzde İran'da muta nikâhı uygulaması devam etmektedir. Birçok batılı devlette, özellikle Hristiyan toplumlarında, din adamlarının dini nikâhın yanı sıra resmî nikâhı da yapma yetkisi vardır. Birleşik Krallık'ta, nikâh dairesinde gerçekleşen törenlerde dini müzik çalınması ya da kilise törenlerini çağrıştıran herhangi bir müzik çalınması kanunen yasaktır. Bununla birlikte kilise törenleri kanunen geçerli olduğundan dileyen dini nikâh yaptırabilir. Başta ABD olmak üzere bazı ülkelerde internet üzerinden başvuru yapılarak çok kısa sürede dini nikâh kıyma yetkisi alınabilir. Bazı kiliselere kayıt yaptırmak usulü ile alınan bu yetki kanunen de geçerlidir. Bazı devletlerde eşcinsel nikâha izin verilmektedir. Bazı ülkelerde ise sadece eşcinsel medeni birlikteliğe izin verilir. Flanş Flanş, iki makine veya tesisat elemanının sızdırmaz şekilde birleştirilmesine yarayan genelde standart olarak üretilen bir konstrüksiyon elemanıdır. Aslı, Almanca "flansch" kelimesi olup, doğrudan Türkçeye girmiştir. Kullanım yerine göre demir, bakır, pirinç gibi farklı malzemelerden imal edilebilir. Flanşlar, basınç ve boyutlarına (çap) göre sınıflandırılır. Çoğu flanş dairesel bir yapıya sahip olup, iki dairenin civatalarla birbirine bağlanmasıyla oluşturulur. Basınç sınıfına göre flanşın birbirine bağlantısını sağlayan civata deliklerinin sayısı değişebilir. Çok nadiren flanşın, dörtgen veya eliptik tasarlandığı da olur. Flanşın genel kullanım yeri boru tesisatları olmasına rağmen, makineler üzerinde de kullanımı yaygındır. Makine parçalarının birbirine bağlantısı için de kullanılabilirler. Tesisata veya makineye kaynaklı veya dişli olarak bağlanabilirler. Genelde iki flanşın arasına sızdırmazlık sağlamak için kullanım yerine göre conta yerleştirilebilir. Flanşlardaki en büyük problemlerin başında sızdırmazlığın istenilen oranda sağlanamaması gelir. Bunun başlıca sebebide flanşları bağlantı elemanları ve sızdırmazlık elemanıyla bir bütün olarak görmemekten kaynaklanır. Bu yanlış tespit hatalı montaj tekniğiyle birleştiğinde, flanşların sızdırmazlık problemleri kacınılmaz olur. Flanşların montajında mümkün olduğu kadar paralel ve aynı anda dönme momenti (tork) ve montajdaki civatalama yükünün bütün civatalara eşit olarak verilmesine dikkat etmek gerekmektedir. Esas olan bu özelliklere dikkat edildikten sonra montajda aktarılan civatalama ön yükünün, montaj sonrasındada (flanş çalışmaya başladığında) kalıcılığının sağlanabilmesidir.Çünkü flanş calıştırıldığı zaman, Flanş bağlantılarındaki civatalama ön yükünün, flanşın içinden geçen basınçtan büyük olması ve aynı zamanda civatalara aktrılan civatalama ön yükünün devamlılığının sağlanmış olması gerekir aksi takdirde flanşın sızdırmazlığı sağlanamaz. Bunun dışında kullanılan yöntemlerde flanş yüzeylerinde sonradan düzeltilmesi gereken hasarlar oluşturabilir. Bu hasarları azaltmak ve sızdırmazlığı sağlamak için civataların dönme momenti kontrollü sıkılması gerekir. Küçük Ayşegül Küçük Ayşegül, orijinal adı Martine olan çocuk kitabı serisi kahramanının Türkiye'deki adıdır. Ayşegül, kurgusal küçük bir kız çocuğudur; yazar Gilbert Delahaye ve çizer Marcel Marlier tarafından yaratılmıştır. Orijinal ülkesi Belçika, dili Fransızca'dır. Her ülkede farklı bir adla anılır (Amerikada Debbie, İtalya'da Christina, Almanya'da Steffi, İngiltere'de Emma, Portekiz'de Anita gibi). Karakter, serinin ilk kitabı Casterman Yayınevi tarafından("Martine Çiftlikte") 1954 yılında Fransızca olarak yayımlanmıştır. Gilbert Delahaye'nin 1997'de ölümü üzerine Ayşegül maceralarını Marcel Marlier'in oğlu Jean-Louis Marlier yazmaya başlamıştır. 1965 yılında ülkemizde yayınlanmaya başlanan ilk Ayşegül kitapları; Ayşegül Okulda, Ayşegül Sirk Cambazı, Ayşegül Seyahatte, Ayşegül Hayvanat Bahçesinde kitaplarıdır. Ayşegül kitapları sırasıyla Sümer, Yeni Sümer, Alpagut, Aksoy, Marsık ve son olarak Yapı Kredi Yayınları yayınlamıştır. Üçüncü kitapta ("Ayşegül Denizde") ortaya çıkan köpeği Pantuf (saçaklı) diğer tüm kitaplarda kendisine eşlik eder. Gurinder Chadha Gurinder Chadha, 30 Kasım 1959 Kenya doğumlu, Hint asıllı İngiliz yönetmen, senarist ve yapımcı. 1961 yılında ailesi ile beraber İngiltere'ye gelen Chadha, Southall, Londra'da büyüdü ve East Anglia Üniversitesi'nde ekonomi ve politika eğitimi aldı. BBC'de yayın habercisi olarak bir süre çalıştıktan sonra, yönetmenlik deneyimine 1990 yılında televizyon için hazırladığı 30 dakikalık "I'm British But..." adlı belgeselle başladı. Bu güne kadar birçok film ve televizyon yapımında yönetmen, senarist ve yapımcı olarak yer alan Chadha'nın ticari olarak en çok başarı getiren çalışması, Türkiye'de "Hayatımın Çalımı: Beckham" adıyla gösterilen 2002 yapımı "Bend It Like Beckham" isimli filmi oldu. Gurinder Chadha, "Paris, Je T’aime" "(I Love You Paris)" (2006) filminde "Quais de Seine" bölümünün yönetti. Ondan sonra Angus, Thongs and Perfect Snogging adlı filmin yapımcılığını, yazarlığını ve yönetmenliğini üstlendi. En son "It's a Wonderful Afterlife" adlı filmde yönetmenlik yaptı. Etyen MahÃ§upyan Etyen Mahçupyan, (d. 9 Mart 1950, İstanbul), Türkiyeli Ermeni gazeteci ve yazar. 1950'de İstanbul'da Katolik Ermeni bir ailenin çocuğu olarak dünyaya geldi. 1968'de Robert Koleji'nde lise eğitimini tamamlayan Mahçupyan, 1972'de Boğaziçi Üniversitesi'nden kimya mühendisi olarak mezun oldu ve aynı üniversitede işletme alanındaki yüksek lisansını 1974'te tamamladı. Ardından Ankara Üniversitesi Siyasal Bilgiler Fakültesi'nin iktisat bölümünde, uluslararası iktisat alanındaki yüksek lisansını 1977'de tamamlayıp, bu bölümde 1977-1980 yılları arasında araştırma görevlisi olarak görev yaptı. 1980-96 yılları arasında şirketlerde üst düzey yöneticilik ve kendi kurduğu şirketlerde de iş adamlığı yapan Mahçupyan, 1996 yılından itibaren entelektüel işlerle uğraşmak üzere ticarî işlerini tasfiye etti. 1995-96 yıllarında Yeni Demokrasi Hareketi içerisinde yer alan yazar, 1997'de Radikal gazetesinde köşe yazarı olarak çalışmaya başladı. 2000'de Radikal gazetesinden ayrılıp bir süre Yeni Binyıl gazetesinde yazdı. Ardından Mayıs 2001'de Zaman gazetesinde köşe yazarlığına geçti. 2007'de Hrant Dink'in öldürülmesinin ardından bu gazetedeki sürekli yazılarını sonlandırdı ve Agos gazetesinin genel yayın yönetmenliğini üstlendi. Bu görevini Kasım 2010'da bıraktı. Mayıs 2014'te Zaman gazetesinden de ayrıldı. Ekim 2014'te Başbakan Ahmet Davutoğlu'nun başdanışmanlığına tayin oldu. Mart 2015'te bu görevinden istifa etti. 25 Aralık 2019 tarihi itibarıyla Gelecek Partisi Araştırma, Geliştirme ve Bilişim Başkanı olarak partinin genel başkan yardımcısıdır. Destan Destan (Farsça: داستان), milletlerin hayatında büyük yankılar uyandırmış tarihî, toplumsal (savaş, göç, istilâ gibi) veya doğal (yangın, salgın hastalık, sel, deprem gibi) olayların anlatıldığı, hayal unsurlarıyla süslenmiş uzun manzum eserlerdir. Destanlar, Araplar'da "esatÄ±r. ", Batı'da "myth" olarak adlandırılır. Destanlar ikiye ayrılır: Yapay Destanlar: yazarı belli olan,daha yakın zamanda yazılan ve olağanüstü durumlara az yer veren bir destan türü iken, Doğal Destanlar: anonim (yazarı belli olmayan), ilkel dönemde yaşanmış olayları konu alan ve sözlü destan türüdür. Destanlar İslamiyet'in kabulünden önceki Türk Edebiyatı kategorisine aittirler. Destanlar 3 bölümden oluşur: Milletlerin toplumu derinden etkileyen, tarihi önem arz eden önemli olaylarını (doğal afetler, savaşlar, göç, yangın vb.) konu edinirler. Çoğu kez manzum olurlar. Tarih, etnografya, folklor gibi bilimler destanlardaki bilgilerden yararlanır. Destanlar da masallar gibi sözlü ve yazılı olmak üzere ikiye ayrılır. Doğal Destanlar anonim (yazarı belli olmayan), ilkel dönemde yaşanmış olayları konu alan sözlü destan türüdür. Türk edebiyatında doğal destanlar İslamiyet öncesi ve İslami dönem olmak üzere ikiye ayrılır. Bu destanların çoğu destan döneminde yani müslümanlık öncesi dönemde ortaya çıkmıştır. Destan dönemi çok eski dönemlerde mitolojilerin ortaya çıktığı dönemdir. İnsanların evreni, yaratılışlarını, yaşanılan tüm doğa olaylarını sorguladıkları, adlandırmaya çalıştıkları dönemdir. (Örn. Yunan mitolojisindeki Zeus ve Afrodit gibi tanrı ve tanrıçaların ortaya çıkması bu dönemdedir.) Yazarı belli olan,yakın zamanda yazılan ve olağanüstü durumlara az yer veren bir destan türüdür. Kontaktör Kontaktör, bir elektrik devresini başka bir devrenin kapanması ile kapatan veya açan elektromekanik bir alettir. Genelde elektrik motorlarının uzaktan kontrol edilmesinde kullanılır. "Normalde açık" ve "normalde kapalı" olmak üzere iki türü vardır. Kontaktörün üzerinde iki devre vardır. Bunlardan biri uyartım devresi diğeri kontak devresidir. Uyartı devresinde genelde 12, 24 veya 220 V, Kontak devresi genelde 220 V ve üzerinde gerilimde olur. "Normalde kapalı" tipte, uyartım akımı yoksa kontak devresi kapalıdır. Uyartım devresinde akım olduğunda veya akım kesildiğinde bir selenoid tarafından hareket ettirilen sürgü, kontak pabuçlarını, kontak plakalarına bastırır veya çeker. Bu sayede düşük voltajlı veya akımlı bir devre yüksek voltajlı veya akımlı bir devreyi kontrol etmiş olur. Tuyuğ Tuyuğ, Türklerin Divan şiirine kazandırdığı nazım şeklidir. Maninin Divan edebiyatındaki karşılığı sayılabilir. Klasik Türk Edebiyatında aruzun fâilâtün fâilâtün fâilün kalıbıyla yazılan dört dizelik milli bir nazım biçimidir. Tek dörtlükten oluşur. Kafiyelenişi rubaiyle aynıdır: aaxa. Genellikle lirik tarzda olan ve aaaa şeklinde kafiyelenen tuyuğlara "Musarra Tuyuğ" denir. Manide olduğu gibi, cinaslı uyak kullanılır. Halk şiirinde 11′li kalıpla söylenen mani biçimindeki şiirlere de tuyuğ denir. Aruzun yalnız "fâilâtün - fâilâtün - fâilün" kalıbıyla yazılır. Rubaide işlenen konular tuyuğda da işlenir. 14. yüzyıl Azerî şairi Kadı Burhanettin bu türün kurucusu sayılır. Çağdaşı Azerî şairi Nesimi ve 15. yüzyıl Çağatay şairi Ali Şir Nevai bu türde çokça ürün vermişlerdir. Not: Halk Edebiyatındaki maninin karşılığıdır. Rubaide işlenen konular tuyuğda da işlenir. 14. yüzyıl Azerî şairi Kadı Burhanettin bu türün kurucusu sayılır. Çağdaşı Azerî şairi Nesimi ve 15. yüzyıl Çağatay şairi Ali Şir Nevai bu türde çokça ürün vermişlerdir. Embiya Çavuş Embiya Çavuş (d. 1926, Mahmuzlu, Şumnu), Bulgaristan Türkü ressam ve porselen sanatçısıdır. 1933 yılında ilköğrenimine başlayan Çavuş, 1937’de Kemallar şehrinde bir yıl olmak üzere rüştiye (ortaokul), 1938–1941 yılları arası Şumnu ilinde medrese eğitimini tamamladı. Okul hayatı devam ederken resme merak sarmıştı ve amatör çalışmalarda bulunmuştu. 1944 yılında Ermeni asıllı okul müdürünün hışmına uğrayarak ilelebet Bulgaristan eğitim sisteminden mahrum bırakılmıştı. 1945 yılında Komünist rejimin başa gelmesiyle eğitim sistemine geri alındı. 1945 yılında nüvvab (lise) okuluna başladığında, Türk okulları kapatılmıştı. Bunun üzerine beş arkadaşıyla birlikte sonradan Türkiye tarafından tescil edilecek olan “Bulgaristan Türklerinin Varlığını Benliğini Koruma Teşkilatı’nı” kurdu. 1946 yılında 45 günlüğüne çalışma kampına gönderildi. 1947 yılında Gümülcine dönüşünde askeri istihbarat alanında (RO) yaralanmış olarak bulunup Varna’ya gönderildi. Varna’da işkencelerle geçen bir yılın ardından, 1948 yılında teşkilat kurmaktan, casusluktan ve Tito ile Georgi Dimitrov’a suikast girişiminde bulunmaktan ölüm cezasına çarptırıldı. 1949–1956 yılları arasında “ağarlaştırılmış müebbet hapis cezası” ile Belene’de kaldı. Embiya Çavuş Bulgar devleti tarafından Türkler'e yönelik uygulanan uygulamaları protesto ettiği için 16 yıl esir kampında yaşamak zorunda kaldı. Batı dünyasının baskıları sonucu Komünizmin birçok ağır hapishanesi kapatılırken, kendisini önce Plevne’ye sonra Sofya’ya naklettiler. 1963 yılında şartlı salıvermeden yararlanarak serbest kaldı. 1965 yılında Yenipazar’daki porselen fabrikasına porselen uzmanı olarak işe başladı. Porselenden tablolar, vazolar yapmaya başlamıştı. Çalışmalarını büyük bir titizlikle yapıyor ve sanatında doruğa tırmanıyordu. Eserleri Almanya, İngiltere, Finlandiya ve SSCB’de sergilendi. 1974 yılında Polonya’ya, 1976 ve 1977 yıllarında SSCB’ye davet edilerek porselen konusunda istişarelerde bulundu. 1979 yılında arzu ettiği anavatanı Türkiye’ye yarı mübadale sonucu geldi. Dışişleri Bakanlığı’ndaki kısa bir çalışma evresinden sonra İzmir’e yerleşti. 1985 yılında İzmir Balkan Göçmenleri Kültür Dayanışma Derneği’nin (BAL – GÖÇ) kurucu üyesi olarak dernek faaliyetlerine resmettiği eserleri ile başladı. 1999 yılına dek BAL – GÖÇ’te başkan yardımcılığı görevinde bulundu. 1999 yılında Celal Öcal ile birlikte Türk Dünyası İnsan Hakları Derneği’ni kurdu. Hâlen fahri başkan sıfatındadır. Ayrıca, ABD Balkan Ülkeleri İnsan Hakları Konseyi üyeliği, Amerikan İnsan Hakları Derneği üyesi, New York Bulgaristan Türkleri Derneği üyeliği, Amerikan-Türk İslam Kültür Derneği üyeliği görevlerinde bulunmaktadır. Yirmi bir yıl içinde aralarında ABD (New York, Washington Elçilikleri ve BM Teşkilatı) ve Kanada’da (elçilik) olan, yüz altı resim sergisi açılışında bulunmuştur. Tunaser Yayınları tarafından Türkçe ve İngilizce olarak piyasaya sürülen Yaşadıklarımız Bir Daha Yaşanmasın (Let What We Live Not To Be Repeated) kitabının yazarı ve resmedenidir. Evli ve bir kız çocuk babasıdır. Nisan 2006'da Çukurova Üniversitesinde Bulgaristan Türklerinin yaşadığı acı gerçekleri yorumlayan "İnsanlığa Çağrı" adlı resim sergisini açtı. Sergi sol görüşlü 15-20 kişilik sonradan 70-90 kişilik bir öğrenci grubu tarafından taş ve sopalarla basıldı. Saldıran grup ile sergiyi gezen öğrenciler arasında kavga çıktı. Sergiyi gezen 6 öğrenci yaralandı ve bazı resimler parçalandı. Çavuş saldıranların, "15-20 kişilik öğrenci grubu gelerek, 'Biz PKK'lıyız, komünistiz. Bu sergi bize hakarettir, sergiyi kapat, yoksa seni de yakarız resimlerini de yakarız." diye tehditler savurduklarını söyledi. Çavuş dünyanın her yerinde sergi açtığını ve böyle bir tepkiyle hiçbir yerde karşılaşmadığı ifade etti. Ressam Embiya Çavuş serginin, insanın insanlığa yaptığı işkenceyi anlattığını, kimseyi hedef almadığını söyleyen Çavuş üniversiteyi, "Üniversite yönetimini kınıyorum. Güvenlik önleminiz yoktu da neden sergiyi açtırdınız?" sözleriyle kınadı. Güllaç Güllaç, mısır nişastası, gül suyu, süt ve şeker ile hazırlanan geleneksel Türk tatlısı. II. Murad devrine yani 1400'lü yıllara ait kayıtlarda güllacın Osmanlı mutfağına girdiği ve kitaplarda yer aldığı görülmektedir. Bu tarihe kadar uzanan güllaç tarifleri arasında "güllaç", "yumurtalı güllaç" ve "tava güllacı" şeklinde üç tarife rastlanmaktadır. Halk arasında da 15. yüzyıl ortalarına kadar mısır nişastasından yufka açıp stoklar ve havayla temas halinde olduğu için kuruyan bu yufkaları süt ve şekerle ıslatıp yerdi. Zamanla içine gül suyunun da eklenmesiyle ortaya “güllü aş” ismi verilen tatlı çıktı ve tıpkı “sütlü aş”ın “sütlaç”a dönüşmesi gibi bu tatlının ismi “güllaç” olarak anılageldi. Arif Bilgin’in Osmanlı Saray Mutfağı kitabındaki bilgilere göre, güllaç ilk kez saraya 1489 yılında alındı. Osmanlı sultanlarının sofralarından eksik etmediği güllacın 200 gramında yaklaşık 300 kalori bulunuyor ve büyük çoğunluğu Ramazan ayında olmak üzere günümüzde Türkiye’de yılda ortalama 250 ton üretilip tüketiliyor. Güllaç, Ramazan deyince akla gelen ilk tatlılardan biridir. Güllaç, sütlü olduğundan iftardan sonra rahatlıkla yenebilecek, hazmı kolay ve hafif bir tatlıdır. Sarayda da bu özelliğiyle çokça tercih edilmiştir. Arif Bilgin’in Osmanlı Saray Mutfağı kitabındaki bilgilere göre, güllaç ilk kez saraya 1489 yılında alındı. Güllaç esas olarak ısıtılmış süt ve gül suyundan elde edilen sıcak karışımın güllaç yaprakları üzerine dökülmesi ve bu yaprakların orta katının ceviz ile döşenmesi ile yapılır. Güllaç yaprakları, suyla karıştırılan mısır nişastası ve unun tavada pişirildikten sonra kurutulmasıyla elde ediliyor. İdeal yaprak ağırlığının 30-35 gram olması gerekiyor. Ağırlık artarsa güllaç lapalaşıyor, azalırsa kırılıyordu. Kullanıma hazır kuru güllaç yapraklarının iki yılda tüketilmesi gerekiyor. Ancak havadar olan, fazla güneş ışığı almayan, rutubetsiz ortamlarda bu yapraklar 10 yıl saklanabiliyor. Şekerle kaynatılan sütün ılıdıktan sonra beyaz yapraklar üzerine teker teker dökülmesi ve orta katına ceviz, badem, fındık gibi tercihe göre yemişler yerleştirilmesiyle bildiğimiz güllaç tatlısı ortaya çıkıyor. Osmanlı Mutfağı'nda ferahlatıcı etkisi olduğu için mutlaka eklen gül suyu hem yapraklara hem de süt içerisine eklenerek katılmaktadır. Ekseriyetle Ramazan ayında rağbet edilmesi sebebiyle, Ramazan ayının denk geldiği mevsime göre üzeri süslenir. Bilhassa nar ile süslenmesi geleneksel tercih olsa da diğer göz alıcı renklere sahip olan çilek, kızılcık gibi meyvelerle veya ceviz, antep fıstığı ile de süslenebilir yahut sade olarak da servis edilebilir. Bunun yanında sarma güllaç da yaprakların sütle ıslatılıp yumuşatılması sonrası yapılan başka bir türüdür. Uzmanlar içerdiği protein, B ve E vitaminleri nedeniyle güllacın bağışıklık sistemini kuvvetlendirdiğini, bu vitaminlerin sakinleştirici ve stresi azaltıcı etkileri olduğunu, oruçtan ötürü düşen kan şekerinin normal seviyesine gelmesine yardımcı olduğunu ifade ediyor. Sülümenli, Afyonkarahisar Sülümenli, Afyonkarahisar ilinin merkez ilçesine bağlı bir beldedir. İl merkezine 20 km uzaklikta yer alan, sınırları icerisinde Türkiye'nin en büyük şeker fabrikasinin yer aldigi, verimli ovasinda seydiler baraji ve su kanallari sayesinde her zaman sulu tarim yapilabildigi bir beldedir. Kasaba, Afyonkarahisar-Konya karayolunun 16. kilometresinden 4 km iceridedir ve Afyonkarahisar’ın doğusunda ovalık düz arazi üzerinde kurulmuş bir kasaba olan Sülümenli'nin kuzeyinde Gebeceler kasabası, kuzeybatısında Çavdarlı köyü, batısında Çukurköy mahallesi, güneybatısında Salar kasabası ve Karaaslan köyü, güneyinde Işıklar kasabası ve doğusunda Çobanlar ilçesi bulunur. Yüzölçümü 208 km'dir. Belde nüfusu 5.514'tür. Rivayete göre Danişmentlileri oluşturan Avşar boylarından Sülümenli (Süleymanlı) koluna mensup bir grup tarafından kurulmustur. Kasabanin kurucusunun isminin Süleyman bey oldugu rivayet edilir. Çobanlar ve Işıklar beldelerini de aynı oymak kurmuştur, hatta kurucuların kardeşler oldukları rivayet edilir. Bilindiği gibi Danişmendlilerin dağılmasıyla onlara bağlı birçok oymak ve boy başta batı anadolu olmak üzere birçok yere dağılmışlardır. Balıkesirdeki Karesioğulları beğliğini de danişmendli boyları kurmuştur. Danişmend Gazi'nin asıl adı Gümüştekin Ahmed Gazi dir ve Kutalmışoğlu Süleyman Şah'ın dayısıdır. Baska bir rivayete göre de, Dulkadiroğulları beyliğine mensup Oğuzların Avşar boyunun Civanşirli kolundan Selmanlı, Sülmenli, Süleymanlı veya Sülümenli aşireti tarafından kurulmuştur. Ebul Gazi Bahadır Han’a göre; Azerbaycan'ın Karabağ bölgesi, Oğuz Han’ın üçüncü oğlu Yıldız Han‘ın büyük oğlu olan Afşar (Avşar)‘ın çocuklarından Cevanşir Türk kabilesinin Sarıçalı sülalesine ait, atadan kalma bir mülktü, Bu Türk sülalesinin Karabağ’daki köklerinin İslamlıktan öncelere kadar gittiği de bilinmektedir. Arran (Karabağ) hakimi ve Gürcistan hükümdarları olan Cevanşirler, Hülagu Han’ın Anadolu’ya getirdiği ve Azerbaycan’a yerleştirdiği, Timur’un ise Anadolu’dan Karabağ’a naklettiği Afşarlar ile birleşerek Otuz İki Cevanşir (32 boydan müteşekkil) adını almışlardır. Bu birlik içinde başka boydan Türklerde bulunuyordu. Bunlardan 8 boy Kıpçaklara mensuptu. Bu Afşarlar, daha sonra Akkoyunlular döneminde, Güney Azerbaycan’ın merkezi ve batı bölgelerine toplu halde yerleşmişlerdi. Van, Tebriz, Urumiye, Ağrı, Kars, Ahıska, Gümrü, Revan (şimdi Erivan deniliyor), Nahcevan (adı bile Cevanşirlerden geliyor) ve Karabağ gibi geniş bir bölgede yaşıyorlardı. Bu bölgedeki , rivayete göre Van ve civarındaki bölgeden, bir grup civanşirli obası, Osmanlı-Rus-İran devletleri arasındaki uzun süren savaş ve sıkıntılardan dolayı Anadolu içlerine göç ettiler, Süleymanlı aşiretine mensup iki kardeş ve sülalesi ve mensupları Karahisar-ı Sahip bölgesine gelerek Sülümenli,Çobanlar ve Işıklar beldelerini kurmuşlardır. Kurulduktan sonra değişik bazı boylardan ve civar yerleşim yerlerinden gelen göçlerle büyümüştür. 93 harbinde (1877-1878) Kafkaslardan ve Balkanlardan Anadoluya göç yapıldığı sırada Sülümenli de nasibini almış ve Ahıska Türklerinden bir aile de belde ye yerleşmiştir. Bu ailenin reisi olan Ahıskalı Molla Mehmed efendi ismi ile maruf zat, o zamanlar Medrese-i Kuzat denilen İstanbul Hukuk Fakültesini bitirip KADI olmuş ve çeşitli beldelerde kadılık ve müftülük yapmıştır. Ailesi beldede Ayanlar Sülalesi olarak bilinmektedir. Beldeye değişik vesilelerle Çerkez, Karaçay ve Beyaz Rus asıllı gelinler de gelmiş olup beldenin kültür yapısını zenginleştirmişlerdir. Bir ara kasabanın isminin Beşkuyu olarak değiştirildiği fakat kabul görmeyip yeniden Sülümenli'ye çevrildiği bilinmektedir. 10 Eylül 1991 tarihinde yeni kurulan Çobanlar ilçesine bağlandıktan bir süre sonra Çobanlar ilçesinden ayrılarak il merkezine bağlanmıştır. Kasaba 1967 yılında belediyelik olmuştur ve şu an İbrahim EROĞUL belediye başkanı olarak bu görevi yürütmektedir. 10 yıl içerisinde Afyonkarahisar yeni çevre yolunun tamamlanması ve Afyonkarahisar havaalanının sivil uçuşlara açılmasını müteakip Afyonkarahisar'ın büyükşehir statüsüne yükselmesi beklenmekte olup Sülümenli kasabası da diğer 6-7 belediye ile birlikte Afyonkarahisar Büyükşehir Belediyesi'nin merkez ilçelerinden birisi olacaktır. Beldenin 6 mahallesi bulunmaktadır. Moltke sınıfı muharebe kruvazörü Moltke sınıfı muharebe kruvazörü (Almanca: Große Kreuzer der Moltke-Klasse / "Moltke sınıfı büyük kruvazör"), I. Dünya Savaşı sırasında Kaiserliche Marine'de kullanımda olan Alman yapımı muharebe kruvazörü sınıfı. SMS "Von der Tann" 'ın geliştirilmiş versiyonudur. EOKA EOKA, (Yunanca: Εθνική Οργάνωσις Κυπρίων Αγωνιστών - Ethniki Organosis Kyprion Agoniston: "Kıbrıslıların Millî Mücadele Örgütü"), Georgios Grivas tarafından kurulan bir terör örgütüdür. EOKA Kıbrıs Rumlarının Enosis amacını gerçekleştirmeyi hızlandırmak için Birleşik Krallık idaresine karşı kurulmuştur. Örgüt, self-determinasyon ilkesini BM'ye sunmuş, ancak BM bunu kabul etmemiştir. Neden olarak da adada iki ayrı etnik kökenden topluluk olmasını göstermiştir. EOKA 1950'li yılların başlarında Kıbrıs'ın Yunanistan'a bağlanması için Georgios Grivas liderliğinde kurulmuştur. Filistin'de gerilla yöntemlerini kullanarak İngilizler ile savaşan ve sonunda İngilizlerin Filistin'i terk etmek zorunda bırakan Irgun'u örnek almıştır. Yunan İç Savaşı'nda Yunan komünistlere karşı mücadele eden Grivas, 1951 yılında adada gönüllüler toplayarak Yunanistan'a eğitime götürmüştür. 1954 yılında eğitimi alan savaşçılar ile Kıbrıs'a geri dönmüştür. EOKA 1 Nisan 1955 tarihinde ilk sabotaj eylemini gerçekleştirmiştir. Yunanistan'da eğitilen mensuplar İngilizlere saldırmışlardır. Ayrıca AKEL taraftarlarını ve İngilizler için çalışan Kıbrıslı Rumları öldürmeye çalışmıştır. Grivas, 1958 yılından sonra ise Kıbrıs Türklerini hedef alan saldırılara başlamıştır. 1971 yılında Başkan ve Başpiskopos III. Makarios'un Kıbrıs'ta Türklerin adayı terk etmelerini hedefleyen yöntemlerini yetersiz gören Yunanistan'ın cunta yönetimi yine Grivas yönetiminde EOKA örgütünü canlandırdılar. Kıbrıs Cumhuriyeti'nin kurulmasına kadar EOKA, Kıbrıslı Rumlardan kısmen destek görmüştü. Ancak sonrasında Makarios'u bile hedef alan EOKA yapılanmasına Kıbrıslı Rumlar destek vermediler. Bu nedenle örgütün 1971 sonrası dönemi EOKA-B diye ayrılmaktadır. Ancak adadaki Kıbrıs Muhafız Kuvvetleri Kıbrıs Rum halkından çok daha fanatiktiler ve adanın zaman geçirmeden Yunanistan'a bağlanmasını istiyorlardı. 15 Temmuz 1974 tarihinde Yunanistan askerî cuntası lideri Dimitri İyonidas'ın emri ile Nikos Sampson liderliğinde Başkan ve Başpiskopos Makarios'u deviren Kıbrıs Muhafız Kuvvetleri adada dikta yönetimi ilan ettiler. Türkiye'nin 20 Temmuz 1974 tarihinde başlattığı Kıbrıs Harekâtı sırasında ise EOKA dağılmıştır. Fenerbahçe (futbol takımı) 2006-07 sezonu Fenerbahçe (futbol takımı) 2006-07 sezonu Fenerbahçe'nin kuruluşundan itibaren 100. ve ulusal ligdeki 49. sezonudur. Sezonu ligde şampiyon olarak tamamlamıştır. Sırrı Özbay Tam adı Ableküm Sırrı Özbay (d. 1898, Hacıoğlu Pazarcık - ö. 3 Temmuz 1959), olan Kırım kökenli resim sanatçısı ve resim öğretmeni. Fütürist resim akımının (gelecekçi resim akımı) Türkiye'deki ilk temsilcilerindendir. Cumhuriyetin kuruluş döneminde İstanbul'da eğitim görüp Anadolu'ya gönderilmiş öğretmen kuşağının üyesidir. Gençlik yıllarında Bulgaristan-Romanya sınırındaki Dobruca bölgesinin Köstence ve Hacıoğlu Pazarcık ilçelerinde yaşamıştır. Cumhuriyetin kurulmasıyla Türkiye'ye gelmiştir. Türkiye'ye gelişinden sonra İstanbul'da Sanayi-i Nefise Mekteb-i Alisi'nde (Güzel Sanatlar Akademisi, bugünkü adıyla Mimar Sinan Üniversitesi) okumuştur. Mezuniyetinden sonra resim öğretmeni olarak Balıkesir'e gönderilmiştir. 1926 yılında Balıkesir'de başladığı resim öğretmenliğini hayatının sonuna kadar bu şehirde devam ettirmiştir. Balıkesir'de Gazi Orta Mektebi, Balıkesir Kız Orta Mektebi, Necati bey Muallim Mektebi, Balıkesir Lisesi ve Balıkesir Ticaret Lisesi'nde görev yapmıştır. 33 yıl görev yaptığı okullarda, yetenekli öğrencilerini resim sanatına yönlendirmiş, çok sayıda ressamın resme başlamasında önayak olmuş, yetişmelerinde büyük katkıları olmuştur. Devrim Erbil, Mustafa Aslıer, Mete Başgu öğrencileri arasındadır. İstanbul, Eskişehir, Ankara ve Balıkesir'de 13 resim sergisi açmıştır. Eserleri halen çeşitli koleksiyonlarda ve müzelerde yer almaktadır. 2 Temmuz 1959 günü okul yokuşunu çıkarken kalp krizi geçirerek hastaneye kaldırılmış, 3 Temmuz günü öğle saatlerinde vefat etmiş, cenazesi Paşa Camisi'ndeki bir cenaze töreniyle Başçeşme Mezarlığı'nda toprağa verilmiştir. İsmi Balıkesir'de bir caddeye verilmiştir. Hamit Ã‡ine Hamit Çine (d. 4 Nisan 1926 Burdur, ö. 15 Şubat 2018 Burdur) folklor araştırmacısı, halk müziği derleyicisi ve yorumcusu. Müzik ile ilgili bir aileden gelen Hamit Çine küçük yaştan itibaren bağlama çalmaya başlamıştır. İstanbul Haydarpaşa Lisesi'ni bitirdikten sonra müzik çalışmalarına Eminönü Halk Evi'nde devam ederken İstanbul Radyosu Topluluğu'na haftada bir gün çalışmak üzere davet edildi. 1952-1954 yılları arasında yedeksubaylığını yaparken Muzaffer Sarısözen ile tanıştı ve onun daveti üzerine Ankara Radyosu'nda programlara çıktı. Askerlikten sonra Burdur'a dönerek toprakla çalışmaya başlayan Hamit Çine daha sonra yüksek öğrenimini tamamlamak üzere gittiği İzmir'de İzmir Radyosu'na girdi ve 1982 yılında emekli olana kadar radyoda çalıştı. 1985 yılında öğretim görevliliğine çağrıldığı Ege Üniversitesi Devlet Türk Müziği Konservatuvarı'nda beş yıl çalıştı. Türk Halk Müziği derlemelerinin bazıları şunlardır: Gül Emekçi'nin röportajı. Burka Burka, her taraftan kapalı, giyenin önünü görmesi için yüz kısmı kafesli çarşaf. Taliban yönetimi zamanında Afganistan'da giyilmesi zorunlu hale getirilmişti. Yeni yönetimle serbest bırakılmasına rağmen, halk bazında büyük bir değişim görülmemiştir. Bunun dinî, geleneksel ve sosyal sebepleri olduğuna dair yorumlar yapılmıştır. Şu anda yaygın olarak Afganistan, Pakistan ve Hindistan'ın kuzey bölgesinde rağbet görmekle beraber, dünyanın hemen her yerinde kullanılmaktadır. Ayrıca bazı koyu Yahudi mezhepleri de burka benzeri tüm vücudu örten kıyafetler giymektedirler. Tom Waits Thomas Alan Waits (d. 7 Aralık 1949, Pomona, Kaliforniya) Amerikalı şarkıcı, besteci ve oyuncu. Gary Graff'ın deyişiyle sesi, 'bir fıçı burbonda ıslatıldıktan sonra beş ay tütsülenmiş ve ardından da bir arabanın altında çiğnenmiş' gibidir. Çıkardığı kendine özgü hırıltılı sesler, deneyselliğe olan meyli; blues, caz ve vodvil gibi rock öncesi türlere sevgisi ile Tom Waits, müzik adına sıradışı bir kişilik oluşturmaktadır. Tom Waits'in parçalarında atmosfer genellikle yıpranmış,tuhaf karakterler ve mekanlardan oluşur. Geleneksel yapılara uyan parçaları da vardır. Bruce Springsteen tarafından yorumlanan "Jersey Girl" ve Rod Stewart'ın yorumladığı "Downtown Train" adlı parçaları, kendi de söylediği halde adı geçen şarkıcılarla anılmaktadır. Albümleri çoğunlukla kendi ülkesi (ABD) dışındaki ülkelerde daha üstün ticari başarılar elde etti. Birçok önemli ödüle aday olmuş, iki albümü için Grammy Ödülü'ne layık görülmüştür. Waits, filmler ve müzikli oyunlar için de çalışmalar yapmıştır; The Fisher King ve Bram Stoker's Dracula bunlardan bazıları. Bestesini yaptığı bir film müziği için Akademi Ödülleri'ne aday olarak gösterildi. Waits, babası bir geceklübünde kapıcılık yaptığı için, birçok müzik türüyle tanışma fırsatı bulmuştur. Bob Dylan, Lord Buckley ve Hoagy Carmichael gibi isimlerin gelip gittiği bu mekanda Waits, kendi mizacına uygun, şarkı ve monologu karıştıran tarzını oluşturmaya başladı. Aynı zamanda Frank Zappa'nın da menajeri olan Herb Cohen'le anlaşma imzaladığında 21 yaşındaydı. Melankolik öğeler içeren ilk plağı Closing Times'la iyi eleştiriler almıştır. Turlara çıktı ve diğer sanatçılardan önce sahne açılışlarını yaptı. The Heart of Saturday Night (1974) albümüyle beraber giderek daha çok kabul görmüş ve belli bir hayran kitlesi kazanmıştır. Nighthawks at the Diner'ın (1975) kayıtlarını bir stüdyoda küçük bir seyirci kitlesiyle yaparak albüme canlı performans havası kattı. Small Change (1976) albümü caza daha yakındır. "The Piano Has Been Drinking" gibi parçaların çıktığı bu albümde, sözleriyle Raymond Chandler ve Charles Bukowski gibi sanatçılardan etkilendiğini göstermiştir. Heartattack and Vine (1980) albümünde duyum olgunlaşmıştır; albümde "ballad" eğilimli parçalarla birlikte daha keskin bir "rhythm and blues" anlayışı da hissedilmekteydi. Albümdeki bu farklılıklar şaşırtıcı olmamakla birlikte daha sonra yapacağı çalışmalara dair ipuçlarını vermiştir. Aynı yıl Francis Ford Coppola da bir filmi için ondan müzik bestelemesini istedi. Waits oyunculük kariyerine ise 1978 tarihli bir Sylvester Stallone filmi olan Paradise Alley ile başladı. Ağustos 1980'de Kathleen Brennan'la evlendi. Sonraki birçok parçasında Brennan'ın imzası da ikinci yazar olarak yer aldı; Waits eşinin müziğinde önemli bir etken olduğunu sıklıkla dile getirmiştir. Captain Beefheart'ın müziği ile tanışmasına da Brennan önayak oldu. Island Records şirketiyle anlaştıktan sonra Waits 1983 yılında Swordfishtrombones adlı albümünü çıkardı. Bu albüm tarzındaki büyük değişikliği yansıtmaktaydı ve ününün artmasını sağladı. Waits erken döneminde ya piyano ya da gitar çalmış, ancak sonraları bu enstrümanlardan sıkılmıştır. Bu konudaki düşüncesi şöyleydi: "Elleriniz köpekler gibidir, daha önce oldukları yerlere geri dönüp dururlar. Bir enstrümanı çalarken aklınız devreden çıkıp parmaklarınız konuşmaya başladığında dikkatli olmalısınız. Onları alışkanlıklarından vazgeçirmelisiniz, yoksa yeni şeyler keşfedemezsiniz; güvenli ve alışılmış olanı çalmaya devam edersiniz. Ben fagot gibi hakkında en ufak bir şey bile bilmediğim enstrümanları çalarak bu alışkanlıklarımı kırmaya çalışıyorum". Swordfishtrombones ve daha sonraki albümlerinde enstrümantasyon ve orkestrasyon genellikle sıradışıydı. Waits'in kendi deyişiyle bu "Hurdalık Orkestrası"; hışırtılı orglar, tangırdayan perküsyonlar, belli belirsiz bakır üflemeli ezgileri, neredeyse akortsuz bir gitar ve demode enstrümanlar içermekteydi. Albanya Albanya ya da Albania (, , ), bugünkü Azerbaycan ile Dağıstan'ın güneyini kapsayan eski bir krallık. Albanya Yunanca ve Latince "dağlık toprak" anlamına gelir, ülkenin yerli adı ise bilinmemektedir. M.Ö 3. ve 4. yüzyıllarında kurulmuş. 705'te ise Araplar tarafından yıkılmıştır. Başkenti önce Kebele, sonra Berde şehirleriydi. Krallığın resmi dili Albanca'ydı. Bugünkü Azerbaycan ve Dağıstan'ın tamamı ile Ermenistan, Gürcistan, İran, Çeçenistan topraklarının yarısını kapsayan geniş bir alanda hüküm süren Albanya'da Strabon ve diğer kaynaklarca 26 lehçe - şive konuşulmaktaydı. Albanya'da kullanılan dillerin kökeni konusundaki araştırmalar derin olmamakla birlikte birkaç yönde ilerlemektedir. Tarihçi ve dilbilimcilerin bir kısmı tarafından Alban dilinin Nah-Dağıstan dillerine Lezgi dillerine mensup olduğu, diğer tarihçi ve dilbilimciler tarafından ise Farsça veya Ermenice kökenli olduğu ileri sürülmektedir. Azeri araştırmacılar tarafından ise Alban yazısı ve dilinin Eski Türkçenin şivelerinden biri olabileceği iddiası ortaya atılmış ve Albanya'nın Türk olduğu da ihtimaller arasında sayılmıştır. Alban halkları 3. yüzyılda Hristiyanlık dinine girmişler ve 4. yüzyılda da kendi müstakil alfabelerine sahip olmuşlardır. İlk Hristiyanlık izleri taşıyan Alban tarihinde yüzlerce kilise, manastır vb dini yapı ortaya çıkmıştır. Bu dini yapılardan pek azı günümüze kaldıysa da Albanya 7. yüzyıldan itibaren gelen İslamın etkisi altında girmiştir. 10. yüzyıldan itibaren Orta Asya'dan süregelen Türk, Kıpçak ve Moğol istilaları ile zayıflayan krallık küçüle küçüle egemenlik alanlarını kaybetmiştir. Albanların büyük bölümü İslamiyeti benimseyerek Türkleşmiştir. Ermeni yazarı M. Çamçyan Ağvan kelimenin eski Ermenice (qrabar) "ağu" yumuşak huylu, sevecen kelimesinden türediğini ve "Sevecen insanlar ülkesi" anlamına geldiğini ifade etmiştir.Fakat G. Geybullayev yazıyor ki, "ağu" kelimesi eski Ermeni diline eski Türk dilinden geçmiştir ve bu söz şu anda da birçok Türk halklarının dilinde kullanılmaktadır. Moisey Kalankatlı ise ülkenin Araniler sülalesinden olan ilk yarı efsanevi hükümdar Arran'ın adı ile bu tür adlandırıldığını kaydetmiştir. Abbaskulu Ağa Bakıhanov ise Gülistan-i İrem eserinde Latincede Albania'nın beyaz anlamını verdiğini yazmıştır. Yunan tarihçi Starabon'nın bilgisine göre Albanya nüfusu 26 dilde konuşan aşiretlerden ibaretti. Kaynaklarda Albanya'da yaşayan halk ve aşiretler sırasında Utiler, Gargarlar, Amazonlar, Sovdeler, Kaspiler, Maklar, Sisaklar, Mardlar ve Amardlar, Keller ile Lekler isimleri baştadır. İlk asırlardan başlayarak Sasani şahlarının talimatı ile Albanya'ya bir takım İran aşiretleri taşınmıştır. 3 ve 4. yüzyıldan başlayarak, kuzeyden yeni Türk Boyları Derbent Geçidinden gelmiştir. Bu boyların arasında Hunlar, Barsiller, Hazarlar gibi halklar bulunmuştur. Özellikle Subar boyları Albanya'nın eski başkenti Gabala çevresinde yerleşmişler. Bu yüzden de Erken Ortaçağ kaynakları Gabalayı bazen Gabala-Subar olarak adlandırıyorlardır. Arapların gelişine kadar Albanya nüfusu Kafkaz dilleri konuşan, Türk dilleri konuşan ve İran dilleri konuşan halklar olmak üzere üç bölümden oluşuyordu. Hala Albanya ülkesinin yerel halkı olan Alban halkı bulunmuş değildir. Çoğu zaman Albanların kendileri ile özdeşleştirilen en büyük Alban aşiretlerinden biri Utilerdir ama kesin bir bilgi yoktur. Uzmanlar belirtiyorlar ki, "Alban" ismini Türk boylarına olması daha muhtemeldir. Çünkü şu anda Orta Asya'da Kazakistan'da Alban adlı Türk bir kabile yaşıyor. Ayrıca Çuvaşların kendi yaratılışları hakkında yazılan destanda Çuvaşların oluşumu hakkında konuşulurken, onların atalarının Kafkas dağları tarafından gelmiş oldukları belirtiliyor. Son dönemlerde yapılan bilimsel araştırmalar sonucu Albanların Türk kökenli toplum olması anlamlı şekilde kanıtlanmıştır. Anatoli Petroviç Novoseltsev ve Z. İ. Yampolski'e göre, Erken Ortaçağda Albanyanın kapsadığı bölge, şimdiki Azerbaycan'ın, aynı zamanda Ermenistan'ın, Dağıstan'ın ve Doğu Gürcistan'ın topraklarına dahildi. Ermeni iddialarına göre, eski devirlerde ve Erken Ortaçağda Azerbaycan arazisi Kür Nehrinin sadece kuzeyinde (Kür'ün sol kıyısında) yerleşmişti, yani bu iddiaya göre Kür ve Aras nehirleri arasındaki arazi eskiden Ermenilerin olmuştur. Sadece 387 yılından sonra bu topraklar Albanya'nın bünyesine geçmiş, fakat etnik, siyasi ve kültürel açıdan önceki gibi Büyük Ermenistan'ın Doğu eyaletleri olmuştur. Gürcü bilim adamlarının eski kanaatine göre Kür'ün sol kıyısındaki Albanya topraklarının batı bölümü Gürcistan olmuştur. Yeni Gürcü bilimsel onayına göre ise (yazarı D.L. Musxelişvili) Ermeni araştırmacıların "cömertçe pay verdikleri" dedikleri sol sahil Albanyasının arazisi, ayrıca Kür'ün sol sahilindeki Azerbaycan topraklarının batı bölümü, ayrı ayrı dönemlerde ise hepsi Gürcistan toprakları olmuştur. İdari dağılım açısından Albanya vilayetlere ve eyaletlere bölünmüştü. Birkaç vilayet eyalet oluşturuyordu. 7. yüzyıl Ermenistan coğrafyasında gösterildiğine göre Albanya'nın sol sahil arazisi 11 vilayetten ibaret idi. Alban kaynakları bunlardan dördü hakkında bilgi veriyor: Gebele, Şeki, Kambisena ve Eceri. Bunlardan en büyük ve siyasi açıdan en önemlileri vilayetlər sayılıyordu. Üç vilayet (Gebele, Şeki, Kambisena) hem de idari kilise birimleri -piskoposluktu- bunların da temsilcileri (piskoposlar) tüm Alban kilise meclislerinde yer alıyorlardı. Solsahil Albanyasına adı geçen vilayetlerden başka, iki ülke (Lpina ve Çola) dahil idi. Feride Memhmedova böyle düşünüyor ki, Çola (Kırsal) adı İran kökenli kelimeden oluşmuştur. Fakat G. Geybullayev belirtiyor ki, Çola sözü Türkçe kökenli "çul" kelimesinden türemiştir. Bu vilayet Çola (Derbent) geçidinden güneye doğru, yaklaşık Beşparmak Dağını ve Hazar kıyısı şeridini kapsıyordu. Vilayetin büyük şehirleri Çola ve Derbent idi. Movses Kagankatvatsi, Çola'nın stratejik öneminden başka, bütün Kafkasya'da ilk Hristiyanlık ocaklarından biri olarak ideolojik açıdan önemli önemi konusunda da bilgi veriyor. Çola'nın Kuzey-Batısında, Çola ile Şeki arasında bulunan bölge. Bu arazi hemen hemen baştan başa fındık, ceviz ağaçları ile zengin ormanlarla kaplıydı. Albanya'nın stratejik anlamda önemli olan Lpina ve Çola ülkede merkezi hükûmet olmadığı dönemlerde bağımsız devlete çevrilmişlerdir (551-630 yılları). Cavanşirin ve Varaz hakimiyeti döneminde ise Lpina ve Cola yeniden Albanya'nın ayrılmaz stratejik vilayetleri olmuşlardı. Yunan yazarlarının Kambisna, Ermeni yazarların ise Kambeçan olarak adlandırdığı arazi Albanyanın kuzey batısında, İberya sınırında bulunuyordu. Kambisena Kuzey - Batı Alazan ve İori nehirlerinin orta akarsularından, Güneyde Kür Nehrine kadar, Doğu'da ise Alazan, Kür ve İori nehirlerinin kavşağında dek araziyi kapsıyordu. "Eceri" veya "Hacer" denilen vilayet Gabala vilayetinin güneyinde Qarasu ve Girdman nehirlerinin arasında yerleşmişti ve güneyde Kür Nehrine dayanıyordu. Burada nüfus çoğunlukla tarımla meşguldü. 7. yüzyıl Ermeni coğrafyasında Eceri Deşt-i-Bizkan olarak da adlandırılır. Bu bölge hakkında Movses Kagankatvatsi'nin kayıtları yasadışı olarak eşcinsel evliliklere izin verilmesi ile ilgilidir. Bu tür evlilikler Arşakaşen ve Eceri vilayetlerinde rastlanıyordu. "Gabala" (Yunanca: "Kabalaka") bu vilayet Lpinadan güneyde, tarihi Eceri vilayetinden kuzeyde, Şeki ve Çola vilayetleri arasındaki araziyi kapsıyordu. Bu vilayette Arnavutluk'un başkenti Gebele şehri bulunuyordu ki, bu konuda ilk kez MS 1. yüzyılında Büyük Plinius haber verir. Gebele antik dönemden Erken Ortaçağa - 5. yüzyıla kadar Albanya'nın başkenti, Alban Arşakilerinin konutu ve Alban arşipiskoposunun karargahı olmuştur. 510 yılında Alban Arşakileri kendi hakimiyetini tamamladıktan sonra Gabala Sasanilerin belirledikleri merzbanların karargahına dönüştürülür ve buraya Gabala hem de Vostan-i-merzban olarak adlandırılır. 5. yüzyıl Aluen kilise meclisi ve 8. yüzyıl Partav (Berde) kilise meclisi tablolarında Gabala piskoposlarından Manase (5. yüzyıl) ve İohan'nın (8. yüzyıl) isimleri de var. Gebele vilayetinin dini-ideolojik açıdan önemini şöyle bir olgu da gösteriyor ki, Aluen (488 yılı) ve Partav (705 yılı) kilise kurultayları katılımcılar listesinde arşipiskoposun imzasından sonra Gabala'nın imzası yer alır. 8.-9. yüzyıllarda Gabala piskoposları Arnavut kilisesinin patriarşları olmuşlardı. Şeki (Ermeni kaynaklarında Şako, Gürcü kaynaklarında Sake, Nuhpato) vilayeti Kafkasya'nın dağ eteği bölgelerinde, Gabalanın Kuzey - batısındaki araziyi tutuyor. Batı'da Lpina vilayeti ile, Doğu'da Gabala ile komşuydu. 3.-8. yüzyılların dokuma merkezlerinden biriydi. "Paytakaran" (Ermeni kaynaklarında Kaspk, Kazbk, Fars ve Arap kaynaklarında Balasakan) bu bölge Azerbaycan Cumhuriyeti'nin Güneydoğu bölümünde yerleşerek, Hazar Denizi kıyılarına kadar uzanıyordu. Mil ve Mugan dizlerinin bir bölümünü kapsıyordu. Muhtemelen, Paytakaran ayrı ayrı zamanlarda vilayetin Güneyinde bulunan Atropatenanın Kuzey - Doğu topraklarını da içine birleştirmiştir. Paytakaran MÖ 2. yüzyılda Ermeni kralı I. Artaşes tarafından işgal edilmiş ve MÖ 55 yılına kadar Ermenistan yönetiminde kalmıştır. Paytakaran siyasi açıdan kah Albanya'ya, kah Atropatenaya meyledip ve ayrı ayrı dönemlerde onun bünyesine dahil olmuştur. 4. yüzyılın ikinci yarısında Paytakaran toptan Albanya'nın bünyesine katılmıştır. Vilayetin merkezi aynı adlı şehir Paytakaran idi. Uti - (Yunanca Otena) tarihi eyalet sayılan Uti Paytakaran gibi Kür'ün sağ kıyısında bulunuyordu. Doğuda Paytakaranla, Güneyde Artsakla komşu idi. Kuzeyde Kür nehri ile çevrilmişti, Batıda ise Albanya ve İberya sınırına gibi uzanıyordu. Antik kentlerden Ayniyana, Hani, Anariaka, Halhal, Sokarn, ayrıca Movses Kagankatvatsi'nin yazdıklarını göre Albanyanın 5. yüzyılda inşa edilmiş başkenti Berde (Partav) bu vilayette idi. Berde 551 yılından Alban katolik kilisesinin kayıtta yerine, 630 yılında ise Mehranilər sülalesinden olan büyük Alban knyazları Varaz Krigorun, Cavanşirin ve başkalarının konutuna dönüşüyor. Uti vilayeti kendi sırasında ayrı ayrı idari birimlere (havarlara) bölünmüştü ki, bunlardan da en esasları Sakaşena (Yunancada Sakasen, Ermenicede Şakaşen) ve Girdman idi. Girdman - 4. yüzyılda Albanya'nın ilk büyük knyazları olan Mehraniler sülalesinin kalıtsal mülkü idi. Kaynaklarda Girdman vilayetinin adı Gardman (Grabar (eski Ermenice) dilinde), Girdman (eski Pers dilinde) ve Gardabani (eski Gürcüce) olarak tanınıyordu. Bu vilayetin lokalleştirilmesiyle ilgili üç teori mevcuttur. Bazıları onu Ağsu - Girdman çayları ilçesinde (I.Eliyev, F.Osmanov), diğerleri modern Kazak ilçesi sınırları (S.T.Yeremyan), üçüncü grup ise Şəmkirçay havzası çevresinde ve modern Gedebey ilçesi bölgesinde (Ziya Bünyadov) yerleştiğini iddia ediyorlar. Feride Onur ise Girdman vilayetinin Albanya'nın Kuzey - Batısında, Kür'ün sağ kıyısında, Ermeni ve Gürcü toprakları ile sınırda yer aldığını bildiriyor. Favstos Buzandın'ın yazdıklarını göre Girdman, Arsak ve Uti birlikte 387 yılına kadar Ermenistan'ın içinde olmuştur. Ancak Ermenistan ve Albanya'nın tarihi gerçekliklerinin öğrenilmesi göstermiştir ki, Girdman asla Ermenistan'a dahil olmamıştır. Mehraniler bu arazilerde Girdman kalesini, Mehrevan şehrini ve çoklu mabetler inşa ettirmişlerdir. Artsah veya Ersah - (antik kaynaklarda Orkistena) bu tarihi vilayet sağsahil Albanyasının en önemli şehirlerinden biri olmuş ve günümüzde Karabağ'ın dağlık bölümünü ve Mil düzünün bir bölümünü kapsamıştır. Eyaletin nüfusu Gargarlar, Utiler, Hunlar, Hazarlar ve Barsiller teşkil ediyordu. Sünik - (Sisakan) vilayeti Albanya'nın Güney uçlarında yerleşerek Batıda Ermenistan ve Kuzeyde Artsak arasındaki alanı kapsamış, Göyçe Gölü'nün Güneyinde yerleşmiştir. Kaynaklarda kullanılmasından dolayı Sünik (Sünük) ifadesi Sisakandan daha eski. Adının Pers biçimi olan Sisakan ifadesine ilk kez 6. yüzyılda Suriyeli Zahari Ritorun eserinde rastlanmaktadır. Aynı yazarın yazılarında Sasakan Arran (Albanya) ve Gurzan (Gürcistan) gibi Ermenistan'dan ayrı ülke olarak sunuluyor. Toplamda ise Sünik ayrı ayrı dönemlerde kimi zaman Albanya'nın, kimi zamanda Atropatenanın içinde olmuştur. K. Hubşman ve İ.Markvart ise Süniki genellikle Alban vilayeti olarak kabul ediyorlar. MS 1. yüzyılında hakimiyet başına gelen ilk Albanya hükümdarını Sünik soyu ile kapatıyorlar. Aynı kaynaklarda belirtilir ki, Parfiya şahı Valarşak Sisakan soyundan Aryani'yi Albanya'ya başkan atadı. Aynı Valarşak MS I. yüzyıldan "Sisan" denilen Kafkas geçişlerini korumak amacıyla düzenlenmiş şah ordusuna önderlik etmek hakkını Sisakan soyuna vermişti. Feride Onur gösteriyor ki, antik dönemde olduğu gibi, Erken Ortaçağda da Albanya'nın topraklarının aynı sınırlar olduğunu iddia etmeye her türlü temel var. Primum non nocere Primum non nocere, "Önce, zarar verme!" anlamına gelen Latince deyiştir. Ayrıca primum nihil nocere olarak da kaydedilmiştir. Almanca "zuerst einmal nicht schaden", Fransızca "D'abord, ne pas nuire" ve İngilizce "first, do not harm" şeklinde çevrilmiştir. Tıp okullarında öğrencilere öğretilen ana kurallardandır ve hekime her şeyden önce herhangi bir tıbbî müdahalenin yol açabileceği olası zararları hatırlatma vurgusu taşır. Aşikâr bir zarar riski barındırıp daha düşük bir fayda şansı taşıyan (veya taşıdığı iddia edilen) tıbbî müdahaleler tartışılırken sık sık kullanılır. Sanılanın aksine deyiş Hipokrat yemininde geçmez. Deyişin kaynağı kesin olarak tespit edilememiştir. Ancak 19. yüzyılda anglosakson kaynaklarda kullanılmaya başlandığı ve corpus hippocraticum'a atfedildiği bilinmektedir. Osmanlı Müellifleri Osmanlı Müellifleri, Bursalı Mehmet Tahir Bey tarafından yazılan 3 ciltlik Osmanlı biyografyasıdır. Kitap, ilk defa 1915 yılında Arap alfabesiyle basılmış, ardından 1972 yılında latin alfabesiyle çevrilmiştir. Osmanlı tarihi araştırmalarında Sicill-i Osmanî ile birlikte en çok kullanılan biyografya kitabıdır. Kişilerin mesleklerine göre tasnif edildiği birinci ciltte, mutasavvıflar, alimler; ikinci ciltte, şairler ve edipler; üçüncü cillte, tarihçiler, tabibler, matematikçiler ve coğfrafyacılar konu edinilir. 30 yıllık bir araştırmanın ürünü olan eserde toplam 1691 önemli Osmanlı şeyh, fakih, şair, tarihçi, hekim, matematikçi ve coğrafyacısının biyografilerini faaliyet alanlarına göre düzenlenmiş şekilde içermektedir. Bu yazarların 9000’i aşkın eserinden bahsi verilmiş, belirli konularda liste ve tablolar eklenmiştir. Dudaktan Kalbe (anlam ayrımı) Dudaktan Kalbe, Reşat Nuri Güntekin'in 1925'te yazdığı romandır. Ayrıca romandan uyarlanan yapımlar da bulunmaktadır: ISO 216 ISO 216, dünyanın çoğu ülkesinde kullanılan kâğıt boyutlarının standartlarını belirleyen ISO kısmıdır. Standart ilk olarak DIN tarafından DIN 476 adıyla 1922 yılında Almanya'da kabul edildi. Bu boyutların bazıları Fransızlar tarafından icat edilmişti, ancak sonradan unutulmuştu. ISO 216 iki tür kâğıt boyu tanımlar: A ve B. Bir de ISO 269'da tanımlanan, zarflar için C serisi vardır. A serisindeki kâğıtlar formula_1 oranına sahiptir, ancak bu en yakın milimetreye doğru yuvarlatılır. A0 kağıdın kapladığı alan, yuvarlama öncesinde, tam olarak bir metrekare (m²)'ye eşittir. A1 kağıdının uzun tarafı A0'ın kısa tarafına eşit, kısa tarafı ise A0'ın uzun tarafının yarısına eşittir (yine, en yakın milimetreye yuvarlama yapılır). Bu şekilde, bu seride her kâğıt bir öncekinin yarı alanına eşit bir alana sahiptir. formula_1'nin avantajları ilk kez 1786’de Alman bilim adamı Georg Christoph Lichtenberg'ın Johann Beckmann'a yazdığı mektupta açıklanmıştır. En sık kullanılan kâğıt boyu A4'tür (210 × 297mm). A8 = 52 x 74Â mm A7 = 74 x 105Â mm A6 = 148.5 x 105Â mm A5 = 210 x 148.5Â mm A4 = 297 x 210Â mm A3 = 420 x 297Â mm A2 = 594 x 420Â mm A1 = 840 x 594Â mm A0 = 1188 x 840Â mm B serisindeki her kâğıdın eni ve boyu (dolayısıyla da alanı), A serisindeki aynı numaralı kâğıt ile ondan bir sonraki büyük kağıdın eni ve boyunun geometrik ortalaması şeklinde tasarlanmıştır. Örneğin: B1 kağıdının eni ve boyu (dolayısıyla da alanı); A1 ve A0 kâğıtlarının en ve boylarının (dolasısıyla da alanlarının) geometrik ortalamasıdır. B1 kağıdının eni: W = formula_3*formula_3 mm; B1 kağıdının boyu: L = formula_5*formula_5 mm'dir. B1 kağıdının alanı: A = formula_7m²'dir. C serisindeki biçimler, B ve A serisindeki aynı numaralı kâğıtların geometrik ortalamasıdır (örneğin, C2, B2 ve A2'nin geometrik ortalamasıdır). C serisi biçimleri genelde zarflar için kullanılır. Örneğin, bir A4 sayfası bir C4 zarfına konabilir. Veya bir A4 sayfası ortasından ikiye katlandığında, yani A5 boyutuna getirildiğinde, bir C5 zarfına sığar. Standartta belirlenen tolerans değerleri şöyledir: Kromozom 4 (insan) Kromozom 4, 22 çift otozomal insan kromozomlarından 4. olanıdır. İnsanlarda normalde bir çift halinde bulunur. 186 milyon baz çiftine ve toplam hücre DNA'sının %6 ve %6,5'ine sahiptir. Kromozom 4 muhtemelen 700 ile 1,100 arasında gen içermektedir. Kromozom 4'te bulunan genlerden bazıları; Kromozom 4 üzerinde bulunan genlerin yol açtığı hastalıklardan bazıları şöyledir; Uzun ve kısa kollarda trizomiler ve "4q Sendromu" denilen uzun kolun 1/3-1/2 oranında delesyonu ile Wolf-Hirschhorn Sendromu en karakteristik düzensizliklerdir. Wolf-Hirschhorn sendromu düşük doğum ağırlığı, vücudun orta çizgisinde defektler ve mental gerilik ile sonuçlanan kısa kol delesyonudur. Proteobakteriler Proteobakteriler (Proteobacteria) bakterilerin ana gruplarından birini meydana getirirler. Çeşitli hastalık etmenleri ("Escherichia", "Salmonella", "Vibrio", "Helicobacter" gibi) ve pek çok başka ünlü cinsler bu gruba dahildir. Bazıları kendi başlarına yaşar, aralarında azot fiksasyonundan sorumlu pek çok bakteri türü vardır. Bu grup ribozomal RNA (rRNA) dizinlerine göre tanımlanmıştır. Bakteri biçimlerinin çeşitliliğinden dolayı grup, ismini Yunan mitolojisinde yer alan, her şekle girebilen tanrı Proteus'tan almıştır. (Proteus aynı zamanda Proteobakterilerde yer alan bir cinsin de adıdır.) Proteobakteriler Gram-negatif özelliklidir, dış zarları başlıca lipopolisakkaritlerden oluşur. Çoğu flagella ile hareket eder ama bazıları hareketsizdir veya bakteriyel kayma kullanırlar. Bu sonuncu yöntemi kullananlar arasında bulunan Miksobakteriler, kümeleşerek çok hücreli "meyve gövdeleri" oluştururlar. Metabolizma tipleri bakımından da bu grupta büyük bir çeşitlilik vardır. Çoğu seçmeli veya zorunlu anaerobik ve heterotrofiktir ama pek çok istisna da mevcuttur. Birbiriyle yakın ilişkisi olmayan bazı cinsler fotosentez yoluyla ışığı enerjiye dönüştürürler. Bunlar kırmızımsı pigmentlerini kullanan mor bakterilerdir. Ribozomal RNA dizinleri arasındaki benzerliklere bağlı olarak proteobakteriler beş bölüme ayrılmışlardır, bunlar Yunan alfabesindeki alfa ile epsilon arasındaki harflerle adlandırılır. Bu bölümler genelde taksonomik sınıflar olarak değerlendirilir. Beta proteobakteriler gamma proteobakterilerden türemiş oldukları için gamma proteobakterilerin parafiletik bir grup olduğu söylenir. Alfaproteobakteriler ışıkla beslenen (fototrof) çoğu cinsi içerir, ama bunlara ek olarak C1-bileşikleri metabolize edebilen cinsler, hayvan ve bitki simbiontları (örn. "Rhizobia") ve tehlikeli bir patojen grubu olan "Rickettsiaceae" 'yı da kapsar. Ökaryotik hücrelerdeki mitokondrinin atasının da bu bakteri grubundan kaynaklandığı düşünülmektedir (bkz. endosimbiont teorisi) Betaproteobakteriler, yıkım yetenekleri bakımından zengin olan aerobik veya seçmeli anaerobik bakteri gruplarından oluşur, ama kemolitotrofik cinsler (örn. amonyak yükseltgeyen "Nitrosomonas") ve bazı fototroflar ("Rhodocyclus" ve "Rubrivivax") de içerir. Çoğu doğada, örneğin atık sularda veya toprakta bulunur. Bu sınıfta yer alan patojen türler Neisseriaceae familyasındaki (frengi ve meningoensefalit etmenleri) ve Burkholderia cinsindeki türlerdir. Gammaproteobakteriler arasında, "Enterobacteriaceae", "Vibrionaceae" ve "Pseudomonadaceae" gibi tıbben ve bilimsel olarak önemli sayılan gruplar bulunur. Çok büyük sayıda patojen bu gruba aittir, örneğin "Salmonella" (enterit and tifo etmeni), "Yersinia" (veba), "Vibrio" (kolera), "Pseudomonas aeruginosa" (hastanede yatan veya kistik fibroz hastalarında görülen akciğer enfeksiyonu). Deltaproteobakteriler büyük oranda aerobik cinslerden, meyve gövdesi oluşturan miksobakteriler ve zorunlu anaerobik cinslerin bir dalından oluşur. Bu gruba ait zorunlu anaeroblar arasında sülfat indirgeyici ("Desulfovibrio", "Desulfobacter", "Desulfococcus", "Desulfonema", v.s.) ve kükürt indirgeyici (örn., "Desulfuromonas") bakteriler ve farklı fizyolojileri olan bazı başka anaerobik bakteriler (örn., demir-III indirgeyici "Geobacter" ve sintrofik Pelobacter ve Syntrophus türleri) bulunur. Epsilonproteobakteriler yalnızca birkaç cinsten oluşurlar bunlar başlıca burgulu "Wolinella", "Helicobacter" ve "Campylobacter" 'dir. Bunlarin hepsi insan ve hayvan sindirim sisteminde ya simbiont olarak (ineklerde "Wollinella") ya da patojen olarak (midede "Helicobacter", duodenumda "Campilobacter") yaşarlar. YataÄŸan, Serinhisar Yatağan, Denizli'nin Serinhisar ilçesine bağlı bir mahalle. Serinhisar ilçesinin Yatağan kasabasında, Yatağan Baba’nın yadigârı olan demircilik sanatı köyün kurulduğu tarihten beri devam etmektedir. Buna bağlı olarak bıçakçılık sanatı gelişmiş olup yatağan, bıçak, çakı, tahra, balta, makas, kırklık, saban demiri ve pala gibi kesici iş aletleri günümüzde de yapılmaktadır. Ülkenin her yerine gönderilerek, Yatağan insanının maden sanatındaki yaratıcılığı ve tarihten beri süregelen ata sanatı tanıtılmaktadır. Yatağan adıyla özdeşleşen palalar, literatüre “yatağan” olarak girmiştir. XIII. yüzyılın başlarında Osman Gazi’nin askerleri de, kendi sanatkârları tarafından imal edilerek, erleri tarafından kılıç yerine kullanılmış, Türkiye’nin her yerinde Yatağan palası adını taşımıştır. Yatağan'da yüzyıllara dayanan demircilik sanatı halen devam ettiği şekliyle az çok eskiyi andırmaktadır. Neticede demircilik mesleği günümüzde de tamamen değişmemiş, ileri düzeyde makineleşmeyle birlikte gelişmiştir. Yatağan'da geleneksel yöntemlere göre üretilen bıçak malzemeleri; demir, meşin körük ocağı, çekiçler, örs, mengene, keser, kıskaç, suntıraç, kalıp, keçe, zımpara taşı, bileği taşı, çark, aşkı takımı, kömür, zeytinyağı, kemik, tel, delgi, keski, törpü, eğe, mühür, kaz zağı, tığ, saplık usturası, saplık demirinden meydana gelir. Yatağan'da hala kılıç ve bıçak imalatı devam etmektedir. 1950'li yıllardan sonra ise yassı çeliğin üretilmesiyle birlikte bıçak yapım yöntemleri de değişmiştir. Yassı halde hazır olarak gelen bu demirler önce şerit kesme makinesiyle şeritler halinde kesilir, bu çubuklar körükte kızdırılarak çift çekiçle karşılıklı olarak hem şekillendirilir hem de sertleştirilir. Bu parça üç defa ısıtılıp dövülür. Sonra sap ölçüsü ile beraber bu şekil kesilir. Sap işleminde ise iki defa daha ısıtılıp çift çekiçle son şekli verilir. Saptaki damga ve deliğin daha kolay yapılabilmesi için bıçak tekrar tavlanır, rengi değişmeden delik alt havşası üst yuvarlak damga ile delinir. Damgalar çelikten yapılır ve üzerinde ters yazılı kelimeler bulunur. Bu damga, çekiçle hızla vurulunca zaten sıcak olan bıçağın üzerine oyuk halde çıkar. Çeliğin kullanımda daha sağlam olması, iyi çalışması ve ilk keskinliğini koruması için 1-1,5 kg'lık çekiçlerle ısıtılmadan dövülür, buna da "kuru çekiç" işlemi adı verilir. Böylelikle darbeler demirin her tarafına temayüz eder, molekülleri sıkışır ve demir daha dirençli olur. Daha sonra belirli tip ve modellere göre sapları yapılır, su verme işlemine geçilir. Su verme işlemi göz kararıyla ve değişik yöntemlerle yapılır. Radagast Radagast (TanrÄ±) Radagast (diğer isimleri Radigost, Radhost, Redigast) düşmanlık, verimlilik, ekinler, savaş ve Güneş ile ilişkilendirilen Batı Slav tanrısı. Pagan Slavlar tarafından gerçekten tapılıp tapılınmadığı tartışmalıdır. İsmi Slav mitolojisi tarihi açısından önemli olsa da herhangi bir pagan Slav mezhebi veya şehrine ait olup olmadığı tartışmalıdır Kromozom 5 (insan) Kromozom 5, 22 çift otozomal insan kromozomlarından 5. olanıdır. İnsanlarda normalde bir çift halinde bulunur. 181 milyon baz çiftine ve toplam hücre DNA'sının %6'sına sahiptir. Kromozom 5 muhtemelen 900 ile 1,300 arasında gen içermektedir. Kromozom 5'te bulunan genlerden bazıları şunlardır; Kromozom 5 üzerinde bulunan genlerin yol açtığı hastalıklardan bazıları şöyledir; Bu kromozom düzensizliklerinin en çok bilineni ve üzerinde en çok durulanı 5p monozomisidir. ilk defa 1963 yılında Lejeune ve arkadaşları tarafından tanımlanmış olan 5p delesyonu ile ortaya çıkan ve Cri du Chat denilen bir sendromda en tipik bulgu kedi miyavlamasını andıran ağlamadır. Larinksin küçük ve yumuşak oluşu, ses bantlarının hatalı gelişmesinden kaynaklanır. Mikrosefali ve ileri derecede zeka geriliği karakteristiktir. Cri du chat hastalar bebek yaşta öldükleri için bu hastalığı yeni döllere aktaramazlar. Bazen 5p parçası başka bir kromozoma resiprokal transloke olursa kişi normal gelişebilir, fakat taşıyıcıdır. Heterozigotik translokasyonda ise sendrom ortaya çıkar. 5p trizomisinde ise, kromozom kolu 12,13 veya 15. kromozomlara transloke olduğu zaman kısmi trizomi ortaya çıkabilmektedir. Mental gerilik, renal ve ürogenital bozukluklar, postnatal büyüme geriliği, konjenital kalp hastalıklarına rastlanır. Aden bahÃ§esi Eden (İbranice: גַּן עֵדֶן "Gan Eden", Arapça: جنة عدن "Jannat ‘Adn"), Kitâb-ı Mukaddes'te Adem ile Havva'nın yaşadığı cennet bahçesidir. Eden'in Orta Doğu'da bir yerde olduğu düşünülmektedir. Eden'de akan dört nehirden birisinin adı Dicle, diğerinin adı Fırat'tır. Eden'de kullanılan cennet imgesi Kur'an'da da değişik yerlerde "adn cennetleri" şeklinde tekrarlanır, ancak Kur'an bu yabancı kelimeyi Kitâb-ı Mukaddes'ten farklı olarak eskatolojik anlam yükleyerek kullanmaktadır. "Hem de "Adn cennetleri"nde hoş meskenler vadetmiştir. Allah'ın rızası ise hepsinden büyüktür. İşte asıl büyük kurtuluş da budur." (Tevbe: 72) "...Sizin günahlarınızı bağışlar ve sizi altlarından ırmaklar akan cennetlere, "Adn cennetleri"nde hoş yerlere koyar. İşte büyük kurtuluş budur." (Saff: 12) Katharizm Katharizm ya da Katarcılık, Orta Çağ'da Fransa'nın Albi bölgesinde ortaya çıkan, 12. ve 13. yüzyıllarda Avrupa'nın batı kısmındaki ülkelerde etkili olan bir tarikattır. “Kathar” adı, sözcük anlamıyla arınmış anlamına gelir. Din tarihçilerinden bazıları bu tarikatı Hristiyan tarikatlar sınıfına sokmaya çalışmışsa da, Kilise’nin görüşlerine karşı çıkmış ve reenkarnasyonu kabul eden bir tarikattır. Kilise ve krallık Katharları birkaç kez imha girişiminde bulunmuş ve bunu sonunda 13. yüzyılda Haçlı orduları başarmıştır. 20.000 kişinin katledilmesi ve keşişlerin yakılmasından sonra, Kathar tradisyonu kısmen Trubadurlar tarafından sürdürülmeye çalışılmışsa da, bunların yaymaya çalıştıkları öğreti de yine Engizisyon tarafından yasaklanmıştır. Yüzyıllarca unutulmuş durumda kalan kathar öğretisi, 20. yüzyılda ünlü reenkarnasyon araştırmacısı İngiliz psikiyatr Dr. Arthur Guirdham’ın araştırmalarıyla yeniden gündeme getirilmiştir. Mine Saulnier (Mine G. Kırıkkanat) adlı bir Türk araştırmacı-yazar, "Gülün Öteki Adı" adlı kitabında, ortak mülkiyeti savunan Şeyh Bedrettin’in Kathar öğretisinden esinlendiğini ileri sürer. Albigeois olarak da adlandırılan Katharlar’ın (Cathares) temel görüşleri şöyle özetlenebilir: Devlet Devlet, toprak bütünlüğüne bağlı olarak siyasal bakımdan örgütlenmiş millet veya milletler topluluğunun oluşturduğu tüzel varlıktır. Devlet siyasal bir birliktir. Bunun için her şeyden önce devleti kuran bireyler arasında kültürel bir birlik lazımdır. Ancak kültürel birlik devletin yaşaması için yeterli değildir. Tarihte görülen birçok iç savaş, kültürel birliğin devlet kurulmasında yeterli olmadığını göstermektedir. Amerikan iç savaşının anayasal düzenin kurulmasının ne kadar gerekli olduğunu ortaya koyması ve savaş kültürü yerine hukuk devlet ilişkisinin kavranması açısından önemi büyüktür. Bütün toplumlar, bir devletin varlığı ile nitelenmezler. Avcı ve toplayıcı kültürler ve küçük tarım toplumlarında devlet kurumları yoktur. Devletin doğuşu, insanlık tarihindeki ayrıcı bir geçişi göstermektedir, çünkü devlet oluşumunda söz konusu olan politik gücün merkezîleşmesi, toplumsal değişim süreçlerinde yeni dinamikleri ortaya çıkarır. Thomas Hobbes, devleti "Leviathan" adlı eserinde Tevrat'ta bahsedilen Leviathan canavarına benzetmiştir. Max Weber ise devletin meşru şiddet kullanma aracı olduğunu söylemiştir. Tarih boyunca birçok devlet tanımı yapılmıştır. Devletin ortaya çıkışı, işlevi ve geleceği hakkında felsefi çözümlemeler yapılmıştır. Devlet kurumunun oluşmasına yol açan etkenlerin başında tarım devrimi gelir. Özellikle Asya'daki tarım topluluklarının topluluk üzerinde bir devlet olgusunu ilk olarak oluşturduğu söylenebilir. Devlet felsefesi alanında fikir beyan eden filozoflardan Platon’da devlet “birlikte yaşama zorunluluğundan doğan”, Aristoteles’te “doğal bir oluşum”, Ancillon’da dil, gibi iletişim ve toplumsallıktan doğan, Hobbes’da herkesin herkese karşı savaşını sona erdirmek için ortaya çıkan, Rousseau, Hobbes ve Locke'da toplum sözleşmesinin sonucu, Fichte’de saf insan amacının yüce aracı, Schelling’de mutlak olan, Hegel’de tözel irade olarak ahlaksal tin, Cicero’da hukukun sonucu olarak betimlenir. Günümüzde de birçok siyasetbilimci ve filozofun farklı tanımları vardır. Hukuki açıdan devlet, genellikle unsurlarından hareketle tanımlanır. Buna göre devlet; ""Ülke" adı verilen belirli bir toprak üzerinde yaşayan "insan" topluluklarının bir egemenlik anlayışı ve hukuku içinde bir "siyasi iktidar" altında örgütlenmesidir." Bu tanımdaki unsurlar şunlardır: İnsanlar Mezopotamya ve Nil kıyıları gibi sulak alanlar çevresinde toplanmaya başlamıştır. Bu bölgelerde tarımın ortaya çıkması ve suyun paylaştırılması için verilen mücadele, devlet kavramının ortaya çıkmasının en önemli sebeplerindendir. İlkel toplumlarda devletin oluşumunun başlangıç noktası toplumdaki farklılaşmalardır. Bu farklılaşmalar; göçebeler ve yerleşik yaşama biçimine sahip olanlar, çiftçiler ve çobanlar, halk ve büyük adamlar arasında gerçekleşmiştir ve zamanla eşitliğin bozulmasına sebep olarak devlet kavramını yaratan sebeplere dönüşmüştür. Tarımla birlikte mülkiyet kavramı var olmuş ve tarımsal ürünün eşit paylaşılmamasından dolayı toplumsal katmanlar meydana gelmiştir. Bu durum devletin oluşumuna yardımcı olmuştur. Tarımdan elde edilen hasılanın kaydedilme ihtiyacı yazının icadı ile paylaşım ve mülkiyeti koruma ihtiyacı da hukuk ve dinin oluşumuna zemin hazırlamıştır. Antik çağda mülk sahiplerinin yaşadıkları kentin ve mülkiyetlerinin korunması ihtiyacı sonucu şehir devletleri ortaya çıkmıştır. Bu şehir devletlerine Antik Yunan’da Pôlis denmiştir. Bilinen ilk devlet olan Sümerlerin devletleşmesi güç ve mücadeleyle gerçekleşmiştir. Göçebe bir hayat tarzı olan Sümerlerin, Mezopotamya’da yerleşik hayat tarzı olan topluluklar üstünde egemenlik kurması ile birlikte ilk devlet ortaya çıkmıştır. Devletin kökeni aileye dayandırılmaktadır ve ailenin zaman içerisinde büyüyüp genişlemesiyle ve kan bağına sahip ailelerin de birleşmeleri ile birlikte devlet ortaya çıkmıştır. Devlet nizamında bir araya gelen bireyler, devleti üstün bir otorite olarak kabul ederler. Devletin varlığı, bireylere göre üstün bir konuma sahiptir. Devletin işleyiş yapısını oluşturan, kendisini ve bazı ayrıcalıklarını bireylere karşı üstün tutan varlığa "ttaat skalası" denilir. Devlet; itaat skalası için en üst seviyede kendisini, yapısının ve işleyişinin korunması içinse en alt seviyede bireyleri tutmaktadır. Bireyler, devletin meşruluğunu sorgulama çabasına girmezler, devlete açıkca itaat gösterirler. Devletin normlarına, yürütme biçimine ve devlete karşı olan sorumluluklarına saygı gösterirler. Devlet ise bu saygınlığın ve itaatin karşısında, kendi kimliğini taşıyan bireylerine dış dünyada egemenliğini ve bağımsızlığını ilan etme fırsatını sunar. Modern devlet anlayışı 15 ve 16. yüzyıllarda ortaya çıkmıştır. Modern devleti geleneksel devletten ayıran özellik; sahip olduğu egemenlik ve meşruiyet anlayışıdır. Modern devlet anlayışı, belirli bir süreçteki ekonomik, sosyal, kültürel, toplumsal gelişmeler ışığında ortaya çıkmıştır. Oluşum süreci ilk olarak Machiavelli tarafından laik bir siyasal iktidar kurgusu temellerinin atılmasıyla başlayıp Bodin'in egemenlik kavramını ortaya atmasıyla devam etmiş ve Thomas Hobbes'in toplum sözleşmesi kuramını geliştirmesiyle kendini geliştirmiştir. John Locke; serbest piyasa ekonomisi, kuvvetler ayrılığı, doğal haklar teorisi ve toplum sözleşmesiyle mutlakiyetçi görüşe karşı çıkmıştır. Locke'nin ardından Rousseau, toplumsal sözleşme kuramında egemenliğin kaynağını halka bağlamış ve devletin meşru kaynağını sağlamlaştırmıştır. Sieyés, "millet" kavramı ile modern devlet anlayışına katkıda bulunmuştur. Modern devletin nitelikleri;